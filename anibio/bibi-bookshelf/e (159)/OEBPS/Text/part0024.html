<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre8 sigil_not_in_toc"><span class="calibre9"><br class="calibre10" /></span></h2>

  <h2 class="calibre8 sigil_not_in_toc"><span class="calibre9"><br class="calibre10" /></span></h2>

  <h2 class="calibre8 sigil_not_in_toc"><span class="calibre9">15. BÖLÜM</span></h2>

  <h3 class="calibre32 sigil_not_in_toc"><span class="calibre9">DEĞİŞİM</span></h3>

  <p class="calibre25">Ortadoğu’da Avrupa’nın siyasi ve ekonomik etkinliği aynı dönemde büyük ölçüde artmıştı. Bu artış, askeri ve siyasi konulardaki gibi öncelikle bozulan güç dengesine bağlıydı. XIX. yy’da Ortadoğu, Batı ve Doğu Avrupa ile karşılaştırıldığında XVI. yy’daki ihtişamlı dönemine göre oldukça güçsüz durumdaydı.</p>

  <p class="calibre25">Bu duruma neden olan pek çok şey bulunmaktadır. Avrupa ile ilişkilerinde, Ortadoğu, savaşın hızla yarattığı karmaşa ve silahlanma gerekliliği yüzünden artan bir maliyetle karşı karşıyaydı. XVI-XVII. yy’daki yüksek enflasyon ekonomiyi etkilemiş, sonrasında, da fiyat artışları sürmüştü. Dış ticaret, Güney Afrika, Güney Asya ve Atlantik deniz ticaret yollan nedeniyle sarsılmış, transit ticaretin düşmesi de Ortadoğu bölgesinin önemini azaltmıştı. Osmanlı İmparatorluğu’nun doğusundaki ülkelerle ticaret dengesinin bozulması, Hindistan ve İran’a doğru al-tin ve gümüşün akışının artması başka bir etkendi. Bu süreçlerin hızlanmasında, Ortadoğu’nun nakliyat, sanayi ve tarım açısından teknolojik olarak gelişmemiş olması da büyük rol oynuyordu.</p>

  <p class="calibre25">Öte yandan toprak mülkiyeti sisteminde de değişiklikler olmuştu. Devlet, yönetim ve savaş için artan nakit gereksinimini karşılamak üzere geleneksel olan askeri tımar sistemini terk etmek zorunda kalmıştı. Bunun yerine iltizam .siste<span class="calibre35">min</span>i uygulamaya başlamışa ama bu sistemin de hem taşrada hem de merkezde ters bir etkisi olmuştu. Özellikle XVIII. yy’da köyler başta olmak üzere nüfusta görülen hızlı azalış bir diğer değişikliktir. Türkiye, Suriye ve Mısır nüfuslarının 1800’de 1600’dekinden daha az olduğu belgelerden anlaşılmaktadır.</p>

  <p class="calibre25">XVI. yy sonuna doğru fiyatlar büyük ölçüde artmaya başlamıştı. Bu durum, Amerikan altın ve gümüşünün gelmesinin Ortadoğu’daki yıkıcı etkisinin bir görünümüydü. Osmanlı İmpara-torluğu’nda bu değerli madenleri alma gücü Batı’dakinden çok, îran ve Hindistan’dakinden azdı. İran ipeği başta olmak üzere, İran ürünleri, Osmanlı topraklarında da, Avrupa’da da çok ilgi görüyordu. Ancak Avrupa’da herhangi bir Osmanlı ürününe böyle bir ilgi söz konusu değildi. Avrupa’ya ihraç edilen başlıca ürünler tahıl ve tekstil ürünleriydi. Eskiden genellikle üretim mallarından oluşan tekstil ticareti azalmıştı. Ortadoğu’dan Avrupa’ya yalnızca pamuklu bez ihracatı bir dönem sürmüştür. Artık tekstil ürünleri ve Hint kumaşlarının ihracatı durmuş, durum tersine dönerek, Avrupa’dan Ortadoğu’ya ithalatı başlanmıştı. Avrupa’da tekstil ürünlerinin hammaddesi, pamuk, moher ve ipek çoğunlukla İran’dan ithal ediliyordu. Osmanlı belgelerine göre, Batı’dan altın ve gümüş ithal edildiği halde, para basmak için bile ülkede yeterli değerli maden bulunmuyordu.</p>

  <p class="calibre25">Batı’dan alınan yeni tahıllar tarıma az da olsa fayda sağlamıştı ama yine de ekonomik ve teknolojik bir duraklama vardı. Ortadoğu ülkelerinde Avrupa’daki tarım devrimi yaşanmamış ve Avrupa sanayi devrimi hiç yansımamıştır. XVIII. yy ortaları-na dek Ortadoğu sanayisinde gelişme görülmüş ama herhangi bir teknolojik gelişme olmadan el zanaatları ile sınırlı kalmıştır.</p>

  <p class="calibre25">Silah yapımı ve gemi inşası, teknolojide ilerlenmemiş olmasının en önemli iki göstergesiydi. XVIII. yy’da Osmanlı İmparatorluğu, Avrupalı denizcilik mühendislerinden faydalanmış ve İsveç ve Amerika Birleşik Devletlerinden sivil ve askeri amaçlı tekneler satın almıştı. İmparatorluk topraklarındaki su kanalı ve yol ağını geliştirmek için de girişimleri olmamıştır.</p>

  <p class="calibre25">Ticaretle ilgili şarlar da Osmanlı İmparatorluğu ve öteki Ortadoğu devletleri aleyhine değişiyordu. Ortadoğu, açılan ve gelişen Okyanus yollarından etkilenmemiş, Osmanlı İmparatorluğu için başlıca vergi geliri ve hammadde kaynağı durumundaki İran ipek ticareti, büyük oranda Batı Avrupalı tüccarların kontrolü altına girmişti. Benzer değişikliklerle Karadeniz’de de Türkler güçsüz duruma düşüyordu. Rus gücünün Kuzey kıyısında yayılması nedeniyle bölgedeki Doğu Avrupa ticareti büyük oranda artmıştı. Rus tüccarlar ve denizciler, Küçük Kaynarca Antlaşması ile kazandıkları ticari haklar sayesinde doğrudan Osmanlı tebaasıyla çalışmaya başlamışlar ve Türk başkentine hiç gitmeden Boğazlar’dan geçip Akdeniz’e gitme olanağı elde etmişlerdi. Çok geçmeden öteki Avrupa devletleri de kendileri için Ruslar’ın kazandıkları haklan isteyip aldılar. Karadeniz ticaretini Avrupalılar’a, özellikle de Yunanlılar’a kaptıran Türklerini Avrupa ticaretindeki paylan da çok düşmüştür. İngiltere ile ticaretleri XVII. yy ortasında onda bir, XVIII. yy sonunda yüzde bir, Fransa ile ticaretleri de XVI. yy sonunda yüzde elli, XVIII. yy sonunda ise yirmide bir oranında azalmıştır. Bununla birlikte, Avusturya ve Fransa başta olmak üzere ithalatta büyük ölçüde artış olmuş, ucuz ve kimi zaman daha iyi olan Avrupa mallan yerli malların büyük bölümünü piyasadan çıkarmıştır.</p>

  <p class="calibre25">Bu dönemde Avrupa’da Osmanlı tarım ürünleri, özellikle Hıristiyan Balkan eyaletleri ürünleri için yeni piyasalar açılmaya başlamıştır. Bu durum, Osmanlı nüfusu için ciddi toplumsal sonuçlar doğurmuştur. Çoğu Müslüman olan esnaf ve zanaatkarlar, geleneksel zanaatların azalması nedeniyle niteliksiz işçi haline gelmişlerdir. Öte yandan, çiftçiler, tüccarlar ve nakliyeciler olarak Hıristiyan azınlıklar için yeni olanaklar doğmuştur. Bunlar, ticaret yaptıkları Avrupa devletlerinin yakınlıkları, teşvikleri ve bu yeni durum sayesinde servet, beraberinde eğitim,dolayısıyla da etkinlik ve güç elde etmişlerdir.</p>

  <p class="calibre25">Arap eyaletlerinde meydana gelen ekonomik çöküş Osmanlı İmparatorluğu ’nda olduğundan çok daha da ağır olmuştur. Suriye, Irak ve Mısır’da hem tarım ara2isi hem de nüfus büyük ölçüde azalmıştır. Nüfus azalması şehirlerde görülse de, daha çok kırsal kesimde olmuştur. Ayrıca, sanayide de gerileme olduğu anlaşılmaktadır. Şehirlerdeki zanaatkar sayısı ve üretim kaliteleri düşmüş; çoğu büyük liman da önemini yitirmiştir.</p>

  <p class="calibre25">Ortadoğu’da oluşan bu değişikliklerin nedenleri arasında çoğunlukla otorite eksikliği, kısmen siyasi nedenler, bir ölçüde bağımsız yerel yöneticilerin çıkması ve yerli göçebelerle ithal askerlerin taşrada yol açtıkları ciddi hasarlar yer almaktadır. Yönetici askeri ve bürokrat gruplar çoğunlukla yerel ekonomik gelişmelere ilgi göstermişler, az da olsa sarf ettikleri çabalarsa Avrupa’nın ekonomik çıkarları yüzünden engellenmiştir. Bu çöküş bir ölçüde ekonomik nedenlere, çoğunlukla da maden, su ve kerestenin eksik oluşuna bağlıydı. Enerjinin ve yakıtın azlığı nedeniyle sanayinin, nakliyenin ve önemli teknolojilerin gelişmesi sınırlı olmuştur. Ortadoğu, hayvan kullanımını kolaylaştıran gelişmiş koşum teknikleri, yel ve su değirmeni gibi ilk teknolojik gelişmelerden pek etkilenmemiş ve bu konularda Avrupa’dan oldukça gerilerde kalmıştır.</p>

  <p class="calibre25">Osmanlılar’daki gerilemenin nedenleri iç değişikliklerle birlikte, Batı’daki yaşanan bilim ve teknolojideki, savaş ve barış sanatlarındaki, ticaret ve devlet yönetimindeki hızlı ilerlemelere ayak uyduramamış olmalarıdır. Türk liderler, bu durumun farkındaydılar ve sorunun çözümüne yönelik birtakım düşünceleri vardı. Ne var ki yeni düşünce ve yöntemlerin benimsenmesi konusundaki büyük ideolojik ve kurumsal engellerle baş edemiyorlardı. Bu konuda, ünlü bir Türk tarihçisi şunları söylemiştir: “Bilimsel dalga, hukuk ve edebiyat engellerine çarparak kırıldı."Yeniliklere ayak uyduramayan Osmanlı İmparatorluğu, Sovyetler Birliği gibi onlar tarafından yok edilmiştir.</p>

  <p class="calibre25">Osmanlılar ile Sovyetler Birliği’nin kaderinin karşılaştırmasında liberalizmin patlayıcı güçleri, eski ideolojilerin iflası, eski siyasi yapıların çökmesi ve milliyetçilik gibi ideolojik ve siyasi konular dikkat çekicidir. Tüm bu konularda Ruslar da, Türkler’in geçtikleri yollardan geçmişlerdi ve onların da milli tarihlerinde yeni bir sayfa açacak bir Mustafa Kemal Atatürk’e ihtiyaçları vardı.</p>

  <p class="calibre25">Osmanlılar’daki gerilemede farklı bir yan söz konusudur. Ortadoğu’daki ekonomik güçsüzlük, Sovyetler Birliği’ndeki gibi merkezi denetimin aşırılığına bağlı değildi. Aksine, bu şekilde bir denetim neredeyse hiç bulunmuyordu. Kısmen taşra ve lonca pazarları düzeyinde bazı ekonomik düzenlemeler olsa da, Osmanlılar ekonomik gücün kullanılması ve seferber edilmesi konusunda, Batı Avrupa’nın epeyce gerisinde kalmışlar daha çok tüketim toplumu haline gelmişlerdi.</p>

  <p class="calibre25">Üretime yönelik olarak, Batı’da merkantilizmin ortaya çıkması, Avrupa ticaret şirketleri ile onları teşvik edip koruyan devletlerin, gerçekte pazar güçlerinin herhangi bir kısıtlama olmadan işlemekte olduğu Doğu’da benzersiz olan ve tanınmayan ekonomik enerjilerini yaygınlaştırmalarını ve bir ticari örgütlenmeye kavuşmalarını sağlamıştır. Artık Batılı ticaret şirketi, ticarete destek olan hükümetlerin de yardımları sayesinde yeni bir güç olmuştu. Batılı tüccarlar, sonra üreticiler, daha sonra da hükümetler, ekonomik güç ve iradede artmaya başlayan eşitsizlik sayesinde, Ortadoğu pazarlarım ve sonuçta en büyük Ortadoğu üretim sektörlerini neredeyse mutlak bir denetim altına almışlardır.</p>

  <p class="calibre25">Bu dönemdeki tekstil ticareti, Batı’daki ilerlemeden etkilenmiştir. İran ve Osmanlı imparatorluklarının limanlarına İngiliz tüccarlar tarafından, artan miktarlarda Hint pamuklusu ve başka kumaşlar getirilmiştir. Daha ucuz ve daha saldırgan yöntemlerle pazarlanan Batılı ürünler, eskiden Batı’da çok ilgi gören Ortadoğu tekstillerini önce dış, sonra da iç pazarlardan çıkarmıştır. Bu ticari ilişkideki değişikliği Ortadoğu'nun geleneksel alışkanlığı olan kahve ile açıklayabiliriz. Kahve ve onu tatlandıran şeker Avrupa’ya Ortadoğu’dan gitmiştir. Hollandalılar, XVII. yy’ın son çeyreğinde Cava’da Avrupa pazarlan için kahve üretiyorlardı. Fransızlar da Osmanlı İmparatorluğu’na Batı Hint sömürgelerinden kahve ihracatı yapıyorlardı. 1739 yılında Batı Hint kahvesi, doğuda Erzurum’a dek gitmişti. Batı’nın sömürge kahvesi daha ucuz olduğu için Kızıldeniz. bölgesinden gelen kahve çok büyük ölçüde azalmıştı.</p>

  <p class="calibre25">Aslında bir Doğu icadı olan şeker, ilk kez Hindistan ve İran’da rafine edilmişti. Kuzey Afrika, Mısır ve Suriye’den Avrupa’ya ithal ediliyordu ve Araplar tarafından İspanya ve Sicilya’ya da götürülmüştü. Burada Batı Hint sömürgeleri de iyi bir fırsat yakalamışlardı. Colbert’in emriyle 1671 yılında Fransızlar Marsilya’da bir rafineri kurdular ve oradan sömürge şekerini Osmanlı İmparatorluğu’na ihraç ettiler. Batı Hint kahvesi daha acı olduğu için Türkler şeker kullanmaya başladılar ve tüketim de çok büyük miktarlarda arttı. Mısır şekeri kullanıyorlardı ama Batı Hint şekeri çok daha ucuz olduğu için kısa sürede Ortadoğu pazarını ele geçirdi. Bir Arap ya da Türk’ün XVI-II. yy sonlarında içtiği bir fincan kahve ve şekeri Avrupa sömürgeleri üretmiş ve ithal etmiş oluyordu. Yerel kaynaklar yalnızca sıcak suyu sağlayabiliyordu ve XIX. yy’da Avrupa şirketlerinin Ortadoğu şehirlerinde kurdukları yeni tesislerden sonra bu da şüpheli oldu.</p>

  <p class="calibre25">Batı’nın Ortadoğu’daki ekonomik egemenliği çeşitli biçimlerde desteklenmiş ve devam etmiştir. Ortadoğu ürünlerinin Batıya ithal edilmesi, koruyucu gümrüklerce kısıtlanmış ve kimi zaman de engellenmiştir. Ancak Ortadoğu’daki Ban ticareti sınırsız ve serbest giriş sağlayan kapitülasyon sistemi ile korunmuştur. Osmanlılar döneminde, “Kapitülasyon” (Latince liste anlamına gelen; “bölüm”; capitula), Osmanlı ve öteki Müslüman hükümdarlar tarafından Müslüman ülkelerinde Hıristiyan devletlerinin tebaalarına tanınan iskan ve ticaret hakkı aynca-lığı için kullanılırdı. Onlar Müslüman olmayan tebaanın vergilerinden muaftı. Bu gibi ayrıcalıklar XTV-XV. yy’da İtalyan denizci devletlerine verilmişti. Bu ayrıcalıklar, XVI. yy’da Fransa’ya (1569), İngiltere'ye (1580) ve başka ülkelere de verildi. 1580 yılındaki bir İngiliz kapitülasyonunda şu hükümlere yer verilmiştir:<sup class="calibre31">2</sup></p>

  <p class="calibre25">. <span class="calibre18">.Müslüman İmparatoru Sultan Murad Han, İngiltere Kraliçesi Elizabeth ‘e dostluğumuzu göstermek üzere, Kraliçe ’nin tebaasının ve halkının ülkemizde güven içinde mallarını ve diğer eşyalarını büyük ve küçük gemilerle ve karadan araba ve kervanlarıyla getirebileceklerini, kendilerine bir zarar verilmeyeceğini, kendi ülkelerinin geleneklerine göre hiçbir güçlükle karşılaşmadan mal alıp satabileceklerini... Burada yerleşecek ya da buradan geçecek, evli olan ya da olmayan bir İngiliz'in kelle vergisiya da başka bir vergi ödemeyeceğini... Ingilizlerin arasında bir anlaşmazlık çıkarsa kendi elçiliklerine başvurabileceklerini... Bu anlaşmayı ve kutsal barışı İngiliz Kraliçesi koruduğu ve uyguladığı sürece bizim de aynısını yapacağımızı bildiririz..</span> "</p>

  <p class="calibre25">Bu ilişki ticaretle birlikte başka şeyler de içeriyordu. Arşiv dairesindeki pek çok belgeden birisi olan Sultan III. Murad’ın 1590 Haziran’ında Kraliçe I. Elizabeth’e gönderdiği mektubun sonu şöyledir:<sup class="calibre31">3</sup></p>

  <p class="calibre25"><span class="calibre18">“Daima çatışmada olduğun İspanyol kafirlerine saldırdığında, Allah ’nın yardımıyla zafer kazanacaksın. Bizi gerektiğinde işlerinden haberdar etmeyi ihmal etme. Allah 'a şükürler olsun ki, biz de boş durmayacak, zamanı geldiğinde kafir İspanyollar’ı rahatsız etmek için gerekli önlemleri alacağız ve mutlaka size yardım edeceğiz."</span></p>

  <p class="calibre25">Kapitülasyonlar, Müslüman devletlerinin daha da zayıflaması ve Hıristiyan komşularıyla ilişkilerindeki değişiklikler yüzünden, başlangıçta amaçlandığından daha çok ayrıcalık içerir olmuşlardı. XVIII. yy sonu ile XIX. yy başında bir Avrupa devletinin koruması mali ve ticari büyük avantajlar sağlıyordu ve bu uygulama çok artmıştı. Daha da ileri gidilerek, Avrupa diplomatik misyonları kapitülasyon haklarını aşıp koruma belgeleri olan beratlar dağıtmışlardı. Başlarda bu belgeler, Avrupa konsolosluklarının yerel halk arasından seçtikleri memur ve ajanları korumak içindi ama kısa sürede pek çok yerel tüccara verilir ya da satılır oldu. Onlar da korunmuş ve ayrıcalıklı bir statü kazanmış oldular. Böyle kötü kullanımı engellemek için Osmanlı yetkilileri boşuna uğraştılar. Sultan III. Selim, XVIII. yy sonları ile XIX. yy başlarında Avrupa devletlerinin konsoloslarıyla baş edemeyince katılarak Müslümanlar’a değil ama Osmanlı Hıristiyan ve Musevi tüccarlarına berat verdi. Bu beratlarla belirli ticari, hukuki ve mali ayrıcalıklar, bağışıklıklar ve Avrupa ile ticaret hakkı tanınıyordu. Osmanlı tebaasını yabancı tebaalarla neredeyse tümüyle eşit düzeye getirmeyi amaçlıyordu. Bu durum yeni bir ayrıcalıklı sınıfın ortaya çıkmasına yol açtı. Osmanlı Rumları denizcilik yetenekleri ve olanaklarıyla giderek daha üstün bir duruma ulaştılar. Bu sistem XIX. yy başında Müslüman tüccarlar arasında da yayıldı ancak çok az tüccar faydalanabildi.</p>

  <p class="calibre25">Tarih boyunca daha karmaşık ve hareketli yapısı olan bir toplumun ticari etkisiyle canlanan daha basit ekonomi örnekleri de bulunmaktadır. Ortadoğu’daki örnekleri değişikliklerden faydalanan yabancılar ve ajanlardı. Yabancı olanlar Avrupalılar idi, ancak Müslüman ülkelerde dini azınlıkların üyeleri baş aktörlerdi ve çoğunluk toplumu onları marjinal bulurdu. Bu durumu, Türkçe'de Avrupalı yabancılar için kullanılan “Frenkler” ve Avrupalılaşmış olan yerli Levanten nüfus için kullanılan “tatlısu Frenkleri” terimleri de göstermektedir.</p>

  <p class="calibre25">XX. yy başında, azınlıkların ve yabancıların mali konularda ağırlıkları oldukça fazlaydı. 1912 yılındaki bir listede, İstanbul’daki kırk özel bankacıdan on ikisi Ermeni, on ikisi Rum, sekizi Musevi ve beşi Levanten ya da Avrupalı idi. Yine başka bir listede, İstanbul’daki otuz dört borsacıdan on sekizi Rum, altısı Musevi, beşi Ermeni idi ve hiç Türk yer almıyordu.</p>

  <p class="calibre25">Ermeniler, Rumlar ve Türk Musevileri’ni komşularından ayıran yalnızca dinleri değil, dilleriydi de. Arapçanın konuşulduğu ülkelerde böyle bir ayrım yoktu. Museviler ve Hıristiyanlar, Müslüman komşularıyla aynı dili, Arapçayı, konuşuyorlardı. 1830’lardan sonra Beyrut limanında ve çevresinde yeni Hıristiyan ticari buıjuvazisinin ortaya çıkıp gelişmesi bu durumun bir sonucudur. Böylece yüzyılın ortalarına doğru, öğrenim görmüş, varlıklı ve Arapça konuşan yeni bir orta sınıf doğmuştur. Bu sınıfın Hıristiyan kimlikleri yüzünden önemli bir toplumsal ya da siyasi rolü olmamıştı ama Arapçayı çok iyi kullandıkları için Arap kültürünün canlanmasında çok ciddi katkılan olmuştur.</p>

  <p class="calibre25">Ortadoğu ülkelerinde Batı sızmasının ikinci yolu, iktidar ve etkinlik makamlarına gelen dini azınlıklardı. Ruslar, Küçük Kaynarca Antlaşmasının ardından Osmanlı İmparatorluğu’nun Ortodoks Hıristiyan toplumu üzerinde bir ölçüde hamilik elde etmişlerdi. Nüfusunun çoğunluğu Ortodoks Hıristiyanlar, Yunan ve Balkan eyaletlerinden oluşturuyordu ve bunlar Suriye’de ve Anadolu’da önemli azınlıklardı. Çarların Ortodokslar üzerindeki hamiliği, Ruslar’a Osmanlı nüfusunun önemli bir unsuru üzerinde büyük etkinlik veriyordu. Benzer bir hamiliği sultanın Katolik tebaası üzerinde de Fransızlar elde etmişlerdi. Sayıları Ortodoks Hıristiyanlar’dan az olmasına karşın, önemliydi. Lübnan’daki önemli Maruni kilisesi de aralarında bulunuyordu. İngiltere, koruyacak bir dini azınlık bulamadığından, Rus ve Fransız rakiplerine göre oldukça avantajsızdı. Protestan topluluklar, İngiliz, Amerikan ve Alman misyonerler tarafından sayılan arttırılmaya çalışılsa da, önemsiz derecede azdı. Zaman zaman İngiliz dış işleri bakanları İngiliz korumasını Museviler ya da Dürziler gibi gruplarda yaygınlaştırmayı denemişlerdir. Benzeri bir dezavantajlı durumdaki, Protestan güç olan Almanya, bu durumu korumasını Osmanlı İmparatorluğu’nun tamamına genişleterek avantajlı hale getirdi.</p>

  <p class="calibre25">Dini koruma çeşitli yollarla yapılıyordu. Korunan dindeki Osmanlı tebaasının refahları ve çıkarları korunuyordu. XIX. yy’da Osmanlılar’ın güçten düşmesi ve Avrupalılar’ın kapitülasyon sistemiyle oluşturdukları zor şartlar içinde bu neredeyse Osmanlı içişlerinin her alanına sınırsız müdahale hakkı anlamına gelmeye başlamıştı. Osmanlı Musevileri’nin ve Hıristiyanları’nın eğitim ve dinle ilgili gereksinimleri, misyonlar, okullar ve öteki öğrenim, kültür ve toplumsal kurumlar ağı ile gideriliyordu. Bunların pek çoğu Hıristiyan, bir bölümü de Musevi kurumlarıydı ve laik olarak kurulan bazıları azınlıkların yanı sıra, Müslüman çocukları da kabul ediyordu. Ortadoğu’daki Batı okullarından mezun olanlar, yüksek öğrenimlerini de Batı üniversitelerinde yapıyorlardı. XIX. yy’ın ikinci yansından sonra, Ortadoğu şehirlerinin bazılarında Batı kolejleri açıldı. Hami devletin, kültürel, dolayısıyla da siyasi ve ekonomik etkinliğini yaymasında eğitim, önemli bir yol oldu. Fransızlar bu konuda en başarılı olanlardı. Onlardan sonra da sırasıyla İtalyanlar, İngilizler, Almanlar ve Amerikalılar geliyordu. Rus girişimleri, Ortodoks Hıristiyanlar arasında önemli olmakla birlikte, diğerlerine oranla daha azdı. Batı misyonerleri, Müslümanlar içinde birkaç mühtedi buldular ama İslam hukukunda din değiştirmenin cezası ölüm olduğundan, Hıristiyan nüfus arasında daha başarılı oldular ve bazı Ermeni, Ortodoks ve diğer Doğu Hıristiyanları Katolikliğin ve Protestanlığın bir mezhebinden ötekine geçtiler.</p>

  <p class="calibre25">Kudüs ve Filistin’deki Hıristiyan kutsal yerlerinin korunması, Avrupa devletlerinin dinle ilgi önem verdikleri başka bir konuydu. Bu konudaki tartışmalar, yerel kiliselerde yüzyıllarca yapılmıştı. Bu konuda, Türkler hor gören ama çoğunlukla etkin arabulucular olarak davranmışlardı. Büyük devletlerin kiliselerinin koruyucuları olarak ortaya çıkmalarıyla yerel tartışmalar da uluslararası çatışmalar haline geldi ve Kırım Savaşı’nı çıkaran nedenlerden biri oldu.</p>

  <p class="calibre25">Kapitülasyonlar sayesinde Osmanlı İmparatorluğu içinde geniş bir yetki alanı ve güce sahip konsolosluk ve elçilikler korumayı sağlıyordu. Bunların kendi kanunları, mahkemeleri, cezaevleri ve hatta postaneleri bulunuyordu.</p>

  <p class="calibre25">Avrupa, Ortadoğu’daki eğitim girişimlerinde askeri eğilime büyük önem veriyordu. Avrupa’nın, askerlik sanatının İslamiyet'inkinden üstün olduğu savaş deneyimleri ile görülmüştü. Bu yüzden, İslam devletleri Avrupalılaşın öğrencileri olmak zorundaydılar. Bazı Avrupalılar Osmanlı İmparatorluğu’nda askeri uzman ve danışman olarak uzun süre kalmışlar ve önemli başarılar kazanmışlardı. XVIII. yy sonlarına doğru artık bu tür bireysel çabalar yetersiz kalıyordu. 1793 yılının sonbaharında Padişah, bir mesajla Fransa’dan getirtmek istediği subay ve teknisyenlerin listesini Paris’e gönderdi. Birkaç yıl sonra İstanbul’dan Kamu Güvenliği Komitesi’ne daha uzun ikinci bir liste gönderildi. 1796 yılında yeni Fransız elçisiyle birlikte bir grup Fransız askeri uzman geldi. 1798-1802 savaşında, Osmanlılar ve Fransa karşı taraflarda oldukları için bu işbirliği sona erdi ama daha sonra müttefik olduklarında yeniden başlayarak 1806-1807’de Rus ve İngilizler’in açtıkları savaşla en üst seviyeye ulaştı.</p>

  <p class="calibre25">Reformcu sultan II.Mahmud’un, 1830’larda silahlı kuvvetlerini modernleştirmek üzere Batılı devletlerden yardım istemesiyle yeni bir girişim başladı. 1835 yılında bir Prusya askeri heyetinin, 1838 yılında da bir İngiliz denizcilik heyetinin gelmesiyle XIX.yy süresince ve XX. yy başlarına dek devam edecek bir ilişki başladı.</p>

  <p class="calibre25">Daha önceleri buna paralel bir gelişme, Mısır’da Osmanlı valisi Mehmed Ali Paşa’nın bağımsız bir beylik yaratmaya çalışmasıyla başlamıştı. Mehmed Ali Paşa da özellikle Fransız olmak üzere tek tek yabancı askeri ve teknik uzman toplamıştı. Napolyon’un son yenilgisinden sonra 1824 yılında, askeri personelin çoğunun boşta olduğu Fransa’dan daha sonra gelmeye devam edecek heyetlerin ilki olarak bir askeri heyet getirtmişti.</p>

  <p class="calibre25">Avrupa güçler merkezinden uzaktaki İran’da değişiklik daha yavaş olmuştu. İngiltere ve Fransa, Avrupa politikasına ilk kez Napolyon döneminde karışmış olan İran’ın ordularım eğitmek üzere ilk olarak 1807-1808’de, daha sonra 1810’da heyetler göndermişlerdir. Sonrasında da orduda eğitmen olan Rus, İtalyan ve Fransız subayların etkileri sınırlı olmuştur. XX. yy’a dek İran ordusunun modernleşmesi başlamamıştır.</p>

  <p class="calibre25">Genellikle askeri eğitimciler başta İngiltere, Fransa ve Prusya, sonra da Almanya olmak üzere Batı Avrupa’dan gelmiştir. Eğitmenlik yapan bazı İtalyanlar da olmuştur. Amerikan İç Savaşı bitince ülkelerinde kendilerine gerek kalmayan bazı Amerikalı subaylar, mesleklerini Mısır’da sürdürmüşlerdir. Eğitmen ya da danışman olarak Ruslar’ın ortaya çıkmaları ancak XX.yy’da görülür.</p>

  <p class="calibre25">Askeri eğitimin sonuçlan önemlidir. Ortadoğulu öğrenciler Batı’nın kara ve deniz harp akademilerine giderken, Batılı subaylar ise Ortadoğu kurmay okullarında öğretmenlik yapmışlardır. Batılılar danışman ve zaman zaman da subay olarak istihdam edilmiş ve Batı’dan malzeme, silah ve teknoloji ithal edilmiştir. 1950’lerden sonraki öneme ve düzeye ulaşmamakla birlikte bu süreç, XIX. yy ve XX. yy başlarının güç politikaları açısından çok önemlidir.</p>

  <p class="calibre25">Avrupa devletleri, XIX. yy’da uluslararası ticaret ve maliye ağına girmeye başlayan Ortadoğu’nun ekonomik iç işlerine doğrudan karışır olmuşlardır. Bu durumdan kaynaklanan değişiklikler de Ortadoğu’daki hayatı her yönüyle etkilemiştir.</p>

  <p class="calibre25">Yüzyıllardan beri ihmal edilen tarım alanlarının genişletilmesi bu değişikliklerden biri olmuştur. Genişleme, güvenlik şartlan genişletilip toprak tekrar kazanılarak ve bazı yerlerde yaygın sulama sistemleri kullanılarak kolay olmuştur. İhracat amacıyla ipek, pamuk, tütün, kahve, haşhaş, hurma, arpa ve buğday gibi ürünler ekilmiştir. Öte yandan tarımın geçim yerine gelir sağlamak için yapılması ve bununla birlikte hukuk sistemindeki Batılılaşma toprak sahipliğinde önemli değişikliklere yol açmış, toprakta aşiret ya da köy sahipliği azalarak Avrupa tipi mülkiyet artmıştır. Bunun için ihtiyaç olan sermaye, yurt dışından yatırım ya da borç olarak gelmiş, kapitülasyonlar aracılığıyla devlet denetiminden korunan Avrupa şirketleri, Ortadoğu ülkelerinin kaynaklarının kullanımına hakim olmuşlardır.</p>

  <p class="calibre25">Yabancıların uzmanlığı ve girişimciliği hizmetlerin gelişmesinde önemli bir rol almıştır. Bunlar örnek olarak, Doğu Akdeniz’in başlıca limanları Mısır, Türkiye, Suriye ve Irak demiryolları, telgraf, belediye taşımacılığı, su, gaz, büyük şehirlerdeki elektrik ve telefon verilebilir.</p>

  <p class="calibre25">Karadeniz ve Ege Denizi’ne İstanbul’u yerel buharlı vapur şirketleri bağlıyorsa da, Avrupa ile ilk bağ yabancı denizyolları ile kurulmuştur. 1825 yılında çalışmaya başlayan bir Avusturya şirketinden sonra, Osmanlı ve Avrupa limanları ile imparatorluğun çeşitli limanları arasında taşımacılık yapan Fransız, İngiliz, Rus ve İtalyan denizyolu şirketleri gelmiştir. 1837 yılında yeni bir önemli gelişme olmuştur: Avrupa, İngiliz vapur seferleri aracılığıyla Süveyş’ten İskenderiye ve Hindistan’a önce posta, sonra ürün ve insan taşımacılığıyla bağlamıştı. Başlangıçta buharlı vapurlarla iç sularda ve arabalarla yeni açılan karayollarında taşıma yapılıyordu. 1851 yılında Mısır demiryollarının yapılması ve 1869 yılında Süveyş Kanalı’nın açılmasıyla Mısır, yeniden Avrupa ile Güney Asya arasındaki başlıca yol ve dünya trafiğinin önemli bir noktası olmuştu. İran, o yıllarda Hazar Denizi ve Basra Körfezinde başlayan buharlı vapur seferleriyle Rusya’ya da Batı Avrupa’ya da biraz daha yaklaşmıştı.</p>

  <p class="calibre25">Avrupa’nın mali nüfuzu, Kırım Savaşı sırasında yeni bir döneme girdi. XVIII.yy sonu ve XIX. yy başında Osmanlı hükümetleri iç borçla para sağlamaya çalışıyorlardı. Kırım Savaşı’nın olanakları ve gereksinimleriyle, Avrupa para pazarlarından yeni bir tür borç almaya yöneldiler. İlk olarak 1854 yılında Londra’dan yüzde altı faizle üç milyon sterlin borç alındı; sonraki yıl da yüzde dört faizle beş milyon sterlin borç alındı. Daha sonra 1854-1874 yılları arasında yaklaşık olarak her yıl alman dış borçlar toplam iki yüz milyon sterline ulaştı. Bu dönemde bölgede önemli banka faaliyetleri de olmuştur. Önceki yirmi otuz yıl içinde, hem İngiliz hem de başka özel bankacılar çeşitli Akdeniz limanlarına yerleşmişlerdi. 1850’lerden sonra önemli gelişmeler oldu. Ortadoğu’da Mısır Bankası (1855), Osmanlı Bankası (1856), İngiliz-Mısır Bankası (1864), büyük İngiliz, Fransız, Alman ve İtalyan bankalarının şubeleri ile başkaları kuruldu. Tümü Avrupalılar’a ait olan bu bankalar, Ortadoğu'nun mâliyesine hakim durumdaydılar. I. Dünya Savaşı’ndan sonra açıla-bilen gerçek Türk, İran, Arap ve Mısır bankalarının toplam maliye işlerinin önemli bir bölümünü denetim altına almaları da ancak İkinci Dünya Savaşı sonrasında olmuştur.</p>

  <p class="calibre25">Türkiye riskli ve güçsüz görüldüğü için çoğunlukla borçlar çok ağır şartlarla veriliyordu. Genellikle para bütçe açığının kapatılmasına ya da ekonomik olmayan kalkınma projelerine harcanıyordu. Bu nedenle 6 Ekim 1875 tarihinde ekonomisi çöken Osmanlı devleti anapara ve faizleri ödeyemedi. Avrupalı alacaklıların temsilcileriyle yapılan görüşmelerin ardından 20 Aralık 1881 fermanıyla yabancı alacaklılara karşı sorumlu ve onların yönetiminde olan “Düyunu Umumiye İdaresi” kuruldu. Görevi Osmanlılar’ın kamu borçlarının ödenmesi için “borcun tamamı ödenene dek” Osmanlı devletinin gelirlerini tahsil etmekti. Düyunu Umumiye İdaresi’nde 1911 yılında 8931 kişi çalışıyordu. Bu sayı, Osmanlı Maliye Nazırlığı’nda çalışanların sayısından çoktu. Benzer bir iflas yaşayan Mısır’da 1880 Likidasyon Yasası ile Mısır’ın toplam gelirinin yansı Mısır hükümetinin yönetim harcamaları, yansı da borçların ödenmesi için ayrıldı. İki ülkede de bu yüzyılın ilk yıllarında yeni borç anlaşmaları yapıldı ama bu kez de alacaklıların yatırımlarım korumak için kurulan bazı kurumlar paranın tümünün ya da önemli bir kısmının verimli bir şekilde kullanılmasını sağlamıştır.</p>

  <p class="calibre25">Bu değişiklikler olurken, Avrupalı girişimcilerin, onların yabancı ve azınlık temsilcilerine karşın halkın büyük bölümünün durumu pek değişmemişti. Yalnızca bir tek konuda önemli bir değişiklik olmuştu. Yüzyıllardır yaşanan gerileme ve durgunluğun ardından, XIX.yy’da nüfusta ciddi bir artış olmaya başlanmıştı. Şu veriler bunu açıkça göstermektedir. İstanbul, Anadolu ve Adalar’ın nüfusu 1831 yılında 6.500.000, 1884 yılında 11.300.000 ve 1913 yılında 4.700.000 kişidir. Mısır'ın nüfusu yaklaşık olarak, 1800 yılında 3-500.000, 1846 yılında 4.580.000, 1882 yılında 6.800.000, 1897 yılında 9-710.000 ve 1907 yılında 11.290.000.kişidir. Kırsal kesim ve şehir nüfusunun yaşam standartlarında fazla bir gelişme olmadığı gibi gerileme olmuştur. Toplumsal açıdan üst sınıflardaki Batılılaşmaya paralel olarak alt sınıflarda gelişme olmaması, eski sistemde onları birbirine bağlayan yükümlülük, sadakat ve ortak değerler ağını zayıflatarak yeni çatışmalara ve liderliklere yol açmıştır.</p>

  <p class="calibre25">Hıristiyan Avrupa ile karşılaştırıldığında, Osmanlı İmparatorluğu’nun siyasi, askeri ve ekonomik açıdan güçsüz olması konusunda birçok açıklamalar vardır. Büyük keşiflerden sonraki dönemde, Batı dünyasında gerçekleşen büyük ilerlemeler ve bunların sonucundaki teknolojik, toplumsal, siyasi ve ekonomik değişikliklerden İslam dünyası etkilenmemiştir. Avrupa'nın ilerlemesi tek başına yeterli bir açıklama değildir. Osmanlı topraklarında da pek çok güçsüzlük belirtileri bulunmaktadır. Bir tarafta, Avrupa devletleri yeni rollerinin devamı için güç ve servet kazanırlarken, diğer tarafta padişahlar güçlerinin tamamını başkentte vezirlerine ve saray erkanına, taşrada ise özerk ve miras yoluyla başa geçmiş olan yöneticilere kaptırıyorlardı.</p>

  <p class="calibre25">Güçleri bu şekilde erirken, diğer yandan da vergilendirme ve toprak mülkiyeti sisteminde önemli değişimler oluyordu. Osmanlılar’ın geleneksel düzenine göre tımar sahibi olan sipahiler, mali ve askeri bakımdan toprak dağıtım sisteminin merkezindeydiler.</p>

  <p class="calibre25">XVI. yy başlarında ve ortalarında sipahi sistemi en üst seviyesine ulaşmıştı. Ancak sonralan, XIX. yy başlarında yok olana dek gerilemeye devam etmişlerdir. Önemini yitiren sipahilerin yerlerine, kırsal kesimde mültezimler, savaş alanlarında ise düzenli askerler geçmiştir. Sipahilerin azledilmeleri ya da ölmeleri nedeniyle boşalan tımarlar, yeni sipahilere verilmemiş, mâliyeye daha çok vergi geliri sağlamaları için tekrar imparatorluk topraklarına katılmışlardır. Ne var ki, genellikle bu gelirler doğrudan devlet memurlarınca toplanmıyor, ilk zamanlarda yıllık bir tutar üzerinden bir mültezime satılıyorlardı. Daha sonraları iltizamların kötüye kullanmalarıyla süreler uzamış ve sonunda da malikane sistemi ortaya çıkmıştır. Bu sisteme göre teorik olarak belirli bir süre için vergi toplanıyordu ama uygulamada ömür boyu süren ve satılabilen ya da miras olarak kalabilen bir sistem ortaya çıkmıştır. Bu sistem, XVII. yy sonlarına doğru imparatorluk eyaletlerinin çoğunda yayılarak, XVIII.yy’da, yok edilmeye çalışılmasına rağmen, genel bir uygulama haline gelmiştir.</p>

  <p class="calibre25">Taşranın asıl hükümdarları haline gelen ayan açısından malikane sistemi, ekonomik bir temel olmuştur. Merkezi hükümetin güçsüz oluşu ve eyaletlerin denetimini kaybetmesi, ayanın siyasi güç kazanmasını, hatta kimi zaman özerk yerel hükümdarlar haline gelmelerini sağlamıştı. İltizamlar, devletten satın alma ya da bağış yollarıyla, zaman zaman da otoritelere karşı çıkılarak el koyma yoluyla toprak mülkiyeti haline getirilmişti.Ayan, zengin toprak sahipleri, tüccarlar, bu işin askerlikten daha kârlı ve daha az tehlikeli olduğunu düşünen sipahiler, sarayda ve haremde çalışanlar gibi farklı kökenlerden geliyordu. Artık ayan, devletin tanıdığı ve kendi temsilcilerini ve liderlerini seçen, mülkiyet sahibi bir sınıf olmuştu.</p>

  <p class="calibre25">Ayanın ekonomik gücü arttıkça, yasa ve düzenin sürdürülmesi işlevlerini de elde etti, silahlı güçler oluşturdu ve bazıları belirli bölgelerin irsi yöneticileri oldular. İstanbul hükümeti de bu gelişmeler karşısında bazı taşra şehirlerinin idaresini ve taşra işlerini ayana bıraktı. Ayanm büyüyen gücünden çekinen sultan ve hükümeti, 1786 yılında, onları şehir yönetimlerinden azledip yerlerine yeni yöneticiler getirmek için uğraştılar ama kısa süre içinde bu çabalarından vazgeçerek ayanın yönetimini kabul etmek zorunda kaldılar.</p>

  <p class="calibre25">Artık, ayan bir taşra beyi ve kadısından daha fazlasıydı. Anadolu’daki yerel beyler XVII.yy başlarından sonra, çok geniş arazilerin denetimini ele geçirmişlerdi. Derebeyi olarak adlandırılan bu beylerin kökenleri farklıydı. Aralarında önceleri merkezi hükümetin taşra memurları olanlar ve bölgenin önde gelen ailelerinin çocuklan bulunuyordu. Derebeyleri, merkezi hükümet tarafından hoşgörüldü, kimi zaman da tanındı ve babadan oğula geçen özerk beylikler kurarak padişaha itaatle değil, bir tür vasallıkla bağlandılar. Savaşlarda sultanın öteki birlikleri ile birlikte hizmet ettiler. Padişah ordularının büyük bölümü zaten bu yan feodal askerlerden oluşuyordu. Babıali bunlara müfettiş ya da vali unvanları veriyordu ama onlar aslında kendi topraklarında bağımsızlardı. Anadolu’nun neredeyse tamamı XIX. yy başında çeşitli beyliklerin elindeydi. Yalnızca Karaman ve Anadolu beylikleri İstanbul’un doğrudan yönetiminde kalmışlardı.</p>

  <p class="calibre25">Benzeri bir gelişme Balkan yarımadasında da yaşanmıştı. Vidin valisi Pazvanoğlu Osman Paşa ve Yanya valisi ünlü Tepedelenli Ali Paşa gibi yerel liderler denetimi ele geçirmişti ve kendi ordularım oluşturup kendi vergilerini topluyorlar, kendi adlarına sikke bastırıp yabancı devletlerle diplomatik ilişkiler içine giriyorlardı. Ali Paşa’nın sivil memurlarının ve askerlerinin çoğunluğu Rumdu. Böylece onlar da bağımsızlığın tadını ve ona kavuşmak için gereken beceriyi kazanıyorlardı. İmparatorlukta Arapça konuşulan bölgelerden Mısır, neredeyse tümüyle özerk olmuştu. Güney Suriye’de ve Irak’ta merkezi hükümetin atadığı valiler, bağımsız hanedanlar gibi hareket ediyor, hatta feodal beylerle ve yerel aşiretlerle iktidar savaşlarına giriyorlardı. Arap yarımadasında zaten hiç yerleşmemiş olan Osmanlı otoritesi, şimdi de Vahabi dini hareketi tarafından başa getirilen Suudi Hanedanı’nın tehdidindeydi.</p>

  <p class="calibre25">XVIII.yy’da saraya ait Enderun okulunda, imparatorluğun yöneticileri ve valileri büyük oranda yetişmeye devam ediyordu. Bu okulda Kafkas köleler çoğunluktaydı. Ancak buradan, Kafkasyalılar’ın bir zamanlar Balkan kökenlilerin tümüyle yönetici seçkinler arasına girdikleri anlaşılmamalıdır. Çoğunluğu yerini korumuş olsa da geçmişte köleliğin geçerli olduğu öteki alanlardaki gibi, sarayda da Müslüman tebaaya yer açılıyordu. Devşirme yönteminin bırakılmasından sonra, yeni kan ancak Kafkas kölelerden sağlanıyordu. Devlete hizmet edecek uygun kişilerin sayısı yetersiz olduğu için, önceden bu yana birtakım unsurları ayıran engeller küçülerek siviller geçmişte askeri ve idari köle seçkinlerinin makamları olan taşra valiliklerine, hatta sadrazamlıklara atanmaya başladı.</p>

  <p class="calibre25">XVIII.yy’da Osmanlı sistemindeki sivil meslek yapısı, çoğunlukla devşirmelerin soyundan gelenlerin alındığı bürokrasi ve topluca ulema olarak adlandırılan dini hiyerarşi olmak üzere iki türdü. Genellikle tüm hizmet alanlarında kariyer ve mesleklerin miras yoluyla geçme eğilimi vardı. Bu eğilim özellikle de genel güvensizlik döneminde, aile mallarını korumak ve miras bırakmak için İslam dini vakıflar yasasını kullanan ulemada vardı. Daha 1717 yılında usta gözlemci Lady Mary Wortley Montagu bu konuya değinmiştir:<sup class="calibre31">4</sup></p>

  <p class="calibre25"><span class="calibre18">"Bu kişiler hukukta da, dinde de eşit ölçüde uzmanlaşmışlardı ve iki bilim birbirine karışmıştı :-Tüm kârlı işler ve “din kurumu”gelirleri imparatorluğun gerçekten önemli olan bu kişilerinin ellerindeydi. Halkının genel mirasçısı olmasına rağmen Büyük Senyör, onların paralarına ve topraklarına dokunamazdı ve bunlar kesintisiz biçimde onların çocuklarına miras kalırdı. Bu durum, imparatorluğun tüm bilimine ve neredeyse servetinin tamamına sahip, bu insanların güçlerini göstermektedir. Devrimlerin aktörlerinin askerlerken, aslında gerçek yazarlar bu kişilerdir.</span> ”</p>

  <p class="calibre25">Padişah bu yeni sınıfa taşranın denetimini bırakıyor ve merkezi gücü de onlarla paylaşmak zorunda kalıyordu. Bu babadan oğula geçen mülk sahibi ve yönetici sınıfın oluşumunu Osmanlı sultanları önlemeye çalıştılarsa da başarılı olamadılar.Bu güçsüzlük döneminde, vergi toplayan, adalet dağıtan, toprağa sahip olan, taşraya, sonuçta da başkente ve hükümdara hakim olmak amacıyla birbirleriyle çarpışan yeni unsurlar ortaya çıkmıştır.</p>

  <p class="calibre25">Osmanlı tarihinin bu aşamasındaki bu gruplar kesin olarak teşhis edilip tanımlanamamışlardır. İstanbul’da XVII.yy sonu ve XVIII.yy’da meydana gelen olayları etkileyen grupların ve çıkarların çatışmaları çok net olmamakla birlikte görülebilmektedir.</p>

  <p class="calibre25">Sonraları Babıali olarak anılan sadrazamlık makamı, bunlardan biridir. Sadrazam, padişahın ve İmparatorluk Konseyi’nin gerçek gücü zayıfladıkça, otoritenin ve hükümetin etki merkezi haline gelmiştir. Sadrazamın altında güçlü bir ortak mesleki bağlılığı olan geniş bir bürokrasi kadrosuyla üst düzey memurlar hiyerarşisi yer alıyordu. Genellikle bu makamlara, başkentin, kökenleri Balkanlar’a kadar giden büyük yönetici aileleri sahip olmuştur. Aynca bu makamlar, başkentin ve taşra şehirlerinin eğitim görmüş, özgür Müslüman nüfusu açısından da bir meslek kapısıydı.</p>

  <p class="calibre25">İmparatorluk sarayı, vezirliğin büyük rakibiydi. Mirasla orada da bir toplumsal grup oluşuyordu, ancak Afrika’dan ve Kafkasya’dan gelen yeni kölelerin güçlü etkinlikleri devam ediyordu. Afrikalılar genellikle hizmet işlerinde bulunurlarken, hadımlar büyük güçleri olan makamlara çıkabiliyorlardı. Bir hadım olan Kızlar Ağası, Osmanlı sarayının en etkin kişilerinden biriydi.. Saray ahalisi hükümdarın yanına girebilmek için denetimi elinde tutar ve imparatorlukta büyük iktidara ulaşanlar kendi adaylarını sadrazamlığa getirebilirlerdi. Bu saray egemenliği dönemleri, vezirliğe ılımlı bakan tarihçilerce “cariyeler ve hadımlar yönetimi” olarak adlandırılmıştır. Yine bu tarihçilere göre saray mensupları ve adamları açgözlü, sorumsuz ve bencildir.</p>

  <p class="calibre25">İktidar mücadelesi, Babıali ve saray bürokratları ile saray erkanı arasında basit bir çatışma şeklinde görülürse, konu çok basite indirgenmiş olacaktır. Taraflar kendi içlerinde birtakım fraksiyon ve kliklere ayrılmıştı. Bunlar bazen aralanndaki sınırlan kaldıran geçici koalisyonlar yaparlardı. Bu mücadelede etkileri olan diğer çıkar grupları arasında yer alanlardan bazı-lan şunlardır: Kendi çıkarları ve politikaları olan bağımsız kurumlar; taşra ve merkez bürokrasisi, yeniçeriler ve dini hiyerarşi; çoğunluğunun İstanbul’da çok paraya sahip ajanları bulunan taşra ayanı ve beyler; tüccarlar ve çoğunluğu Rum olan siyasetten uzak tutulmalarına rağmen sarayda da, Babıali’de de ortakları olan maliyeciler; önemleri ve sayıları azalmasına rağmen, hâlâ belirli kritik dönemlerde rol alabilen feodal sipahi kalıntıları.</p>

  <p class="calibre25">Dönemin birçok gözlemcisine göre, saray erkanı ve bürokratlar, özgür doğanlar ve köleler, Rumeliler ve Kafkasyalılar hükümet mekanizmasının denetimine hakim olmaya uğraştıkları sırada, İmparatorluk ölmek üzereydi ama ölmedi. İmparatorluk, XVIII. yy’ın en karanlık günlerinde dahi Müslüman topraklarının neredeyse tamamının yabancıların ya da yerel rakiplerinin eline geçmesine engel olacak gücü buldu. İmparatorluğun başkentte ve taşrada hizmet verecek ve onu kendi düzensizlik ve dağınıklığının en kötü sonuçlarından kurtaracak namuslu ve sadık kişiler bulmayı sürdürebilmesi çok daha şaşırtıcıdır.</p>

  <p class="calibre25">XV.yy sonuna doğru artık sultan ve danışmanları yaşanan bunalımın farkına varmışlardı. İmparatorluğun direnci, eyaletlerdeki isyancı liderlere karşı kısa süreli bir hükümranlık sağlamaya yetse bile, otorite daralmasını ve toprak kaybını engelleyemiyordu. Avusturya ve Rusya’ya karşı kazandıkları küçük zaferlerin kendilerinin güçlü olmalarından kaynaklanmadığını, düşmanlarının aralarındaki endişe ve anlaşmazlıklara, Fransa’daki yeni karışıklığın yol açtığı korku ve Prusya yayılmacılığına bağlı olduğunun bilincindeydiler.</p>
</body>
</html>
