<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h5 class="calibre41 sigil_not_in_toc"><span class="calibre42"><br class="calibre19" /></span></h5>

  <h2 class="calibre8 sigil_not_in_toc"><span class="calibre34"><br class="calibre10" /></span></h2>

  <h2 class="calibre8 sigil_not_in_toc"><span class="calibre34">14.BÖLÜM</span></h2>

  <h3 class="calibre32 sigil_not_in_toc"><a class="title" id="bookmark0"></a><span class="calibre34">MÜCADELE</span></h3>

  <p class="calibre25">Ortadoğu’da modem çağın başlangıcım, dünyanın her yerindeki gibi, Batı’nın etkisiyle, daha net bir biçimde de Avrupa emperyalizminin ortaya çıkması, yayılması ve yol açtığı değişikliklerle anlatmak bir gelenek olmuştur. Bu etkinin başlangıcına ilişkin farklı tarihler kabul edilmiştir. Kimilerine göre, 1798’de Fransız ordusunun Mısır’a girmesi; kimilerine göre de galip Rusya’nın mağlup Osmanlı İmparatorluğu’nu imzalamak zorunda bıraktığı yıkıcı Küçük Kaynarca Antlaşması; kimilerine göre ise l683’te Türklerin Viyana kuşatmasındaki son başarısızlıkları, bu sürecin başlangıç tarihidir.</p>

  <p class="calibre25">Müslüman uygarlığı, kendisini din ile tanımlıyordu. İslam hukukunun ve Müslüman bir hükümetin egemenliğindeki ülkelerin tümü yani uygar dünya Dar ül İslam’dı (İslam'ın Evi) olarak kabul edilmişti. Çevrelerindeki henüz Müslümanlığı benimsememiş ya da Müslüman egemenliğine alınmamış kafirlerin yaşadığı yerler de Dar ül-Harb (Savaş Evi) olarak görülüyordu. Coğrafi ve tarihi belgelerdeki Müslüman görüşü, İslam sınırlan dışındaki yerler arasında açık bir fark olduğunu ifade etmektedir. İslam dünyasının doğu ve güneyinde bulunan yerlerden bazılarında faydalı şeyler öğrenilebilecek uygar kişiler yaşarken, bazılarında da barbarlar yaşıyordu. Ama bunlar hem din olarak İslamiyet'e, hem de dünya devleti olarak İslam halifeliğine rakip olamazlardı. Aralarında hem uygar hem de barbarlar bulunan bu kafirleri İslam dünyasına kazandırabilecekleri kişiler olarak kabul ediyorlar ve bunun kaçınılmaz olacağını düşünüyorlardı.</p>

  <p class="calibre25">Doğuda bir tehdit bulunmuyordu. îslam dünyası için Hindistan ve Çin’deki büyük uygarlıklar, önemli bir tehdit oluşturmamışlar, hatta hiç karşı karşıya da gelmemişlerdi. Doğudan Moğollarla gelmiş olan putperest istilası çok etkili olsa da, zaman içinde fatihlerin ihtidaları ve asimile olmaları nedeniyle bir sorun olmamış, hatta İslam dünyasının önemli bir parçası haline gelmişlerdi.</p>

  <p class="calibre25">Batıda, yani İslamiyet’in kuzeybatı sınınndaki Yunan, Latin ve Hıristiyan Avrupa bölgesindeki durum çok farklıydı. Müslümanlar için burada onlarınkine benzer bir görevi olan ve rakip gördükleri bir dünya dini vardı. Rakipleri de Allah’ın son vahyine sahip oldukları ve bunu tüm insanlığa yayma görevini üstlendikleri inanandaydılar. Hıristiyan dünyasında da İslam dünyasındaki gibi, bu inanan yayılması için pek çok yöntem kullanıldığı gibi, bu uğurda savaşan büyük krallıklar ve imparatorluklar kurularak askeri ve siyasi destek de sağlanmıştı. Sonrasında da Hıristiyan başlıca kafir, Hıristiyan Avrupa ise Dar ül-Harb’m en önemli simgesi haline geldi. Müslümanlar, Bizanslıları eski Yunan ve Hıristiyan Roma’nın mirasçıları kabul ettiklerinden onlara bir ölçüde saygı duyarlar ama onlardan korkmazlardı. Çünkü Bizans ile İslam dünyası arasındaki süregelen uzun ilişki sürecinde Bizans sürekli geriler durumdaydı ve l453’te Türkler tarafından Konstantinopolis (İstanbul) alınıncaya dek sürmüştü. Önceki yüzyıllarda Müslümanlar, Batı ve Kuzey Avnıpa’daki barbar kafirlerden korkmamışlar ve onlara saygı da duymamışlardı. Onları tehdit olarak görmemiş, kölelikten başka bir işe yaramayan kaba ve ilkel insanlar olarak görmüşlerdi. Bu görüşlerinin değişmeye başlaması, Hıristiyanlar’ın karşı saldırısı, Güney İtalya ve İber Yarımadası’nı yeniden ele geçirmeleri, Haçlı seferleriyle Hıristiyan ordularının Levant’a giymeleri ve Hıristiyanlık için kutsal olan yerleri almak üzere sonuçsuz çabalarıyla olmuştu.</p>

  <p class="calibre25">Müslümanlar, bu iki dünya sistemi arasındaki uzun mücadelenin ilk bin yılında genellikle üstün gelen taraf oldu. Haçlıların Levant’a girişlerinden sonra geçici, Portekiz, İspanya ve Sicilya’yı kaybedişlerinden sonra da sürekli olan bir gerileme olmuştu. Bu gerilemenin telafisi de Türkler’in Güneydoğu Avrupa’ya girişi ve yeni bir Müslüman devletinin Hıristiyan topraklarında kurularak bir dönem Avrupa'nın kalbini tehdit edişi olmuştu.</p>

  <p class="calibre25">İslam dünyası ile Avrupa arasındaki kültürel ve toplumsal ilişkiler Haçlı Seferleri’nden önce başlamış, Haçlılar’dan sonra, daha da gelişip yaygınlaşmıştır. İslamiyet’in Doğu Akdeniz ve Asya’daki eski uygarlıklardan aldığı ve değiştirip uyarladıkları ile kendi yarattıkları Avrupa’ya önemli katkısı olmuştur. Ortaçağ Avrupası, gelişmiş ve ilerlemiş Akdeniz İslam dünyası uygarlığından birçok şey öğrenmiştir. Bunlardan yalnızca birkaçı Avrupa’da unutulduğu halde Müslümanların koruyup geliştirdikleri Yunan bilimi ile felsefesi; Çin kağıdı ile Hint rakamları; pamuk, şeker, portakal, limon ve başka birçok bitki yetiştirme yöntemidir.</p>

  <p class="calibre25">Avnıpalılar, İslam dünyasına uzunca bir zaman yalnızca maddi ve teknik bazı katkılarda bulunmuştur. Sanat, edebiyat, bilim ve felsefe alanlarında Ortaçağ Avrupası’nın, Müslümanlar’a verecek bir şeyi yoktu. Olsa bile Müslümanlar ön yargılı olarak, aşılmış bir din ile ilkel bir toplumdan gelecek düşünceleri kabul etmezlerdi. Öte yandan Avrupalılaşan Müslümanların faydalı bularak benimsedikleri birçok şey üreten el becerileri vardı. XV.yy’da Ortadoğu’da zamanı ölçen saat, görüşü artıran dürbün ile teleskop biliniyordu. Bunlar oraya daha önce gitmiş olması mümkündür. Avrupa’dan alınan bazı besin bitkileri vardı. Örneğin, bugün de Arapça ve Türkçe’de fasulye için İtalyan kökenli adlar kullanılmaktadır. Amerika keşfedildikten sonra, aksi yönde gidenlerden az olsa da Batı’dan ithal edilen besin maddeleri ve bitkilerde artış olmuştur. Bunlardan başlıcaları domates, mısır, patates ve en önemlisi de tütündür. İslam dünyasının yaşam ve de ölümüne Batı’nın en önemli etkisi silah ile olmuştur. Haçlı Seferleri’nde istihkam yapımında kullanılan Frenk savaş tutsakları yeteneklerini efendilerine öğretmişlerdi. Halifeye yazdığı bir mektupta Selahaddin Haçlılardan aldığı limanlarda Avrupalı tüccarların olmasına gerekçe olarak “aralarında savaş silahı getirip satmayan tek kişi olmadığı için onlardan faydalanıldığını belirtir.” Bu gelenek Haçlı Seferleri, Osmanlılar’ın ilerleme ve gerileme dönemlerinden modern zamanlara kadar kesintiye uğramadan sürmüştür.</p>

  <p class="calibre25">Silah ticareti kilise ve devlet tarafından durdurulmak istenmiştir. Devletler birbirlerini bu ticarete izin vermek ve onu teşvik etmekle suçlamışlardır. Bu konuda kilisenin tavrı çok açıktı. XVI. ve XVII. yy’daki papalık fermanlarında şunlar yazılmıştır: “Türkler’e, Magripliler’e ve başka Hıristiyanlık düşmanlarına silah, tel, demir, kalay, pirinç, bakır, kükürt, güherçile, at, top ya da silah ve saldın araçları yapmak için başka eşya, halat, kereste ve denizcilik gereçleri ve başka yasaklanmış şeyleri satanlar aforoz edilecektir.” Ancak hem ticaretin kendisi hem de, onu engelleme çabaları son bulmamıştır.</p>

  <p class="calibre25">Şüphesiz Batıdan ithal edilen en önemli silahlar, sahra ve kuşatma toplan ile tüfek gibi ateşli silahlar olmuştur. Başlangıçta bu kafir silahlarına karşı direnilmişse de, bu silahlar Osmanlılar tarafından yaygın biçimde kullanılmıştır. Osmanlılar bu sayede Ortadoğu’daki öteki Müslüman rakiplerine karşı önemli bir üstünlük elde etmişlerdi.</p>

  <p class="calibre25">Tarihte başka dönüm noktalarını kesin olarak belirlemedeki zorluk, İslamiyet ile Hıristiyan dünyaları arasındaki güç ilişkişi açısından da geçerlidir. Bu gibi değişikliklerde, yeni düzenin başlangıcı, her zaman onu açıkça görünür yapan dramatik olaylardan daha önce olmuş ve eski düzen, ortadan kaldırıldıktan sonra da işlerliğini korumuştur. Bu “dönüm noktaları” tarihin gerçeği olmaktan çok, tarihçinin belirlemesi olarak, belirli ölçülerde yapay ve keyfi olsalar da, tarihi tartışmalara yardımları açısından çok önemlidirler. İslam dünyası ile Avrupa arasındaki değişen ilişkileri belirleyen önemli pek çok olay içinden XVII.yy sonlarındakileri değerlendirmek yerinde olacaktır.</p>

  <p class="calibre25">Viyana surlarını kuşatmış bekleyen Türk orduları altmış günün ardından 12 Eylül l683’te çekilmeye başladılar. Türklerin Viyana’yı almak üzere ikinci kuşatmaları ve yenilgileriydi. İki kuşatma birbirinden çok farklıydı. 1529 yılında Kanuni Sultan Süleyman’ın orduları ilk kez Viyana surlarına gelmişler, tüm Güneydoğu Avrupa’yı ele geçirmişler ve Hıristiyan dünyasını tehdit eden yüzlerce yıllık fetih dalgasının zirvesindeydiler. Türkler’in düzenli olarak geri çekilmişlerdi ve kesin bir yenilgi yoktu. Kuşatma ile Habsburg ve Osmanlı imparatorlukları arasında, Macaristan’ı dolayısıyla da Orta Avrupa’yı hakimiyet altına alma mücadelesinin verildiği yüz elli yıllık süreç başlamıştı. Ancak ikinci kuşatma ile beraberindeki yenilgi çok daha farklıydı. Çünkü Türkler’in yenilgisi tartışmasız olarak kesindi. Türk orduları Viyana’dan çekildikten sonra başka yenilgiler de gelmiş, birçok eyalet ve şehir kaybedilerek Osmanlı orduları bozguna uğratılmıştı.</p>

  <p class="calibre25">26 Ocak 1699’da Karlofça Antlaşması imzalandı. Bu anlaşma ile yalnızca Osmanlı ve Habsburg imparatorlukları arasında değil, genel anlamda Hıristiyan ve İslam dünyaları arasında yeni bir süreç başlamış oldu. Değişimi antlaşmanın hükümlerinde ve pazarlıklarında görmek mümkündür. Osmanlar açısından çok yeni bir diplomasi süreci başlamışa ve ilk Avrupa'ya</p>

  <p class="calibre25">girişleri için anlamlı bir antlaşmaydı. Çok ciddi bir pazarlık yoktu, yalnızca zafer kazananlar yenilenlere şartlar öne sürmüştü. İlk olarak l606 yılında Zitvatorok’ta düşmanla eşit koşulda görüşmüş yapmışlar ama Karlofça’da daha dramatik bir değişiklik olmuştu. Osmanlılar savaş alanındaki kesin yenilginin ardından, barış antlaşmasını zafer kazanan düşmanlarının belirlediği şartlara göre imzalamışlardı. Yeni bir taktik olarak, mağlubiyetlerinin sonuçlarını hafifletmek üzere hem onlar için aracılık yapacak hem de yakındaki komşularının güçlerini dengeleyecek, özellikle İngiltere ile Hollanda olmak üzere Bati Avrupa devletlerinden yardım istediler. Yeni askeri ilişkilere dayalı bu diplomasi daha sonraki yüzyıllara örnek teşkil etmiştir. Viyana yenilgisi, Karlofça Antlaşması ile mühürlenerek Müslümanlar için Hıristiyan gücü karsısında neredeyse kesintisiz ve uzun bir gerileme döneminin başlangıcı olmuştur.</p>

  <p class="calibre25">Osmanlılar da durumun farkındaydılar. Yüzyıl başında bir Türk tarihçisi şunları yazmıştır: “Bu, Osmanlı devletinin kuruluşundan beri benzeri görülmemiş ölçüde büyük bir yenilgiydi.”Yenilginin hemen ardından nedenlerinin tartışılması önemli bir noktaydı. İslami yükselişin ilk günlerinden itibaren, İslam dini ve siyasi görüşünde, dünyanın ve devletin eksik taraflarını tartışmak önemli bir gelenekti. Ancak ilk defa tartışmada “biz” ve “onlar" yer alıyordu. Eskiden, hep zafer kazanan İslam ordularını mağlup eden bu “kafirlerin” nasıl yendikleri ve onlara neden yenildikleri tartışılıyordu. Bu tartışmaya XVIII.yy başlarında Osmanlı resmi çevrelerinde başlandı, uzunca bir zaman da Osmanlı subayları, memurları ve entelektüellerinin dar çevresinde kaldı. Halkın büyük bölümü, çoğunlukla da iç eyaletlerde yaşayanlar dünyanın değişen durumundan habersiz kaldılar. Tartışma zamanla üst sınıftaki halk arasında ve Hıristiyan dünyasının karşısında uzunca bir süre İslamiyet’in silahşörlüğünü yapmış olan Türklerden tüm Müslüman dünyasına yayıldı. Bu değişim, önce Rus, sonra Batı Avrupa ordularının ilerlemeyi sürdürmeleri, çok fazla Müslüman toprağının Avrupa egemenliğinde girmesi ve İslam ülkelerinin aleyhine olan ticari gelişmelerle güçleniyordu. Ortadoğu pazarları, Batı’nın verimli üretimi ve Batı sömürgelerinden ucuza mal olan ucuz tekstil ve başka ürünlerle dolduruyordu. Eskiden Ortadoğu’nun Batı’ya ihraç ettiği pamuk, kahve, şeker gibi ürünleri artık sömürgelerden sağlanarak Batılı tüccarlar aracılığıyla Ortadoğu’ya ihraç ediliyordu.</p>

  <p class="calibre25">XVI. yy başında İran’da Safevi hanedanı Osmanlılar karsısında yenildiği halde, iki yüzyıldan fazla egemenliğine devam etmiştir. Bu dönemde; Osmanlılar’la askeri, siyasi ve dini mücadelenin sürmesi, Şiiliğin İranlıların çoğunluk dini olarak kabul edilmesi, Orta Asya ve Hindistan’daki Müslüman ülkelerle yeni bir ilişki düzeninin gelişmesi, Avrupa ile ticaretin ve onunla birlikte İran’a karşı Avrupa ticari ve siyasi rekabetinin artma-sı gibi birtakım önemli değişiklikler olmuştur. Safevi döneminde özellikle resim, mimari ve sanayi sanatlarında önemli gelişmeler olmuştur. Safevi devleti ve toplumu bu gösterişli görüntüsünün ardında hızla çürüyordu. Bu durum İran’ın XVIII. yy başında batı Osmanlı, doğu Afgan ve kuzey Rus istilasına uğramasıyla açığa çıktı.</p>

  <p class="calibre25">Zamanla Ortadoğu Müslüman devletleri arasındaki rekabet kuzeydeki iki büyük Hıristiyan devletin, Avusturya ve Rusya’nın, tehdidinde kalmaya başladı. Her iki devlet savaşlarla Osmanlı ve İranlılar’dan ciddi toprak ve avantajlar sağladılar. Avusturya ilk olarak, daha önce Türkler’e kaptırdıkları eski Avusturya ve Macaristan topraklarını geri aldı. Avusturyalılar, Balkan yarımadasında çok ilerlemediler ama Tuna’nın ağzına kadar seyir hakkını kazandılar ve İstanbul’un yolu sayılan Morava vadisine girdiler.</p>

  <p class="calibre25">Moskova gücünün güneye doğru ilerlemesi çok daha önemliydi. XVIII.yy’da Rus İmparatorluğu ’nun güneye doğru ilerlemesinde yeni bir aşama başlamış ama ilk başlarda çok başarılı olmamıştı. 1710 yılında Prut Nehri’ni geçerek Osmanlı İmparatorluğu’na saldıran Ruslar, geri çekilmek ve ele geçirdikleri yerleri terk etmek zorunda kalmışlardı. İran’daki karışıklıktan faydalanmak isteyen Ruslar, 1723 yılında Kafkasya bölgesine girerek, Derbent ve Baku şehirlerini- aldılar. Bu sefer Osmanlılarca birlikte hareket etmişlerdi. Osmanlılar kuzeydeki gibi doğu sınırlarında da Rus ilerlemesini engellemek isterken, İran devleti parçalanacaksa bir pay almak istiyorlardı ama Ruslar’ın başarılan kısa sürdü. Askeri komutan Nadir Han’ın başarılı liderliğindeki İran hızla toparlandı. Batı ve doğudaki zaferlerinin ardından, 1736’da hükümdar öldükten sonra şah olan Nadir Han, Osmanlılar’ı, Ruslar’ı ve Afganlılar’ı İran’dan attı ve yeni yerler fethetti.</p>

  <p class="calibre25">İran ve Osmanlı ordularının kazandıkları başarılarına karşın, İslam devletleri ve Avrupalı rakipleri arasındaki güçler dengesinde açık bir değişim oluyordu. Bu durum XVIII. sonlarına doğru iki tarafça da anlaşılmıştı. 1769 yılında Osmanlı İmparatorluğu’na saldıran Ruslar, bu defa büyük bir üstünlüğe sahipti. Rus ordulan önlerindeki herşeyi yok ederken, Rus donanması da Avrupa çevresinden dolaşarak Akdeniz’e girerek Suriye ve Anadolu kıyılarını tehdit etti.</p>

  <p class="calibre25">Küçük Kaynarca Antlaşması (1774) ile sonlanan savaş Osmanlılar için çok büyük bir yenilgi, Avrupa ile Ortadoğu arasındaki ilişkiler için de bir dönüm noktası oldu. Bu durum, Rus Çariçesi II. Katerina tarafından “Rusya’nın eşini yaşamadığı bir zafer” şeklinde anlatılmıştır.</p>

  <p class="calibre25">Bu antlaşma ile Rusya’nın sağladığı kazançları toprak, ticaret ve etkinlik olmak üzere üç grupta inceleyebiliriz. Rusya’nın aldığı topraklar az olmasına karşın, stratejik öneme sahipti. XVIII. yy başlarında Azak’ı alan Rusya, o zamana dek tamamen Türk-Müslüman denetiminde bulunan Karadeniz’in kuzey kıyısında bir köprübaşı elde etmişti. Rusya, Küçük Kaynarca Antlaşması ile Kırım Yarımadası’nın doğu burnunda Kerç ve Yenikale limanları ve Dinyester Nehri ağzında Kılbyruri kalesi olmak üzere önemli iki bölgeye daha sahip oldu. Artık, yüzyıllardır Osmanlı hakimiyetindeki Tatar Hanlığı olan Kirim yarımadası da bağımsız olacak ve Tatar Ham ile ona bağlı olan Karadeniz’in kuzey kıyısındaki beylikler, Osmanlı denetiminden ve etkisinden çıkarılacaktı. Bu sayede Rusların ilerleyişi ve 1783’te Kırım’ın ilhakı yolu açılmış oldu.</p>

  <p class="calibre25">Bu süreç çok önemli bir değişikliğe neden oldu. Türkler Avusturya ile olan önceki savaşlardan sonra bazı Avrupa eyaletlerinden çekilmişlerdi ama çoğunluğu nüfusu Hıristiyan olan yeni fetihlerdi. Ancak Kırım'ın durumu çok farklıydı. Tatar olarak bilinen Kırım halkı aslında Türkçe konuşan Müslümanlar’dı. XII.yy Moğol fetihlerinden, belki de ondan da önceden beri orada yaşıyorlardı. İlk defa eski bir Müslüman halkı ile toprağı Hıristiyan fatihlere verilmesi Müslüman gururu için çok ciddi bir darbeydi. Kırım Tatarlarının Rus denetimine girmeyerek bağımsız olmaları bir ölçüde bu küçük düşürücü durumun telafisiydi. Öte yandan sultan Tatarların hükümdarı olmasa da, halife olarak üzerlerindeki dini otoritesini sürdürüyordu. Ancak Tatar bağımsızlığı da Osmanlıların dini yetki alanında kalmaları da pek uzun sürmemiştir.</p>

  <p class="calibre25">Küçük Kaynarca Antlaşması ile Ruslar ticari avantajlar da kazanmışlardı. Rusya Karadeniz’de ve Boğazlar yoluyla Akdeniz’de seyir özgürlüğünü ve Osmanlı İmparatorluğu’nun Avrupa ve Asya eyaletlerindeki deniz ve kara ticaretini elde etmişti.Bu durum, tüm Avrupa devletlerinin XIX. yy’da Osmanlı İmparatorluğu’na ticari girişleri için önemli bir adım olmuştu.</p>

  <p class="calibre25">Rusların sağladığı üçüncü avantaj, Osmanlı toprakları içinde güç ve etki elde etmeleri olmuştu. Tuna’nın Eflak ve Boğdan (Romanya) prensliklerinde Rusya’nın özel statüsünün tanınması bunlardan en önemlisidir. İlkesel olarak Osmanlı hakimiyetindeki bu iki eyalet artık bir ölçüde iç özerklik ve Rus etkinliği elde etmişti. Rusya eğer isterse, Osmanlı şehirlerinde elçilikler açma hakkı kazandı. Bu da Batılı devletlerin uzun süredir istedikleri ama elde edemedikleri önemli bir ayrıcalıktı. İstanbul'da bir Rus kilisesinin yapılması ve “her türlü koşulda yeni kiliseyi temsil etme hakki” (7. madde) küçük gibi görünen önemli bir ödündü.</p>

  <p class="calibre25">Halife olarak Osmanlı hükümdarının Tatarlar üzerindeki dini otoritesi etkisizdi, ama karşılığında Rus çariçesine verilen ödün için aynı şey geçerli değildi. Antlaşma metnin yalnızca tek bir Rus kilisesi ile sınırlı olmasına karşın, kilise adına temsil hakkı, küçük bir yorumla, Osmanlı sultanının Ortodoks Hıristiyan tebaasının tümüne müdahale hakkı olacak şekilde genişlemiştir.</p>

  <p class="calibre25">1783 yılında Kırım’ın ilhakıyla Rusların yayılma politikalarındaki yeni aşama başladı. Buradan Karadeniz’in kuzey kıyılarında iki yönde de yayılan Ruslar, daha önce Türkler’in, Tatarların ve öteki Müslüman halkların yaşadıkları ülkeleri ele geçirdiler. 1785 yılında, doğuda Kafkasya’da bir Kafkas imparatorluk eyaleti kurarak bölge halkı ve beyleri üzerindeki egemenliklerini güçlendirdiler.</p>

  <p class="calibre25">Bu durum Osmanlı İmparatorluğu ile bir savaşa neden oldu. Türkler, 1792 yılında savaşın sonunda Tatar Hanlığı’nın ilhakını ve iki imparatorluk arasında sınır olarak Gürcistan’daki Kuban ırmağını kabul ettiler. 1795 yılında eski Tatar topraklarında Odessa liman şehrini kuran Ruslar, Türkler ile bir kez daha savaştıktan sonra 1812 yılında Osmanlılar’m Besarabya eyaletini ilhak ettiler. Müslümanlar'ın Karadeniz’deki yüzyıllardır süren egemenliklerini son erdiren Ruslar, Osmanlı İmparatorluğu’nu doğudan ve batıdan sıkıştırmışlardı.</p>

  <p class="calibre25">Ruslar, 1794 yılında Kaçar hanedanının iktidarda olduğu İran’ı da tehdit ediyorlardı. Ülkede bir ölçüde otorite ve birlik sağlayan Kaçarlar, Ruslar’a kaptırılan Kafkasya topraklarını geri almak için uğraştılar ama bunu başaramadılar. İran'ın işgal edilmesi nedeniyle, eski Gürcistan Hıristiyan krallığı halkının bir bölümü, Müslüman fethine karşı Rusya’dan koruma istediler. 1801 Ocak ayında, Çar tarafından Gürcistan’ın Rus İmparatorluğuna ilhak edildiği açıklandı. Bu olaydan sonra, 1802 yılında Gürcistan ile Hazar Denizi arasındaki Dağıstan, Rus koruması altında yerel prenslerin oluşturduğu bir federasyon oldu. Küçük bir Gürcü krallığı olan İmeretya da 1804 yılında ilhak edildi.</p>

  <p class="calibre25">Bu gelişmelerin ardından Rusya’nın İran’a saldırması için yol açılmış oldu. 1804-1813 ve 1826-1828 yılları arasında iki Rus-İran savaşı yapıldı. Bu savaşların sonucunda Ruslar, kısmen yerel hükümdarlardan, kısmen de İran’dan, ileride Sovyetler Birliğime bağlı Ermenistan ve Azerbaycan olacak yerleri aldılar.</p>

  <p class="calibre25">Rusya, 1828 yılında İran ile imzaladığı barıştan bir ay sonra 1821 yılında, bağımsızlık savaşlarına başlamış olan Yunanlılara destek olmak üzere Osmanlı İmparatorluğu’na karşı savaş açtı. Ruslar 1829 yılında Edirne’ye girerek önemli avantajlar elde ettikleri bir barış antlaşması imzalatabildiler. Rusya, iki imparatorluk arasındaki Balkan ve Kafkas sınırlarında önemli kazançlar elde etti, aynı zamanda da, Tuna prensliklerinin içişlerinde etkili oldu ve tüccarları ile deniz ticareti haklarını tekrar onaylattı.</p>

  <p class="calibre25">Ruslar güneye Ortadoğu’ya doğru ilerlemeye devam ederken, Batı’da yeni bir tehdit ortaya çıkıyordu. XV.yy’ın ortalarından sonra Avrupa, karadan Rusya’ya, Batı Avrupa’dan denize doğru ilerliyordu. İslam’a karşı Batı’da ve Doğu’da ilerleme fetihlerle tekrar başlamış, Tatarlar'dan Rusya, Araplar’dan İspanya ve Portekiz alınmıştı. Bu fetihlerden sonraki karşı saldırılar, savaşı düşman topraklarına götürdü. Ruslar güneye ve doğuya doğru Asya’ya girdiler, öte yanda da Müslüman Araplar’dan ve Magripliler’den yarım adalarını kurtaran İspanyollar ve Portekizliler eski efendilerini Afrika’ya ve daha da ilerilere sürdüler.</p>

  <p class="calibre25">Büyük keşif yolculukları birçokları için dini mücadele, Haçlı Seferleri’nin devamı ve ortak Müslüman düşmana karşı tekrar bir fetih girişimiydi. Portekizliler Asya sularına girdiklerinde, başlıca düşmanları kendilerini durduramayan Osmanlı İmparatorluğu, Mısır, İran ve Hindistan’ın Müslüman hükümdarlarıydı. Portekizliler’in ardından Batı Avrupa’daki öteki denizci milletler, İspanyollar, Fransızlar, Hollandalılar ve İngilizler geldiler ve Afrika ve Güney Asya’da XX. yy’a kadar sürecek bir Batı Avrupa hegemonyası oluşturdular.</p>

  <p class="calibre25">Batı Avrupa'nın Portekizliler’in ilk girişimlerinden sonra, Güney Asya’daki etkinlikleri genellikle denizcilik ve ticaretle ilgiliydi ama sonraları siyasi bir egemenlik kurulması yoluna gidilmiştir. Bu durum o zaman bile Hindistan, Güneydoğu Asya ve Doğu Afrika ile sınırlıydı ve Ortadoğu bundan dolaylı olarak etkileniyordu. Batılı devletler Ortadoğu ile büyük oranda ticari olarak ilgileniyorlardı. İstanbul’daki İngiliz elçiliğini XIX. yy başlarına dek bölgede İngiliz ticaretinin önemli aracı olan resmi Levant şirketi işletip finanse ediyordu.</p>

  <p class="calibre25">Ortadoğu, Asya’da Hollanda ve İngiliz gücünün güçlenmesiyle iki taraftan Batı Avrupalılarla kuşatılmıştı. Bu gelişme, Kızıldeniz ve Basra Körfezi’nden geçen baharat ticaretinin büyük oranda azalmasını Portekizliler’in daha önce Afrika'nın çevresini dolaşmalarından daha çok etkilemiştir. Avrupa imparatorluklarının Asya ve Afrika’daki egemenlikleri henüz doğrudan Ortadoğu’ya ulaşmıyordu ama bölgenin stratejik yollarındaki Batı ilgisi giderek artıyordu. Fransasız devrimi ve Napolyon savaşlarının global özelliği bu düşüncelere yeni bir işlerlik getirdi. Batı müdahalesi, Fransızlar ile İngilizler’in mücadeleleri ve her iki ülkenin Ruslar’a karşı duyduğu endişe ile Ortadoğu’nun merkezine taşındı. Artık Türkler yalnızca Rusya ve Avusturya ile değil, İngiltere ve Fransa’nın da aralarında olduğu dört devletle uğraşmak zorunda kalmışlardı.</p>

  <p class="calibre25">Haçlı Seferleri’nin ardından Ortadoğu’ya düzenlenen ilk askeri sefer Fransa tarafından gerçekleştirildi. 1798 yılında General Bonaparte komutasındaki bir ordu o zamanlar Osmanlı eyaleti olan Mısır’a girerek ülkeyi kolayca ele geçirdi ama Fransız işgalini Filistin’e kadar genişletme girişimi başarılı olmadı. 1801 yılında Fransızlar Mısır’dan çekildiler. Bu sonuç, Mısırlılar’dan da, Türklerden de kaynaklanmıyordu, mücadele Fransız ve İngiliz güçleri arasındaydı.Yerel öğelerin etkisi bunlara oranla daha azdı. Kısa süren Fransız işgalinden sonra, Mısır tekrar Türk yönetimine girdi. Fransız işgali ile Batılı bir devletin küçük bir ordusunun bile Ortadoğu'nun önemli topraklarından birini kolayca ele geçirebileceği anlaşıldı. Ayrıca Fransızların Mısır’dan çıkışı yine yalnızca başka bir Batılı devletin onları çıkartabileceğini gösterdi. Bu çifte ders, daha sonraları çok kötü sonuçlar doğurabilecek bir durumu işaret ediyordu.</p>

  <p class="calibre25">Batı Avrupa ülkeleri, XIX. yy’ın ilk yansında Ortadoğu’da daha çok ticaretle ve diplomasiyle, özellikle de kendi aralarındaki rekabetlerle ilgilendiler. Ortadoğu’daki etkinlikleri, genellikle içişlerine önemli oranda müdahale gerektiriyordu ancak merkezi topraklara saldırmıyorlar, bölgeyi kenarlarından kemirmekle yetiniyorlardı. Fransızlar, Ruslar ile Türkler arasında imzalanan Edime Antlaşmasından bir yıl sonra, 1830 yılında, o zaman Osmanlı hakimiyetinde özerk bir hanedanın yönettiği Cezayir’i işgal ve ilhak ettiler. O sıralarda İngilizler de Arabistan civarına yerleşiyorlardı. 1839 yılında, Hindistan yolundaki önemli bir kömür ikmal istasyonu olan Aden işgal edildi. Benzer stratejik ve ticari endişelerle İngilizler de Basra Körfezine yerleştiler. 1853 yılında yerel hükümdarlarla yapılan antlaşmayla bu yerleşme tamamlanmış oldu.</p>

  <p class="calibre25">Ruslar, yüzyılın ortalarında tekrar Osmanlı İmparatorluğu’na yüklenmeye başladılar ve 1853 Temmuz’unda kargaşa içindeki diplomatik bir bunalım sırasında Tuna prensliklerini işgal ettiler. Fransa ile İngiltere Osmanlı İmparatorluğu’nu destekledi. Rusya’ya karşı 3854 yılının Martı ayında bir ittifak kuruldu ve iki yıl süren Kırını Savaşı Paris Antlaşması ile sona erdi. Rusya;birtakım ödünlerin yanı sıra, topraklarından da vermek zorunda kaldı. Osmanlı İmparatorluğu'nun Avrupa Birliği’ne alınması, toprak bütünlüğüne ve bağımsızlığına saygı gösterilmesi kabul edildi. Bu, Batı Avrupalı müttefiklerin Türk imparatorluğu topraklarında çok sayılarda yer aldıktan ilk savaştı. Batı ile bu doğrudan ilişki ileride çok önemli değişikliklere yol açtı.</p>

  <p class="calibre25">Ruslar Ortadoğu’da duraklayarak dikkatlerini Orta Asya’ya yönelttiler ve orada çok ilerlediler. Hazar Denizi doğusunda Çin sınırına kadar olan bölge yüzyıllardan bu yana Buhara Emirliği, Hokand ve Hive Hanlıkları olmak üzere üç İslam Türk devleti arasında paylaşılmıştı. Bunlar askeri seferler sonunda hızla Rus denetimine girdiler. Bölgenin bir bölümü ilhak edilirken, kalan bölümü de Rus işgali ve korumasındaki “yerel beylerin yönetimine bırakıldı.</p>

  <p class="calibre25">Ruslar’ın Karadeniz’deki etkinlikleri 1856 yılındaki barış antlaşmasıyla kısıtlanmıştı. Avrupa Fransa-Prusya savaşıyla ilgilenirken, 1870 yılında, Ruslar bunu fırsat bilerek kısıtlamalardan kurtuldular. Rusya’nın Osmanlılar üzerindeki baskıları açısından da yeni bir dönem başladı ve 25 Nisan 1877’de savaş çıktı. Türkler, merkezdeki meşrutiyet krizi ve taşradaki isyanlarla uğraştıkları için Rus ordularının ilerlemesine karşı koyamadılar. Ruslar başkentten birkaç kilometre uzaktaki Ayastefanos’a (Yeşilköy) kadar girerek Padişah ile çok ağır bir antlaşma yaptılar. Osmanlı İmparatorluğu, Ban, özellikle de İngiliz diplomasisi sayesinde kesin bir felaketten kurtuldu. Ruslar’ın Osmanlılar aleyhine yayılması 1878 yılındaki Berlin Antlaşması ile sınırlandı.</p>

  <p class="calibre25">Ruslar, tekrar doğuya yönelerek 1881 yılında ilerlemeye başladılar ve Kafkasya’ya sınır bölgelerini ilhak ettiler. Rus orduları bu on yıl süresince Hazar Denizi ile Amu Derya arasındaki yerlerin denetimini ele geçirdiler. 1884 yılında Merv’i alarak Rus imparatorluk gücünü İran ve Afganistan’ın Orta Asya sınırlarına dek genişlettiler.</p>

  <p class="calibre25">Doğu Avrupa’dan gelen ataklarla doğru orantılı olarak, Batı Avrupa da genişliyordu. 1881 yılında Tunus’u Fransızlar, 1882 yılında da Mısır’ı İngilizler ele geçirdi. Her iki bölgede de tıpkı Rus Orta Asyası’ndaki gibi siyasi sistemler ve yerli monarşiler olduğu gibi korundu. Ancak askeri işgalle birlikte genel bir siyasi ve ekonomik denetime girdiler.</p>

  <p class="calibre25">Ortadoğu’daki İngiliz diplomasisi Hindistan yolundaki yabancı tehditleri için bir kalkan şeklinde “Osmanlı İmparatorluğu’nun bağımsızlığım ve bütünlüğünü koruma” ilkesine dayanıyordu ama saldırılar sürüyordu. Fransızlar ve az da olsa Ruslar Osmanlı İmparatorluğu’nda önemli bir yer kazandılar. 1880 ^yılından sonra, İngiltere’nin en büyük rakibi olan Almanya da Ortadoğu’ya, giderek artan bir ilgi duymaya başladı. Alman hedeflerinin art arda gelen Osmanlı rejimleri tarafından kabul edilmesi İngilizleri huzursuz ediyordu. Alman sanayicileri ve maliyecileri çeşitli ödünler elde etmişlerdi. Osmanlı ordusu, Alman subayları tarafından eğitiyor ve yeniden yapılandırılıyordu. İmparatorluğun Asya topraklan Alman bilim adamları ve arkeologları tarafından araştırılıyordu. Berlin’i İstanbul, Halep, Bağdat ve Basra yoluyla Basra Körfezi’ne bağlayacak olan ünlü Bağdat Demiryolu çalışmalarına 1889 yılında başlandı.</p>

  <p class="calibre25">İngilizler’in başlangıçta geçici olmasını planladıktan Mısır işgaline devam etmelerinin en önemli nedeni, kuzeyden gelen Alman tehdidi olmuştur. Aynı endişelerle, 1907 yılında İran'ın Rus ve İngiliz etki alanlarına bölünmesi için Rusya ile anlaşma yapıldı. Bu anlaşma, Almanya'nın Osmanlı Irağı’ndan doğuya ve güneye daha çok ilerlemesini engellemeyi amaçlıyordu.</p>

  <p class="calibre25">1911 yılında, Ruslar’ın İran’ın kuzey eyaletlerini ele geçirmeleri yeni bir ilerleme döneminin başlangıcı oldu. I. Dünya Savaşı’nın başlayana kadarki süreçte, bazı direnişler olsa da, İran, Rus hakimiyetine girdi. Fransızlar da bu sırada Fas’taki etkilerini genişleterek 1912 yılında bir manda kurdular. İtalya, Fransızların Tunus’u ele geçirmeleri ve Fas’ta ilerlemeleri karşısında telaşlanarak, 1911 Eylülünde Osmanlı İmparatorluğuna savaş ilan etti. Sonrasında Osmanlılar, Trablus ve Cyrenaica eyaletlerini ilhak ettiler ve her ikisi de İtalyan sömürgesi haline geldiler.</p>

  <p class="calibre25">Artık İslami Ortadoğu XVI.yy’dan beri Avrupa'nın yayılmasıyla iki taraflı olarak kıstırılmıştı. Kuzeyden Ruslar, Türkiye ve İran’ı kıstırırken. Batı Avrupalılar da Afrika’nın etrafından dolaşarak Akdeniz’i aşıp Arap dünyasına ulaşmışlardı.</p>
</body>
</html>
