<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre8 sigil_not_in_toc"><span class="calibre9"><br class="calibre10" /></span></h2>

  <h2 class="calibre8 sigil_not_in_toc"><span class="calibre9">13. BÖLÜM</span></h2>

  <h3 class="calibre32 sigil_not_in_toc"><a class="title" id="bookmark1"></a><span class="calibre34">KÜLTÜR</span></h3>

  <p class="calibre25">Ortadoğu dünyadaki en eski uygarlık bölgelerinden birisidir. Ortadoğu uygarlığı, Hindistan ve Çin gibi başka eski uygarlıklarla karşılaştırıldığında, Ortadoğu sahnesinin diğerlerinden belirgin bir şekilde farklı iki özelliği çok açık bir şekilde görünür.</p>

  <p class="calibre25">Bu özelliklerden biri çeşitlilik, diğeri de süreksizliktir. Çin tarihinin bin yılı boyunca en eski çağlardan modem zamanlara dek bir süreklilik söz konusudur. Arada birçok değişiklik olmakla birlikte, eski Çin ile modem Çin aynı dilin ve yazının başka biçimlerini kullanmakta, aynı din ve felsefenin başka biçimlerini izlemektedirler- Çin uygarlığının en eski kayıtlarından bugünkü Halk Cumhuriyeti’ne dek, birçok yerel farklılıklar olmuş ama Çin uygarlığının tüm alanlarındaki ortak özbilinç sürekliliğine devam etmiştir. Daha az olsa da aynı durum Hindistan için de geçerlidir. Hint uygarlığı Çin’deki gibi kapalı ve homojen olmasa da, birleştirici bir güç olmayı sürdürmektedir. Hindistan uygarlığında ve Hindistan’ın antik çağlardan bugüne dek kendini süregelen'bir varlık şeklinde görmesinde, Hindu dini, Nagari yazısı, Sanskrit klasikleri ve kutsal metinleri önemli etkenler olmuşlardır.</p>

  <p class="calibre25">Eski Ortadoğu’da bu şekilde bir birlik ve süreklilik bulunmuyordu. Antik çağda da Ortadoğu uygarlıkları çok çeşitliydi ve Çin ya da Nagari, Konfüçyüs felsefesi ve Hindu inançları gibi birleştirici ortak unsurlar yoktu. Ortadoğu uygarlığı farklı yerlerde başlayıp farklı çizgilerde gelişmiştir. Ancak bu eski farklılıklardan çok daha önemli olan bölgenin kültürel tarihinin süreksiz olmasıdır. Hindistan ve Çin’de sürekli bir öğrenme geleneğiyle hâlâ geçmişlerine ait belgeler korunarak öğrenilmeye devam edilirken, eski Ortadoğu kaybolup unutulmuştur. Dilleri ölmüştür, yazılanları kimse okuyamaz. Tanrıları ve ibadetleri az sayıda uzman ve bilim adamının bildiği çok uzaktaki antik bir çağda kalmıştır. Hindistan ve Çin gibi kolektif bir adı olmadığından önce Batı dünyasında, sonra dünyanın başka yerlerinde ve son olarak da bölge halkları arasında “Ortadoğu” ve “Yakındoğu”, gibi kimliksiz, renksiz ve tamamen rölatif isimlerle anılmaktadır.</p>

  <p class="calibre25">Bölgenin sırasıyla Helenleştirilmesi, Romalılaştırılması, Hıristiyanlaştırılması ve İslamlaştırılması sürecinde yaşadığı çok büyük değişikler, eski Ortadoğu kültür ve geleneklerinin yok olmasının en önemli nedenidir. Eski Ortadoğu’nun yazılı kültürünün büyük bölümünü yok eden bu dört sürecin bugüne dek gelmiş izleri vardır. İslâmlaştırma VTI.yy’dan itibaren bölgeyi biçimlendirmiştir. Mısır, Asur, Babil, Hitit, eski İran dilleri gibi en eski diller terk edilmiş ve doğu bilimciler onları okuyup yorumlayarak önce tarihe, sonra da bölgede yaşayan halklara tekrar bırakana dek hiç bilinmemiştir. İslamiyet öncesi antik çağ ile görülen ilişki çok zayıftır ve İslami bir dirilişin tehdidindedir.</p>

  <p class="calibre25">Avrupa ile bir karşılaştırma yapılması daha açık olacaktır. Batı Roma İmparatorluğu’nu yağmalayan barbarlar Roma devletinin en azından formlarını ve yapısını korumaya özen göstermişlerdir. Roma nın dini olan Hıristiyanlığı benimseyip, dili olan Latince’yi kullanmış ve kendi barbar yönetimlerini Roma imparatorluk hükümeti ve hukukuna benzetmeye çalışmışlar, böylece de yasallık kazanmak istemişlerdir. VII-VIII. yy’da Ortadoğu’da ve Kuzey Afrika’da Hıristiyan Roma İmparatorluğu’nun.büyük bölümünü ele geçiren Müslüman Araplar bu şekilde davranmamışlardır. Tam tersine kendi dinleri olan İslamiyet’i, kendi dilleri olan Arapça’yı, kendi kutsal metinleri olan Kuran’ı getirip kendi imparatorluk devletlerini kurmuşlardır. Bu devletin Müslüman olmayan seleflerinden ve komşularından etkilenmesine rağmen, İslam hakimiyetinin yükselişi, yalnızca bir kimlik temelini değil, bununla birlikte meşruluk ve otorite kaynağı olan yeni bir devletin ve yeni bir toplumun başlangıcım göstermektedir. Yeni kurulan İslam dünyasında Arapça, Helen dünyasında Yunanca’nın, Avrupa’da Latince’nin, güney ve doğu Asya’da Sanskritçe ve Çince’nin rolünü üstlenmiştir. Arapça bir süre devletin, hukukun, yönetimin, ticaretin, kültürün ve günlük yaşamın dili olmuştur.</p>

  <p class="calibre25">Tıpkı Hıristiyan ülkelerdeki gibi İslam ülkelerinde de eski düzen yani Arap ve İslamiyet öncesi geçmiş çoğunlukla ayakta kalmıştır. Hıristiyan ülkelerdeki durumdan farklı olarak, İslam ülkelerinde ayakta kalan geçmiş bir meşruluk taşımıyordu. İslam Arapçasında, İslamiyet öncesi ve Arap öncesi geçmişten kalan sözcüklere rastlanır. Genellikle bu tür sözcükler, yerini aldıkları konuşma dillerinin özelliklerini korumuş olan bazı lehçelerde bulunur. Bu durum standart klasik Arapça’da da görülür, hatta Kuran’da da birkaç tane vardır. Bölgede kullanılmış daha eski dillerinden kalma sözcüklerin varlığı şüphelidir. Kalıntı sözcükler çoğunlukla İslamiyet öncesi daha yakın geçme aittir.</p>

  <p class="calibre25">Bu türden sözcükler klasik Arapça’nın ve Arapça ile şekillenmiş diğer İslam dillerinin gelişiminde çok önemli rol oynamamalarına karşın, kültürel adaptasyon süreci açısından önemli bir kanıttırlar. Kimya ve felsefe gibi sözcükler kolayca tanınırken, Romalılar döneminde polis görevindeki “şurta” (polis) ve Latince “exerdtus”dan gelen “asker” gibi sözcükler de çok açıktır. Müslümanlar’a Kuran’ın ilk cüzünde gitmeleri buyurulan “el sırat el müstakime” (doğru yol) ilginç bir örnektir: “sırat”, Romalılar’ın yolu “strata”dır ve İngilizce Street sözcüğüyle akrabadır. Kimi sözcükler de çeviri yoluyla dolaylı olarak alınmıştır. Örneğin klasik Arapça’da elektrik anlamına gelen “kahraba” sözcüğü Pers kökenlidir. Aslında kahraba kehribar demektir ve bu anlamıyla da, Batı’da Yunanca amber anlamındaki “elektron” sözcüğünün anlambilimsel gelişimini gösterir. Mekke için kullanılan “Umm al-Qura’’nın (şehirlerin anası), Yunanca’daki “metropolis”ten çevrilmiş olması mümkündür.</p>

  <p class="calibre25">Bazı istisnalar dışında, Ortadoğu ve Kuzey Afrika'nın dil ve din haritası Ortaçağ’ın sonlarına doğru bugünkü durumuna gelmişti. Arapça, Farsça ve Türkçe olmak üzere üç dil vardı ve bu diller çeşitli ülkelerde ve çeşitli şekillerde konuşuluyordu. Persçe (zaban-i Farsi), ülkenin Yunanca, sonra da Batı ülkelerindeki adının türediği Fars veya Pers eyaletinin dili, İran’da (ülkenin eski adı), Orta Asya’ya doğru doğuya, şimdiki Afganistan’ı ve Tacikistan Cumhuriyetini de içeren bölgede kullanılıyordu. Tacik ve Afganistan’ın iki resmi dilinden biri olan Dari de Farsça’nın türevleridir; İkincisi de İran ailesinden gelen Paşti’dir.</p>

  <p class="calibre25">Bu dillere akraba olan ve en batıdaki temsilcisi Osmanlı Türkçesi olan Türkçe ya da Türki diller, Karadeniz’in kuzey ve güney kıyılarından Pasifik’e kadar Asya’daki geniş bir alanda konuşuluyordu. Bu üç dilin beraberinde kullanılan yerel diller de vardı. Arami ve Kıpti dilleri gibi eski kültürlerden kalma ve genellikle Hıristiyan azınlıklar başta olmak üzere Müslüman olmayan gruplarca kullanılan diller giderek azalmıştır. Berberice ve Kürtçe gibi bazı diller de bugüne dek gelmiş olsalar da, yazıları olmadığı için yazılı bir geleneğin istikrarına ve sürekliliğine sahip değillerdir. İbranice, Musevi azınlıklara ait bir din ve kültür dili olarak ayakta kalarak, modem çağlarda konuşma dili ve sonraları da milli dil olarak tekrar canlanmıştır. -</p>

  <p class="calibre25">Klasik görüşe göre yalnızca edebiyat, uygar sanatlar arasında ve yalnızca edebiyatçılar saygın kabul edilirdi. Gerek çalan gerekse de besteleyen müzisyenler, köle ya da toplumsal olarak alt sınıftan, müzik de şiire eşlik eden bir araçtı. Edebi bir bağlam içinde bulundukları için bugüne gelebilen çok az sayıda müzisyen adı vardır. Görsel sanatlar da zanaatkarların işiydi. Çok eski zamanlarda bunların çoğu Müslüman olmayanlardandı ve ele geçiren ülkelerin yerel halkından toplanırlardı. İslâmlaştırmanın artmasıyla daha çok Müslüman ressam ve mimar çıkmıştır ama Ortaçağ’ın büyük bölümünde onlarla ilgili hiçbir şey bilinmemektedir. Yüzlerce yıl sonra, Osmanlı Türkiyesi ile Safevi İranı’nda ressamlar saray çevrelerinde saygın bir konuma gelebilmişlerdir. Çoğu isimleri, biyografik ayrıntıları ve ayırt edilebilen eserleriyle tanınmıştır ve bazdan da okullar açarak ustalar yetiştirmişlerdir. Osmanlı döneminde çoğunlukla askerlerden olan mimarların özel bir yerleri vardı. Sanatçı yeteneklerinin yanında yöneticilik ve organizasyon da yaparlar, istihdam yapan önemli kuruluşlarda yetkileri olur, devlet, din ve şehrin başlıca gereksinimleri olan saray, kale, cami, han, ev, medrese, köprü, hamam ve pazar yerleri inşa ederlerdi.</p>

  <p class="calibre25">Gerek sarayların gerek de evlerin iç mekanlarında pek mobilya olmazdı. Eski Ortadoğu’da yaygın olarak kullanılan masa ve sandalyeler Ortaçağ’da artık kullanılmıyordu. Onların yerine göçebelerden kolayca sağlanan deri ve yün kullanılıyordu.İç mekanlarda çoğunlukla halı, şilte ve minderler kullanılıyor, dekorasyon için de tepsi, lamba ve tabak gibi çok miktarda madeni, cam ve toprak eşya kullanılıyordu. Ortaçağ İslamiyeti’nin sanayi sanatlarının başlıcaları dövme ve işleme madeni eşya, boyalı seramik ve camdır. Tekstil sanatının çeşitli eserlerinin ve ince işlemeli ahşap paravan ve pancurların kullanıldığı iç mekanda yer almışlardır.</p>

  <p class="calibre25">Arap hakimiyetindeki dönemde ilk resimler dekoratif amaçlı olarak yapılmıştır. Bugüne dek gelen Emevi saraylarındaki freskler bir kültür sürekliliğinin canlı örnekleridir. Teknikleri ve dekoratif konulan ile Bizans ve İslamiyet öncesi İranı’nın hâlâ canlı olan sanat geleneğine benzerler. Ancak başka konularda da olduğu gibi eski gelenekler zamanla asimile olmuştur. Sonuç olarak yeni bir şey, temsil ettiği uygarlık gibi eski geleneklerle zenginleşen ama onların hakimiyetinde kalmayan, Araplar’ın yarattığı ve yönettiği, İslamiyet’e adanmış bir siyasi toplumun Arap zevkinin ve İslami değerlerinin gereksinimleri doğrultusunda bir sanat geliştirilmiştir.</p>

  <p class="calibre25">Çıplak kadın figürlü eski freskler İslami olarak adlandırılamaz. Bunlar, Bizanslı ressamların Hıristiyan kosmokratörünü çizerken kullandıkları pozda bir Müslüman halifenin tasvirindeki gibi, eski konulan yeni amaçlara uyarlamaya başlamışlardı. Kısa sürede, Müslüman duvar resimlerinde ve iç dekorasyonundaki, çıplak figürler ve de insan figürlerinin yerine dekoratif, özellikle de kaligrafik şekiller geçmiştir. Duvar resimlerinin tekrar ortaya çıkışı yüzyıllar sonra, Safevi İran’ın saraylarında, kabul salonlarında ve sonra da Osmanlı Türkiyesi’nde olmuştur. İleriki zamanlarda, İslam resmindeki pek çok açıdan en önemli gelişme kitaplardaki resimlerdir. Bu sanat Araplar, daha çok da İranlılar ve Türkler’de yaygınlaşmıştır.Müslüman resmi, insan yüzü ve bedeninin resmedilmesiyle ilgili tereddütler giderildiği için portrelerden oluşmuştur. Ancak heykel yasaktı ve insanların iki boyutlu portrelerine şüpheyle yaklaşılırdı.</p>

  <p class="calibre25">Türk ressamlar, Osmanlı sultanlarının resimlerini yapmışlardır. Başta Fatih Sultan Mehmed olmak üzere, Avrupalı ressamlara portresini yaptıranlar da olmuştur. Bellini’nin ünlü Fatih Sultan Mehmed tablosu Londra’da National Gallery’de bulunmaktadır. Fatih Sultan Mehmed’in ölümünden sonra yerine geçen dindar oğlu, Sultan Bayezid tablo başka tablolarla beraber satmıştır. Osmanlı hükümdarları tarafından özel olarak yaptırılmış olsa da, sultanların resmini yapmak resmen yasaktı. Birkaç istisna dışında, Müslüman hükümdarları ne para ne de pul üzerine yüzlerini resmettirmemişlerdir. 1721 yılında Osmanlı elçisi olarak Paris’e giden Yirmisekiz Çelebi Mehmet Efendi raporunda şöyle demiştir: “Buradaki geleneklere göre kral elçilere elmaslarla süslenmiş portresini hediye olarak veriyor ama Müslümanlıkla resmin yasak olduğunu söyleyince bana elmas kakmalı bir kemer hediye etti.” Mehmet Efendi aldığı hediyeleri ayrıntılarıyla anlatmış, kralın ona gösterdiği resim galerisine yalnızca iki satır ayırmıştır. Duvarlardaki tablolar onun kültürüne ait değildir. Öte yandan çok daha iyi bildiği bir sanat biçimi olan gobleni daha çok anlatmıştır. Bir Avrupa gobleninin gerçekçiliğinden çok etkilenmiştir-.<sup class="calibre31">3</sup></p>

  <p class="calibre25"><span class="calibre18">“Biri sevincini göstermek için gülüyor, öteki üzüntüsünü göstermek için hüzünlenmiş görünüyordu. Biri korkuyla titriyor, diğeri ağlıyor, bir başkası bir hastalığa yakalanmış görünüyordu. Yani, ilk bakışta herkesin ne durumda olduğu anlaşılıyordu. Bu resimlerin güzelliği ne hayal edilebilir ne de anlatılabilir."</span></p>

  <p class="calibre25">İslam ülkelerindeki müzisyenler, bazı derviş tarikatları dışında, Müslüman ibadetinde müzik yer almadığından, Hıristiyan müzisyenlerin, Kilise ve onun yüksek makamlarındaki kişilerin korumasıyla elde ettikleri avantajlara sahip değillerdi. Onlar için de sarayın ve zengin ailelerin koruması vardı ama sürekli değildi ve güçlülerin kaprislerine bağlıydı. Müslüman müzisyenler standart bir notalama sistemi oluşturamadıkları için eserleri ancak ezberlenerek aktarılabilmiştir. Avrupa müzik geleneğiyle karşılaştırılabilecek bir klasik İslam müziği korunamamıştır. İslam müziği ile ilgili olarak kalanlar, yalnızca genişçe bir kuramsal edebiyat, yazarlar ve ressamların bazı müzisyenler ve müzik olaylarını anlatımları, resimleri, eski müzik enstrümanları ve performanslardan hafızalarda kalanlar olmuştur.</p>

  <p class="calibre25">VI.yy’da klasik Arap şiiri, Arabistan yarımadası aşiretlerinin yarattıkları ortak dil ve uzun zamandır Arap şiirinde en çok kullanılan anlatım biçimi olan kasidenin geliştirilmesi sayesinde başlamıştır.</p>

  <p class="calibre25">Gerek Batılı gerekse de Arap araştırmacılar, eski Arap şiirlerinin çoğunluğunun özgünlüğünden şüphelenmişlerdir. Bugüne dek gelen metinlerden özgün malzemeye sahip olanı çok azdır, bugünkü şekilleriyle VIII. yy'daki neoklasik ya da romantik canlanma dönemi şairlerinin ve filologların eserleridir. İslami dönem şiiri de bu eleştiriyi almıştır. Gerçekliği şüpheli olmayan çağdaş şiir, Suriye’de Emevi halifeler zamanında görülmüştür.</p>

  <p class="calibre25">Suriye’de saray şairleri ve şair halifelerin yazdıkları kasideler bu şiirlerin büyük çoğunluğunu oluşturuyordu. Kimileri Emevi kasidesinin İslamiyet öncesi kasidenin devamı, kimileri de bunun sonraki neoklasikçilerin bilinmeyen geçmişe yansıttıkları bir model olduğunu ileri sürmüşlerdir. Emevi dönemine ait kasideler, eski bir gelenek ve klişe olmuş bir üslup taşımaktadırlar. Özgün haliyle bir övgü olan en eski kasidede aşiretinin sözcüsü olan şair, aşiretinin, hayvanlarının ve kendinin erdemlerini ve başarılarını anlatırdı. Geleneksel olarak kaside, göç mevsiminden önce göçebelerin bayramlarındaki şiir yarışmalarında okunurdu. Terk edilmiş kamp alanına bakan şairin orada aşireti ve sevdiğiyle geçirdiği mutlu günleri anlatan erotik bir girişle başlayan kaside, övgünün başka aşamalarıyla devam ederdi. Emevi zamanı ve sonrasındaki saray kasidesinde, aşiret değil hükümdar övülürdü.</p>

  <p class="calibre25">Giriş kısmında sıkça yinelene bazı konular vardır. Şair terk edilmiş kamp alanına gelir ve anılarının keyfine dalar' geride bıraktığı mutlu günlerine ağlar. Onu arkadaşları teselli etmeye çalışır ve tükenmeyen kederi yüzünden kınarlar. Genellikle şair ayrılık gecesinin uzamasından şikayet eder, yavaş gelen sabaha sitem eder. Sevgilisi onu rüyada ziyaret edebilir ve hatta konuşarak onu dayanılmaz bir uyanıklıkla baş başa bırakır. Giriş kısmında genellikle, komşu aşiretteki sevgilisinin kampına yaptığı gece kaçamaklarını anlatılır. Bu kısım biraz ağıt, biraz da övgüdür. Başka bir aşiretten, belki de düşman aşiretten olan sevgilisini görmek için hayatını tehlikeye atarak onun olduğu yere ya da bir kum tepesinin arkasında buluşacakları yere gitmek için çadırlar arasından gizlice geçer. İkisi de nasıl bir tehlike içinde olduklarını bilirler, kadın namusunu korumak isteyen kocası, babası ya da ağabeyinden ve sevgilisiyle arasını bozacak dedikoduculardan korkar. Sonra da bu ikisine, sevgililere karşı kötü, niyetli ama kamu ahlakının koruyucusu sansürcü (rakib) de katılır.</p>

  <p class="calibre25">Kampın dağılması ayrılık teması ilişkilidir. İlkbaharın otlama mevsimi bittiği için aşiret gidecektir. Çığırtkanı aşirete hazırlanmalarını duyurduktan sonra, çadırlar sökülür, develer yüklenir ve aşiretler farklı yönlere giderek aşığı anılarıyla yalnız bırakırlar. Korkulan bu günün gelişinin, belirtileri de vardır, sert sesiyle sevgilinin gideceğini haber veren ayrılık kuşu karga sürüleri gibi.</p>

  <p class="calibre25">Aşk şiirleri, klasik İslam şiirinin en iyi temsilleridir. Evrensel konusu nedeniyle başka kültürlerden olanların da buna erişebilmesi çok kolaydır. Bu şiirler, sevgililerin buluşup ayrıldıkları değişen toplumsal içeriğiyle kültürel tarih gibi toplumsal tarihin sahnelerini de yansıtır.</p>

  <p class="calibre25">Emeviler zamanında geleneksel kasidenin yam sıra, yeni bir aşk şiiri türü olarak Hicaz’ın erotik şiiri ortaya çıkmıştır. Araplar’ın büyük fetihleriyle elde ettikleri servetler, başta Medine olmak üzere, Hicaz'ın şehirlerinde zengin, kültürlü, zevke düşkün ve sınır tanımayan bir grup ortaya çıkmıştır. Şaşaalı aristokrasinin eğlence merkezi haline gelen kutsal şehirdeki zenginlerin evlerinde köle kızlar, şarkıcılar ve dansözler, din savaşçılarının sefih oğullarının ilgisini çekmek için özgür Arap kadınlarıyla bir rekabete girmişlerdir.</p>

  <p class="calibre25">Yalnızca birkaçı bugüne gelebilmiş Hicaz’da yazılmış bu erotik şiirlerin incelenmesinde bazı zorluklar vardır. İsimleriyle tanınmış olan şairlerden çok azmin divanı kalmıştır, pek çoğu daha sonraki yıllardan kalma antolojilerde ve edebiyat tarihlerinde parça parça dağınık olarak yer almıştır. Geleneğin dönemin kişilerine ve serüvenlerine düşürdüğü romantik gölgeyle, bu şiirlerin gerçekliğinin belirlenmesi de özel bir sorun olmuştur. Bunların çoğunun kasidelerin kalan parçalan ya da tam bir şiir olup olmadığı belli değildir. Bu şiirlerin konulan kasidenin giriş bölümüne benzemekle birlikte, bazı farklılıkları bulunur.Çöl sahnesindeki macera, yerini şehirde başka bir evin hanımıyla yaşanana bırakır. Şair, özgür bir Arap kadınından kasidedeki gibi üstü kapalı söz eder, kadının adını gizler ve iffetini över. Köle ve meyhane kadınlarından da açıkça söz eder.</p>

  <p class="calibre25">Erkeğin cinsel gereksinimleriyle ilgili cömert hükümleri olan İslam hukuku, yasak aşk konusunda çok serttir. Bu durum, İslamiyet öncesi aşiretlerinin özgür yaşamlarına kısıtlama getirmiş ve aşk şiirinin aşırılığım önlemiştir.Halife Hz.Ömer’in erotik şiiri yasaklamış olduğu bilinmektedir. Dolayısıyla, şairlerin iffete karşı saygıları artmış, böylece daha çok karşılıksız aşk acısı konusu kullanılmıştır. Övünen, duygusuz sevgilinin yerini uzaktan hayranlık duymakla yetinen iffetli kişiler almıştır.Bu kişiler, sonraki yüzyılda oğullarının karşılıksız aşk nedeniyle öldüğü söylenen Udra aşiretinden gelen Udri adıyla anılmıştır.</p>

  <p class="calibre25">Udri şair de geleneğe uyar, geceleri gizlice sevgilisinin .çadırına gider ama bir gülücük, bir dokunuş ya da bir sözcükten başka bir şey beklemez. Udriler’in sözde “platonik” aşklarının gerçeğe ne kadar uygun olduğu tartışılır. Fransız araştırmacı Regis Blachere, Udriler ile klasik kaside yazan çapkınlar arasında pek fark olmadığını düşünmektedir. Arap araştırmacısı Kinani’nin,Udri temasını şehvetli aşk ile yeni dinsel ahlak arasında bir uzlaşma şeklinde tanımlaması oldukça isabetlidir.</p>

  <p class="calibre25">İslam tarihinde yeni bir çağ başlatan Emeviler’in yerine Abbasi halifelerinin geçmesi ve başkentin Suriye’den Irak’a taşınması, Arap şiirinde de aynı etkiyi yaratmıştır. İmparatorluğa Arap fatihlerinin aşiret aristokrasisi yerine kozmopolit yönetici seçkinler ve toprak sahipleri hakim oldu. Bağdat’ın hiyerarşisi artmaya başlayan sarayında aşiretlerin baş reisleri yerine, doğulu bir hükümdar bulunuyordu. Arap zevkleri ve gelenekleri, başta bir Arap hükümdar olduğu, Arapça devletin, toplumun ve kültürün tek dili olmaya devam ettiği halde, tartışmasız egemen durumda değildi. Arap kadım sarayda ve şehirdeki eski yerini ve özgürlüğünü kaybederek hareme kapatıldı. Muhafızlar ve harem ağaları yüzünden gizli ziyaretler imkansız olmasa da tehlikeli hale geldi. Artık köle kızlar ve cariyeler bunu gereksiz kılıyordu. Arabistan'ı hiç görmemiş şehirli şairlerin hayali kamp yerleri için üzülmeye ve hayali sevgililerini övmeye devam etmesiyle eski edebi modalar biraz daha sürdü. Geçmişteki kimi konulan gerçek duruma uydurmaya çalıştılar. Söylenene göre, Bağdatlı bir şair, şehirli bir kadına yazdığı kasidede klişe ifadelerle ondan, teselli etmesi için özlem dolu yalnız gecelerinde rüyalarına gelmesi için yalvarır. Kadın da üç altın dinar gönderirse bizzat gelip onu teselli edeceğini bildirir.</p>

  <p class="calibre25">Arap şiirinde yeni rüzgarlar esmeye başlamıştı. İslamiyet’i seçenler arasında, fatihlerin dilini ve dini benimsedikleri halde, geleneklerini hor gören îranlılar bulunuyordu. İranlı şairler de Arap şiirine yeni temalar ve modalar getirdiler ve aşk şiiri bunlardan biriydi. Bu şiirlerde genellikle bir köle kıza, özellikle de * şehir toplumunun dişi unsuru cariyelere hitap ediliyordu. Bu şiir türünde gizliliğe önem verilmediği için gizli buluşma ve ayrılma başka bir bağlamda karşımıza çıkar. Müslümanlıktaki zina yasağı etkisini sürmemişti ama alkol yasağı sürüyordu. Bu yüzden de şair gizli buluşma ve ayrılmasını kadınlar yerine alkol şişesiyle yapıyordu.</p>

  <p class="calibre25">İslam’daki alkol yasağına rağmen, Arap şiirinde yer alan şarap, İslamiyet içinde gelişen İran ve Türk şiirinde çok daha fazladır. Müslümanlar için geçerli olan şarap içme, üretme ve satma yasağı, Müslüman devletin Müslüman olmayan vatandaş-lan için geçerli değildi. Bu yüzden içki içmek isteyen Müslümanlar kafirlere gitmek zorunda kalıyorlardı. Arap şiirindeki Hıristiyan manastırı ve Pers şiirindeki Zerdüşt tekkesi meyhane çağrışımlarıdır. Genel olarak birleştirilen aşk ve şarap konulan, özellikle îran ve Türk şiirinde, kimi zaman dini bir önem kazanmaktadır. Sofi şairlerinin kullandıktan Baküsçü ve erotik göstergeler insanın Allah ile mistik birliğini simgelemektedir.Erotizmi dini amaçlarla kullanmanın Tevrat’ta Neşideler Neşidesi’ndeki Musevi-Hıristiyan geleneğince bilinen daha eski örnekleri de vardır.</p>

  <p class="calibre25">Av şiirleri, özellikle Türkler ve îranlılar da kültürel bilgi açısından zengin bir başka türdür. Bu şiir türünün avcılığın artık başlıca besin sağlama kaynağı olmamasından çok sonra bile önemli bir kültürel, toplumsal ve askeri işlevi olmuştur. Helenistik dünyanın oyunları ve atletizm yarışmaları îslami yönetimde kaldırılmıştı. Güreş, deve ve at yarışları, deve ve horoz dövüşleri bir ölçüde halkı eğlendiriyor, at binmek ve ok atmak gibi askeri sanatlar askerlere mesleki beceriler sağlıyordu. Ancak avlanmak, spor modem çağda gelişinceye dek egzersiz, eğlence ve yararlı eğitimin birleştiği en popüler alandı. Büyük kraliyet avları, süresi, sayısı ve boyutu açısından özel bir değeri taşıyordu. Modem çağ öncesinde bu avlar, modem orduları savaşa hazırlayan savaş oyunlarına ve manevralara en yakın çalışmalar olarak, yönetme ve örgütlenme, ikmal ve malzeme, hareket, komuta ve denetim, başka bir deyişle savaş deneyimi kazandırıyordu.</p>

  <p class="calibre25">Bu. etkinliklere edebiyatta büyük ölçüde yer verilmiştir. Şairler at, deve ve fil gibi binek hayvanlarım, kılıç, yay, mızrak gibi silahlarını, şahin, köpek gibi avlanma yardımcılarıyla avlarını ayrıntılı olarak anlatırlardı. Dostluk, rekabet, avcıların aşkları, kovalamacanın verdiği heyecan, öldürmenin verdiği zevki ve avdan sonraki eğlence konularına ayrıntılarıyla yer verirlerdi.</p>

  <p class="calibre25">Şiirin toplumsal ve siyasi açıdan önemli bir işlev taşıyordu. Çoğu şairin geçim kaynağı, hiciv, özellikle de övgüydü. Henüz gazetecilik, reklamcılık, propaganda ve halkla ilişkilerin olmadığı zamanlarda bunların tümünü şairler üstlenirdi. Bu durum şairler için yeni değildi. Roma İmparatoru Augustus’un saray şairlerinden bazılarının eserleri genel olarak Roma İmparatorluğu’nun, özel olarak da Roma imparatorunun halkla ilişkiler çalışmalarıydı. Şüphesiz durum çok daha önceki hükümdarlar için de böyleydi. Şairlerin hükümdarlarını övdükleri kolayca ezberlenip ağızdan ağza gezen beyitlerle ülke çapında onların imajlarını geliştirdikleri İslami Ortaçağ’da övgü sanatı en doruk noktasına çıkmıştır.</p>

  <p class="calibre25">Şiirsel propagandanın olumlu etkisi olduğu gibi olumsuz etkisi de söz konusuydu. Hiciv sözcüğünün Arapça’daki karşılığı "hica" sözcüğünün Tevrat’taki, büyü yapmak anlamındaki “hegeh” sözcüğüyle yakınlığı ilginçtir. Hiciv yalnızca hakaret ve yerme anlamı taşımaz, bunu pratik bir amaca yöneltir. Aşiret hicivcilerinin düşmanca propagandaları daha eskilere, hatta İslamiyet öncesine dayanır. Hz. Muhammed’in hadislerinden şiirsel propagandanın tehlikesinin ve öneminin farkında olduğunu görüyoruz. Şiire karşı genel bir hoşnutsuzluk vardı, örneğin en önemli Arap şairlerinden İmr el-Kays için “cehennem yolundaki liderleri” deniyordu. Bu hoşnutsuzluğa rağmen Hz.Muhammed ona şiirle saldıranlara tuttuğu hicivci ile yanıt vermiştir. Bir defasında da hicivi yazan kişi ile birlikte şiiri okuyan şarkıcı kız öldürülmüştür.</p>

  <p class="calibre25">İslami çağın ilk yüzyılında saray şairleri tutan Emevi halifelerinden sonraki tüm Müslüman hükümdarlar da bunu yapmışlar ve uygulama yalnızca hükümdarlara özgü olmamıştır. Başka makamlardaki kişiler de halkla ilişkiler ve reklam çalışma-lan için şair tutmuşlar ve böylece şairlik kabul gören bir meslek haline gelmiştir. Edebiyat tarihlerinde bu şairlerin ödüllendirilmesiyle ilgili ayrıntılı pek çok bilgiye rastlanır. Ödül genellikle makam sahibinin durumu ve şairin yeteneğine bağlıydı. Benzeri mesleklerde olduğu gibi aynı ürün yeniden kullanılabilir, bir hükümdar için yazdığı bir şiiri, işvereni değiştikten sonra, başka birine satabilirdi. Şairleri korumalarıyla, yani yaygın propaganda çalışmalarıyla ünlü olan hükümdarlar vardır.X.yy’da Kuzey Suriye’de Hamdani Beyi Seyf el-Devle oldukça büyük bir şair kadrosuna sahipti. Bu şairlerin, dikkatsiz tarihçileri yanıltmalarıyla bugün bile onun için çalıştıkları söylenebilir. Fatımi halifelerin onlardan beklenilebileceği üzere, Fatımi dünya görüşünü ve Abbasi halifelerine karşı Fatımi davasını yayan ideolojik şairleri bulunuyordu. Tarihçilerin resmi şairlerin listelerini verdikleri de olmuştur. Ortaçağ’ın daha sonraki zamanlarından Mısırlı bir ansiklopedi yazarı, Fatımiler’in saraya bağlı şair bir kadrosu olduğunu ve bunların iki gruba ayrıldığını yazmıştır. Bu gruplardan biri Sünniliği öven Sünni şairler, diğeri de İsmaili imamına uygun daha aşırı övgüler yapan İsmaili şairlerdir.</p>

  <p class="calibre25">Çeşitli mezheplerden olan kişiler, isyancılar, siyasi ve başka grupların kullandıkları şiirsel propaganda, kişisel çıkarlar için de kullanılmıştır,IX.yy Arap şarkı kitabı Kitab el-Aghanil’de yer alan iki örnekte şiirin ekonomik amaçlara hizmet ettiği de görülmektedir. Anlatılan bir öyküye göre, VIII.yy’da Irak valisi kamu sulama sistemini genişletmek için bir araziye zorla el koymuş ve toprak sahibinin adına hareket eden ünlü şair Farazdak, valiyi baskıcılıkla suçlayan ve ona saldıran bir şiir yazmış. Bu olayın nasıl sonuçlandığı ve şaire ne kadar ücret ödendiği bilinmemektedir. Aynı kaynaktan başka bir öykü de tamamı anlatılmaya değer ölçüde ilginçtir:<sup class="calibre31">2</sup></p>

  <p class="calibre25"><span class="calibre18">“Peçe satmak için Medine'ye giden Kûfe’li bir tüccar, siyah olanlar hariç tüm peçeleri satmış. El-Darimi’nin arkadaşı olan tüccar bunu ona anlatmış. O günlerde şiiri ve müziği bırakıp inzivaya çekilmiş olan El-Darimi, tüccara "Sen hiç düşünme, ben sana onları da satırım " demiş ve şu dizeleri yazmış:</span></p>

  <p class="calibre25"><span class="calibre18">Git sor siyah peçeliye Ne yaptın dindar imama?</span></p>

  <p class="calibre25"><span class="calibre18">Namaz için cübbesini toplamıştı Sen cami kapısında göründüğünde</span></p>

  <p class="calibre25"><span class="calibre18">El-Danmi'nin bestesini de yaptığı,şiiri çok ünlü olmuş ve herkes onun inzivadan çıkıp tekrar şiire başladığını düşünmüş. Medine'deki tüm kadınlar siyah peçe almaya başlamışlar, Iraklı tüccar da elindeki siyah peçelerin hepsini satmış. Bu olaydan sonra, El-Darimi yeniden inzivaya çekilmiş.</span> ”</p>

  <p class="calibre25">Bu, şarkılı reklamın bilinen ilk örneği sayılabilir.</p>

  <p class="calibre25">Ortaçağ’da Araplar tarafından öykülü şiirlerin kullanımı yaygın değildi. Ortaçağ Avrupası’ndaki ve klasik antik çağdaki destan ve baladlarla kıyaslanabilecek, resmi edebiyat sayılmayan vezinli ve vezinsiz uzun popüler aşk öyküleri ve bazı savaş parçaları dışında bir esere rastlanmaz. Destanın İslami Ortadoğu’da tekrar doğması, İslam öncesi Pers şiir parçalarının eski Pers epik geleneğinin bulunduğu İran’da olmuştur. Kısmen Pers milli kültürünün tekrar uyanması ve yeni bir Müslüman İran dilinin ortaya çıkması, bu geleneğin tekrar canlanmasını sağlamıştır. X.yy şairi Firdevsi’nin eski İran’ın tanrılarının ve kahramanlarının serüvenlerini anlattığı uzun şiiri Şehname, Pers-Türk kültüründeki yeri Batı’daki İlyada, Odise ve Eneid'e benzerdir. Batıdaki benzerlerinde de olduğu gibi Şehname’nin de taklitleri olmuş, Farsça ve Türkçe çeşitli kalitelerde destanlar yazılmıştır. Orta Asya Türk halklarının kahramanlık şiirleri Türkçe olanların önemlileridir. Genellikle bir kitabın tamamı uzunluğunda, çoğunlukla da mutsuz aşıkların serüvenleri, Türkler ile İranlılar’ın yaygın olarak kullandıkları bir başka anlatım türüdür. Tüm bu aşklar ve destanlar Müslüman kitap resimleme sanatına büyük ölçüde ortam sağlamışlardır.</p>

  <p class="calibre25">Arapça’da olay ya da oturum anlamındaki “Makama” tamamen Araplar’a özgü bir edebi türdür. Makama çoğunlukla hayali bir anlatıcı ve bir kahramanın konuştukları makamat koleksiyonundan bir parçadır. Bunlar konuşma ve anlatım, vezin ve nesir, vaaz ve tartışma ve mizahla ele alman büyük ölçüde toplumsal yorum içerirler. Makamat koleksiyonları arasında Arap edebiyatının şaheserleri bulunur. Farsça ve İbranice’de makamat taklit edilmiştir ama karakteristik Arap biçimi korunmuştur.</p>

  <p class="calibre25">Farsça ve Türkçe şiirler tamamen İslami’dir. Benzer biçimde büyük oranda îslami olan Arap şiiri, en erken ve en geç dönemlerinde önemli bir Hıristiyan nitelik taşımıştır. Sayılan az olmakla birlikte Arapça yazan Musevi şairler de olmuştur. Genel olarak Musevi şairler, yalnızca din, bilim ve edebiyat dili olan İbranice ile lirik ve dini şiirler yazıyorlardı. İslam ülkelerindeki</p>

  <p class="calibre25">İbrani şiiri yapı, konu ve edebi gelenekler açısından Arap örneklerine benzer.</p>

  <p class="calibre25">Makama dışında klasik Arapça’da başka edebiyat türler de vardı. Deneme sanatı oldukça gelişmiş bir düzeydeydi. Roman olmayan alegorik öyküler, daha hafif bir eğlendirici edebiyat türüydü. Bu öyküler hayali oldukları halde, halifeler döneminde çeşitli bölge ve toplumsal düzeylerdeki yaşamı canlı bir şekilde yansıtırlar.</p>

  <p class="calibre25">Mizah bu edebiyatta önemli bir yere sahiptir. Sivri anekdotlar ve hazır cevaplılık Ortaçağ Arap yazarlarının başlıca özellikleriydi. Arap edebiyatının en kutsal olanları da dahil olmak üzere her türüyle hafiften hafife alay etmek için hicvi kullanırlardı. Buna örnek vermek gerekirse; halifeler döneminde, tıpkı başka yerlerde ve rejimlerdeki gibi devlet memurlarının ağır ve sık tekrarlarla dolu bir üslupları vardı. XI. yy’daki ‘'komik hatalar” koleksiyonundaki Halep prensinin öyküsü şöyledir: Prense bağlı olan Antakya valisinin biraz safça olan sekreteri, iki Müslüman gemisinin tüm mürettebatıyla battığını efendisi adına prense şu şekilde iletmiştir: “Esirgeyen ve Bağışlayan Allah adına. Allah, Prens’e kuvvet versin ki iki kayık, yani iki gemi, girdap, yani dalgalar yüzünden, devrildi, yani battı ve herkes kayboldu, yani öldü.” Halep prensi de valisini şöyle yanıtlamış: “Mektubun bize geldi, yani ulaştı ve biz onu <span class="calibre35">anladık</span>, yani okuduk. Sekreterini döv, yani ona vur ve yerine başkasını getir, yani onu kov, çünkü o ahmak, yani aptaldır.Hoşçakal, yani mektup bitti. ’’<sup class="calibre31">3</sup></p>

  <p class="calibre25">Diğer bir öykü de şöyledir: Hicri birinci yüzyılda komik öyküleriyle ünlenmiş Ashab adındaki kişiye, niçin iyi bir Müslüman gibi hadisleri anlatmayıp boş şeylerle uğraştığını sormuşlar. Ashab da kendisinin de hadisleri bildiğini söylemiş. Onlar da birini anlatmasını istemişler. O da hadisin kimin ağzın-</p>

  <p class="calibre25">dan söylendiğinden başlayarak geleneksel bir şekilde anlatmaya başlamış. “İbn Ömer’den duyan Nafı bana şöyle anlattı: Allah'ın elçisi, Sahip olanların Allah'ın seçilmiş kullarından olduğu iki nitelik vardır, demiş." Dinleyenler bunun gerçekten doğru bir hadis olduğunu belirterek bu iki niteliğin ne olduğunu sormuşlar. Ashab, “Nafi birini unutmuştu, ben de diğerini unuttum," yanıtını vermiş.<sup class="calibre31">4</sup></p>

  <p class="calibre25">Eğlence edebiyatı da klasik Arap edebiyatının diğer türleri gibi Türkçe’ye ve Farsça’ya geçerek biraz farklı biçimlere dönüşmüştür. Alegori ve öykü epeyce gelişmişti. Öte yandan deneme türü daha az mizahi ve daha çok ahlakçı, didaktik nitelikteki daha ciddi ve daha dürüst bir toplumun anlatımları olmuştu.</p>

  <p class="calibre25">Tiyatro büyük olasılıkla antik çağdaki putperest törenlerle ilişkilendiıüdiğinden, İslâmî Ortaçağ’da Ortadoğu’da yok olarak sonraki birkaç yüzyıl bir daha ortaya çıkmamıştır. Pandomim, meddahlık, palyaçoluk olmak üzere dram sanatlarının yaygın bazı unsurları vardı. Aktörlerce doğaçlama söylenen metinlerle kısa komik sahnelerden izler de vardır. Genellikle bunlar sıradan halkın popüler eğlenceleriydi, sarayda daha seçkin gösteriler oluyordu. Ne var ki bu seçkin gösteriler kimi zaman daha çirkin bir amaca hizmet edebiliyordu. XII.yy’da Bizans prensesi Anna Komnena, Selçuklu sarayındaki aktörlerin gut hastalığı olan babası Aleksios Komnenos ile alay ettiklerini söylemiştir:<sup class="calibre31">5</sup></p>

  <p class="calibre25"><span class="calibre18">"Barbarlar, hünerli aktörler onun acılarıyla dalga geçtiler. Gut hastalığı alay konusu haline geldi. Doktor ve hemşire gibi rol yaptılar ve impara-tor’u bir yatağa yatırarak onunla dalga geçtiler ve kahkahalar attılar. ”</span></p>

  <p class="calibre25">XV. yy’da Bizans imparatoru II. Manuel Paleologos, Osmanlı sultanı Bayezid’in sarayına yaptığı ziyaretini anlatırken aktörler, müzisyenler, şarkıcılar ve dansözlerden söz etmiştir.</p>

  <p class="calibre25">Bir anlatımı ve hemen hemen hazır bir metni olan oyun, ilk kez XIV. yy’da özellikle Mısır ve Türkiye’de görülmüştür. Bu oyun türünde karakterler kuklalarla ya da bir perdeye yansıtılan gölgelerle canlandırılır ve kuklacı tarafından konuşturulurdu. Genel olarak komik bir içeriği olsa da sert bir toplumsal ya da siyasi yorum içerirdi. Metinleri bugüne dek gelen bu tür oyunlar vardır ve bazılannın yazarlarının adlan da bilinmektedir.</p>

  <p class="calibre25">Antik çağdan itibaren kuklalar vardı. Ortadoğu ülkelerinde daha popüler olan gölge oyunlannın Doğu ve Batı Asya arasında yeni iletişim kanallan açan Tiirkler ya da Moğollar döneminden, Doğu Asya’dan gelmiş olması muhtemeldir.</p>

  <p class="calibre25">Avrupa’dan, özellikle de XV. yy sonunda ve XVI.yy başında İspanya’dan göçen Museviler'in eseri olduğu kesin olan ve aktörlerin hazır metinlere göre oynadıkları tiyatro, Osmanlı döneminde görülür. Musevi, sonraları Ermeni ve Rum gibi Hıristiyan gruplarının sarayda ve başka kutlamalarda muhtemelen Türkçe olarak oyunlar oynadıkları bilinmektedir.</p>

  <p class="calibre25">Ancak tüm bunların çok sınırlı etkileri ve boyutları vardı. Bir sanat dalı olarak tiyatronun ortaya çıkışı XIX. yy’da Avrupa etkisiyle olmuştur.</p>

  <p class="calibre25">Şiileriin Hz. Hüseyin ve ailesinin Kerbela’da şehit olmasını temsilen, olayın yıldönümü olan Muharrem ayının onuncu gününde gerçekleştirilen “taziye” çok çarpıcı bir başka dramatik gösteri türüdür. Taziye, modem Şii dini törenlerinin temeli olmasına karşın çok yeni bir türdür, en eski olanları XVIII. yy sonlarından kalmıştır.</p>

  <p class="calibre25">Çoğunlukla eğlendirmek yerine, bilgilendirmek ve eğitmek i. için yazılmış olan klasik nesir edebiyatının önemli bir kısmı geçmişe ait tarih, edebiyat tarihi, biyografi gibi bilgileri aktarmak ve korumak üzere yazılmıştır. İslamiyet bir din ve uygar-</p>

  <p class="calibre25">lık olarak en başından itibaren güçlü bir tarih duygusu taşımıştır. XV. yy’daki Mısırlı bir bilgin “tarihi” savunurken Allah'ın da tarihi anlattığını belirtmiştir ki, aslında Kuran’da pek çok tarihi öykü vardır. “Peygamberlerin senin kalbini güçlendirecek öykülerini sana anlatıyoruz. Böylece gerçeğin bilgisini, müminlere de öğüt ve uyan getiriyoruz” (Kuran 11:120). Eski hadisler Hz. Muhammed’in vahiylerinin tarihsel sıralamasının tamamını bilen ve insanoğlunun yaratılışından kıyamete kadarki konumunun farkında olanlarla ilgilidir. Hz. Muhammed’in görevi tarihte bir olaydı; amacı ve anlamı hafızalara ve kayıtlara alınarak korunmuş ve aktarılmıştır.</p>

  <p class="calibre25">En başından beri tarihteki alacakları yerlerin farkında olan Müslüman hükümdarlar, geleceğe bırakacakları eylemlerinin kayıtlarına çok önem vermişlerdir. Hem kendilerinden önceki hükümdarların yaptıklarıyla ilgilenmişler hem de kendilerinin yaptıklarıyla ilgili kayıtların onlardan sonra geleceklere kalmasını istemişlerdir. Hz. Muhammed ve ashabının biyografileri ve Arap aşiretlerinin kahramanlık destanlarının yazılmaya başlanmasıyla tarih yazımı başlamış, sonrasında da en ilkel bölgede-kiler de dahil olmak üzere, hüküm süren tüm Müslümanlar hanedanlardan bir tür tarih kalmıştır. Tarih yazımı bazı ülkelerde İslamiyet ile birlikte başlamıştır. Şiilerin görüşü farklı olmakla birlikte, Sünni Müslümanlar’a göre Allah'ın cemaati, Allah'ın insanlık için tasarladıklarının somutlaştırılmasıydı ve O’nun ilahi rehberliğinde Allah’ın amacının işleyişini gösterirdi. Tarih, bu açıdan dinin en derin sonınlannda ve hukukun en pratik konularında otorite bir rehber olması nedeniyle doğru bilinmeliydi.</p>

  <p class="calibre25">Özede Müslüman açısından kendi tarihi önem taşıyordu. Müslüman olmayan ülke ve toplulukların tarihleri ne bu tür bir rehberdi ne de böyle bir değerleri vardı. Bu yüzden de Müslüman'tarihçiler, Hıristiyan Avrupa’da ya da başka bir yerdeki</p>

  <p class="calibre25">Müslüman olmayan tarihi ya da kendi Hıristiyan, Zerdüşti ve diğer Müslüman olmayan atalarının tarihlerini önemsemezlerdi. Kuran’da ve hadislerde eski tarihte önemli olan şeyler korunmuş, geri kalanı tarihe gömülerek unutulmuştu.</p>

  <p class="calibre25">Muazzam bir zenginlik, çeşitlilik ve genişlikteki İslami Ortadoğu’nun tarih yazımı, imparatorluk, yerel, bölgesel ve evrensel tarihi, geçmişin ve günün tarihini, biyografileri ve az sayıda otobiyografileri, askerler, devlet adamları, nazırlar, şairler, bilim adamları, mistikler, yargıçlar ve ilahiyatçıların tarihçelerini kapsamaktadır. Bunlardan başka da tarih yazım türleri bulunur. İslamiyet öncesi kahramanlık tarihi geleneğinde putperest Araplar’ın savaşlarını ve baskınlarını anlatan öyküler bulunur ve Hz. Muhammed’in putperestlere seferleri ve ilk Müslümanların büyük fetihleriyle yeni bir biçime dönüşmüştür. Sonraları da övgü ya da propaganda halini alan bu tür tarih yazımı, kimi zaman da Selahaddin’in Arapça biyografisindeki ve Kanuni Sultan Süleyman'ın fetihlerinin Türkçe yazımlarındaki gibi destanımsı bir biçime dönüşmüştür.</p>

  <p class="calibre25">Hukuksal, hatta bir anlamda da teolojik tarih yazımı türü de vardır. Bu tür tarih yazımı, Hz. Muhammed’in sözleri ve eylemlerinin ve “doğru yoldaki” halifelerinin kayıtlarını ve özellikle kamu siyaseti konularında Şeriat’ın korunmasına hizmet eden örnekler olarak sunar. Tarih yazımı, Abbasiler zamanında daha gelişmiş ve edebi bir biçiminin, sayılan hızla artan memurlara yönelik olmuştur. Bu biçimler, onlara daha az dindar, daha pratik, bürokratik ve Müslüman olmayan ve özellikle de İran örneklerini içeren farklı hükümet örnekleri sunmak için kullanılmıştır.</p>

  <p class="calibre25">Bir dönem, bölge ve yazarı dikkate alınmaksızın, İslami tarih yazımının tamamı Arapça olmuştur. Ortak İslam uygarlığında ortaya çıkan yeni edebi dillerle, şiir, edebiyat ve tarih yazımında kültürel öz bilincinin yeni şekilleri ortaya konulmuştur. Bununla birlikte başka değişiklikler de olmuştur. Sünni İslam X.ve XVI yy’da mücadele ettiği üç büyük düşman karşısında çoğunlukla zafer kazanmışlardır. Hıristiyan haçlıları püskürtmüşler, dinsiz Moğollar’ı İslâmlaştırarak asimile etmişler ve Şii muhaliflerini bastırmış ya da yola getirmişlerdir. Tüm bu gelişmelerle birlikte yaşanan büyük Sünni canlanışı sürecinde uygarlık biçim değiştirmiş ve kültürel yaşam yeni yollarda ilerlemeye başlamıştır. Gerçekleşen değişiklikler, edebiyata, özellikle de tarihi edebiyata açık olarak yansımıştır. Devlet memurunun eğitiminin önemli bir parçası durumundaki tarih bir ölçüde bu görüşle yazılmış olmalıdır. Öte yandan, Abbasi zamanındaki bilgili ve nazik memur, Selçuklu sonrasının medrese öğrenimli dindar memurundan çok farklıydı. Ortaçağ sonlaRInda, çağdaşlaRI arasında, çoğu önemli Arap tarihçisinin asıl ilgi alanı ve ünü, genelde dini bilimlerde olmak üzere tarihten başka alanlarda olmuştur. Tarihin asla medrese müfredatına girmemiş olmasına karşın, tarihçi medrese mezunu olmaya başlamıştı.</p>

  <p class="calibre25">Bu değişiklik çok önemlidir. Başta Osmanlı İmparatorluğu ve İran olmak üzere, savaş sonrası dönemdeki daha kalıcı ve istikrarlı monarşilerde tarih yazma işi devletin ilgi alanına girmiş, tarihçi, devletin himayesinde alınarak devlet tarafından istihdam edilmiştir. Böylece tarihçinin, öncelikle gerçeklere önem veren ve bunları yorumlarken dürüst olması gereken bir hadis toplayıcı özelliği taşıdığı zamanlardaki gelenekçi anlayışı azalmıştır. Öte yandan, bazı farklılıkları olmakla birlikte eski gelenekler devam etmiştir. Osmanlı İmparatorluğundaki imparatorluk tarihçisi unvanındaki önemli tarihçiler, hükümdarlarının başarı ve erdemleri ile birlikte, başarısızlık ve eksikliklerini de anlatmışlardır. Osmanlı tarihçilerinin XVII.yy'dan sonra yaşanan Osmanlı yenilgileri karşısındaki eleştirel yaklaşımları bilimsel dürüstlük açısından önemli bir örnektir.</p>

  <p class="calibre25">Ortaçağ İslamiyet’inde başka ilimlerde de gelişmeler olmuştur. İslamiyet, Hıristiyanlığın tersine, özgün dilini bilmeyenlerin de okuyabilmeleri için Kuran’ın çevrilmesini teşvik etmiyordu. Müslüman otoritelerinden bazıları çeviriyi dine karşı gelmeye ve dine küfüre eş gördükleri için Kuran’ın Türkçe, Farsça ve öteki İslam dillerine resmi çevirileri yapılmamıştır. Yorum adı altında resmi olmayan bazı çeviriler yapılmıştır. Müslümanlar, anadilleri başka olsa da, Kuran’ı kesinlikle ve yalnızca Arapça olarak okuyup incelemek zorundaydılar. Bu durum, sözlük ve dilbilgisi araştırmalarının gelişmesini sağlamıştır. Bu araştırmalar, öncelikle Kuran’m tüm müminlerce anlaşılmasını sağlamayı amaçlamıştır. Bunlar dilbilimlerinde daha önce görülmemiş bir gelişme sağlamıştır. Zaman içinde Arapça gibi öteki İslami diller ve İslami olmayan İbranice dili bundan etkilendi. İslam ülkelerindeki Museviler, Müslüman örneğinden hareketle Tevrat’ı, İbranice’yi sonradan öğrenenlere erişilebilir yapmak için Tevrat İbranicesi'nde metin ve dil araştırmaları yapmışlardır.</p>

  <p class="calibre25">Sözcüklerin farklı anlamlarını ve klasik metinlerdeki örneklerini veren Ortaçağ’daki büyük Arapça sözlükleri önemli bir başarı elde ettiler. Bu anlamda filolojinin temelini oluşturan bu sözlükler, alfabetik olarak düzenlenmiş başvuru eserleri için de örnek oluşturmuşlardır. Bu sözlüklerin içinde ülkeler, şehirler ve coğrafi konularla ilgili bilgiler içeren coğrafi sözlükler ve yüzyıla, ülkeye ya da mesleğe göre hazırlanmış pek çok biyografik sözlük de bulunmaktadır.</p>

  <p class="calibre25">IX. yy ve sonrasındaki fizik, kimya, matematik, astronomi, tıp, eczacılık, coğrafya, tarım, felsefe ve başka konulardaki önemli Yunan eserlerinin Arapça’ya çevrilmesi araştırmacılığın, genel olarak da bilim ve öğrenimin gelişimi açısından önemli olmuştur. Bu eserlerin kimileri Müslüman olmayanlarda bulunuyordu; kimileri de özel olarak Bizans’tan ithal edilmişti. Çevirmenler eski putperestlerin eylemlerini önemsemediklerinden Yunan tarihçilerin çevirilerini yapmamışlardır. Hem Müslümanlar’ın şiir edebiyatları zengin olduğu için hem de şiir çevirisinin zorlukları nedeniyle şairlerin eserleri de çevrilmemiştir.</p>

  <p class="calibre25">Hem çevirmenler hem de hükümdar ve başka hamileri birincil olarak fayda sağlayacak konularla ilgileniyorlardı. Bu konular arasında sonraki nesiller açısından faydalı olacak, bu dünyanın sorunlarını çözme ve öteki dünyaya hazırlanma felsefesi de yer alıyordu. Barbar ve genellikle de ilgisiz olan Batı’da geçici, bazen de kalıcı olarak yokolan birçok önemli Yunan eseri Arapça çevirileriyle tanınmış, sonra da Latince çevirileri yapılmıştır. Çevirmenlerin çoğu gerekli dil bilgisine sahip olan Müslüman olmayan kişilerdi. Kimi metinler doğrudan Yunanca’dan, kinlileri de Yunanca metinlerin Syriac çevirilerinden çevriliyordu. Yunanca’dan başka, İslamiyet öncesi Farsça’dan ve Hintçe’den de çeviriler yapılmıştır. Latince'den yalnızca bir çevirinin yapıldığı bilinmektedir. Bu kitap, Orosius’un tarihçesidir ve İspanya’daki Müslümanların tarihiyle ilgili önemli bilgiler vermiştir.</p>

  <p class="calibre25">Yüzyıllarca pek ilgi duyulmayan Batı’ya çok daha sonra bilim adamları ve araştırmacılar pratik nedenlerle yakın ilgi göstermişlerdir. İki örnek bu yeni ilginin farklı yönlerini gösterecektir. 1560'ta Osmanlı sadrazamının istediği Fransa tarihinin Türkçe çevrisi 1570’te bitirilmiştir ve çeviri tek bir metin olarak kalmıştır. Batı tarihi ile ilgili bir çalışma bundan sonraki yüzyıllar boyunca yapılmamıştır. Baha el-Devle (ölümü 1510) adlı bir İranlı hekimin Hülasat el-Tecarib (Deneyimlerin Özeti) adlı kitabı Batı ile ilgili başka bir eserdir. Bu kitapta El-Devle “Ermeni iltihabı” ya da “Frenk vebası” şeklinde tanımladığı, frengi olduğu anlaşılan, yeni bir hastalıktan söz etmiştir. Kitaba göre Avrupa’da ortaya çıkıp buradan İstanbul’a ve başka yerlere yayılan hastalık, 1498 yılında Azerbaycan’da görülmüş, sonra da Irak ve İran’a yayılmıştır. XVII. yy’da artık Avrupa’da basılan metinlere dayanılarak Türkçe’de ve İslam dillerinin pek çoğunda “frengi” (Frenk hastalığı) olarak adlandırılan “sifilis” ayrıntılarıyla ele almıyordu.</p>

  <p class="calibre25">Ortaçağ İslam biliminin ulaştığı başarı, yalnızca Yunan biliminin alınıp korunması ve daha eski ve uzak Doğu unsurlarının benimsenmesiyle sınırlı kalmamıştır. Ortaçağ İslam bilim adamları, çabalan ve katkılarıyla modern dünyaya bıraktıkları mirası büyük oranda zenginleştirmişlerdir. Genelde kuramsal olan Yunan bilimine karşın, Ortaçağ Ortadoğu bilimi çoğunlukla uygulamaya yönelikti. Bu çağda kimya, tıp, astronomi ve tarım gibi konulardaki klasik miras, Ortadoğu’nun gözlem ve deneyimleriyle açıklanıp desteklenmişti. Buna en güzel örnek matematik olmuştur. “Arap rakamları” Hindistan’dan gelmiş olmasına karşın, Ortadoğulular, IX. yy’da yeni bir aritmetik geliştirmişlerdir. Yunan geometrisi üzerine kurulan ve Hindistan öğretilerinden etkilenen İslam geometrisine kadastro, inşaat ve silahta gibi uygulama alanlarında ve kuramsal olarak pek çok yeni ve özgün eklemeler yapılmıştır. Cebir tümüyle ve trigonometri bir ölçüde Ortaçağ Ortadoğu icadıdır. Doğu’da matematik yazılan ve Batı’da boş zamanlarında yazdığı dörtlüklerle ünlü olan cebirci Ömer Hayyam (Ölümü 1311) ünlü mucitlerdendir. Özellikle hekimler olmak üzere bilim adamlarının çoğunluğu Hıristiyan ve Musevi idi. Büyük kısmı yerel halktandı ama aralarında Avrupa’daki baskılardan kaçıp gelmiş olanlar da vardı. Ancak Müslüman olan ve olmayan tüm bilim adamları tek bir bilimsel topluluk oluşturmuş ve eserleri bölgenin ortak Ortaçağ îslami uygarlığında yer almıştır. Önemli İslam yazarlarından bazılarının eserleri Latince’ye çevrilip Avrupa’da okunmuş ve modem bilimin gelişmesine önemli kalkılan olmuştur. Bunlardan biri, Avrupa’da Rhazes adıyla tanınan, çiçek hastalığıyla ilgili bir eseri olan ve belki de Ortaçağ hekimlerinin en önemlisi olan Tahran yakınlarındaki Rey şehrinden Muhammed ibn Zekeriya el-Razi’dir (ölümü 920). Avrupa’da Avicenna adıyla tanınan Buharalı İbni Sina (980-1037) Latince’ye XIII. yy’da Cremonalı Gerard tarafından çevrilen büyük tıp ansiklopedisi Tıp Kanunu’nu derlemiş ve yüzyıllarca Avrupa tıp araştırmalarına kaynak olmuştur.</p>

  <p class="calibre25">Batı tıp bilimine Ortadoğu’dan bilimsel katkıların yanı sıra pratik katkılar da olmuştur. 1717 yılında Lady Wortley Montagu, Edirneli Türkler tarafından uygulanan çiçek aşısı yöntemini şöyle anlatmıştır:<sup class="calibre31">6</sup></p>

  <p class="calibre25"><span class="calibre18">“Kesinlikle bilmek isteyeceğin bir şeyi anlatacağım. Bizde de sık rastlanılan ölümcül çiçek hastalığı burada da aşının bulunmasıyla tamamen zararsız duruma getirilmiştir. Bu uygulama bazı yaşlı kadınlar tarafından yapılıyor. Her yıl sıcaklar sona erdiğinde, eylül ayında, aşı olmak isteyenler haber veriyorlar. On on beş kişi toplanınca, elinde içi en iyi çiçek hastalığı maddesi dolu bir ceviz kabuğu olan bir yaşlı kadın aşı olacak kişiye hangi damarının açılmasını istediğini sorup iğneyle daman deliyor İnsanın canım pek yakmayan bu işlemden sonra iğnenin ucuyla damara zehiri koyup içi boş bir kabukla kapatıyor. Bu şekilde dört beş damar açıldıktan sonra kişinin ateşi çıkıyor ve iki üç gün yatakta yatıyor. Hastalananlar sekiz günde eski sağlıklarına kavuşuyorlar. Bu ameliyat her yıl binlerce kişiye yapılıyor. Fransız elçisi, başka yerlerde içmelere giden insanlar gibi buradakilerin de çiçek aşısı olmaya gittiklerini söylüyor."</span></p>

  <p class="calibre25">Bu durumdan çok etkilenen Lady Mary, sonraki yıl küçük oğlunu aşılatmıştır. Bu aşı yöntemi daha sonra İngiltere’ye ve oradan da Batı’ya yayılmıştır.</p>

  <p class="calibre25">Uzakdoğu kökenli iki buluş, edebiyat ve öğrenimin, böylece de eğitimin gelişmesine katkı sağlamıştır. Çin buluşu olan kağıtla tanışma, 751 yılında Orta Asya’da Çinlilerle bir çarpışma sonunda Araplar’ın Çinli kağıt üreticilerini yakalamalarıyla olmuştur. Çinliler mesleklerini İslam dünyasına tanıttıktan kısa süre sonra, kağıdın kullanımı, sonra da üretimi Ortadoğu’dan Kuzey Afrika’ya yayılmış, X. yy başlarında İspanya’ya gitmiştir. Papirüs, parşömen gibi yetersiz yazı araçlarının yerini alan kağıt Ortadoğu toplumunu birçok açıdan etkilemiştir. Hızlı ve ucuz kitap üretimi eğitim ve araştırmalarda faydalı olmuştur. Diğer taraftan devlet ve ticaret işlerindeki kırtasiye işlemlerini artırmış ve kolaylaştırmıştır. Bir Arap tarihçisi, Halife Harun Reşid’in, devlet dairelerinde yazılanların iz bırakmadan değiştirilememesi ve silinememesi nedeniyle kağıt kullanılmasını emrettiğini söyler.</p>

  <p class="calibre25">Diğer bir Uzakdoğu buluşu olan matbaayı Ortadoğu İslam toplumu bu kadar kolay kabul etmemiştir. XV. yy’da Avrupa’da bulunan hareketli harflerle baskı tekniği Osmanlı topraklarında da ilgi çekmişti. Ancak 1485 yılında Sultan II. Bayezid matbaayı yasaklamıştır. Bu yeni kitap basım teknolojisi birkaç yıl sonra İspanya’dan gelen Musevi göçmenlerle birlikte geldi. Museviler, XVI.yy başında İstanbul ve Selanik’te sonraki yıllarda da başka Türk şehirlerinde matbaalar kurdular. Türkçe ve Arapça baskı yapmamaları şartıyla bu matbaalara izin verildi. İslam metinleri ve İslam dilleri için matbaanın kullanılması dine küfür sayılıyordu. Büyük olasılıkla bu yasağa kalemiye sınıfının ve hattatların çıkarları da etkili olmuştur. Bu nedenle Musevi matbaalarında yalnızca İbranice kitaplar ve birkaç Avrupa dilinde kitap basılmıştır. Venedik’te tipografi öğrenmiş Tokatlı Abgar Tibir, 1567 yılında İstanbul’da bir Ermeni matbaası kurdu. Oxford’da Balliol Koleji mezunu Sefalonyalı Nikodemus Metaxas da İngiltere’den ithal ettiği makine ve teknikle 1627 yılında bir Rum matbaası kurdu. Rum ve Ermeni matbaacılara da Musevi matbaacılarla aynı kısıtlamalar getirilmişti.</p>

  <p class="calibre25">İtalya’da XVI. yy başında Arapça baskı yapan matbaalar kuruldu. Bu matbaalarda Doğu’daki Arapça konuşan Hıristiyanlar’a Incil’ler, dua kitaplan ve başka dini yayınlar basılırdı. “Horologium Breve” bugüne kadar gelen Arapça harflerle basılmış en eski kitaptır ve 1514 yılında Kilise devletlerinde, Fano’da basılmış bir Hıristiyan duaları kitabıdır. Dini olmayan bazı kitaplar, İbni Sina’nın tıp kanunu, coğrafya eserleri ve 1538’de Paris’te Arapça bir dilbilgisi kitabı basılmıştır. Klasik Arap metinleri doğubilimcilerin ortaya çıkmasıyla daha çok sayıda basılmaya başlamıştı. Bunlar arasında Ortadoğu ülkelerinin özel kitaplıklarına girenler de olmuştur.</p>

  <p class="calibre25">Ancak XVIII. yy başında Ortadoğu’da Arapça harflerle baskı yapılmasına izin verilmiştir. 1721 yılında Osmanlı elçisi olarak Paris’te bulunan babasının yanında olan Said Efendi adlı bir genç bu girişimi başlatmıştır. Matbaanın ve yararlarının önemini fark eden Said Efendi, Türkiye’ye döndüğünde, başkentte bir matbaa kurmak için sadrazamın desteğini almaya uğraşmıştır. Said Efendi, mesleki ve tutucu muhalefete rağmen bunu başarmıştır. îlk Türk matbaasının kurucusu ve müdürü İbrahim Müteferrika ile işbirliği yaptı. Müteferrika Macaristan’da doğmuş, Müslüman olmuş ve Osmanlı devleti hizmetinde çalışmıştı. Müteferrika ile Said Efendi yazdıkları matbaanın faydalarını anlatan raporu sadrazama verdiler. Umulmadık bir destek geldi. Başkent müftüsü ve İmparatorluğun Müslüman hiyerarşisinin başı dini konular hariç Arap harfleriyle Türkçe kitap basılması için fetva verdi. Kuran, hadisler, Şeriat ve Kuran fıkıhları basılması yine yasaktı. 5 Temmuz 1727 tarihinde Türk matbaasının kurulması ve Türkçe kitaplar basılması için padişah fermanı yayınlandı. Başlangıçta makineler ve gereçler şehirdeki diğer Hıristiyan ve Musevi matbaalardan sağlandı, Musevi dizgicilerden yardım alındı. Sonra da, Arapça matbaalar bulunan Hollanda’da Leiden ve Paris başta olmak üzere Avrupa’dan makineler ithal edildi. 1729 yılında ilk kitap olarak iki ciltlik" bir sözlük basıldı. Sözlüğün ilk cildinde padişahın matbaa kurulmasına izin veren fermanı, şeyhülislamın matbaanın caiz olduğunu belirten fetvası, imparatorluğun iki baş kadısının onay belgeleri ve matbaanın faydalarını anlatan bir yazı bulunuyordu.</p>

  <p class="calibre25">1745 yılında İbrahim Müteferrika öldüğünde, dilbilgisi, askeri, coğrafya, matematik ve tarih konularında on yedi kitap basılmıştı. Hem kitap sayısı hem de baskı adedi çok azdı. İlk iki kitap biner, üçüncüsü bin iki yüz ve diğerleri de beş yüzer adet basılmıştı. Bu kitaplar, İslam dünyasının entelektüel yaşamında yeni bir çağın başlangıcını gösteriyorlardı.</p>

  <p class="calibre25">Ortadoğu İslam uygarlığının bulunduğu en doruk nokta, insan uygarlığının o zamana dek ulaştığı en yüksek noktaydı. O sıralarda çeşitli konularda İslam uygarlığından önde olan ileri ve gelişmiş Hint, Çin ve daha az olmak üzere Avrupa uygarlıkları da vardı. Ne var ki, tüm bunlar temelde yerel ve en fazla bölgesel uygarlıklardı. İslamiyet, dünyadaki tüm halklara kendilerine emanet edilen evrensel doğrulan ve Allah’ın son sözünü getirmekle yükümlü olduklarına inanan ilk din değildi. Ancak tek ırk, bölge ya da kültürün sınırlarını aşarak dini bir uygarlık yaratan ve bu hedefe ulaşma yolunda çok ciddi ilerlemeler gösteren ilk toplum Müslümanlar’dı. İslam dünyası, Ortaçağ’da uluslararası çok ırklı, çok uluslu, polietnik ve kıtalararasıydı.</p>

  <p class="calibre25">S. D. Goitein, İslam dünyasının yer ve zaman açısından bir “ara uygarlık” olduğu doğru tepsini yapmıştır. Güney Avrupa’da, Orta Afrika’da, Güney, Güneydoğu ve Doğu Asya’daki dış sınırlan tüm bu yerlerin özelliklerini kucaklıyordu. Antik çağ ile modem çağ arasında bulunması nedeniyle zamanlar arası bir uygarlıktı. Musevi ile Hıristiyan ve Avrupa ile Helenistik geçmişi paylaşıyor, onu uzak ülke ve kültürlerin özellikleriyle zenginleştiriyordu. Helenistik antik çağdan modem çağlara uzanan yollarda Yunan ya da Latin Htristiyanlığı’ndan çok Araplar’ın İslam uygarlığı, modern ve evrensel uygarlığa doğru ilerleme yolunda umut veriyordu.</p>

  <p class="calibre25">Ortadoğu İslam uygarlığının, gücü, yaratıcılığı ve enerjisi azalırken, o zamana kadar fakir, güçsüz ve renksiz olan Hıristiyan Avrupa’nın gücü artmaya başlamıştır. Bu kaybın hızla fark edilip nedenlerinin araştırılması ve eski ihtişamını tekrar kazanma isteği Ortadoğu uygarlığının bundan sonraki gelişimine gölge düşürmüştür.</p>

  <p class="calibre25"><br class="calibre19" /></p>

  <p class="calibre25"><br class="calibre19" /></p>
</body>
</html>
