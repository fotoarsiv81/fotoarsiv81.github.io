<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre8 sigil_not_in_toc"><span class="calibre9"><br class="calibre10" /></span></h2>

  <h2 class="calibre8 sigil_not_in_toc"><span class="calibre9"><br class="calibre10" /></span></h2>

  <h2 class="calibre8 sigil_not_in_toc"><span class="calibre9">6. BÖLÜM</span></h2>

  <h3 class="calibre32 sigil_not_in_toc"><a class="title" id="bookmark2"></a><span class="calibre34">MOĞOLLAR'IN ARDINDAN</span></h3>

  <p class="calibre25">Halifeliğin yıkılışı ve Moğol fetihlerinin ardından Müslüman Ortadoğu’da İran, Türkiye ve Mısır olmak üzere üç büyük güç merkezi ortaya çıktı. İran başlangıçta putperest, sonrasında Müslüman olmuş, öte yandan da Moğol kimliği ve geleneğinin önemli unsurlarını koruyan Moğol hanlarının hakimiyetindeydi. Türkiye, Müslüman Türk beylerinin hakimiyetindeydi, sonra bir dönem Moğol hakimiyetini kabul etmiş ve Moğol İranı’nın kültüründen büyük ölçüde etkilenmişti. Mısır, çoğu Türk olan Memluk sultanlarının hakimiyetindeydi ve Moğol istilasına direnişinde başarılı olmuş, ancak pek çok açıdan dünyanın o dönemdeki efendilerinin etkisinde kalmıştı. Ortadoğu’nun kenarındaki Orta Asya ve Rusya’da kalan öteki iki Moğol hanlığı, Moğol dünyasının politikalarında ve İslamiyet’i seçtikten sonra da Ortadoğu politikalarında rol almışlardır.</p>

  <p class="calibre25">İran başlıca güç merkeziydi. Bağdat’ı fethettikten sonra kuzeybatıya çekilen Hülagu Han ve sonraki seksen yılda onun yerine gelenler İran etrafındaki toprakları yönetmişlerdir. Üstünlüklerini kabul ettikleri Moğolistan Büyük Hanlarına bağlılıklarının göstergesi olarak İran’ın Moğol Hanlarına bölge hükümdarları, îlhan anlamında İlhanlılar deniliyordu. İlhanlılar İran’ı genel olarak barışçı bir siyasetle yönetmişler ve Müslümanlığı seçmeden önce bile tüm dinlerin mensuplarına eşit hoşgörü göstermişler, eşit olanaklar tanımışlardır. İlhanlılar’ın temel dış politikaları fetihlerini batıya doğru genişletmekti. Anadolu’da Selçuklu sultanlarını yenmişler, Anadolu beyliklerini -Kendilerine bağlamakla ve bir işgal bölgesiyle yetinmişlerdir. Memluk sultanlığına karşı daha büyük bir mücadele vermişlerdir. 1259 yılında Hülagu Tebriz’den yeni bir kampanya yürütmeye başlayarak Ermenistan ve Yukarı Mezopotamya’yı geçip, güneye Suriye’ye yönelerek Halep ve Şam’ı ele geçirdi. Ancak 1260 yılının Eylül ayında, Filistin’deki Ayn Calud’da bir Moğol öncü baskın birliği Baybars adlı bir Kıpçak Türkü’nün komutasındaki Mısır Memluk ordusu tarafından yenilgiye uğratıldı. Suriye’nin tamamı Mısır ordusu tarafından tekrar ele geçirildi. Bunun ardından Moğollar Suriye’yi almak için çok uğraştılar ama her defasında Memlukler tarafından geri püskürtüldüler.,</p>

  <p class="calibre25">Bu dönemde Hıristiyan Avrupa ile Moğollar arasında ilginç ama sonuç alınamayan diplomatik ilişkiler yaşanmıştır. Bu ilişkiler ortak düşmanları Müslümanlar’a iki cepheden savaş açmayı amaçlıyordu ama girişimlerinden bir sonuç alınamadı. Mısır Sultanı olan Baybars ile Rusya’daki Moğol devletinin hanı Berke ile aralarında bir ittifak yaptılar ve Berke bağımsızlığını ilan edip Müslüman oldu. İleride Altınordu Hanlığı olarak tanınacak ülkesi, Kıpçak Türk nüfusa sahip bir İslam devleti olma yolunda ilerliyordu.</p>

  <p class="calibre25">İran ile Mısır çatışması on yıllar boyu, Gazan Han’ın İslamiyet’i kabul etmesinden sonra bile sürdü ve sonunda 1323 yılında barış anlaşması yapıldı. Bu sırada İlhanlı krallığı da onlardan öncekilerin kaderini yaşıyordu. 1336 yılında İlhanlı hükümdarı Ebu Said öldükten sonra İran tekrar yerel hanedanların yönetimindeki küçük devletlere bölündü. Ancak bu devletlerin ömürleri kısa oldu. Orta Asya’da da Moğollar’ın başına Timur geçti ve Harizm ile Maveraünnehir’i aldıktan sonra, İran’a girerek yedi yıl içinde ülkenin tamamını ele geçirdi. İki kez Altınordu hanım yenilgiye uğrattı ve Hindistan’ı bastı, Irak’ı yerel hanedanın elinden alarak hakimiyetine kattıktan sonra Suriye’yi geçip Memluk sultanına egemenliğini kabul ettirdi. Anadolu 1394 ve 1400 yıllarında Timur’un istilasına uğradı. Timur 1402 yılındaki Ankara savaşında Osmanlılar’ı ağır bir yenilgiye uğratarak Osmanlı sultanı Bayezid’i esir aldı ve 1405 yılında Çin istilasına hazırlanırken öldü.</p>

  <p class="calibre25">Moğol kökenli Türkleşmiş ve İslâmlaşmış bir aşirette doğan Timur’un toplumsal geçmişi oldukça mütevazıydı. Cengiz Han’ın hanedanından bir prensesle evlenmişti. Karma Moğol ve Türk ordularına Moğollar hakimdi ama ordu çoğunlukla Türkler’den oluşuyordu. Timur’un önceki Moğol hükümdarlarının tersine, dindar bir Müslüman olduğu söylenir ya da bu onun iddiasıdır. Gerçekleştirdiği büyük yıkımlar sırasında İslam dinine ait binalara ve çalışanlara gereken saygıyı göstermeyi unutmamıştır. Fetihleri Hülagu'nun fetihlerinden daha yıkıcıdır ve Altay istila dalgalarının sonuncusu olmuştur. Ölümüyle,X.yy başlamış olan bozkır halklarının büyük hareketi son bulmuştur ama boyların akını devam etmiş, daha da Önemlisi Ortadoğu’daki göçebe halklar şehir yaşamına ve uygarlığa girmeyi sürdürmüşlerdir.</p>

  <p class="calibre25">Timur büyük bir fatihti ama bu başarısını imparatorluklar kurmada bir gösterememişti ve ölümünün ardından geniş toprakları dağılmıştır. Osmanlılar ve Memlukler, Anadolu ve Suriye’deki hakimiyetlerini sürdürmüşlerdir. Karakoyunlu ve Ak-koyunlu adlarında iki Türkmen boyu Batı İran, Mezopotamya ve Doğu Anadolu’nun denetimlerini ele almayı başarmışlardı. Timur’un soyu hakimiyetlerini ancak Doğu İran’da ve Maveraünnehir’de sürdürebilmiştir. Başkentleri Buhara, Semerkand, özellikle Herat parlak bir uygarlığın merkezleri haline gelmiştir. Timur hanedanı zamanında mimaride, sanatta, hem Farsça hem de-doğu Türk dillerinde edebiyat ve bilim alanlarında büyük başarılar kazanılmıştır. Türk dilinin büyük klasik çağı olan bu dönemde yazılan eserler Konstantinopolis'ten Uzakdoğu ve Hindistan’a dek tüm Türk halklarının kültürel gelişimini kalıcı bir biçimde etkilemiştir.</p>

  <p class="calibre25">Sonuçta Arapça konuşulan ülkelerde ağırlık merkezi Irak’tan Mısır’a kaymıştır. Haçlılar döneminde Irak, güçsüz ve örgütten yoksun olması, hem istilacılar hem de tüccarların geleceği Akdeniz’e uzak olması nedeniyle bir Müslüman üssü olma olasılığı yoktu. Alternatifi tek bir ırmağın suladığı vadiden oluşması nedeniyle merkezi bir hükümet gerektiren öteki ticaret yolu Mısır’dı. Zaman içinde Mısır Haçlılar’ı Yakındoğu’dan atan yeni fetih savaşlarının üssü haline gelmişti. Memlukler İlhanlI ordularını püskürtüp Arap dünyasının büyük bölümünü Moğol istilasından kurtarmalarını sağlayan kaynakları Mısır’dan elde etmişlerdi.</p>

  <p class="calibre25">XII.yy ortalarında Selahaddin’in kurduğu Eyyubi hanedanı denetimi yitiriyor, etkin güç Türk Menllukler’in eline geçiyordu. Eyyubi sultanlığının Mısır’daki son krizi, Fransız Kralı IX. Louis tarafından düzenlenen haçlı seferi sırasında, 1250 yalında Sultan’ın ölümüyle başladı. Sultanın cariyesi Şajar al-Durr’un(İnci Ağacı) kriz sırasında sağduyusu sayesinde Müslüman devletinin ve ordusunun istikranın korudu. Sultanın ölümünü gizleyerek oğlu Turan Sultan Mezopotamya’dan dönünceye dek onun adına emirler verdi. Kısa sürede Turan Şah Haçlı ordusunu yenilgiye uğrattı. Kral Louis canım ve taraftarlarından bazılarını kurtarmak için aldıklarını geri verdi ve yüklü bir tazminat ödemek zorunda kaldı. Turan Şah’ı da Baybars komutasındaki Memlukler öldürdü ve Eyyubi meşrutiyeti görüntüsü vermek » için Şajar al-Dun’u sultan ilan ettiler. Ancak bu anlamlı hareketleri Suriye’nin Eyyubi beylerine hanedanlarının Mısır’da devrildiği gerçeğini kabul ettiremedi ve hemen ardından yeni kadın “sultan” tahttan inmesini isteyen beyler koalisyonu ile karşılaştı. Bağdat’taki halife bile tüm bu olan bitenlerle doğrudan ilgilenmediği halde bir kadının tahta çıkarılmasına itiraz etti. Üstüne üstlük bu kadın kendi haremindendi ve onu Mısır sultanına hediye etmişti. Halife Suriyeli Eyyubi beylerini destekleyerek Mısır’daki Memlukler’e kendilerine bir sultan seçmelerini buyurdu. Bir Mısır tarihçisine göre halife Memlukler’e “Eğer içinizde seçecek bir erkek kalmadıysa söyleyin, biz size göndeririz.”<sup class="calibre31">1</sup> demişti,</p>

  <p class="calibre25">1260 yılında, Memluk generali Baybars, son Eyyubi’nin ölümünün ardından çıkan karışıklıkta sultanlığını ilan etti. Baybars da Selahaddin gibi Müslüman Mısır ile Suriye’yi bu kez daha kalıcı olacak şekilde tek bir devlet altında birleştirdi. Yeni devletin doğudaki ve batıdaki dış düşmanlarını yenerek yeni bir toplumsal düzen kurmaya başladı. Selahaddin, Bağdat’taki Abbasi halifesinin hakimiyetini resmi olarak kabul etmiş ve Mısır’ın Sünniliğe döndüğünü açıklamıştı.Baybars,Bağdat’taki Moğol fatihlerden kaçan bir Abbasiyi kabul edip halifeliği Kahire’ye getirdi ve onu ilk gölge halife ilan etti. Bu gölge Kahire halifeleri tamamen güçsüzdüler ve tek işleri tahta çıkan yeni sultan için tören düzenlemekti. 1517 yılında Osmanlı Türkleri’nin Mısır’ı ele geçirmeleriyle halifelikleri sona erdi.</p>

  <p class="calibre25">Baybars ile haleflerinin yarı feodal Memluk sistemi,Eyyubiler’in Suriye ve Mısır’a getirdikleri Selçuk sisteminden bir uyarlamaydı. Sistem Moğol deneyiminden ve Mısır’da yaşamaya devam eden Moğol göçmenlerinden etkilenmişti. Moğollar’ın İslam direnişinin bu kalesinde bile önemli bir saygınlığı vardı. Bir dönem Memlukler Moğol silahlanın, yöntemlerini ve hatta davranışlarını ve giysilerini taklit etmişlerdir.</p>

  <p class="calibre25">Bir Memluk subayı ömrü boyunca ya da daha kısa bir süreliğine bir tımara sahip olurdu. Genellikle topraklarında oturmaz, Kahire’de ya da tımarının olduğu bölgenin büyük şehrinde otururdu. Sistemde gelir mülkiyetten daha çok önemli olduğu için Batı feodalitesinde olduğu gibi malikaneler, şatolar ya da güçlü yerel otoriteler gelişmemiştir.</p>

  <p class="calibre25">Memlukler satın alınmış köleler olarak Mısır’da öğrenim ve eğitim görmüşlerdi. Başlangıçta bunlar Karadeniz’in kuzey kıyılarından gelen Kıpçak Türkleri’ydi ama sonraları aralarına Moğol asker kaçakları, başka ırklardan insanlar, Yunanlılar, Kürtler, Çerkezler, hatta Avrupalılar bile karışmışlardır. Hakim olan sınıfın dili Türkçe ya da Çerkezçe’ydi ve çoğu, bazı sultanlar bile, Arapça bilmezlerdi. Baybars ve ondan sonra gelenlerin geliştirdikleri Memluk devleti, askeri ve sivil şeklinde çok ince düzenlenmiş bir çifte yönetimin kontrolündeydi.İkisinin de başında sivil kadrolu Memluk subayları yer alırdı. 1383 yılma dek Memluk sultanlığı çoğunlukla babadan oğula geçmiştir. Bu yıldan sonra Çerkez ya da İkinci Memluk sultanlığında tahta geçenler. en güçlü komutanlar olmuştur. Bir sultan öldüğünde, tahta geçecek gerçek sultan belirlenene kadar kısa süreliğine oğlu babasının yerine geçerdi.</p>

  <p class="calibre25">Mısır için, Avrupa ile yaptığı ve Avrupa'nın Ortadoğu aracılığıyla Uzakdoğu ile yaptığı ticaret, gerek ticari açıdan gerek de kazandırdığı gümrük vergileri açısından büyük önem taşıyordu. Memluk hükümetleri güçlü oldukları zamanlarda, Mısır'a bir ölçüde refah sağlayan bu ticareti koruyup teşvik etmişlerdi.</p>

  <p class="calibre25">Ne var ki, Baybars tarafından savuşturulan Moğol tehdidi henüz tamamen yok olmamıştı.-1400 ve 1401 yıllarında Timur’un Türk-Moğol güçleri Suriye’ye girerek Şam’ı yağmaladılar. Moğollar’ın ardından gelen veba, çekirge sürüleri ve başıboş kalmış Bedeviler onların bıraktıklarım tamamladılar. Memluk sultanlığı askeri ve ekonomik gücüne inen bu darbelerden bir daha asla tamamen kurtulamadı.</p>

  <p class="calibre25">XV.yy’daki mali ve ekonomik zorluklar, transit ticaretten elde edilebilecek en fazla parayı kazanmaya yönelik yeni bir mali politikayı da beraberinde getirdi. Bu politikaya yönelik olarak başlıca yerel ve transit ürünlerin tekelleştirilmesi yöntemi benimsendi. Avrupa yükselen fiyatlara tepki gösterdi ve bu durum Mısır’ın ekonomik yaşamını çok uzun vadeli olarak etkiledi.</p>

  <p class="calibre25">Orta ve Doğu Anadolu, Konya veya Anadolu Selçuk sultanlarının yönetimindeydi ve git gide bir İslam devletine dönüşerek Yakın ve Ortadoğu’daki İslam uygarlığının ayrılmaz bir parçası haline gelmişti. Selçuk monarşisinin gelişmesi sonucunda, ülkeyi fethetmiş ve sömürgeleştirmiş olan aşiretlerin ve göçebelerin siyasi bağımsızlıkları kısıtlanmış, halkın inancı, din adamları tarafından oluşturulan bir hiyerarşinin denetimi altına alınmıştı. Müslüman hukukçular, bürokratlar, din adamları, esnaf ve tüccarlar yeni sömürgeleşen topraklara yerleşmiş ve klasik İslam'ın şehirli uygarlığını getirmişler, kırsal bölgelere de İslam devletinin ve yaşamının geleneksel örneklerini benimsetmişlerdi.</p>

  <p class="calibre25">Selçuk devletinde Moğol istilasının şokuyla onarılmaz yaralar açılmıştı. Yaklaşık yarım yüzyıl çabaladı ama XTV yy başlarında yıkıldı. Merkezi devlet otoritesinin çökmesi ve Anadolu'ya Moğollar’dan kaçan yeni Türk göçebe akınlannın başlaması sonucunda sınırlarda tekrar savaşlar çıktı.XIII.yy sonları ile XIV.yy'da, Batı Anadolu’nun siyasi ve askeri yaşamına sınır boyundaki savaşçılar, dinde de dervişler hakim oldu. Batı Anadolu’nun tamamına Türk ve Müslüman hakimiyetini yayan Bizans’a karşı yeni bir dalga başladı.</p>

  <p class="calibre25">Yeni fetihleri paylaşan beyliklerden güçlü ve büyük bir imparatorluk durumuna gelen yalnız biri oldu. Bu beyliğin adı XIV.yy’ın ilk çeyreğinde başında olan kurucusu Osman Beyden gelmektedir. Beylik, Bizans’ın Bithynia sınırlarında ve Konstantinopolis’in savunma hatlarının çok yakınında yer alması nedeniyle daha büyük görevler üstlenip, daha büyük olanaklara sahip olmuş ve başka yerlerden destek bulabilmiştir. Osman Bey ve onun yerine geçenler, Bizanslılar’a karşı sürekli bir sınır savaşı sürdürmüşlerdir. 1326 yılında fethettikleri Bursa’yı hızlı bir şekilde büyüyen devletlerine başkent yapmışlardır. .1354 yılında Çanakkale Boğazı’nı geçerek Avrupa’ya giren Osmanlı güçleri, birkaç yıl sonra Gelibolu’yu, daha sonra da yüz yıl süresince Avrupa'daki başlıca üsleri durumuna gelecek Edirne’yi ele geçirmişlerdir. Sırplar ve Bulgarlar ile yapılan özellikle Meriç (1371) ve Kosova (1389) savaşlarıyla Balkan yarımadasının büyük bir bölümü Osmanlı yönetimine girmiş,girmeyenler de bağlı olmuşlardı. Bunun sonucunda da Bulgaristan, Sırbistan ve Makedonya’da kazanılacak zaferler hızlanmış oldu.</p>

  <p class="calibre25">Osmanlılar Avrupa sahnesine yalnızca askeri yoldan çıkmamışlardır. Avrupa’ya yerleşmelerinin ardından, ticari rakipleri Venediklilerle savaş durumundaki Cenevizliler, Osmanlılar’dan askeri yardım talep etmişler, karşılık olarak da mali yardım teklif etmişlerdi. Çağdaş Bizans tarihçisi Kantakuzenos şunlan söyler: “...Cenevizliler çok miktarda para vaadinde bulunarak, bu iyiliklerinin sonsuza kadar Ceneviz halkının ve senatosunun kalplerinde kalacağını bildirdiler.” 1352 yılında yapılan ilk Osmanlı-Ceneviz ticari anlaşması ile Avrupa ve Ortadoğu tarihinin başlıca konularından biri tekrar onaylanmıştır.</p>

  <p class="calibre25">Osmanlının dördüncü padişahı 1.Bayezid (1389-1401) tahta çıktığı sırada imparatorluk Avrupa’da ve Asya’da önemli topraklara sahipti. Bayezid ülkesine yeni bir karakter kazandırmayı amaçlayan oldukça hırslı bir kişiydi ve doğuya yönelip Türk beyliklerini art arda yenerek Anadolu’nun tamamını hakimiyeti altına aldı. Osmanlı padişahları, genel bir yaklaşımla en başından beri “sultan” unvanını kullanıyorlardı. Bayezid bunu özelleştirerek, Kahire'deki “halife”den “Rum Sultanı” olarak tanınmasını istedi. Anadolu Selçuk sultanlarının bu eski unvanları,Anadolu’nun eski İslami monarşisinde ve hatta Ortadoğu İslam İmparatorluğu’nda da iddia taşınması anlamına geliyordu. Bayezid’in 1396 yılında Niğbolu’da Balkanlar’ı kurtarmaya gelen Batı Avrupa şövalyelerini yenmesi onu teşvik etti. Ama ondan daha güçlü bir fatihle karşılaşmıştı. 1402’deki Ankara savaşında Timur tarafından yenilgiye uğratılıp esir düşen Bayezid,intihar ederek yaşantıma son verdi. Osmanlı topraklan, Bayezid'in sultan olduğu zamanki sınırlarına dek daralmıştı. Oğulları arasında da bir iç savaş tehdidi belirdi ve büyük olasılıkla toplumsal kökenli olan bir dervişler isyanı başladı. 1. Mehmed 1413 yılında kardeşlerini yendi. 1. Mehmed ve ondan sonra gelenler bir süre daha çeşitli kesimlerin isyanlarıyla uğraşmak zorunda kaldılar.</p>

  <p class="calibre25">1. Mehmed tahta kaldığı süre boyunca, Osmanlı devletini eski durumuna getirmek ve pekiştirmekle uğraştı. Oğlu II. Murad döneminde (1421-1444 ve 1446-1451) önemli ve büyük değişiklikler gerçekleşti. Yeni topraklar ele geçirildi ve Avrupa’da Sırplar, Macarlar, Yunanlılar ve Haçlılar karşısında büyük zaferler elde edildi. Anadolu’da ise daha önce Bayezid tarafından fethedilen yerler bir kez daha alındı. Sonrasında barış ve güçlenme dönemine girildi. Osmanlılar gerçek anlamda bir İslam saray yaşamı oluşturdular ve yazarları, şairleri, Müslüman bilginlerini desteklediler. Bu dönemde, edebiyatta Türk milli bilincinin ortaya çıkması dikkat çekici bir gelişmedir. Sultan Murad bu bilinci teşvik etmiş, şiir bile yazmıştır. Sultan Murad zamanında' Oğuzlar’ın tarihi ve efsaneleri araştırılmıştır. Osmanlı hanedanını Türk aşiret geleneğine ve efsanelerine bağlayan, kökenini Oğuz Han'a kadar vardıran araştırmalar yapılmıştır.Müslüman hanedan devleti ilkesine bağlı ve Osmanlı hanedanına sadık olan güvenilir komutanların ortaya çıkışı ile birlikte tüm bu yeni saray ve hanedan düşünceleri desteklenmiştir.</p>

  <p class="calibre25">XIV.yy sonlarına doğru başlayan, 1430 yılından sonra da düzenli biçimde devam eden Hıristiyan halk arasından Osmanlı ordusu ve devlet hizmetinde görevlendirilmek üzere devşirmelerin toplanması Osmanlı hanedanının gücüne güç katmıştır. XVEI. yy İngiliz tarihçi Wılliam Seaman’m çevirisine göre,XVI.yy Osmanlı tarihçilerinden Hoca Efendi olarak da tanınan Sadeddin,devşirme sistemini şöyle anlatmıştır:<sup class="calibre31">3</sup></p>

  <p class="calibre25"><span class="calibre18">"Sultan vezirlerinden dinsizlerin içinden askerliğe uygun cesur ve çalışkan gençlerin seçilip Müslüman yapılmasını istemiştir. Sultanın bu iş için görevlendirdiği kişiler farklı ülkelerden yaklaşık bin kafir çocuğu toplayıp asker olarak eğiteceklerdir Bu dinsiz gençler dindar kişilerin yanında olacaklarından gönüllerine İslamiyet’in ışığı dolacak ve sahte dinin kirinden arınacaklardır.”</span></p>

  <p class="calibre25">Bu sayede Hıristiyan halkın enerjisi ile dervişlerin ruhu Osmanlı hanedanına hizmet edecekti. Selçukluların siyasi ve dini değişiklikleriyle düzenlenen Sünni İslam modellerine göre gelişen devlet ile hâlâ sınır boyları geleneğinin hakim olduğu ordu arasındaki birleşme sorunlarına uygun bir çözüm getirilmiş oldu.</p>

  <p class="calibre25">Osmanlı devletinde İslam dini kurumu olgunluk dönemine ulaşmış, Sünni devletiyle tam bir bütünleşme gerçekleşmiştir.Artık İslamiyet gerçek bir kurumsal yapıya kavuşmuştu. Şeriatın onayladığı en üst dini otoritenin başkanlığında, belirli güçleri ve görev olan profesyonel ve eğitimli din adamlarının hiyerarşisi söz konusuydu. İleri derecede maddi uygarlığa sahip olan bir Müslüman devletinde, İslam Şeriatı’nı ülkenin etkin hukuku yapmak için gösterilen tek ciddi çaba Osmanlılar’a aittir. Osmanlılar, din bilginlerine ve yargıçlarına daha önce eşi görülmemiş otorite, güç ve statü vermişlerdi.</p>

  <p class="calibre25">1451 yılında II.Mehmed, babası Sultan Murad’ın yerine geçti. Yeni sultana coğrafi olarak ikiye bölünmüş bir imparatorluk miras kalmıştı. Artık Anadolu Ortadoğu İslam uygarlığı ile yeniden biçimlenmiş ve bu uygarlığa benzemiş eski bir İslam toprağı olmuştu. Henüz ele geçirilen Rumeli, hâlâ bir sınır boyuydu ve sınır boylarında yaşayanların davranış ve idealleri ile dervişlerin mistik inançlarının etkisi altındaydı. Eski ve yeni iki başkent Bursa ile Edime arasında yeni bir bağ kurmak gerekiyordu. Sultanın tahta geçmesinin iki yıl, kuşatmanın başlamasının yedi hafta ardından 29 Mayıs 1453 tarihinde yeniçeriler tarafından Konstantinopolis’in yıkılmış surlarına son bir saldırı gerçekleştirildi. Son Konstantin, askerleri ile birlikte savaşırken öldü. Hilalli bayrak, Ayasofya’nın kubbesine dikildi, sultan da imparatorluk şehrine yerleşti.</p>
</body>
</html>
