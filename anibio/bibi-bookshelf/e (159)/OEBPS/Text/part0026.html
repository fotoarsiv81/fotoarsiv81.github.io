<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre24 sigil_not_in_toc"><span class="calibre38"><br class="calibre10" /></span></h2>

  <h2 class="calibre8 sigil_not_in_toc"><span class="calibre38"><br class="calibre10" /></span></h2>

  <h2 class="calibre8 sigil_not_in_toc"><span class="calibre38">17. BÖLÜM</span><br class="calibre10" /></h2>

  <h3 class="calibre32 sigil_not_in_toc"><a class="title" id="bookmark0"></a><span class="calibre34">YENİ DÜŞÜNCELER</span></h3>

  <p class="calibre25">Eylül 1802’de Osmanlı İmparatorluğu’nun hariciye nazırı Ali Paşa, Paris’te bulunan elçisine yazdığı bir mektupla diplomatların “ufuk turu" olarak adlandırdıkları bazı bilgileri gönderdi. Avrupa'nın genel diplomatik durumunu inceledikten ve ülke ülke gezdikten sonra, milli birlik mücadelesi vermekte olan İtalya’yı anlattı. Ali Paşa mektupta şunları söyledi:<sup class="calibre31">1</sup></p>

  <p class="calibre25"><span class="calibre18">"Dini ve dili aynı olan tek bir ırkın yaşadığı İtalya, birliğini sağlamada önemli zorluklarla karşı karşıyadır. Şu ana dek tüm başarısı düzensizlik ve anarşidir. Tüm farklı milli özlemler serbest olursa, Türkiye'de olabilecekleri bir düşün. Az da olsa bir istikrar elde edebilmek için bir yüzyıla ihtiyaç olacak ve çok kan dökülecektir."</span></p>

  <p class="calibre25">Ali Paşa doğru kehanetlerde bulunuyordu ama “bir yüzyıl” tahmini gerçeklerden oldukça uzaktı. Aslında bunlar, kehanetten çok çağın iyi gözlemleriydi ve bu denli endişe duyduğu milliyetçilik virüsü siyasete bulaşmış, Osmanlı İmparatorluğu’nu güçsüzleştirip yıkacak süreç başlamıştı. Tarih araştırmalarında çok nadir görülen bir kesinlikle, bu sürecin kaynağı, şekli ve zamanı bilinmektedir: Fransız Devrimi ile başlayıp Fransızlar tarafından yayılmış, Osmanlı halkının başlangıçta az olan ama giderek artan ve zaman zaman hakim duruma gelen bir azınlığı tarafından kabul edilmiştir.</p>

  <p class="calibre25">Hıristiyan Avrupa ile Müslüman Ortadoğu dünyasının etkileşimi yeni bir durum değildi. Yüzyıllardan beri, mal ve teknoloji i alışverişi, kimi zaman çok büyük çaplı olarak yapılıyordu. Ortadoğu, çok daha önceki çağlarda Avrupa’ya yeni teknikleri ve zevkleri öğretmiş ve sağlamıştı. Avrupa'nın ekonomik ve askeri açıdan güçlendiği son dönemlerdeyse, büyük hareket batı yerine, doğuya doğru artmıştır. Ancak bu durum fazla bir entelektüel özelliği olmadan, maddi düzeyde kalmıştır. Ortaçağlardaki düşünce hareketleri sürekli olarak doğudan batıya doğrudur. Batı Avrupa’nın geri kalmış ve fakir toplumları, astronomi ve kimyada, matematik ve tıpta, felsefede ve İlahiyatta İslam dünyasının öğrencileri olmuşlardı. Ancak Batılı tarihçilerce Ortaçağ olarak kabul edilen dönemin sonunda, Müslüman Doğu’nun Avrupa’ya öğretecek bir şeyi kalmamış, zaten Avrupa’nın buna ihtiyacı kalmamıştı. Yalnızca sanat, resim ve edebiyat alanlarında bazı önemli olmayan etkiler kalmıştı. Defoe’nun Robinson Crusoe adlı romanının konusu, İngilizce çevirisi birkaç yıl önce yayınlanmış olması olası bir Ortaçağ Arap felsefe romanından alınmıştı. Arap öyküler külliyatı olan Binbir Gece Masalları’nın 1704-1717 yıllan arasında Fransızca çevirileri yayınlandıktan sonra, neredeyse Avrupa dillerinin tümünde taklit ve uyarlamaları yapılmıştı. Balkanlar’da Türk müziği ve İspanya’da Mağripliler, Avrupa sınır ülkelerinin folk ve sonra da sanat müziklerini önemli ölçüde etkilemişti. Osmanlı sefirlerinin Avrupa başkentlerini ziyaretleriyle, iç dekorasyonda, mimaride ve zaman zaman da giyimde Türk modası yaratılmıştır.</p>

  <p class="calibre25">Bunun tersi yönündeki entelektüel iletişim neredeyse hiç yoktur. Ortaçağ’da çok daha gelişmiş ve ileri olan İslam toplumlarına Avrupa'nın verebileceği pek bir şey yoktu. Ne var ki, daha sonra maddi güç dengesi gibi, entelektüel denge de değişmiştir. İslam dünyası eski kabul edebilme yeteneğini yitirerek Hıristiyan dünyasından gelecek her şeye için bağışıklık kazanmıştır. Öte yandan, Avrupa'nın üstünlüğünün erken bir tarihte kabul edildiği askeri konulardaki bilgi ihtiyacı Avrupa’dan karşılanmaktaydı. Ancak Rönesans, Reform, Aydınlanma ve Bilimsel Devrim gibi hareketler hiç dikkatlerini çekmemiş ve hiçbir etki yapmamıştır. Birkaç yüzyıl önce İslamiyet’in kendi Rönesans’ı gerçekleşmiş ve Avrupa’ya bile etkileri olmuştur. Avrupa Rönesansı’na bir yanıt ve bir Reform hareketi olmamıştır. Bu hareketlerin tümü ve daha sonrakiler, Hıristiyan olarak görüldükleri için gereksiz bulunmuş ve önem verilmemiştir.</p>

  <p class="calibre25">Halklarının düşünce ve eylem süreçlerinde bir değişiklik başlatan Fransız Devrimi, Ortadoğu’da ilk kez önem kazanan bir Avrupa düşünce hareketi olmuştur. Bu, Avrupa’da düşüncelerin Hıristiyan terimleriyle anlatılmadığı ilk büyük ayaklanmaydı, hatta bazı savunucuları tarafından Hıristiyanlık karşıtı olduğu öne sürülüyordu. Avrupa’nın öteli hareketleri ile Fransız Devrimi arasındaki bir ayrım da, Fransızlar’ın Ortadoğu halkları arasında düşüncelerini yaymak üzere adım atmalarıydı. Fransız devrimci propagandasına ilk tepkiler, az oranda ve Hıristiyan tebaa ile sınırlıydı. Ancak bunlar arasında düşünceler çok hızlı yayılarak kısa süre içinde imparatorluğun tebaası ile birlikte efendilerini de etkiledi. Dönemin Osmanlı yazarlarının bir benzetmesini ile “yeni Frenk düşünceleri, yeni Frengi hastalığı gibi” yayılmıştı.</p>

  <p class="calibre25">İslam halkları için eşitlik, kardeşlik ve özgürlük tamamen yeni ve tuhaf düşünceler değildi. Kardeşlik, müminlerin kardeşliği, aralarındaki eşitlik gibi temel bir ilkeydi ve aristokratik ya da etnik ayrıcalıklarla engellenmezdi. Başka yerlerde olduğu gibi İslam topraklarında da yüzyıllar boyunca bu tür ayrıcalıklar olmuştu. Ancak bu ayrıcalıklar, İslamiyet’in bir parçası olarak değil, ona karşı çıkmış ve asla Avrupa’daki gibi kabul edilmemişlerdi.</p>

  <p class="calibre25">Müminler ile inanmayanlar arasındaki eşitlik farklı bir konuydu ama İslam dininin seçilmesiyle irade dışı bu kusur ortadan kalkabilirdi. Kadın ve kölenin eşit olmayan statüleri böyle kolayca ortadan kalkmazdı ama bu durum o dönemde de,daha sonraki dönemlerde de güçlü bir duygu uyandırmamıştı. Azat edilen köleler yüksek makamlara çıkabiliyorlardı ve sultanın köleleri birçok açıdan 'imparatorluğun gerçek yöneticileri olmuşlardı. Öte yandan, kadınların vahiyle gelen ve Şeriat’ta yer alan aşağı statüleri pek net değildi. Müslüman kadınların bazı mallar için Batılı hemcinslerinin henüz sahip olmadıkları hakları olduğundan Şeriat’ın tamamen olumsuz bir etkisi yoktu. Batı’dan gelen birçok kadın ziyaretçi bu konuyu belirtilmiştir.</p>

  <p class="calibre25">Batı yönetimi, müdahalesi ya da etkisiyle hukuki cariye köleliği kaldırılmış ve fazla bir tartışma yaratmamıştı. Buna oranla kadınların özgürlüğü, Batılı düşüncelerden etkilenmekle birlikte, Batı’nın müdahalesine ve baskısına bağlı değildir. Bu konuda kaydedilen ilerleme oldukça hararetli iç tartışmalarla yapılan iç girişimler sonucunda olmuştur. Gerek geleneksel gerekse de radikal İslami militanlar, bu çok kısıtlı ilerlemeden bile şikayetçi olmuşlardır. Erkeklerin olmasa da, kadınların geleneksel kıyafetlerine dönmeleri, İslami canlanmanın çok önemli sonuçlarından biridir. Devrimden sonra İran’daki erkekler, Batı stili giyinmeyip kravat takmayarak Batı’yı reddettiklerini göstermişlerdir. Kadınlardan da çok daha fazlası istenmiştir.</p>

  <p class="calibre25">Özgürlük, eşitlik ve kardeşliğe göre, en azından siyasi anlamıyla, yeni bir sözcüktü. İslami kullanımda “özgür ve özgürlük” sözcükleri önce hukuki, sonra da toplumsal bir anlamı taşımıştır. Özgür bir kadın ya da erkek köle olmayan kişilerdi. Sözcük, zorunlu çalışmadan ve başka yükümlülüklerden kurtulmuş olmak gibi bazı durumlarda belirli ayrıcalıkları ve bağışıklıkları ifade etmek için de kullanıldı. Müslüman geleneğine göre uygarlığın karşıtı özgürlük değil, adaletti. Adalet, tebaanın bir hakkı değil, hükümdarın görevi olarak görülürdü. Devrimci Fransa’nın etkisiyle Batı’daki yurttaşlık kavramı ile beraberindeki katılım ve temsil ilk kez öğrenilmiştir.</p>

  <p class="calibre25">İstanbul’daki Fransız elçiliği daha başlarda bir pfopagan-da merkezi haline gelmişti. İmparatorlukta konuşulan Türkçe, Arapça, Rumca ve Ermenice dillerinde çevrileri yapılan devrimci edebiyat, Fransa’dan ithal edilmiş veya elçilikteki bir matbaada basılmıştır. 1793 yılında Sarayburnu karşısında demirlemiş olan iki Fransız gemisine Cumhuriyet bayrağının çekilmesi büyük bir kutlama ile karşılanmıştı. Bu olay için Fransız elçisi şunları söylemiştir: “Osmanlı ve Amerikan bayrakları ve silahlarını günahkar zorbaların ittifakında birleştiren diğer devletlerin bayrakları bu iki gemide dalgalanmıştır.” Bu kutlama, Fransızlar ve arkadaşlarının Fransız Sefareti’nde Türk topraklarına diktikleri özgürlük ağacının etrafında yaptıkları “cumhuriyet karmanyolu" dansı ile sona ermişti.</p>

  <p class="calibre25">Bu olaylar, Türkler’den daha çok öteki Avrupa devletlerinin sefaretlerini endişelendirmişti. Bir Osmanlı tarihçisinin yazdıklarına göre Rusya, Avusturya ve Prusya birlikte, Türkiye’de Fransızların üç renkli şapkalarını ve başka devrimci amblemlerini giymelerinin yasaklanmasını istemişlerdir. Bu ortak istek karşında Babıali’den şu yanıt gelmiştir:<sup class="calibre31">3</sup></p>

  <p class="calibre25"><span class="calibre18">"Sevgili dostlarımız, Osmanlı İmparatorluğu'nun bir Müslüman devleti olduğunu sizlere sıkça ifade etmekteyiz. Aramızda onların bu işaretlerine önem veren hiç kimse yoktur. Dostumuz olan devletlerin tüccarları aramızda misafir olarak bulunur, istedikleri gibi giyinebilirler, buna karışmak Babıali'nin işi değildir. Sizler boşuna endişeleniyorsunuz</span></p>

  <p class="calibre25">Diğer bir Osmanlı kaynağı, Babıali’nin yabancı konuklarının başlarına veya ayaklarına giydikleri ile ilgilenmediğini belirtmektedir. Bu ve başka eski kaynaklardan anlaşıldığına göre, Türkler başlangıçta eskisi gibi Batılı düşüncelerin bulaşmasına karşı dinleriyle bağışıklı olduklarına inanmışlardır.</p>

  <p class="calibre25">Ne var ki, kısa bir süre içinde düş kırıklığına uğrayacaklardı. 1797 yılı Ekim ayında Campo Formio antlaşmasıyla Habsburg İmparatoru devrimci Fransa ile barış yapmak zorunda kaldı. Antlaşmaya göre uzun bir ömür süren Venedik Cumhuriyeti son bulmuş, topraklan da Fransız Cumhuriyeti ile Habsburg İmparatorluğu arasında paylaşılmıştı. Fransa’ya Preveze limanı ile İyonya Adaları ve Yunanistan ile Arnavutluk kıyılan verilmişti. Bu bölgede 1797’den 1799’a ve 1807’den 18l4’e kadar kısa süren Fransız egemenliğinin çok büyük etkileri olmuştur. Yüzyıllar boyunca Venedik egemenliğinde olan bu topraklarda yaşayan halk Yunanlı’ydı. Fransız yönetimi zamanında gerçekleşmiş olan devrimci ve radikal değişikliklerin Osmanlılar’ın Mora eyaletindeki Rum komşularım etkilememesi olası değildir.</p>

  <p class="calibre25">Çok uzun süredir Fransızlar, kendilerini Osmanlı İmparatorluğu’nun geleneksel dostları gibi gösteriyorlardı. Eski dost, atık yeni komşuydu ve bu şok karşısında dostluk duramadı. Kısa süre içinde başkente Osmanlı Yunanistanı’ı, Fransız yönetiminde olan bölgelerde gerçekleşen olaylarla ilgili telaşlı raporlar gönderilmeye başlandı: “Soyluların ayrıcalıkları ellerinden alınmıyor, köylüler zorunlu çalıştırılamıyor, seçimler yapılıyor, eşitlik ve özgürlük konuşmaları serbestçe yapılıyordu.” Bir Osmanlı tarihçisine göre en kötüsü şuydu: “Eski Yunanistan devletlerinin dönemini anımsatarak bölgedeki Ortodoksları cumhuriyetçilik için kışkırtıyorlar ve komşu Osmanlı devleti tebaasını da etkilemeye çabalıyorlardı.<sup class="calibre31">4</sup></p>

  <p class="calibre25">Nüfusunun çoğunluğu Müslüman olan bir Osmanlı eyaleti Mısır’ı ele geçiren Fransızlar, burada da eski ihtişamlı günlerden ve modem özgürlükten söz etmeye başladıklarında artık ders alınmıştı.Bu iki düşüncenin çeşitli karışımlarda çeşitli zevklere sunulan bileşimi karşı konulmaz olmaya başlamıştı. Vatandaşlık anlamında-özgürlük, başlangıçta sınırlı bir çekiciliği olan alışılmadık bir tad vermişti ama Avrupa’dan ithal edilen yeni milliyetçilik ve yurtseverlik düşünceleri ile birleşince ve sadakat ile kimliğin, dolayısıyla da bağlılık ve yasallığın determinantları olarak millet ve ülke dinin yerine geçince gücü iyice artıyordu.</p>

  <p class="calibre25">Başta laik sonuçlan olmak üzere tehlike muhalefetsiz kalmadı. Sultanın hükümetinin Arapça ve Türkçe yayınladığı bildiride şunlar vardı:<sup class="calibre31">5</sup></p>

  <p class="calibre25"><span class="calibre18">"Fransızlar... Cennetin ve dünyanın Tanrısının birliğine inanmazlar... Tüm dinlen terk etmişlerdir... Onlar... kıyamet ve hesaplaşma günü cezalandırma, imtihan, soru ve yanıt olmayacakmış gibi davranırlar...Onlar tüm insanların insanlık açısından eşit olduklarına inanırlar; hiç kimsenin bir üstünlüğü olmadığım ve herkesin kendi ruhundan ve yaşamından sorumlu olduğunu savunurlar. Bu boş inançları ve saçma düşüncelerinden hareketle yeni kanun koymuşlardır. Şeytan‘ın söylediklerini yaparak, dinin temellerini yıkmış, yasaklananları yasal yapmış, tutkulu arzularına ulaşmış, tüm insanları günahlarına ortak etmeye çalışmış, dinler arasında nifak tohumlan ekmiş, krallar ve devletler arasına fesat sokmuşlardır. Yalanlarla dolu sahte kitaplarıyla “Biz size, dininize ve toplumunuza aitiz demiş ve herkesi Şeytan ın bayrağı altında birleşmeye çağırmışlardır.</span> ”</p>

  <p class="calibre25">Burada Şeytan’a sıkça yer verilmiş olması ilginçtir. Kuran’ın son cüzü (114:5) Şeytan’ın “insanların kalplerine fısıldadığı” yazmaktadır. Bu durum, XX. yy sonunda Avrupa’nın, sonra da Amerikan düşünce ve yaşayış tarzının çekiciliğine karşı koyma çabalarında da görülmüştür.</p>

  <p class="calibre25">Osmanlı İmparatorluğu’ndaki ve birtakım değişikliklerle İran şahlarının ülkesindeki geleneksel toplumsal ve siyasal düzenin kökeni klasik İslam hukuk ve geleneklerine, bundan da öte eski Ortadoğu uygarlıklarına dayanır. Bu da, öteki dini kültürlerdeki gibi Allah’ın son vahyini kabul edenler ve reddedenlere eşit davranmak mantıklı ve uygun olmayacağından, eşitsizliğe dayanmaktadır. Bunu eşit haklar düzeni olarak gösteren,geleneksel İslam rejimlerinin dini hoşgörüsünü hakkıyla öven bazı modem savunucular olmuştur ama durum böyle değildi. O dönemde bu tür bir eşitlik bir erdem gibi görülmez, görevin kötüye kullanılması olarak kabul edilirdi. İslam devleti inanmayanlara eşitlik tanımayı kabul etmeyerek iktidardaki dinlerin uygulamasını izlemekteydi. Ötekilerdeki bu farklı yan, toplumda inanmayanlara Şeriatla tanımlanan, sınırlanan ve Müslüman toplumunun çoğunluğunu kabul ettiği bir yer veriyordu. Ancak bu bir eşit statü değil, bir hoşgörü düzeyiydi. İslamiyet’in hoşgörüsü, eski dinler olarak kabul ettiği tek tanrılı olanlarla sınırlıydı ve uygulamada, Ortadoğu’daki çeşitli mezheplerden olan Musevileri ve Hıristiyanları içeriyordu. İran’da küçük bir Zerdüşt toplumu vardı. Osmanlı İmparatorluğu’nda bu azınlıklar “millet” olarak adlandırılıyordu.</p>

  <p class="calibre25">Millet bir dine bağlılığıyla tanımlanan dini ve siyasi bir topluluktu. Üyeleri, o dinin, devlet kanunları ve çıkarlarıyla çatışmadığı sürece liderlerinin kanunlarına ve kurallarına uymak zorundaydılar. Bu dini özgürlük ve komünal özerklik karşılığında Müslüman olmayan milletler devlete sadakat borçlu olurlardı ve “zimmi” statülerinin eksikliklerini ve sınırlılıklarını kabul ederlerdi.</p>

  <p class="calibre25">Osmanlı İmparatorluğu’nda Müslümanlar, Rumlar, Ermeniler ve Museviler olmak üzere başlıca dört millet vardı. Tümü de yalnızca dini terimlerle tanımlanırdı. Müslüman millete “millet-i hakime” de denirdi ve arasında Türkçe, Arapça, Kürtçe, Arnavutça, Rumca ve başka Balkan ve Kafkasya dilleri konuşanlar vardı.</p>

  <p class="calibre25">Rum milleti de aym ölçüde farklılıklar taşıyordu. Etnik Yunanlılarla birlikte başka kökenlerden olduğu halde Ortodoks Kilisesi’ne bağlı olanlar vardı: Avrupa’da Romanyalılar, Sırplar, Arnavutlar ve Bulgarlar; Asya’da, Batılı sınıflandırmasında Hıristiyan Türkler ve Araplar olarak bilinen Türkçe ve Arapça konuşanlar.</p>

  <p class="calibre25">Ermeni milleti homojen özellikteydi ve Ermeni Kilisesi’ne bağlı Ermeniler’den oluşuyordu. Türkçe konuşan kişi sayısı çoktu ve bunlar Türkçeyi Ermeni alfabesi ile yazarlardı. Belirli zamanlarda Suriye Yakubi Kilisesi ve Mısır Kıpti Kilisesi’ne bağlı olanlar da Ermeni Kilisesi ile ilişki kurmuşlardı. Gerek Ermeni, gerek de Rum milletinde, diğer Katolik Rum ve Ermeniler veya daha sonra her iki milletten de Protestanlığı seçen kimsenin olmaması önemli bir konudur.</p>

  <p class="calibre25">Musevi milleti, Suriye ve Irak’taki Arapça konuşan Museviler, 1492 kovulma fermanıyla İspanya’dan kaçan ve İspanyolca konuşanlar, Mora’daki Rumca konuşan Museviler ve daha başka dilleri konuşan daha küçük Musevi gruplarından oluşuyordu.</p>

  <p class="calibre25">Dinlerine göre tanımlanan bu milletlerde çeşitli etnik ve bazen de aşiret grupları yer alıyordu. İçteki bölünmeler de önemliydi ve bürokratik, siyasi, toplumsal ve ticari rekabetlerdeki dayanışma gruplarının temellerini oluşturuyorlardı. Bunlar yüzyıllardan beri edebi kaynaklarda rastlandığı üzere ve bugün de sürdüğü gibi çeşitli etnik stereotip tipe ve alışılmış ön yargılara neden olmuşlardır. Ancak klasik millet sistemi henüz kendi iç mantığında yürüdüğü için bu gibi etnik dayanışmalar temel kimliği tanımlamadığı gibi, kesin bir bağlılığı da belirlemiyordu. Bugün bizler tarafından Araplar ve Türkler olarak adlandırılan, kendilerine de Arap ve Türk diyenler, çok yakın çağlara kadar kendilerini böyle tanımlamamışlardı. Dil Türkçe bilinse de İstanbul ve başka şehirlerdeki uygar insanlar, kendilerini Türk olarak adlandırmazlardı. Türk adını Anadolu’nun ilkel köylüleri ve göçerleri için kullanırlardı. Benzer şekilde, Mısır ve Verimli Hilal’deki Arapça konuşan kişiler dillerine Arapça dedikleri halde, Arap adını çöl kıyılarında yaşayan Bedeviler için kullanırlardı. Şehirlerde yaşayan eğitimli insanlar, ancak modem çağlarda ve Avrupa’daki milliyet düşüncelerinin etkisiyle kendilerini bu etnik terimlerle tanımlamaya başlamışlardır.</p>

  <p class="calibre25">Doğal olarak Osmanlı İmparatorluğu’nun Hıristiyan halklarını Avrupalı düşünceler daha çok etkiliyordu. Bu yeni ve güçlü milliyetçilik düşünceleriyle sırasıyla Yunanlılar, Sırplar, öteki Balkan halkları ve son olarak da Ermeniler karşılaştılar ve tepkileri olumlu oldu. Müslüman olmayan azınlıklardan en küçük, güçsüz ve en az tatminsizliği olan Museviler bile milliyetçiliklerini geliştirmeye başladılar. Osmanlı Saraybosna şehrinde doğan ve yaşayan, Haham Yehuda Alkalai 1843 yılında yazdığı kitabında Museviledin Kutsal Topraklar’a dönüp ilahi yardım beklemeksizin, onu kendi çabalarıyla tekrar kurmaları gibi yeni bir düşünceye yer verdi.</p>

  <p class="calibre25">XIX.yy’da Osmanlı İmparatorluğu’ndaki Hıristiyan azınlıklar üç farklı ve uyuşmayan hedefe yöneldiler. Osmanlı devletinde yaşayan Müslüman çoğunlukla aynı haklara sahip eşit yurttaşlık, bu hedeflerden biriydi. Avrupalı devletler, dini ayrım yapmadan bu eşit yurttaşlık konusunu Türkler’e dayatıyorlardı. Ancak bazı durumlarda bu kendi ülkelerindeki uygulamalarla çelişkili olsa da, Osmanlı liberalleri ve reformcuları tarafından benimsendi. Bundan daha azı dönemim aydınlanmış düşünce standartları karşısında kabul edilemez ve küçültücü kabul ediliyordu.</p>

  <p class="calibre25">Yalnızca yeni düşünceler yüzünden değil, yeni refah nedeniyle de eski eşitsizlikler kabul edilemez oluyordu. Devrim ve Napolyon savaşları sırasında ve XIX. yy’ın başlarında Müslüman olmayan toplumlar çoğunlukla başarılı olmuşlardı. Eğitim düzeyleri Müslümanlar’dan daha yüksek olduğu ve dış dünya ile daha kolay iletişim kurabildikleri için gittikçe refah düzeyleri artıyordu. Böylece eski sistemin onlara dayattığı -siyasi ve toplumsal aşağılanmanın verdiği rahatsızlık daha az oluyordu. XIX.yy süresince Osmanlı devletindeki hakların eşitliği, bazı önemli reform fermanlarıyla resmen sağlanmış oldu. Sonuçlar kanunlardaki boyutlarına ulaşamamış olmasına rağmen çok önemli olmuştur.</p>

  <p class="calibre25">Osmanlı İmparatorluğu’ndaki Hıristiyan azınlıkların artarak daha fazla bir ilgiyle yöneldikleri ikinci hedef bağımsız, en azından kendi milli toprakları üzerinde özerk olmaktı. XIX.yy’da ve XX. yy başında ilk önce Sırplar ve Yunanlılar, daha sonra Balkan Yarımadası’nın öbür halkları kendilerinin milli toprakları kabul ettikleri yerlerde egemen bağımsız devletler kurmuşlar ve hem Osmanlıların hem de komşularının topraklarına göz dikmişlerdi. Asya’daki Osmanlılar’a ait topraklarının tamamına dağılmış olan ama her yerinde azınlık olan Ermeniler’in durumu daha zordu. Balkan halklarının, daha sonra da Arap ve Museviler’in tersine, Ermeniler, Sovyetler Birliği yıkılıp eski Sovyet Ermeni Cumhuriyeti bağımsızlığını alıncaya dek modern çağlarda hiç egemen devlete sahip olmamışlardı.</p>

  <p class="calibre25">Ara sıra gündeme geldiği halde, ısrarla üzerinde durulan üçüncü hedef ise, milletlerin eski sistemde sahip oldukları özerklikleri ve ayrıcalıkları, başka bir deyişle kendi dini yasalarını devam ettirme ve uygulama, eğitim sistemlerini kendi dillerinde denetim altına alma ve kendi farklı kültürlerini sürdürme haklarını korumaktı. Avrupa icatlarından, XIX.yy’da askere alma listenin önemli bir maddesiydi. Önceleri silah altına alınmadan bağışık tutulmak aşağılayıcı bir durumken artık zorunlu askerlikten bağışık tutulmak bir ayrıcalık haline gelmişti, bu ayrıcalık için ufak bir bedel olarak askeri hizmet bağışıklık vergisi altında eski kelle vergisi ödeniyordu.</p>

  <p class="calibre25">Sonuç itibariyle birbiriyle uyuşmayan bu üç hedefin kısa vadede bile çeşitli dezavantajları olmuştu. Eşit yurttaşlık, yükseğe çıkmak gibi daha aşağı inmek anlamına da geliyordu. 1856 yılının Şubat ayındaki büyük Islahat Fermanı ile ilgili olarak çağdaş Osmanlı tarihçisi Cevdet Paşa şunları yazmıştır:<sup class="calibre31">6</sup></p>

  <p class="calibre25">"...<span class="calibre18">Patrikler, memnun değillerdi... Eskiden Osmanlı devletindeki toplumların bir sıraları vardı. Sırayla Müslümanlar, Rumlar, Ermeniler ve Museviler gelirdi. Artık tümü aynı düzeye indirilmişti. Bu duruma itiraz eden bazı Rumlar şunları söylemiştir: Devlet bizi Musevilerle aynı yere koydu,biz İslamiyet’in üstünlüğünden memnunduk. ”</span></p>

  <p class="calibre25"><span class="calibre18">Rumlar’ın bu tepkisi olağandı. XVII-XVIII. yy’da Başkentteki Rum aristokrasisi Osmanlı devletiyle hemen hemen ortak bir ilişki kurmuştu. Adlarım İstanbul’da yaşadıkları yerden alarak Fenerliler olarak adlandırılan soylu aileler, Osmanlı hizmetindeki bazı önemli makamları ele geçirmişlerdi. Babıali Yüksek Tercümanlığı bu makamlar arasındaydı ve dışardan yalnızca bir çevirmenlikmiş gibi görünse de imparatorluğun günlük dış ilişkilerini yürütme göreviydi. Avrupa’ya gönderilen her Osmanlı sefiri ile birlikte Yüksek Tercümanlık’tan bir Rum çevirmen de bulunuyordu ve sefaret işlerinin çoğunu o yapıyordu. İleride Romanya Krallığı olacak iki Tuna prensliğinin valilikleri de Fenerliler’in yer aldıkları makamlardandı.</span></p>

  <p class="calibre25"><span class="calibre18">Bağımsız olma isteği ve buna ulaşma çabaları, doğal olarak Müslüman olmayan tebaanın, özellikle de devletin Müslüman olmayan hizmetkarlarının güvenilirliği ve sadakati ile ilgili şüpheler doğurmaya başlamıştı. Bunun sonuçlar çok ağır oldu. İleride Yunan Bağımsızlık Savaşı’na haline gelecek olan Yunan isyanının başlangıcında Babıali Yüksek dragoman’ı (tercümanı) büyük olasılıklar uydurma olan, isyancılarla birlik olduğu iddiasıyla asıldı. 1840’ta Osmanlılar’ın Atina’da açtıkları ilk elçiliklerinde bile ilk elçileri, gelecekte Londra’daki sefirleri olacak Fenerli Rum Kostaki Musurus idi. Ne var ki, Osmanlı Rumları bir toplum olarak Osmanlı devletinde sahip oldukları güven ve güç makamlarına bir daha hiç sahip olamadılar.</span></p>

  <p class="calibre25"><span class="calibre18">Azınlıkların durumlarında başka değişiklikler de olmaya devam ediyordu. XVI.yy’da, Osmanlı hükümdarları, devletin Avrupalı düşmanlarına sempati duymalarından şüphe edilmeyen ama Avrupa bilgi ve becerisine sahip tek toplum olduklarından Museviler’den gerek siyasi, gerek de ekonomik işlerde yararlanıyorlardı. Ancak Musevi toplumu, Osmanlı gücünün çökmesinden bütün azınlıklardan daha fazla etkilenmiştir. Onlar, Osmanlı Hıristiyanları’nın güvendiği gibi, Avrupalı tüccarların lütuflarına ve Avrupalı devletlerin korumasına güvenemezlerdi. Yine onların tersine XIX. yy’ıri ikinci yansına dek, Hıristiyan toplumlarını canlandıran herhangi bir eğitim ve kültür canlanması yaşamamışlardı. Başkent ve taşrada iş ve hükümetteki yerlerini Rumlar'a, Ermeniler’e ve önemli bir yeni unsur olan Levant’ın Arapça konuşan Hıristiyanlan’na bırakmışlardı.</span></p>

  <p class="calibre25"><span class="calibre18">Bu azınlıklar, arasından Rumlar giderek şüphe altına girmeye başlarken, Arapça konuşan Hıristiyanlar imparatorluktaki çok uzak yerlerde yaşıyorlardı ve henüz gelecekte sahip olacakları etkinliği ve önemi elde etmemişlerdi. Bu değişim en çok Ermeniler’in işine yarıyordu. Uzunca bir zaman “millet-i sadıka”olarak adlandırılan Ermeniler’i yalnızca Osmanlılar değil, Batılı araştırmacılar da Osmanlı devletine en sadık azınlık olarak kabul ederlerdi. Onlar da kendilerinden önceki Rumlar gibi Batı’nın eğitim ve ticaret olanaklarını kullanarak zengin olmuşlardı. Bir Ermeni grubu, XX.yy’ın başına dek, Jöntürkler’in Sultan II. Abdülhamid’in despot yönetimine son vermelerine ve 1908 Jöntürk devrimini yapmalarına yardım etmişlerdi. Devrimden sonra hükümette bir süre bir Ermeni dışişleri nazırı bile görev yapmıştı.</span></p>

  <p class="calibre25"><span class="calibre18">Ne var ki, Rumlar için olduğu gibi, Ermeniler için de eski ortak ilişkiye devam etmek imkansızdı. Yeni refah, Rumlar’ı olduğu gibi onları da daha iyi bir eğitim ve kültür ortamına kavuşturmuş, dış dünyadaki düşüncelere daha açık duruma getirmişti. Batı’dan da, Doğu’dan da gelen düşünceler, genellikle birbiriyle çatışan ve çelişen mesajlar içeriyorlardı. Batılı düşünceler, milli bağımsızlık, liberal demokrasi ve sayılan hızla çoğalan misyoner okulları sayesinde büyüyen Hıristiyanlık duygusuydu. Doğulu düşüncelerse, Rus devletinin koruma önerisi, Rus devrimcilerinin ihanet mesajları ve yöntemleriydi. Tüm bu düşünceler, iyi kullanılsa da “zimmi” statüsünün artık katlanılabilir olmadığı kişiler arasından taraftar buluyordu.</span></p>

  <p class="calibre25"><span class="calibre18">Osmanlı gücünün çok açık bir şekilde gerilemesiyle yeni umutlar doğdu. 1876 Bulgar krizi, sonra da Osmanlı İmparatorluğu’nun yenilerek yabancı devletlerin iç işlerine karışması,bu adımların tatmin yollarını gösteriyordu. 1878 Berlin Antlaşması’nın 6l. maddesi ile Ayastefanos Antlaşması’nın 16. maddesi korunuyordu. Bu maddelere göre, Osmanlı devleti Ermeniler'in yaşadıkları eyaletlerde gereken yerel reform ve düzenlemeleri yapmak, onları Kürtler’e ve Gürcüler’e karşı korumakla yükümlüydü. Bu konudaki uygulamaların, denetleyici olan(Avrupalı) devletlerine düzenli bir şekilde bildirilmesi gerekiyordu.</span></p>

  <p class="calibre25"><span class="calibre18">Bu durumun açık mesajını pekiştiren olaylar oldu.Bulgarlar da kendilerinden önceki Yunanlılar gibi ayaklanma, bastırılma ve müdahale yollarıyla bağımsızlıklarını elde ettiler. Bu yolu izleyerek Ermeniler’in de bağımsız bir devlet kuracakları düşünülüyordu. Kışkırtmanın silahlı eyleme dönüşmesiyle çok uzun süredir uyuyan dini ve etnik düşmanlıklar tekrar uyandı. 1890 yılından sonra, özellikle 1895-1896 yıllarında Doğu Türkiye’de isyan ve bastırma, terör ve kıyım hakim oldu ve bu durumdan kısa süreliğine olsa da başkent de etkilendi. II. Sultan Hamid’in emriyle, Ermeni isyancılar ile onlara yardım ve yataklık edenleri sindirmek üzere yerel başıbozuklardan oluşan Ha-midiye birlikleri tarafından çok sayıda Ermeni öldürüldü. Ancak bu olay devrimci eylemlerin bastırılması yerine, teşvikiyle sonuçlandı. Hıristiyanlar (Ermeniler) ile Müslümanlar (Türk, Çerkez ve Kürt köylüleri ve göçerleri) arasındaki savaş ve baskınlar yerel olarak sürdü.</span></p>

  <p class="calibre25"><span class="calibre18">Ermeniler’in durumu onlardan daha önce bağımsızlık mücadelesi başlatan Balkan Hıristiyanları'ndan daha kötüydü. Çoğunluk oldukları kasabalar, köyler ve bölgeler çok dağınıktı. Bulgaristan ya da Yunanistan gibi bir anavatan şeklinde birleşmemişti ve yaşadıkları her yerde azınlık durumundaydılar. Ermeni anavatanı ile eski başkentleri, çarların imparatorluğuna ilhak edilmişti. Koruma ve teşvik teklif etmelerine rağmen Ruslar, özgür bir' Ermenistan istemiyorlardı.</span></p>

  <p class="calibre25"><span class="calibre18">Türkler, Araplar ve imparatorluğun diğer Müslüman halkları, eski bağışıklıklarını kaybetmeye başlamışlardı ve Avrupa’nın vatansever, milliyetçi, liberal düşünceleri onları da etkilemişti.</span></p>

  <p class="calibre25"><span class="calibre18">Geleneksel yasallık ve sadakat yapısını zayıflatarak eski düzeni yıkan bu düşünceler, önce Batı Avrupa’dan vatanseverlik, sonra da Orta ve Doğu Avrupa’dan milliyetçilik şeklinde iki aşamalı olarak gelmişti.</span></p>

  <p class="calibre25"><span class="calibre18">Geleneksel İslam dünyasında da, Hıristiyan dünyasındaki gibi, ülkeler ve milletler güçlü bir milli ve bölgesel kimliğe sahiplerdi. Ortadoğu İslamiyeti’nin başlıca üç halka Araplar, İranlılar ve Türkler, tarihleri, kültürleri, dilleri, edebiyatları,, ortak kökenleri, ayırt edici gelenekleri ve davranışlarından oluşan milli miraslarıyla gurur duyarlardı. Ayrıca insanın doğduğu yere karşı doğal bağlılığı ile gelişen yurt sevgisi, yerel gurur, sıla özlemi gibi duygular Batı’da da olduğu gibi, İslam edebiyatında da vardı ama siyasi bir mesaj içermiyorlardı. Batılı düşüncelerin etkilerinden önce, milli vatanın ya da milletin siyasi kimlik ve egemenlik unsuru olduğu düşüncesi bilinmez ve benimsenmezdi. Müslümanların kimlikleri dinleriydi ve dinleri için onları yöneten hükümdara ya da hanedana sadakatle bağlı olurlardı.</span></p>

  <p class="calibre25"><span class="calibre18">İslam dünyası için milliyetçilik ve vatanseverlik yabancı kavramlardı. Tarihçilerin yazdıklarına göre ülke ve millet ne egemenliği kısıtlar, ne de kimliği tanımlardı. Ali Paşa tarafından da gözlemlendiği gibi, bu düşünceler yıkıcı etkiler yapmıştır.</span></p>

  <p class="calibre25"><span class="calibre18">Batı uygarlığında, insanın yalnızca doğduğu yeri doğal olarak sevmesi olmayan, insanın vatanına karşı siyasi ve gerekirse askeri görevi anlamına gelen vatanseverlik yerleşmiş bir kavramdı ve kökeni eski Yunanistan ve Roma’ya dayanıyordu. İngiltere, Fransa, sonraları da Amerika Birleşik Devletleri’nde başka iki düşünceyle ilişkili hale geldi: ülke nüfusunun çeşitli birimlerinin bir tek milli bağlılıkta birleşmeleri düşüncesi ve egemenliğin tek ve gerçek kaynağının Kilise ve devlet değil, halk olduğu düşüncesi.</span></p>

  <p class="calibre25"><span class="calibre18">İngiltere ve Fransa’nın farklı din ve dilleri olan halklarının birleşik ve güçlü milletler haline gelmelerini vatanseverlik sağlamıştır. Avrupa’nın Osmanlı gözlemcileri, bu düşüncenin, Osmanlı İmparatorluğunun farklı dini ve etnik toplumlarını ana-vatanlarına ve onu yöneten Osmanlı devletine ortak bir sadakatle bağlamak için kullanılabileceğini düşünmüşlerdi.</span></p>

  <p class="calibre25">Vatanseverlik düşüncesi, bu amaç için çeşitli avantajları olan Mısır’da biraz daha geç etkili olmuştur. Bölgenin öteki ülkelerine göre Mısır, gerek coğrafya gerek de tarih açısından daha sınırlıdır. Mısır, tek bir nehrin vadisi ile deltasından oluşuyordu. İslâmlaştırılmış ve Araplaştırılmış olduğu halde, bin yıl süresince sahip olduğu bir kimlik ve bölgede eşi görülmeyen bir homojenlik ve merkeziyetçilik vardı. Osmanlı sultanlığının sözde egemenliğindeki Mısır’da özerk bir devlet kuran Hidiv hanedanının emelleri, ülkenin bu yeni vatanseverlik düşüncesini belirlemesine yardım etmişti. Hidivler, ayrı bir milliyet ve devlet olarak tanımlanacak, ayrı bir Mısır kimliği düşüncesini yayacak bir ideolojiye karşı açık bir ilgi duyuyorlardı. Batılı anlamda bir millet ve ülke olarak XIX. yy’ın çok dilli ve çoğulcu Osmanlı İmparatorluğu yerine, Mısır’ı görmek çok daha kolaydı. Öte yandan bu kimliğin kabul edilmesi Mısır’da da çok yavaş;olmuş ve itirazla karşılaşmıştır. Bugün bile Mısırlılar’ın tamamının tam olarak kabul etmiş olduğu söylenemez.</p>

  <p class="calibre25">Yüzyılın ortalamadan sonra, vatanseverliğin ardından çok farklı bir düşünce olan milliyetçilik gelmiş ve daha ileri gitmiştir. Batı Avrupa’da vatanseverlik iyi hizmet görmüş, bir taraftan ülke ve devlet, öteki taraftan da millet tam olarak tanımlanmıştır. Ancak bu durum, Orta ve Doğu Avrupa’daki bölünmüş Almanya, Avusturya-Macaristan’ın etnik çeşitliliği ve çarların “milletlerin hapishanesi” gibi farklı koşullara uyum sağlayamamıştır. Çünkü vatanseverlik bu koşullarda statükonun desteklenmesi anlamına geldiğinden, giderek artan sayıdaki kişi açısından kabul edilemez oluyordu. Bu kişilerin günlük yaşamlarına, ülke ve statü yerine, dil, kültür ve ortak soydan geliş olarak tanımlanan millet düşüncesi daha uygundu. Orta Avrupa milliyetçiliğinin, Batı’nın liberal vatanseverliğinden daha anlaşılabilir ve kabul edilebilir olduğu Ortadoğu gerçekleri de bu düşünceye daha yakındı.</p>

  <p class="calibre25">Ortadoğu’ya gelen vatanseverlik ve milliyetçilik düşüncelerinin, özgürlükçü muhalefet hareketleriyle ilişkisi bulunuyordu. Genellikle vatanseverlik var olan siyasi düzeni pekiştirirken, milliyetçilik baltalıyordu. Vatanseverlere göre ülkenin bağımsızlığı kabul edilmiş bir gerçekti ve özgürlük ülkede yaşayanların durumlarına ilişkindi. Milliyetçilere göre devlet baskıcı, yabancı olabilirdi; ülke ve millet yabancı ve bölünmüş bir yönetim altında olabilirdi; hu sapmaların sonu ve milli bağımsızlıkla birliğin elde edilmesi, özgürlük demekti.</p>

  <p class="calibre25">‘ Hıristiyan Avrupa’dan gelen düşüncelere daha açık olan ve kendilerini yöneten devletin yabancı bir despot olduğuna daha kolay inanan Müslüman olmayan kesim, bu yeni düşüncelerin etkisini ilk hissedenler olmuştu ve bu durum yalnızca devletle sınırlı değildi. İmparatorluğun tüm Ortodoks Hıristiyanları’nı eski rejim altında birleştiren Rum milleti için de aynı durum söz konusuydu. Rum Ortodoks Kilisesi’nin Helen olmayan taraftarları, XIX.yy’da üst makamlarının neredeyse tamamı etnik Yunanlılar’ın elinde olan dini otoriteden hoşnut değillerdi. İlk önce Balkan halkları, sonra da daha az başarıyla Suriye’nin Arapça konuşan Ortodoks Hiristiyanları kendi toplum işlerinde daha çok söz hakları ve kendi dini örgütleri olmasını istediler. Rum milletini içten içe yıkan, bu yeni milliyetçi eğilimler, daha sonra da Osmanlı İmparatorluğu’nu yıkacaktı.</p>

  <p class="calibre25">Batı’dan gelen ani etkilere karşı Osmanlı ve Rus imparatorlukları tarafından korunan ve Avrupa’dan daha uzakta bulunan İran’da, Batılı düşüncelerin etkisi çok daha zayıf yavaş ve geç olmuştur. Şahlar da sultanlar gibi farklı din ve dilleri olan çeşidi azınlıkları yönetiyorlardı ama İran’da bu azınlıklarının rolleri, Osmanlı İmparatorluğu’ndakinden çok daha önemsizdi ve varolan toplumsal ve siyasi düzen için Osmanlı’da olduğu gibi bir tehdit hiç olmamıştı. Müslüman olmayan azınlıkların sayısı Osmanlı İmparatorluğu'ndakine göre daha azdı, bu azınlıklar daha az zenginlerdi ve daha çok baskı altında bulunuyorlardı. Zerdüştiler ile Museviler kültürel açıdan bütünleşmişlerdi, yalnızca Farsça konuşuyorlardı ve kökenleri İslamiyetten önceki çağlara dayanıyordu, ancak toplumsal ve hukuki açıdan tecrit edilmişlerdi ve siyasi güçleri yoktu. Ermeniler, tek büyük Hıristiyan toplumuydu ve pek çok konuda durumları Zerdüşti ve Musevi tebaadan çok daha iyiydi. Ancak onların tersine, İranlılar’dan yalnızca dinleriyle değil, sahip oldukları ayn etnik, dil ve kültürel kimlikle de ayrılıyorlardı. İran’daki Müslüman olmayan toplulukların kendi içlerinde belirli bir özerk düzenleri olsa da, Osmanlı İmparatorluğu’nun milletleriyle karşılaştırıldığında bu topluluklar çok önemsizlerdi.</p>

  <p class="calibre25">İlk bakışta, Müslümanların içindeki dini ve etnik azınlıkların daha önemli olduğu düşünülebilir. Küçük bir Sünni azınlığı ve yeni Bahai inancının daha aktif taraftarlardan oluşan bir azınlık vardı ama Sünniler sessizlerdi, diğerleri de sıkı kısıtlamalar altındaydılar. İran nüfusunun yansından çoğu Farsça konuşanlardan oluşuyordu, nüfusun geri kalanı da etnik azınlıklardan oluşuyordu. Bunlar, kuzeydoğuda Türkmenler, kuzeybatıda Azeriler ve Kültler, güneydoğuda Beluciler, güneybatıda Kaşgaylar ve Araplar idi. Pek çoğunun dilleri, Osmanlı İmparatorluğu sınırlarının ötesinde, çarların Transkafkasya ve Orta Asya sömürgelerinde konuşulan Türki dillerin akrabalarıydı. Ancak bu etnik farklılıklar Osmanlılar’dakinden daha az önemliydi. Bu azınlıkların tümü Müslüman, çoğunluğu Şii olduğundan, sahip oldukları dini bağlılık ve kültürel yakınlık Avrupa’dan gelen yeni milliyetçilik düşüncelerinden çok daha güçlüydü.</p>

  <p class="calibre25">Tüm bunlara karşın İran, yine de yeni düşüncelerden milliyetçilik olmasa da,vatanseverlik düşüncesini kabul etmeye daha uygundu. Arap dünyasına haline gelen Mısır, Kuzey Afrika ve Mezopotamya halklarının tersine İranlılar, İslamiyetten önceki geçmişlerinin bilincini korumuşlar ve başarılarıyla gurur duyuyorlardı. Geçmişteki anılar, tarihi olmaktan çok efsanevi olduğu halde çok canlıydı, sanat ve edebiyatta önemli bir yerleri vardı. Yine Arap dünyasının tersine kendi dillerini korumuşlardı. Dillerini yazarken Arap alfabesini kullanıyorlardı,Arapça’dan da pek çok sözcük almışlardı ama Farsça, Arapça’dan çok farklı bir dildi.</p>

  <p class="calibre25">İranlılar, XVI.yy’da Safevi hanedanının ortaya çıkmasının ardından tek bir meşruti hükümdar altında birleşmişlerdi. Onları komşularından ayıran şey Fars dili ve kültürü, daha çok da Safeviler’in resmi, sonra da bölgenin hakim dini olan Şiilikleriydi. İranlılar’ın Şiilikleri, Sünni komşuları Orta Asya’nın İslam devletleri, Afganistan, Hindistan ve Osmanlılar ile sürekli bir çatışma yaşamalarına neden oluyordu. İran’a geç gelen vatanseverlik geldiğinde de, Şii radikal hareketlerin Batı, modernlik ve laiklik aleyhtarı liderleri tarafından sempatiyle karşılanmıştı.</p>

  <p class="calibre25">Seymour’un raporuna göre, 9 Ocak 1853 tarihinde ‘Tüm Rusyalar’ın Çarı” St. Petersburg’da İngiliz sefiri Sir George Hamilton Seymour ile bir konuşmasında, Osmanlılar için şunları söylemişti: “Elimizde hasta bir adam var ve gereken düzenlemeleri yapmadan elimizden kayarsa çok yazık olur.” Seymour da hasta adama iyi davranılarak iyileşmesi için yardım edilmesi gerektiğini, cerrah yerine bir doktorun gerekli olduğunu söylemişti. Yurt içinde ve yurt dışında pek çok doktor bulunuyordu ve bunlar ara sıra anlaşmazlığa düşseler de hasta adamı iyileştirmek için bir miktar ilerlemişlerdi. Sakin ve sabırlı olarak başarıya ulaşabilirlerdi belki de ama bunun için zamana da, sakinliğe de sahip olamadılar.</p>
</body>
</html>
