<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Sünnetçi Rıza’ya ağız eğmek zorunda kaldım. ‘İyi bir parça’ düşürmüşüm! Evime gelip gidemez. Demek sıradan biri değil. Evli tabii. Başıma gelecekleri kestirebilmeliydim. Her şeyi kokluyor herifin zağar burnu. Denk getirdi mi, o da kapatırmış karıları üç beş günlüğüne. Mahalleli alışıktır, lâkin yavuklumuz boyanmamalı, başına bürünek bağlamalı, ağzını kapayan. Göz almamalı giyim kuşamı. Dua et, babadan kalma iki katlı, biraz bakımsız ev boş. Aşağı kattaki büyük odada patiska örtüsü tertemiz sedir var, yüklüğünde gusül yeri. Halvet olunabilir, gerekirse tüyülebilir arka bahçeden. Hava kararmadan önce buluşulmasın. Tarladır ötesi, alçacıktır duvarı, ama koldemiri vurulacak arkadan, kilitlenecek kapı. Zırva önlemlermiş, olsun. Rıza’yla birlikte gireceğiz eve. O, beş on dakika bekleyip çıkacak. Yarım saat sonra falan da, ‘sevgili’ gelecek. Yolda birileri varsa, yürüyecek yokuş yukarı. Oralar tenhadır çokluk. Ser verir, sır vermez, kuşkum olmasın.</p>
    <p class="normal">Haberleşme işini de Cüce Veli’yle çözümledik. Ocağına düştüm Veli! Allah nasip ederse iyal edeceğim kendime. Ancak, zaman ister. Uslu, böğrülce gözleri nasıl büyüdü, sevindi, şaştım. Nameler alınıp verilecek, o kadar. Pek tutmuyor ya, bakarsın Mekşûf ile Osman’ın masalını düzen de bulunur bir gün. Belli ki sonları yok. Şükûfe üç heceli, demesi zorcana, Mekşûf’e döndürdüm, <span class="ideitalik">nasara yansuru</span> çekim kuralından yararlanarak.</p>
    <p class="normal">Şehrin, ağırlığı beş para etmez, kocaman, paslı, demir anahtarını teslim aldım.</p>
    <p class="normal">Ağzı kurumuş bekliyorum, avlu kapısını arada bir aralayıp, gözetleyerek, yamrı yumru taş döşeli sokağı; ortasından lağım sularının yol bulup, bozbulanık, aşağılara akagittiği.</p>
    <p class="normal">Geliyor sultanım! Haspama ne giyse yakışmaz. Kılık, kenar mahallenin dilberi. Nereden bulup buluşturduysa eteği topuklarında bir kadife manto geçirmiş sırtına bol, kırıtışı, küçümen kalçalarını sallayışı gizleyemiyor kent uygarlığını n’etse. Sokak boş bana kalırsa, gene de vurdu bir boy, gerisin geri döndü, kafa kaldırıp kafesli pencereleri gözledi, gözden geçirdi, hiç kuşku çekmiyor canım! Sözde rahatladıktan sonra kapıya yaslandı, yakaladım kolunu, hemen aldım içeri. Sarmaş dolaş.. ah gençlik! bilmem ki, size nasıl anlatsam?</p>
    <p class="normal"><span class="ideitalik">Spinoza</span>’dan, <span class="ideitalik">Kant</span>’tan dem vurmanın sırası mı? Ezberlenmiş, klişe, derme çatma bilgiler, filozofça kaş kaldırmalar. Ya o? Kadınların, galiba ortak, seçeneksiz, melez tutkusu. <span class="ideitalik">Schopenhauer</span>’ın, <span class="ideitalik">‘Aşkın Metafiziği’</span>nden haberli değilim daha. Sevdikleri ya da istekli oldukları; üstün, zeki, seçkin gövdedir, ondan bir çocuk peydahlamak, sevilene, hoşlanılana verilebilecek armağanların en yücesidir. “<span class="ideitalik">Senin</span> çocuğunu doğurmak istiyorum!” Sevişmenin koptageline yaklaşıldığında, beni amacına yönlendirmeye kalkışıyor böylece. Durduruldum, kendime getirildim işte, dalına basılmış, yalnızım gene. Benim kopyam yok, anlaşıldı mı? Olamaz! Seni döllemişler, isteyerek döllenmişsin, yetmiyor mu!</p>
    <p class="normal">O pis, seyirci solumayı nedense sedire yan yana oturduğumuz anda sezinsemiştim, tedirginliği uzayıp gidiyordu, birden doğruldum. İç aralığa açılan pencere perdesinin orta çizgisinden gözetlendiğimiz kesindi bana göre. Usulca çıktım dışarı. Merdivenaltı boşluğuna yaptırılan dolap. Kapısı oynuyordu daha sanki. Dış mandal yan pervaza çevrik durmuyor, gevşek, aşağıda. Yüklendim, içten sıkı duran tepiyi duydum elimin ayasında. Karşıkoma canlı, tahta katılığı değil. Seslendim: “Rıza, içerdesin, yorma beni!” Çıkamazdı ortaya. Sonuna kadar dayanmak zorundaydı kıstırıldığı ininde, üstelemedim, bıraktım kaçsın.</p>
    <p class="normal">Suratım darmadağındı kuşkusuz, Bluzunun düğmelerini ne demeye iliklemeye çabalıyordu Viola?</p>
    <p class="normal">“Rezalet! Artık buluşamayız burada.”</p>
    <p class="normal">“Kızmamalısın.”</p>
    <p class="normal">“Hayır. İğreniyorum.”</p>
    <p class="normal">“Güzelliğini bozacak mı günümüzün?”</p>
    <p class="normal">“Çirkin! Gelme! Diren! Çağırsam da!”</p>
    <p class="normal">“Bir daha kırlarda, evimde olacaksın, üzülme.”</p>
    <p class="normal">“Bağışlıyorsun demek.”</p>
    <p class="normal">“Hak tanıma bana. Benimle ilgili değilse, sen de lütfen rahat ol.”</p>
    <p class="normal">Böyle bir dil. Ara boşlukları doldurma gereksinimi sıkça duyulmayan.</p>
    <p class="normal">“Asıl sen haklısın. Seni sevdiğimi Prens’e söyleyeceğim. Yalnız ona değil herkese. Taklalar atarak. Hiç bitmeyeceğini sevgimin. Böyle gösterilerden nefret edeceğini bilsem de..”</p>
    <p class="normal">“Peki. Aferin. Çabuk ol. Gecikeceksin.”</p>
    <p class="normal">Nereye. Niçin? Oysa, ayrılmalar buzulu olmasa, öylesi ısınamaz kucaklanışlar.</p>
    <p class="normal">“Beş on adım ardından izleyeceğim seni, korkma.”</p>
    <p class="normal">“Senden de mi?”</p>
  </div>
  <div class="calibre1" id="calibre_pb_54"/>
</body>
</html>