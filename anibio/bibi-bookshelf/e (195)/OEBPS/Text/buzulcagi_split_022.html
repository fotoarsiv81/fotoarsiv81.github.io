<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">“Bir süre sustum; bunu tepkilerini ölçmek, yatışabilmek gibi amaçlara bağlamıyorum. Kaygın yerinde değil. Eşyalaşma dönemi denebilir. Işığın, sesin, ısının işleyemediği.</p>
    <p class="normal">Şimdi, alacakaranlıktan sıyrılmışa benzerim. Çekilip uygun uzaklığa, durumu ayrıştırma gücünü bulabileceğimi umuyorum. Bakalım!</p>
    <p class="normal">‘Hiç’i mi yeğlersin?’ sorusu üzerinde durmalıyım. Sonunda gelip dayandığımız şu içe sindirilmesi güç olgunluk çağımızda, bizim ancak her türlü gösteriyi gereksinmeyeceğimize inanabileceğimizi saptadım. İkimiz de, duygu öksesine, çeşitlemelerine yakalanmaksızın, öyle çok gücenip, pek kırılmadan, dizimizi dövmelere kalkışmadan, hiç’in getireceği boşluk korkusunu küçümsemeyerek hiç’i demekten ürkmeyebiliriz. Bu konuda elini çabuk tutup, ilk bilinçli vuranın onurunu kurtardığını düşünmek, hele yaymak bayağılığına düşmeyebiliriz. Çünkü hep denli, sağlam, kesindir hiç.</p>
    <p class="normal">Acımızın, çırpınmalarımızın nedenleri oldukça açıklığa, aydınlığa kavuşuyor galiba. Kısaca, epeyce bir ‘ödün insanları’ olmadığımızı bilme bilgimizi, sorumluluk, özendirme, güçlendirme, işbirliği, acıma gibi insancıl avuntuları bağrımıza basarak övüngen yaşamayı sürdürmeye alışamamanın, o tür yaşamayla içlidışlı olamamanın kurabiye bunalımını yaşıyoruz!</p>
    <p class="normal">Yapımıza, kan grubu tartışmalıysa da, yaraşır bir davranış biçimi gerekiyor idiyse; hep-hiç kesişmesinin önlenemeyeceği, bu iki göreli kavramın er geç birleşecekleri gerçeğini, doğanın ertelenemez kuralını göze alarak iki uçtan birine, daha doğrusu ‘tek’e hemen, zamanında karar verebilmeliydik. Aklın sonsuzda sınırlanması, kendini bilmesindeki sınırlılık değil midir?</p>
    <p class="normal">Olayların ardına takılıp gitmiş, olayların zoruyla kösteklenmiş görünmeyi biraz bir yana bırakalım; gözüpek, diri, sağlıklı, uyanık, daha çevre baskısına meydan okur, aldırmazdan gelinebileceği yaşlarda, geleceğe danışmaksızın göğüs geremediysek aman vermeyeceği kuşkusuz, ama yenilgiye değer kavgamıza, şimdi o temelsizliğe yaslanarak, yeni ilgimizi yönlendirebilir miyiz?</p>
    <p class="normal">Ha şimdi, böbürlenip durduğumuz özelliğin, ne denli karşı konsa, başkaldırılsa, yadsınsa; alışmayla kemirilerek, uygarlaşmayla törpülenerek yumuşadığını, daha da gevşeyebileceğini öngörmek zorundayız.</p>
    <p class="normal">Salt tanıtlama uğruna değilse bile, bugünkü incelmiş, kullanışlı gücümüzün bize olsa olsa ‘hiç’i dedirtme yürekliliğini sağlamaktan özge işe yaramayacağını bilmeli değil miyiz? Eh, bu da bir şeydir!</p>
    <p class="normal">‘O derece de suçsuz sayılmazsın.’ İncitmekten kaçınmaya özenilmeden daha kesin söylenebilirdi. Kendimi savunmaya çalışmayacağım, doğrudur.</p>
    <p class="normal">Dolambaçlı sayılır mı sözlerim? Eksiktir, çelişiktir, yanlıştır belki, açıklamaların ardındaki ağırbaşlı içtenliğe kendini bırakabilmeni istiyorum yalnız.</p>
    <p class="normal">Nereye götürmek dileğim, sözde yan tutmaz yargıçlığımı. Bir yere ulaşmayı pazarlama öndüşüncesiyle yazdığımı sanmıyorum. Bakmaya yöneliğim. Konuşuyorum, kendiliğindenlik çizgisinden sapmamaya çalışarak.</p>
    <p class="normal">Epeyce bir ödün insanları olmamak‘la, ödün insanları olamamak arasındaki ayrım önemli.</p>
    <p class="normal">İşlevlerimizi tam özümseyememek, alışmaya yatkınlığın kanıtı değil mi? Gitgide bukağısını yaşamının ayrılmaz parçası sanabileceği anlamına gelmez mi kişioğlunun katlanma yeteneği? Can simidine sarılırcasına, susturulduğumuza yapışmamızı nite yorumlayabiliriz? İnsan gerçekten susturulabilir mi? İç dialogunu nasıl denetim altına alabileceğiz?</p>
    <p class="normal">Seni bilemem, susturuldum diyemiyorum ben. Sustum düpedüz. O, neyse ‘dev gibi bir şey’ olduğu için şişeye tıkılmadı. <span class="ideitalik">Chanel No: 5</span> şişesine sığdığı için tepildi içerisine. Ne gereği vardı sırt sıvazlamanın.</p>
    <p class="normal"><span class="ideitalik">Oblomov</span>’un korkunç direnmeler, heveslerden sonra o insanı çıldırtan bezginliği, bilinçli tükenişe, salt çözüme beyaz bayrak çekmesi sevimli bile geliyor şimdi bana. Bir gün böylesine bir düşüşü, kimbilir belki de yücelmedir – katıksız benimsersem şaşılmaz.</p>
  </div>
  <div class="calibre1" id="calibre_pb_23"/>
</body>
</html>