<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Demokrat Parti’ye kurucu üyeler aranıyor şimdilerde. İlçenin ileri gelenleri, fabrikatör deniyor, un değirmeni sahibi aslında, Muzaffer Kaya, askeriye ot yüklenicisi Nusret Soyupak, Santral Oteli ‘müsteciri’ Naci Kurnacıoğlu’na baskı yapılmış, istifa etmişler. Savcı Kemal, Sağlık Memuru Hıdır, Nüfus Memuru Mülayim yeni adaylar peşindeler. Kendi geliştirdiği bir alaşımla ucuz diş kaplayan, adı ‘iştirakçi’ye çıkmış dişçi Kudret Akkeleş’i kandıramamışlar ya da o yanaşmamış galiba. Halk, esnaf kesiminde yüksek sesle açıklanabilir düzeye varan tartışmalar, küçük memur çevrelerinde de bayağı ateşlendi.</p>
    <p class="normal">Şehir Kulübü’ne dadandı bizimkiler. Faik’le ben uzak duruyoruz. Faik’in terhisine beş altı ay var. Kollanması gerek. Beni de harcayacaklarını adım gibi biliyorum. Kulaklarına kar suyu kaçtı bir kez büyüklerimizin. Çoğu Savcı Kemal’in, sünnetçi Rıza’nın bekâr evlerinde kurulan çilingir sofraları seyreldi. Kemal, Hıdır, Mülayim ayrı ayrı bir süre sınamışlardı beni. Ne kadar içkili olsam ağzımdan laf kaçırmayacağıma güvenildikten sonra ‘dergâh’a kabul onuruna erişmişim. Faik, babasının genç ölümü yüzünden bırakmak zorunda kalmış yüksek öğrenimini. Fransızca’sı bayağı iyi. Zeki. Şiir meraklısı. <span class="ideitalik">Nâzım</span>’ı dinliyor, ama tutuk, katılmamışlığı belli, başıboş, furya esrikliğimize. Saygılı görünmeyi yeğliyor gibi. Ben ayağımdaki kısalık yüzünden sakata ayrılmıştım. Kısa süreli yedek subaylığımı yaptım. Tamburi Hayrullah Paşa’nın topal yaveri. Sağsan prozit paşam! Değilsen nur içinde yat. Mal Müdürü’yüm. Ne de olsa iki dönem İktisat Fakültesi’nde dirsek çürütmüşlüğüm var. Rus klasiklerinden, Fransız yazınından Türkçe’ye çevrilenlerin hemen büyük bir bölümünü okumuşum. Kolayıma gelen hece kalıbıyla evrensel barış, çokuluslu mutluluk dizeleri döktürüyorum, uyak sıkıntısı çekmeden, duygulanılıyor. Hıdır’ın güçlü belleğine hepimiz hayranız. En büyüğümüz. Otuz beş yaşlarında. Sesi güzel, tatlı bas. İyi saz çalıyor. Coştuğunda <span class="ideitalik">Dadaloğlu, Karacaoğlan, Pir Sultan</span>’lar, Bektaşi nefesleri, daha niceleri sıralanıyor ardı ardına. O kendinden geçmeler sünnetçi Rıza’nın bulunduğu geceler doruğuna ulaşıyor nedense. Rıza’nın kocaman, zümrüt alacası, parlak gözlerine açıktan değilse de, biraz tuhafça ilgilenmeyen yok gibi. Aldırmaz. İç çekip kürdilihicazkâr şarkılar söylemeye vurur kendini. Kemal’in evindeki toplantılara güvenilir dostlar dışında katılan olursa, <span class="ideitalik">Nâzım</span>’ın, tahta döşeme altına saklanmış ilk basım kitapları çıkarılmıyor ortaya. En çok <span class="ideitalik">‘Simavna Kadısıoğlu Şeyh Bedreddin Destanı’</span>ndan bölümler okunuyor. Meğer ne kadar yumuşak, <span class="ideitalik">‘kalbinin infarktı’</span> gibi üstüne titrerce okuyormuş <span class="ideitalik">‘mavi gözlü dev’</span> şiirlerini. Uzun yıllar sonra kırk beşlik plakta dinlemiştim de kendi sesinden. <span class="ideitalik">‘Bu gün pazar / Bu gün beni ilk defa / güneşe çıkardılar / Ve ben..’</span> Utandıran, zayıflığı böylesine yücelten duygusal şiir. Faik en küçüğümüz. Kemal otuzu geçkin. Gaga burunlu, varyok ağız, deli bakışlı. İğnelemediği, hele yufka yanını yakaladı mı, inceden alaya almadığı kimse yok. Korkunç dayanıklı içkiye. <span class="ideitalik">Sertel</span>’lerin evine girip çıktığından, <span class="ideitalik">Esat Âdil Müstecâbi</span>’yi tanıdığından söz ederdi. İnanırdık. İçimizde en bilgilisi, okumuşu, azarlansak da bazen, önemli değil. <span class="ideitalik">Marko Paşa</span> tiryakiliği, sarılganlığı ne zaman başladı? Aşağı yukarı o dönemlerin fırtınası. Kapatıldıkça ad değiştirerek çıkardı. <span class="ideitalik">Mâlum Paşa, Merhum Paşa</span>’sı aklımda kalmış. Karikatürcüsü <span class="ideitalik">M. Uykusuz</span>; çoğu imzasız yazılar, belki de tümü –<span class="ideitalik">Sabahattin Ali’</span>nin, <span class="ideitalik">Aziz Nesin</span>’in kaleminden çıkma mı denirdi? Hey sevdalım, beni de o tutkusu yurdu sarmış az sayfalı gazete-dergi kırmasının yazı kadrosunda sanmıştı da, gülümsemekle yetinmiştim. Nasıl kıyar, uyandırırdım, geleceğin ünlü şairi, yazarı düşlerine dalıp gitmişliğinden seni!</p>
  </div>
  <div class="calibre1" id="calibre_pb_10"/>
</body>
</html>