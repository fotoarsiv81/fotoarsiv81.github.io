<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Merdiven başında durakladım. Şayak tumanlı, tiftik hırkasına sarınmış, yeldirmeli, yaşlıca kadının yanıbaşında dinelen on iki, on üç yaşlarında, elleri, sıska bedenine bile dar ceketinin önünde kavuşuk, ergen boylu çocuk, Faik bakışlı: Ürküntü ve karasevda. Boru pantolonu, yeşil çoraplarını örtmüyor. Düğümü kaymış bez kravatının. Gölgesi çekilmeyen adamdan sıkıldı. Kaldırdığı kolun bileğine takılı dört köşe, nikeli parlak, ucuz saati tanıdım. Faik’le almıştık. Sılaya giden bir hemşerisiyle yollamıştı kardeşine. Benim beklenen, anlaşıldı. Yutkundum, acı su geldi ağzıma. Şimdi olacaklar. Of be, of yahu! Basıp gitsem mi, neresi olursa. Atla ilk kalkan otobüse. Ormanlara, dağlara..</p>
    <p class="normal">“Kimi arıyorsunuz valide?” Doğrulttu belini.</p>
    <p class="normal">“Osman beyi yavrum. Gelmemiş daha.”</p>
    <p class="normal">“Bir dakika, şimdi dönerim, şey bulurum onu..”</p>
    <p class="normal">Varamadım üçüncü basamağa. Ana sezgisi. Yakaladı omuzlarımdan.</p>
    <p class="normal">“Vah kuzum, vah!” Kına kokusunu aldım saçlarının. Ben de koyverdim kendimi, allah belasını versin. “Yapma ana, gözünü seveyim, yapma, <span class="ideitalik">S.A. Hazret-i Muhammed</span> aşkına. Bak herkes.. durmuş bize..”</p>
    <p class="resimalti">* * *</p>
    <p class="normal"><span class="ideitalik">El-fâtiha.</span> Ellerimi göğe açıp mırıldandım ben de, bilmediğim duaları. Göz ucuyla izleyip ana oğulu sıvazladım yüzümü. Paslı teneke maşrapayla suladık kabartısı gevşemiş tümseği. Kenarlarındaki eğri büğrü taşları düzelttik, pekiştirdik. <span class="ideitalik">Kıble</span>’ye dönük başucu, tamam. İki dal arasına Mahmut’la gerdiğimiz ipe sarılmaya başlamıştı bile sarmaşık. Sarı gül de gerek. Derine gitmiş gözleri kuru, Tanrı’ları gücendirmekten çekinik ananın. Çalmadı kendini yerden yere, ağıt yakmadı. Oğlan, sır vermez ağız. Bahşişi unutulmadı bekçinin.</p>
    <p class="normal">Ortasından urganla bağlı tahta bavulu yüklendim, vardık eve. Önden girdim, kaldırdım ortadan Akçay’da çekilmiş fotoğrafımızı. Bir gözüm yumuk çıkmış. Faik karanlık, mutsuz, zorlama gülücüklü, Kemal sinirli, kısa kollu, kareli gömleğinin içinde.</p>
    <p class="normal">Yorgan, döşek komşudan. Bir torba pikola, kavrulmamış, kusura bakmayın – kondu ortaya. “Ecel-i kaza değil mi?” diyor kadın, durup durup, elindeki başlığı lastik damgalı komutanlık yazısını okutarak. ‘Vatani görevini ifa ederken, üzücü bir kaza sonucu... Onanmış veraset ilamı gönderdiğiniz takdirde, hak ettiği son aylığı adresinize..’ Kaç kez yineliyorum: “Tabancasını temizlerken, şeytan doldurur derler a.. Elbet şehitlik mertebesine erdi.” “Kıymadı değil mi canına?” Namazı kılınmaz, mekruhtur. “Vallahi valide, billahi.” İnancına ters bir açıklama yılgısını, kuşkusunu atamıyor üstünden. Yazgı, avuntusu olacak ister istemez, yakıştırma ayrıntılar anlatacak konukomşusuna, gerekirse dövünecek, giderek haksız bulacak özlemini.</p>
    <p class="normal">Sabah. Radyosu. Gönderdiğiniz parayla alındı. Kitaplarını da dilerseniz götürün, ama bana bırakırsanız ruhu <span class="ideitalik">‘şad’</span> olur. “Zabit elbisesini, çamaşırlarını istiyorum. Koklar da hasret gideririm.” “Sırma kemer, kılıcını da al. Hak yoluna vuruşacaktı kalsaydı sağ.”</p>
    <p class="normal">Hapisane işi boncuk para kesesinden çıkardığı iki kulpsuz <span class="ideitalik">Reşat</span> altınını uzatıyor. Burayı sevmiş demek toprağı. Kırk mevlidi ilçe’nin <span class="ideitalik">muteber</span> camisinde okunsun. Camii’nde değil. Helvası dağıtılsın fakir fukaraya. “Sen de bir evladımsın oğul, uğrak et bizim oraları. Basarım bağrıma.”</p>
    <p class="normal">Prens ne buyurmuş. Geyik oğlu geyik! <span class="ideitalik">Mişkin</span> olsa neyse ne! Daha çok beklersin: <span class="ideitalik">Fındıkkıran süiti</span>, <span class="ideitalik">Madame George Sand</span> yedinci okunmaz kopyası!</p>
    <p class="normal">Büyük tuhaflıklar filozofu <span class="ideitalik">Rabelais: ‘que grand tu as.’</span></p>
  </div>
  <div class="calibre1" id="calibre_pb_48"/>
</body>
</html>