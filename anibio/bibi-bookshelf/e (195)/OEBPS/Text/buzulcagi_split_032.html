<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Yargıç, “İyi düşünmeden cevap vermeyin, acelemiz yok.” dedi, duruma egemen olduğuna inananların haklı gururuyla.</p>
    <p class="normal">“Şaşırmadım efendim. Düşünmeye gerek yok, yani sorgulamayı saptırmaya, kolayca çürütülebilecek düzmece savunmalarla sizi oyalamaya çalışmayacağım:</p>
    <p class="normal">Sayın Metin Değerli bir süre gözlem altında tutulsa yerinde olur.</p>
    <p class="normal">Tanıkla mektuplaştığımızdan söz etmedim. Kendisinden yalnızca bir adet mektup aldığımı belirttim. Aldığım bu mektubu yanıtlamadım. Tanığın içeriğinden çok çekindiği anlaşılan mektup benim elime geçmedi. Herhalde postada kayboldu. Bana gelen mektupta yazılanlar, davayı etkileyecek bilgiler taşımıyordu. Kaldı ki, daha önce de değindiğim gibi, tanıkla yakın dostluğumuz yoktu. İlçe’den önce ben ayrılmıştım. Ankara Defterdarlığı emrine atandığımı herkes biliyordu.</p>
    <p class="normal">Tanık belki haber alma görevlisidir ya da bilgi toplama mesleğini kendiliğinden benimsemiştir. Saygı duyarım. Ancak başvurulan ilkel yöntemin, hedef seçimindeki anlaşılmaz yanılgıyı bir yana bıraksak bile, toplumun değer yargıları açısından ne anlama geleceğini takdirinize bırakırım. Kuruntu, baskı, alkol tutkunluğuna bağlı akıl hastalığı, önüne gelenden kuşkulanma saplantısı gibi birtakım etkenler de, onu bu tür davranışlara itmiş olabilir.</p>
    <p class="normal">Tanığın beni izlediği, izlettiği, garson Satılmış Parmaksız’la önanlaşması olduğu düşünülebilir. Çünkü, işi gereği başımızda sürekli duramayacak bir kişinin bu kadar düzgün, özgün sözcüklerle konuşabilmesini, düz mantıkla açıklamak güçtür.</p>
    <p class="normal">Tanığın genel suçlamaları, bence hasta bir beynin sayıklamalarından ibarettir.</p>
    <p class="normal">Önceki ifadelerime ekleyecek, bunların değiştirilmesini gerektirecek bir durum yoktur.</p>
    <p class="normal">Size tarafımdan içtenlikle söylenenler gerçeğin ta kendisidir.”</p>
    <p class="normal">Söylevimi duraksamadan tamamladığımda, odada tuhaf bir sessizlik uzadı. Yargıç gözlüklerini masasına yavaşça bıraktı. Beklemediğim bir bakış: ‘Hiç de fena değil, hatta aferin!”</p>
    <p class="normal">“Buyrun. Siz yazdırın tutanağı!”</p>
    <p class="normal">“Sağ olun. Söylediklerimle yazdırdıklarım arasında tutarsızlık olursa lütfen siz beni uyarın.”</p>
    <p class="normal">“Olur.”</p>
  </div>
  <div class="calibre1" id="calibre_pb_33"/>
</body>
</html>