<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Bulanık aydınlıkta, sınır kazıkları kimi dik, kimi yatık, dikenli telleri yer yer koparılmış çocuk bahçesine girdim. Bir ucu havada çöğünçekin. Kaydırak merdiveninin alt basamağına oturdum. Ağzıma aldım, isteksiz atıştıran yağmurun tatlımsı suyunu. Sigaramın kırmızı ucu söndü.</p>
    <p class="normal">Ulu Cami’ye çıkaran sağdaki ilk sokak. İki katlı, ahşap, ak badanalı ev. Kaykılmış gibi çatısı. Ön yüzünde dört küçük pencere. Sol baştakinde bir uyuntu ışık, kanatları sımsıkı birleştirilmiş perdenin ardında, galiba <span class="ideitalik">‘yalnızız’.</span> Konak kapısı, üst pencere pervazlarından az aşağıda, zorla sığdırılmış duvara, yüzeyinde iç kapı. Pirinç, kavkı-tokmak. Turuncumsu, çatlak kavanozunda pırpırlanan sokak fenerinin, ıslaklığını parlattığı ak tabela hafif hafif sallanıyor, asıldığı paslı halkaların gıcırtısıyla uyumlu. Kara, büyük harfleri heceliyorum, bütünlüğünü sonra kavrarım hevesiyle: DOKTOR DOĞAN ALP. Çırpınan yüreğim elimin altında. Sindim sundurmanın karanlık köşesine. Nereye tünediğini kestiremediğim çavuşkuşunun uğursuz sinyali yankılanıyor ara ara. Uzak, boynu uyku ipine dolanık, birbiri üstüne yığılı mahalleler. Arnavut kaldırımının eğri büğrü taşlarını yoklayan tok vurgu, kalınlığını git gide incelterek, yitti sonunda bir iğne deliğinden. Muşambamın yakalığını indirdim, kendini sakınamayan sırtımdan bıçaklayacak hep duygusal ellerim, götürecekti dönülemeze beni.</p>
    <p class="normal">Gölgenin yaklaştığını, genişlediğini gördüm önce, duydum şişik tahtanın zorlandığını, ışığa verdim, saçları alnında ayrıkotu, solgun yüzümü.</p>
    <p class="normal">Yumuşak döndü anahtar, yuvasında. Taşlığa vuran kirli sarı aydınlığı kapıyor kara saçları. Dayandım soğuk demire, tıkanığım, kımılgın likenlere dolaşık ayaklarım; uzayan ince kolları, sarsa sarmalasa kansız bedenimi. Yeşil benekli, uçuşuk yıldızcıklar, çakışarak buldurdu gözlerimle gözlerini bir anlık; korkak sokulganlığıma bağışçıl göğsündeyim de, ağzının kenarlarında beliren hoşgörü dinginliği, pişmanlığa dönüştürecek tutkumun yılgınıyım. Çekimi salıverse, içsel tutsaklığımın bin yıllık paryalığını. Ya da boyunduruğu gevşetilmeden kölesi edilsem yaşam boyu!</p>
    <p class="normal">Ah, fırlatılsaydım keşke <span class="ideitalik">helium</span>’la dolu balonumla sonsuzluğa –delinmeden, dondurulsaydı saydam katılığında daha bozulmamış umudum.</p>
    <p class="resimalti">* * *</p>
    <p class="normal">“Konyak? azıcık, sek?” Başımı eğiyorum, yüzüm kapalı terli avuçlarıma. Kayıp gitti topuksuz terlikler parmaklarımın arasından. Fitili kararmış, kısık mavi karpuz lamba, sim işlemeli abajurunun altında, isli alevinin büyütülmesini bekliyor. Sepet apliklerin ortasına yuvalanmış iki çırpınık ışık; gölge çubukları duvarda, yaldız çerçevesinde üç çıplak, lapa gövde, birinin büyük gözleri, saplı, gümüş el aynasında gülümsüyor. Sedir. Köşe yastıkları, nakışlı. Konsolun üstünde. Buda heykeli. Yayvan Saksonya işi tabak. Deri dörtgenlerine saygıyla sığışmış bir kadın sıkmabaş; bir adam topsakal, burma bıyık, sağ kolu arkasında redingotunun. Köşede laterna. <span class="ideitalik">Obayn</span> bacaklı ayakçağa oturtulmuş, kapağı açık gramofon: <span class="ideitalik">‘His Master’s Voice’.</span> Düşük, tek kulağını vermiş dinliyor uygar köpek, sahibinin sesini. <span class="ideitalik">Orion Radio.</span> Ayaklı kristal kadeh. Yarısından yukarıda koyuluk, alıyorum usulca, sallandım, gözlerimi alamıyorum Isparta güllerinden, ayak bastığım halının, yanıbaşımdaki sehpanın iğne oyası örtüsünde yer aranırken, sesi:</p>
    <p class="normal">“Koyun koyun, o kadar kıymetli değil.”</p>
    <p class="normal">Tutukça, daralmalar arasında, sevecen.</p>
    <p class="normal">Önce bir yudum alsam da, sonra mı.. burnuma yaklaştırdım kokusunu, genzimde tüttü.</p>
    <p class="normal">“Nefis! Karanfil mi attınız içine?”</p>
    <p class="normal">“Tatsanıza!” Dibe ulaştım bile, sarkık alt dudağımı, soktum üst dudağımın altına, emdim buruksuluğunu, ısınırken omuzlarım attı birden.</p>
    <p class="normal">“Üşüyor musunuz?” Bakır mangalın pırıltısındayım. Kıpırdama! O da, oradan yansıtıyor kendini. “Hayır,” dedim mi, dizlerini ovuşturacak, küllerini aralayıp yalnız kalınca. Konuş.. konuş artık.. ko.. eyvah başladı.. çok içtim.. tim.. tim.. tamam.. ta.. hıç-ta-ta, kırık.. hıç.. ama neden laterna..</p>
    <p class="normal">“Neniz var allah aşkına?” kırmızı tırnakları dişlerimin arasına girmeye uğraşıyor. Kadeh yerde. Buztutmuş başım, sirke kokusuna kesmiş her yan. “Açıldınız mı? Dokundu tabii. Keşke vermeseydim. Konuşun ne olur. Bir kere olsun bakmadınız yüzüme. Çok mu içtiniz?”</p>
    <p class="normal">“Çok.”</p>
    <p class="normal">“Ama neden?” Bu soruyu ne çok duydum!</p>
    <p class="normal">“Öyle, işte.”</p>
    <p class="normal">Kararıverdi ortalık.</p>
    <p class="normal">“Vah canım!”</p>
    <p class="resimalti">* * *</p>
    <p class="normal">Diz dizeyiz tüylü battaniye’<span class="ideitalik">mizin</span> altında. Elleri ödünsüz bırakılmış. Lamba, ağarıncaya dek gece, dinmeyen fısıltılarımıza bakışık, çıtırtısı uyku kızarıklığından sıyrılmaya çabalıyor. Erkek yalnızlığı savını çürüttüğünü, uyanık utancını duyurmadığını sandı, sandırdı, kulağımda tutarak tutuşmuş ağzını; menekşe yorgunu gözleri incecik kan oturmuş yuvarlağında benimleydi hep. Olması ya da olmaması gerekirliliğin ayrımında değiliz. Bilmeden buluşuldu; biziz gözeneklerinden süzülen kalker katmanlarının, yüze vurduk, akıp gideceğiz yüz yıllara!</p>
    <p class="normal">Anıları yakalama serüvenine kapılınmamıştır daha, suçlanılmamıştır yaşanılan. <span class="ideitalik">Violette,</span> derdi babam; bir demet her gün değiştirilen, gömüt taşına yakışır, yaprakları kırağılı, moru parlak, benzi benzeşik biraz bana. Anasını yitirmiş, ısısını tanımadan, üvey ana acısı sürekli, sonrası. Sen okşadın ilk serin dokunuşunla koparılmadan, rengine denk artık sabah uyanışı. Gene mahzun, ama sığıntı değil. Tam O’yum ben, evet <span class="ideitalik">Viola!</span> Senin verdiğin bir ad, yapma çiçek değilim, kendimin simgesi de.</p>
    <p class="normal">Seni seviyorum. Yanlış anlama: Çok fazlanı değil, sen eksiğini.</p>
    <p class="resimalti">* * *</p>
    <p class="normal">Boş bozluğu gökyüzünün, buğulu camlarda. Kız belli bardakların sıcak tuzlu kanı yayılıyor damarlarıma. Kalın, saç-örgü hırkası omuzlarımda.</p>
    <p class="normal">“Uyuyor mışıl mışıl merak etme.”</p>
    <p class="normal">Bronz erkek baş, açtı birden inik gözkapaklarını.</p>
    <p class="normal">“ <span class="ideitalik">‘Mavi Gözlü Prens.’</span> Çok mu ilgilendiriyor seni <span class="ideitalik">Pitigrilli?</span>”</p>
    <p class="normal">“Du.”</p>
    <p class="normal">Kıpırdadım. “Sanıldığı kadar eğlenceli değildir.”</p>
    <p class="normal">“Evet, biliyorum.”</p>
    <p class="normal">“Emin misin, aramayacak mısın artık?”</p>
    <p class="normal">Başlattım, utkusundan başıdönük ısırganlığımı, karşıladı ama duraksamadan.</p>
    <p class="normal">“Hiç karışık değildir. Kendi tarzında seviyor. Acele etme. Ne olur, bu gece de kal.”</p>
    <p class="normal">“Hayır.”</p>
    <p class="normal">“Bir dilim daha? Ben yaptım.” Her kadının cayamadığı, anlayamadığım, tatsız övüngenlik. Gene de, geyşa gönülkomaz tapınırlığını geri çeviremiyorum. Kemikli burnumda kedi burnu. Unutmadım, ‘ah canım burnu’ dediğimi, sevinme.</p>
    <p class="normal">“Kestir biraz ha? Mama yapacağım sana.”</p>
    <p class="normal">“Şımartma o kadar, karışmam sonra.”</p>
    <p class="normal">“Şımartmıyorum ki, şımarıyorum.”</p>
    <p class="normal">Üstüme kilitlenen kapıyı üstüste açıp kapıyorum yumup gözlerimi, kutsayan bakış, yatışmış, yatıştıran. Hışırdadı bindallı sabahlığı. Kanepeye kıvrılıyorum, düşer düşmez kuştüyü yastığa başım, dalıveriyor som karanlığına.</p>
    <p class="resimalti">* * *</p>
    <p class="normal">“Uyandın. Oynuyor gözbebeklerin. Aç lütfen!”</p>
    <p class="normal">Daha kalın dudakları, ak, diri boynumda. Gerçek korkusundan uzak, bir mağara içinden sızgın sesler duyuyordum yalnızca.</p>
    <p class="normal">“Şimşekler çaktı uzaklarda. Yokladım seni.”</p>
    <p class="normal">“Ya sen?”</p>
    <p class="normal">“Yapışıp kaldım camlara. Uyudum ben de biraz, üzülme.”</p>
    <p class="normal">“Düşündün.”</p>
    <p class="normal">“Hayır, hatırlayamadım.”</p>
    <p class="normal">“Sonra mı?”</p>
    <p class="normal">“Bilmiyorum. Şimdi değil, hemen değil.”</p>
    <p class="resimalti">* * *</p>
    <p class="normal">Bakır sini. Kalayı ışılayan üç yassı sahan. Koni tepelikli kapakları kapalı. Kızarmış kenarları görünüyor sarıldıkları çiçekli peçete arasından ekmek dilimlerinin.</p>
    <p class="normal">“Bu? Sülün fırında!” Kavuşturulmuş kısa kanatları göğsünde, dikilmiş butçukları. Boynunda pembe kurdele.</p>
    <p class="normal">Gülüşüyoruz, kısık, eksi utangan. “Patatesler sıcacık, çıtır çıtır. Hadi ye, durma.”</p>
    <p class="normal">“Şunlarda ne var?”</p>
    <p class="normal">“Hani aç değildin?”</p>
    <p class="normal">“Açım, kurt gibi. Ham!” Birden susuyoruz. Dış kapı çarpıldı galiba. Doğruldum elimde olmadan. Faik’ten isteseydim tabancasını keşke. O, gülümsüyor. Kulağı kirişte sade. “<span class="ideitalik">Prens</span>, öbür gün dönebilir en erken.” Böylece kondu büstü özenle yerine, soyluluğun kıyılabileceğini kanıtlamak istedi bir halk çocuğu adına. Sevinemedim. İlk çatlak.</p>
    <p class="normal">“Neredeydi?”</p>
    <p class="normal">“Komşuda. Bir dakika.” Pantomim. ‘Doyurayım karnını küçüğün.’</p>
    <p class="normal">“Hey!” “Tamam, sevgilim! Başlıyorum!”</p>
    <p class="resimalti">* * *</p>
    <p class="normal">Sabunlu bezle sildim elimi, ağzımı. Seramik çanağı dolduran aklığın yüzeyine bakıyorum: ‘V’ tarçınla, yürek biçimi çizilmiş, vurulmuş ortasından okla. ‘O’ adımın baş harfi. Tanrım, bana çok bu mutluluk, dayanmamı isteme!</p>
    <p class="resimalti">* * *</p>
    <p class="normal">Perde aralığından, çınar ağacının yarı kapadığı yolun terkedilmişliğini seyrediyoruz. Dereciklerin susmayan mırıltısını, birlikte anımsayamayabileceğimizi aklımdan geçirmeye başlıyorum.</p>
    <p class="normal">“Sen de özlüyor musun?”</p>
    <p class="normal">“Arkama bakmak istemiyorum.”</p>
    <p class="normal">“Hızla uzaklaşıyor ama her şey..” Üzünç büklüntüsü kaşlarında. Neden uyarganım, gelecek şimdileşmeden, geçmişe koşuşuyor?</p>
    <p class="normal">“Faik’i anlatsana bana biraz.” Biliyorum, gücenik görünmeye zorladım kendimi.</p>
    <p class="normal">“O, olmasaydı..”</p>
    <p class="normal">“Benim gücüm yetmezdi, haklısın.”</p>
    <p class="normal">“Güç sorunu değil canım. Yalıtılmışım kendimden.”</p>
    <p class="normal">“Bayılıyorsun suç almaya üstüne.”</p>
    <p class="normal">“O da öyle düşünüyor. Tersini savunuyor görünerek. Yok olması gereken biri!”</p>
    <p class="normal">“Razıyım. Ya sen?”</p>
    <p class="normal">“Ben köylüyüm. Kuşkucuyum, dayanıklıyım Viola, bilesin.”</p>
    <p class="normal">“İncelmişliğiyle övündüğünü sanan bir köylü. Bak canım, bir dakika, itiraz et gene sen, ama lütfen dinle. Korkmadım. Umurumda değildi, bana ne gözle bakacağın, saftım, tertemizdim, çünkü sen saftın tertemizdin.”</p>
    <p class="normal">“Hayır. Ne sen beni, ne ben seni yüceltelim böylesine. Yazık olur sonra.”</p>
    <p class="normal">“Yarattıklarımıza hayran olduk demeye kalkışırız değil mi, bir gün?”</p>
    <p class="normal">“Yaratabilirsek!”</p>
    <p class="normal">“Sezgileri farklıdır kadının, unutma. Zekânı kendine sakla. Hadi öp beni, çabuk!”</p>
  </div>
  <div class="calibre1" id="calibre_pb_40"/>
</body>
</html>