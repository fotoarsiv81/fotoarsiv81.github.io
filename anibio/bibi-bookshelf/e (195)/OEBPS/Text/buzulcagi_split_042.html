<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Güneş gözümün elifinde. Hacıbayram Camii’ni geçtim, dikine yukarı. Tekerlenirken ılık, belimin çukurunda birikmiş soğukluğunu duyuyorum ter damlacıklarının. Başım tutmuş gene. Bira büsbütün ekşitti midemi. Burun buruna geldik. Işığın içinden çıktı. Al ipek gömleği balkıyor, krem, dökümlü pantolonunun üstünde. Kemal! “Vay!” O, ölçülü gülümsüyordu, duraksamalı gibi kucaklaşmıştık. Daha mı seyrelmiş saçları? Şakaklarında güzel ağarma, sözleşmişçesine yazışmamıştık. Suçortaklığını anımsatmaya yarayan rastlantının huzursuzluğu girmiş sanki aramıza. Beylik soruları bile kolayca bulamadığımıza göre. Gidiverdik gerilere ayrı ayrı. Birkaç bölük pörçük açıklama özetliyor ayrılış/karşılaşma dönemi değişimlerini. Geciktirilmeden uygulanıldığı sıkıntıyla aktarılan tasarılar. “Ayrıldım savcılıktan.” Aydın’da avukatlık yapıyor. Demokrat Parti’nin büyük kongresine delege seçilmiş. “Herifler ötekilerden bin beter.” <span class="ideitalik">‘Husumet Andı’</span>nı, ben kaleme alacağım’ demişti, galiba. Ben mi? görünmüyor hızı parmaklarımın, <span class="ideitalik">‘Monsieur Verdoux’</span> gibi. Boğazlanacak, fırında yakılacak, zengin, gudubet karılar da bulabilsem, işim iş. Dışarıda yemeğe çağırmak harcım değil. Hamamönü’nde oturuyorum. İki göz odalı, ‘yıkılabilir’ raporlu evim. “Hal’den öteberi alıp gidelim mi bize?” Başkent’te bir taşralı ağa. Hevesi kursağında kalmış. “Boş ver. Bendensin bu gece.” Göz kırpıyor, hovardaca, cebi şişkin. Dün de yıkıla yıkıla zor tutmuştum evin yolunu. “Azar mıyız sonra?” Yenik, yorgun, yalnız. Açığa vurmaktan kendini, pişman göründü hemen. Aldırma agacığım! Hafifçe dokundum omzuna. Bentderesi’nden nasıl kovulduğumu, coplandığımı birkaç tek attıktan sonra ballandırarak anlatırım, rahatlarsın.</p>
    <p class="resimalti">* * *</p>
    <p class="normal">İskeleüstü Kavak meyhanelerine öykünülmüş. Tavana ağ atmışlar, üstünde kurutulmuş denizyıldızları, kestaneleri. Karton fenerler tepemizde. Plastik, toza belenmiş çiçekler vazolaştırılmış, Tekel’in likör şişelerinde. Dip köşeleri seçmiş birkaç kaçamak çift. Gölge dışına aklığı vuran besili kolların pelteliğini, kıl kaplı, kocaman eller mıncıklıyor. Gazino fasıllarına geçerler birazdan. <span class="ideitalik">‘Hastayım, yalnızım, seni yanımda sanıp da, bahtiyar ölmek isterim.’</span> Geber! Bana ne. Kadının taşkın, balen destekli memelerinden umulmaz, ince, tatlı sesi vardır. Yakası açık ipek gömleği, kaçak Şam işi iri gövdelimin, pes-bozuk perde. Karşı duvarda kaşları horoz ibiği, değirmi gözlü, kiremit yanaklı, düşük bıyıklı, poşulu, sözde balıkçılar kâğıt sandallarına sığamamışlar. Mezeler bayağı iyi. ‘Nedir biliyoğ bu adam midye tava.’ Kim? Solumdaki duvarda, kobalt damarlı kahverengi kayaya sırt vermiş, kolları kavuşuk göğsünde denizkızı’nın. <span class="ideitalik">Eftalya</span> değil. Telefonla orospu da çağırtılabiliyormuş. Ben de bizim muhasebecinin yalancısıyım. Hesaplıymış hem.</p>
    <p class="resimalti">* * *</p>
    <p class="normal">Ağız kokusu sinmiş kadehlerimize. Rakıya vuruyoruz kendimizi, söz araları uzadıkça. Yolcu yolunda gerek. Yetmiş sekiz dönümlü taş plaklarda hızlı yaşandı geçmiş zaman. Çıkalım dışına. Sessiz film ustalarına bırakalım yorumunu. Bandırma’lı öğretmen sevgilisinden de soğumuş Kemal. Analık edemezmiş öksüzüne. Bu taşra avukatlığı gayyasında çırpınmaksa alınyazısı, çok taşımamalıydı yaşam kamburunu. “Viola’ya bak sen! Birtakım numaralar çevirmeye çalışıyor demek. Ama tuttukları yol çıkmaz, ben sana söyleyeyim. Bulaşmayın. Mektuplarınızda bu konulara sakın değinmeyin. Bana kalırsa, ne yap, et, şu Fakülte işini ciddiye al. Bakarsın girerim Meclis’e. Çevre geniş. Açarız ortak bir yazıhane. Para kırarız, para! Hiç şaşma, başarının ilk koşulu, sırtı kalın olmaktır. Umutsuzluk yakışmaz bizim gibilere. Bırak pısırıklığı, tekke kafasını. İnsan yeteneklerini değerlendirmeli. Son pişmanlık fayda vermez.”</p>
    <p class="normal">Acep orospu çağırtmanın zamanı geldi mi? Hangisi kodoş bunlardan? Şu gözü lebbeyk ibişi seçmeli. Yanılmamışım. Halk Bankası önünde hazır olacak, ar damarı patlak aygırlığımıza yaraşır bir çift kısrak. Güvenli ev, gidebilirsiniz.</p>
    <p class="normal">Kemal’in iç ışıkları yaktıran gerçekçiliği, arka kanepenin ortasına büzülen başörtülü yıkıntıları görüntüledi, neye uğradığımızı şaşırdık, bakışmaya gerek bile kalmadı, taksinin iki kapısından dar attık kendimizi dışarı.</p>
    <p class="normal">Parmaklarımı kırarcasına sıkan elinden güç kurtuldum.</p>
    <p class="normal">“Otele gel yarın. Adam gibi konuşalım. Allah kahretsin!”</p>
  </div>
  <div class="calibre1" id="calibre_pb_43"/>
</body>
</html>