<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Allegro şakıyor artık kapı zilimiz. Melodili zil. Çıngırakları attık. Oda musikisi yakışık alır diyordunuz, sobalı, yeni taşındığımız eve. Bilin bakalım öyleyse, çalınan ne? Hayır efendim, yanıldınız. <span class="ideitalik">Marche-funèbre.</span> Kıs kıs gülüyor. E, bir de dönmüşse? Kafadanbacaklıdır, döner. Görsün, nasıl yerle bir ediliyormuş her bir şey. Hanımefendi! ne sandınız, benim işte o zibidi! Geri dur, sıçarım bak ha, babanın şarap çanağına! Yumrukla sen daha yumrukla!</p>
    <p class="normal">“Polis! Aç arkadaş, yoksa zor kullanacağız.”</p>
    <p class="normal">Birinci şubede suratında şaklayan tokat. Belkemiğine inen nalçalı kundura. Oysa apaydın kafası, baygın sinirleri, şaşılacak kadar.</p>
    <p class="normal">“Bir dakika efendim, geliyorum.”</p>
    <p class="normal">Tokmağı çeviren sol eli zarif, delikli süed eldiveni eksik. Yüzünde istedi mi oluştuğunu çok iyi bildiği, biraz hakkı yenmişlik, <span class="ideitalik">Mevlâna</span> bilgeliği, saygıya zorlayan çelebilik. Buyurganca tatlı sesi:</p>
    <p class="normal">“Buyrun buyrun beyler, bir şey mi istediniz?”</p>
    <p class="normal">Durumsamayı bırakıp iki adım atıyorlar içeri, kamaşık gözlerine serilen perişan görünümle, elleri yanlarına sarkık, düzgün giyimli, saçları filozofça dağılmış adamın dingin tavrı arasındaki tutarsızlık, şaşkınlığını sürdürüyor nasıl bir tutum izlenmesi gerektiğini kestirememenin. Dayanamıyor acınaklı, elmacık kemiği çıkık olanı:</p>
    <p class="normal">“Aman beyefendi ne bu hal?” Öbürü, sağ eli namlusu yere eğik tabancasının tetiğinde, tetik daha. “Fena kanıyor bileğiniz, çabuk bağlayalım, sonra kan kaybından...”</p>
    <p class="normal"><span class="ideitalik">Sokrates</span>, kim demiş? umursamazlığıyla damlayıp duran suçsuz kanının yavaş akaraklığına bakarak ilgisiz, daha şaşırtıcı olmanın tadını çıkarabileceği bir yanıt araştırıyor kafasında, bulduğunu da sanıyor.</p>
    <p class="normal">“Önemli olan şu gördüğünüz minyatür <span class="ideitalik">Pompei</span>. Geri planda <span class="ideitalik">Vezüv</span> panosu görülmüyor yazık ki! Neyse üzmeyeyim sizi daha fazla. Zahmet olacak, sağ arka cebimde mendil, alır mısınız memur bey, lütfen.”</p>
    <p class="normal">Anlamadılar. Kolaçan edildi odalar, mutfak, bakıldı her yana. Ceset yok. Zaten anlaşılmadı hiçbir zaman. Genel, değişmez kanı. Hele şu dağlı sokamadı bir türlü beline o bela zırıltıyı. Karşı koymaya kalkacaktı ki, dan, dan! açıversin ‘münasip’ yerinde bir kara delik. Öteki iyi çocuk, çok iyi besbelli, saf ipek. Anlamasa da anlayışlı.</p>
    <p class="normal">“Önce hastaneye götürelim, ne dersin Ahmet?”</p>
    <p class="normal"><span class="ideitalik">Jeep</span> hırıldıyor. Yetim sokaklar. Ölümsü ışığı uzayıp kısalan farların.</p>
    <p class="normal">“Biz aklını kaçırmış birini beklerken... Ev sahibiniz telefon etmiş. Çok sakin bir beydir, delirdi galiba demiş, koştuk.” Biraz geç kalmadınız mı?</p>
    <p class="normal">“Denedim, görüyorsunuz başaramadım.”</p>
    <p class="normal">“Peki, neden? Kırılıp dökülmedik eşya bırakmamışsınız. Ne olacak şimdi? Bereket komşulardan şikâyetçi yok.”</p>
    <p class="normal">“Kanımdan kuşkulandım. Başka bir şey dolanıyor gibi geldi damarlarımda.”</p>
    <p class="normal">“Ne gibi?”</p>
    <p class="normal">“İrin gibi, sidik gibi bir şey.”</p>
    <p class="normal">“Estağfurullah.” Ne incelik. Toy! Adam olmaz bu delikanlı. Beriki alıyor sözü. Dik sesi. “Çok mu içtin arkadaş? Ayık görünüyorsun ama...”</p>
    <p class="normal">“Bir dostum vardı, demişti, delirebilirsen iyi.”</p>
    <p class="normal">“Bırak bu numaraları, evde miydi yoksa?”</p>
    <p class="normal">“Hayır.”</p>
    <p class="normal">“Çok mu seviyordun karını?”</p>
    <p class="normal">“Hayır.”</p>
    <p class="normal">“O mu çok seviyordu seni?”</p>
    <p class="normal">“Hayır.”</p>
    <p class="resimalti">* * *</p>
    <p class="normal">Başasistan olmalı, dinleme aygıtını bırakırken, yanına sokulan hemşireyi tersliyor. “Dik tutun hastayı yatırdınız mı gider. Rahatlatın, kesmeyin oksijeni. Gayet ağır verilecek serum. Gelmedi mi tahlil sonuçları? Gelmez. Bir daha telefon et aşağıya. İlaç yüklemesi belli. Bu yaşta adama, deli mi bunlar? Şu kızcağız gidiyor galiba, çabuk..”</p>
    <p class="normal">Sedyeyle getirilip, muşamba örtülü yatağa yan yatırılan, sakalları en az beş günlük delikanlıya bir göz atıyor. İki büklüm, ses soluk yok. Ak gömlekli, yüzü sivilceli biri: “Sağ,” diyor, “sokakta bulmuşlar.” “Anladık, her şeyi ben mi söyleyeceğim, haber verin nöbetçi operatöre..” Başını yumrukluyor. “Var mı dosyası, yok. Ne bu! Dik, kes, biç, hortum sok, yıka. Hep de beni bulur, ardı arkası kesilmiyor. Melek! Kaburgadan gir. Baksana kıpkırmızı idrarı. Bağırıp durmasın, sabaha kadar idare eder. Siz ne dikiliyorsunuz orada?”</p>
    <p class="normal">Ahmet sinirli, fısıldaşıyorlar. Herkes can derdinde. Ne olmuş kesilmişse bileği. Mendil katlarının üzeri pembeleşti. “İyi.” Hızla çözülüyor atılan kördüğüm. “Bu kadar ne sıktınız kardeşim, mosmor olmuş adamın eli. Dua et atardamara rastlamamış. Sık dişini biraz, iki dikiş atalım. Sarhoş muydun, dövüştün mü? Marifet, değil mi?”</p>
    <p class="normal">Basıyor tentürdiyodu. Karıncalanma sadece parmak uçlarında.</p>
    <p class="normal">“Marifet bu işi tamamına erdirmekte. Bir sürü dubaracı. Her gece senin gibi kazkafalılar yüzünden çekmediğimiz kalmıyor. Tamam, gidin.. Kedi kıçını görmüş.. tövbe yarabbi! Haline tavrına bakan da seni adam beller. Ayıp!”</p>
  </div>
  <div class="calibre1" id="calibre_pb_13"/>
</body>
</html>