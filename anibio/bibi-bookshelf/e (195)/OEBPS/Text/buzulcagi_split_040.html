<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Rıza’nın evindeyiz. Faik gelmedi. Gece ılık, yıldızlı. Mülayim mutfaktan seslendi: “Cızbızlar hazır. Tıkınmayın peynir müynir.”</p>
    <p class="normal">Kapağı açıldı tencerenin. Burunlar sokulup, çekildi birlikte. Oh! Mis! Eline sağlık. İkişer yutuyor Hıdır, ‘Şerefe’lere aldırmadan. Saza asılır birazdan. Kemal, beter asık surat bu gün. Hayrola? Kafasını kaşıdı: Hiç. İyi. At bakalım bir daha. Hızlı gidiyoruz gene.</p>
    <p class="normal">“Hele dinleyin arkadaşlar!” Susuştuk. “Beğendiniz mi kurucuları?” Anlaşıldı sıkıntısı. “Değirmenci Muzaffer, Müteahhit Nusret, Otelci Naci. Al onu, vur buna. Sıkıyı gördüler mi kaçar bunlar, görürsünüz. İyi de olur, o da başka, ama demir tavında gerek. Millet sabırsız.”</p>
    <p class="normal">İyi, has da, politika hastası bu Kemal, Herkes mayışmış. Kim kurarsa kursun. Kuruldu ya! Pişmiş aşa su katmanın gereği ne?</p>
    <p class="normal">“Şimdiden kolları sıvamalı.”</p>
    <p class="normal">Sazının kulağını büküp, zıngırdatmaya hazırlanan Hıdır alttan aldı. “Hele zamanı gelsin düşünürüz be Kemal’ciğim.”</p>
    <p class="normal">Mülayim girdi araya. Havayı, konuyu dağıtmakta üstüne yok.</p>
    <p class="normal">“Acele işe şeytan karışır. Ne günler geçirdik. Aklımızda tutalım.”</p>
    <p class="normal">Sazı koydu kenara Hıdır, anladı. Kemal bozuldu biraz. Briyantinli saçlarını habire sıvazlayan Rıza yol gösterdi. “Anlat allasen!” Bana dönüldü: “Bu pırpırı kardeşe daha pek güvenmiyoruz o sıralar. İçerlemiyorsun ya! Hiç unutmam, yedi yaşında var oğlan, koç yavrusu tütütü! nazar değmesin, babası olacak yalı kazığı, okula yazdıracak ya zorunlu çocuğu, yeni çıkartıyor kafakâğıdını, odacı Kambur Dello kaşlarını yıkmış, sokuldu iyice yamacıma, gert gert de soğan kokar hanzo, ne gülüyorsunuz anam, babam, kardaşım!”</p>
    <p class="normal">“Devam, devam, bakma sen bize...”</p>
    <p class="normal">“Keserim ortasından ha! Nerede bulursunuz benim gibi tiyatoracıyı. <span class="ideitalik">Burhanettin Tepsi</span> su dökemez elime. Ne diyordum? Ha, güya fısıldıyor hırbullah! Savcı Bey zatını istiyor acele. Şimdi Hıdır Beye de varıcaam, oradan da...’ Allah allah, Ne var ki ola? Bizim çiçek bozuğu kâtibe, ‘İdare et, anladın mı?’ Doğru üstadımızın odasına, ohoo, çınlıyor koridorlarda muhteşem sesi...” Oynuyor omuzları Kemal’in. Tadı yerine geldi. “Kapısının önüne yığılmış, poturlu, aziz vatandaşlarımız, yarıp geçebilene aşkolsun. Savcı Bey aldı sazı, bakalım ne dedi: ‘Şu püf desen yıkılacak sabi kaçırdı seni haa?’ Ümükten ney: ‘He ya.’ ‘Irzına da geçti dağda şu babayiğit?’ ‘He ya.’ ‘Ulan hatun gel bakalım buraya. Hey maşşallah, Karaman’ın koyunu mübarek. Sıyır bakalım kolunu. Azıcık kızım, bileğini görelim, yeter’. Şıngır şıngır. ‘Gel çocuğum sen de. Sen de sıyır kolunu. Tutuşun bakalım, kim kimin bileğini bükecek?”</p>
    <p class="normal">Yalancıktan bağrışıldı: “Atmaaa!”</p>
    <p class="normal">Güldü Mülayim: “E, bu sefer de böyle hikâye eyledik, olmadı mı?”</p>
    <p class="normal">Hıdır sıkılıyor. Çeneleri ayrılıyor esnemekten. Bir tek daha yuvarladı, yumdu gözlerini.</p>
    <p class="normal"><span class="ideitalik">Tan Basımevi</span>’nin yerle bir edildiği, <span class="ideitalik">Yeni Dünya, La Turquie</span> gazetelerine, <span class="ideitalik">ABC, Berrak</span> kitabevlerine saldırı düzenlendiği günler Mülayim’in anımsattığı. Uyarmış dostlarını Kemal. Herkes evlerine dağılmış, yok etmiş ya da güvenilir yerlere saklamış kitaplarını, gazetelerini.</p>
    <p class="normal">Başla gayrı Hıdır dost, sıra senin.</p>
  </div>
  <div class="calibre1" id="calibre_pb_41"/>
</body>
</html>