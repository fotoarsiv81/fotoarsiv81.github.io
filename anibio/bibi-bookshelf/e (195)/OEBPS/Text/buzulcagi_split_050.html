<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Süt yoktu, gereksizdi, kaşık olup yattılar o gece.</p>
    <p class="normal">Saat on dört. Sancılı beygir gibiyim. Gidersem fena haşlarım. ‘Sem’ yumuşama belirtisi. Hani sunturlu küfürlerle destekli kendine verdiğin sözler? <span class="ideitalik">‘Hani nerde, bu kaçıncı bahar?’</span> Aramıza fit sokmaya kalkışıyor hâlâ! Demek, salt bizi vurmak uğruna, gencecik bir can, sırt çevirdi yaşama ha? Yuh! Nice umutlar, çılgınlıklar, savaşımlar sunabilecekken yüzgörümlüğü. Daha değerli ne var ölümden öte, dirimi sevindirebilecek, şaşkın!</p>
    <p class="normal">“Kızım, ne yığıp duruyorsun önüme. Boyacı küpü mü bu? Görmüyor musun dişim ağrıyor.”</p>
    <p class="normal">Aval aval bakıyor yüzüme. Sabit kalem boyamış avcunu, çenesine de bulaştırmış sersem. Geç de olsa avurdumu yokluyorum şehadet parmağımla. Diş ağrısı görülür mü, çekilir. Sözümona gördürüyorum. Güldük de bıyıkaltı.</p>
    <p class="normal">“Geçmiş olsun efendim. Dişçiye gitseniz.”</p>
    <p class="normal">Dikine gider alaylı havamı sürdürdüm.</p>
    <p class="normal">“Teşekkür. Bana kalsa nalbanta giderdim. İyi ki uyardınız.”</p>
    <p class="resimalti">* * *</p>
    <p class="normal">Koşar adım yürüdüm, Sezai Rodoslu’nun köşkümsü evinin önünde durdum. Cevizlik iyice şehir dışı sayılır. Üç beş açlığı haklı kasaba delikanlısı düşer mi düşer peşine, kolcu ya da sırtında kepenek, <span class="ideitalik">‘hayatı şairane’</span> bir çoban. Ne yaparız? Gerçi ilçede bu tür olaylar duyulmuş değil. Karmıklı’nın dağ köylerinde, Çukurca bucağında tasarladığını gölgede bırakan birkaç <span class="ideitalik">Amok</span> saldırganlığı olduğunu duymuştu, ama binde bir rastlanır soydan, iyice orta malı kadınların paylaşılamaması yüzünden. Yok canım, sanmam. Allah korusun. <span class="ideitalik">Athée</span> geçinen kaltaban. Sıkıştın değil mi? Bilgiçlik taslamaya da başladık. Tanrıtanımaz desen, gradon mu eksilir? Bozarım fiyakanı bak, karışmam sonra.</p>
    <p class="normal">Oturduğum binektaşının üzerinden kalkamıyorum. Kepaze oluruz. Gidip Kemal’den yardım istesem mi? Ne uydurulabilir? Olmaz, açıklayamam. Fosseptik çukuruna düş, ağzına düşme. ‘İzninizle’ inceleyelim biraz. Hem, yoksa bu da mı intihar edecek? Of, başım! <span class="ideitalik">‘Doktor bana bir çare?’</span> Ah, yükümü alsaydım, sen bendeki kazaskerliği gör. Yazık olacak Osman Bey! O kadın başıyla kırsın da ‘<span class="ideitalik">âr-ı namus şişesini’</span> siz.. Haz’rol! Süngü tak! <span class="ideitalik">İstikamet</span>, kanlı sırt. Hücum! Hayır efendim, <span class="ideitalik">fakirhane</span>! Bursa işi ekmek bıçağını sok koynuna, oldukça perhiz ettik sayılır, saygı gereği, üç parmak kaldıydı şişenin dibinde, dik kafana susuz, bak nasıl ok gibi fırlıyorsun gerilmiş yayından ve uçan kuştan medet uman menekşe kokulu yârinin omzuna, ‘dık!’ konuyorsun.</p>
    <p class="resimalti">* * *</p>
    <p class="normal">Ağaç altları bomboş. Burası <span class="ideitalik">Uranus</span> mu? Otlar kurumaya hazırlanmış gibi. Hani kara bulutlar, şar şar yağmur? Zamanlama yanlışları, birinci tekil kişiden, üçüncü tekil kişiye geçiş dalgınlıkları! Kıh, kıh! Kekik kokularını bırakıp gitti esinti. Kır çiçekleri dirençli daha solmamakta. Issızlığını dinliyorum – gözlerim açık, doğanın. Çök bakalım şuraya, kurut terini. Hafifim. Duraladı çarpıntım. Islıkla gene bir ezgi tutturabilirim. Ne söyleyeyim? Gelmiyor aklıma. İyi ki, benden önce gelinmemiş. Evsemiş, hazin anırtı başladı birden. Tamam, yeryüzü. <span class="ideitalik">‘Derdini ummana’</span> döküyor, anladım. Uzun kulakların birlikte dikilişini, çene kemiklerinin ayrılışını, esmer, kauçuk burun deliklerinin genişlemesini, <span class="ideitalik">mükedder</span> ve usluyken ateşli bir kancık özlemi yüzünden tavlı çeliğe dönüşen mürdüm eriği gözlerini imgeleyebiliyorum. İç çekişler, <span class="ideitalik">‘Beethoven’</span> finallerindeki şaşırtıcı ‘es’lerle sürüp gidiyor. Sustur şunu maestro! Yeter, çapraz et değneğini! Kırlık yerde bundan çoğu can sağlığı. Çıkardım bıçağımı ot kestim, işlevsiz kalmasın, attım ağzıma. Saat üç buçuk. Görünürlerde yok. Bir terslik mi oldu, ne oldu? Durmadan ‘V’ler çiziyorum <span class="ideitalik">‘sadık yârimiz’</span> toprağa.</p>
    <p class="normal">Sıkılıp kalktım. Kadınlar böyledir. İlle bekletecekler. Dolanayım bari biraz. Bacaklarım açılır. Keşke kilim getirseydim. Uzan sere serpe. Fondan, şekerleme, neyse, <span class="ideitalik">‘durmayalım, düşeriz.’</span></p>
    <p class="normal">Cevizlik’in sırt bitiminde, dikenli karamuk duvarının gerisinde gördüm, tozlu yaprakların oluşturduğu doğal çardağı. Sakın buraya gizlenmiş olmasın. Hoyt! Bak hele! Çekmiş dizlerini karnına, büzülmüş oturuyor! Başında bol çiçekli eşarp, burnunun ucuna indirdiği kara gözlüklerinin üstünden, koygun yeşil, şirin-utangaç bakıyor! <span class="ideitalik">‘Tanrım, ne güzel!’</span> Dizegeldim. Yatırdım başımı göğsüne. Sımsıkı sardı beni. Allah canımı alsın, zırıl zırıl ağladım. N’apalım!</p>
    <p class="normal">‘Çocuğum’ dedi, ‘canım’ dedi, okşadı usul usul, öptü içimi içine alasıya, kıpkırmızı gözlerimden, kıkırdağı yan gelişkin, büyük burnumdan. Hanımevlatlığıma, böylesine düşüncesiz dışa vuran içliliğime sinirlenerek zorla kurtardım kendimi, dönüp sırtımı oturdum, belime sarılır sarılmaz dirsek attım, hekim çekici vurulmuşçasına, şımarık! Bekledi sabırla, söneyim.</p>
    <p class="normal">“Viola! Çok fena! Niye oldu, neden zayıfladım bu kadar. Ben...” Sesim hâlâ pürtüklü, suratım ona çevrilmemiş.</p>
    <p class="normal">Susuyor, lâkin iyi etmiyor! Sıra bende. Korksun kızgın boğalığımdan. İstim aldı bile yüreğim, onun da soluğu alabora. Ilıklığı ensemde. Nasıl erkeklik! <span class="ideitalik">Phallus</span> putu! Ceberrut! Görecek! Fısıldayacak şimdi, ‘Al beni, hemen burada!’ Aralanan ağzına gömdüm dişlerimi. Emzirmeyecek, koparılacaksın! Sevinçle dayanıyor, bile bile hoyratlığıma.</p>
    <p class="normal">“Yavaş birtanem, sevgilim, kanatma, anlıyorum, ama ne olur yakma canımı..”</p>
    <p class="normal">Hızımı kesmesene kaltak! Haça gerildim bile, soğuk terler boşandı sırtımdan, hınç bu, istek değil, sezdi çabucak, çekti kendine tüm gücüyle. “Durma güzelim! unut, şaşırma, suçlama, çekinme, hadi, beni düşünme yalvarırım, hadi kullan küçük orospucuğunu..”</p>
  </div>
  <div class="calibre1" id="calibre_pb_51"/>
</body>
</html>