<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Faik’le Orduevi’nde iki tek atıp, uslu edepli yemeğimizi yedik, çıktık. Uyumaya kararlıyım. Sofrada şu mesele açılmadı neyse. Oysa aklı fikri konuyu deşmekte biliyorum. Ama üstelerse tümden kabuğuma çekileceğimi ya da sinirlenip ağzıma geleni söyleyeceğimi de o biliyor. Gene de Çınaraltı’na geldiğimizde duramadı, ağız, burun, göz üçlemesiyle: ‘E, ne haber?’ Kafamı çevirmekle yetindim. Görmek istemeyeceğimi bile bile: “Kemal’e uğrayalım mı?”</p>
    <p class="normal">“Geç, ölüyorum yorgunluktan.”</p>
    <p class="normal">“Hâlâ direnecek misin o izbe gibi yerde kalmakta? Anlamsız. Nasıl olsa çıkacaksın kış bastırınca.”</p>
    <p class="normal">“O zaman düşünürüz.”</p>
    <p class="normal">“Peki, bana gidelim, içmek yok. Kabul. Sürprizim var sana.”</p>
    <p class="normal">Anlamlı: sürpriz! Hühhiy! Görürsün sen, ben de basayım da bam teline. “Neclâ numaracısı değil mi? Bohçasını kaptığı gibi kaçtı mı yoksa?” Avukat Yekta Yoğurtçuoğlu’nun, ‘serveti gani’, turfanda kızı. İçi gidiyor. Bakkal Ömer’in çırağıyla pusulacıklar gitti, geldi, sonuç <span class="ideitalik">zéro</span>. Sıfır demiyorum. <span class="ideitalik">Zéro</span>’dur çıldırtan onu ve hepimizi. Kapkaralaştı suratı. Ben de pişman oldum ya, çıktı bir kez ağzımdan. Haklı morarmakta, aldı başını gidiyor. Hızlı adımlarla yetiştim ardından. Ses çıkarmadı. Daldık, kargacık burgacık sokaklara. Epeyi de uzak, Mesçit’in arkasından kıvrıldı, asma kilidi açıncaya, tahtaboşu gıcırdata gıcırdata odasına girinceye kadar konuşmadık. Yaktı ışığı.</p>
    <p class="normal">“Vay! Ne zaman aldın bunu?”</p>
    <p class="normal">“Öğlende.”</p>
    <p class="normal">“Ne kirli çıkınsın. Nereden buldun bu kadar parayı!”</p>
    <p class="normal">“Biraz birikmişim vardı, biraz da fındık parası geldi anacığımdan. Denkleştirdik. Giderken bırakırım sana istersen. Hatırlarsın çaldıkça.”</p>
    <p class="normal">“Hatırlatma şimdi. Canım sıkılıyor zaten. Hem..”</p>
    <p class="normal">“Yarısını ödesen yeter. Gerisini ağır ağır aylığından.. Acelesi ne?”</p>
    <p class="normal">“Çalıyor mu bu şimdi? Anten manten?” Laf karıştırıyorum. Duygulandığımın o da ayrımında.</p>
    <p class="normal">“Çocuksun.” Çıt.. ‘Şimdi suzinâk makamından..’ Dilim damağım kuruyuverdi. Hadi sen sen ol da içme. Gülümsüyor tatlı tatlı. Gidip gusülhanenin kapısını açıyor. Elindeki konyak şişesini sallıyor. “Ah, rakı gider bu firaklı şarkıyla Faik’çiğim, ne yapayım konyağı?”</p>
    <p class="normal">“Haklısın gitmez, ama söz söz, mızıkçılık yok. Birer kadehçik, kutlamak için o da.. Hem..” Neler kuruyor bu adam kafasında?</p>
    <p class="normal">“Hem ne?”</p>
    <p class="normal">“Hem çalışılacak, bu akşam çalışılacak.”</p>
    <p class="normal">“Neye çalışılacak?”</p>
    <p class="normal">“<span class="ideitalik">Lamartine</span>’e!”</p>
    <p class="normal">“Hay allah seni kahretsin!”</p>
    <p class="normal">Uzatıyor yarılanmış su bardağını, mis gibi anason kokusunu şıp alıverdiğim. Kadeh ölçümüz fena değil. Tık, atıyorum, bekliyorum doldurulsun. Kıramadı. Bir yarım daha. Oh, kavruldu içim ne güzel, gözlerim çakmaklandı. Onunki de. Alıyoruz şişeyi ortamıza, bakışıyoruz.</p>
  </div>
  <div class="calibre1" id="calibre_pb_29"/>
</body>
</html>