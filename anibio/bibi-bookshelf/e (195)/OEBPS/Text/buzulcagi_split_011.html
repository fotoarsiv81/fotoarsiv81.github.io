<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Kaçıncı anason bulanıklığıydı bardağının?</p>
    <p class="normal">Duman bulutlarından sıyrılabilen tutkal sarısı ışık damlağı, gerdanı ikiye katlı azman adamın ipini koparmış, sinekli gözbebeklerini bırakmıyor hiç. Karşısındaki saç kargaşası, ağız artıklarıyla dolu tabakların, şişe dikitlerinin arasına yayılmış. ‘Getir gardaşım getir! <span class="ideitalik">Chateaubriand</span> bu ha?’ Yumuşak kalınlığına kör bıçağını yatırıp boğazlamaya çalışıyor pembe, pıhtı eti.</p>
    <p class="normal">Çakışmalı yanar sönerliği, dönengeç spot lambalarının. Pistin boşluğunu çevreleyen masalar, üzerlerine kapanan, arkaya devrilen kafatasları, püskürten, gemi azıya almış, kısık, yayık, zırlak kahkahalar, koşuşan kara giysili garsonlar, tavanda elektron fırıltısı, zebra şeritleri kesişemeyen duvarlarda.</p>
    <p class="normal">Kireç suratlı, kelebek kravatlı sunucu: Şimdi, büyük kalça, okşam kıvranmaları, sarsıntıları arasında gösterecek ak yuvarlağını. Hormonla azdırılmış asalak, mor halkalı memeler, karayosun bağlamış apış arası, kıç çizgisi! Bayanlar, baylar! Bütün özveriler, hazırladığımız bu göz kamaştırıcı atmosfer, birinci sınıf malzeme, sizler için! Amacımız, küskün, sünük dölyataklarınızı kızıştırabilmek, gevşek sünger dokusuna alkolle sulandırılmış kan pompalayarak büyütebilmek erkeklik organlarınızı! Teşekkürler! <span class="ideitalik">Streaptise! Vedette</span> yıldız! Evet, alkışlarınızla huzurunuzda, Senorita Manuela Kampanela!</p>
    <p class="normal">Şakaklarına sürekli vuran ebonit tokmak. Bağırsaklarında uyuyan tatlı su yılanı, alacasız, kaygan. Kanım kırmızı değil. Boşaltılıyorum, emiliyorum.</p>
    <p class="normal">Amonyak geçici aygınlığı. Pisuarda naftalin tabletleri, sigara izmaritleri. Alnını dayayıp soğuk fayansa işetiyor şarıl şarıl önündeki pörsük, esmer, sünnetli uzantıyı.</p>
    <p class="resimalti">* * *</p>
    <p class="normal">Bilinç açılması denebilir. Radyoya dokunma! açık seçik uyarısıydı galiba ağaran aklının. Yirmi dört basamak merdiveni yuvarlanmadan çıkabilmiş, ışıkları yakmış olmalı. Kolları bağımsız, güçlü. Mutfağa yöneldi önce. Kaçışan hamam böceklerine saldırdı, bulaşıktaşının birikintisine üşüşmüş. Yumruğun altında kırılan, çatırdayan kavkıların saldığı krema sıvandı ellerine. Birden eklemli çeliğe dönüşen biçimsiz parmakları işlemeye başladı çılgınca. Yatık, sırt sırta sıralanışlarından çekilip alınan porselenin, becerikli ellerde biçimlendirilmiş düğün armağanı birkaç kristalin, cam bibloların taş döşemede patlayan parçalanışları. Buruşturulan, bükülen, yırtılan alüminyum. Beton direkler dirençli. Kapılar tekmelenerek söküldü rezelerinden. Boş yatağı delik deşik eden parıltı, hiçliği biçerek, dönüp donuklaşarak, is lekeli duvarlarda dikey asılmışlığını, tellim alık saptamaların sıkılmazlığını sürdüren fotoğrafların mukavva suratlarını doğradı, deldi süzük gözlerini kıyım hıncıyla. Çatırtılarla ayrılıyordu iskemleler, koltuk bozuntuları kağşamış bacak bağlantılarından. ‘Nonoşum! <span class="ideitalik">Bir tanem, nur tanem!’</span> Hoho! <span class="ideitalik">Ça, par example!</span> Bütün evlerin, apartmanların kapılarını çalacağım, çıkanları darağaçlarında sallandıracağım! Yiyahhu! Hadi geçirin deli gömleğini sırtıma. Damgalayın böğrümü, cazırdasın! Korkmayın komşular, duvarlarım açık hepinize. Sinmeyin perde arkalarına, söndürmeyin ışıklarınızı. Yangın, lav, bora! Hey hovarda, lüle saçlı, güzel Tanrım! Uzaya saldığın piç yıldızlarınla övün! Kanım kırmızı değil diyorum, anlasanıza!</p>
    <p class="normal">Kalın cama girmiş, bilmiyor bileğini. Sıyırtarak çekiyor geri. Hiçbir ilkeye adayamadığı cömert kan, koyu kırmızı, kas yırtıklarından yayılıyor çaresiz avcuna.</p>
  </div>
  <div class="calibre1" id="calibre_pb_12"/>
</body>
</html>