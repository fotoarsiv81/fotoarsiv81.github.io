<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Komiserin kafası attı birden, çıktı dışarı. Altı torbalı, kançanağı gözlerinin. Ranzada başörtülü bir kadın. Koca kafalı oğlan çocuğu eteğine yapışık, içini çekerek mızırdanıyor boyuna.</p>
    <p class="normal">“Sussana lan velet.. Hasbinallah.. Hanım, sen de uzun ediyorsun ha! Biz ne bilelim nereye savuştu erin. Olur böyle vakalar karı koca arasında. Barışın gitsin.”</p>
    <p class="normal">“Bir değil, beş değil komiser abi, her Allah’ın gecesi bu. İçip içip basıyor tokadı, tekmeyi. Şu sabiyi savurup yapıştırıyor duvara minder gibi. Canıma tak etti. Herifi karakola çektirmeye yemin içtim. Beklerim. Komşular da şahit.”</p>
    <p class="normal">“İyi! Bekle bakalım. Zırlatma da şunu.” Ne dolmaz çile. Of anam of! Döndü odasına.</p>
    <p class="normal">Camı çatlak kapıyı itip girdiler. Komiser yarım bıraktığı ılımış çayından bir yudum aldı. Yokladı yanağındaki et benini. Buyrun şu da aklı başında bir adam güya. Ahmet’in osuruğu cinli biraz. Ötekine yöneltiyor kalkık kaşlarını.</p>
    <p class="normal">“E, ne olmuş Salih?”</p>
    <p class="normal">Ne desin? Sapısilik bir iş, değmez abartmaya.</p>
    <p class="normal">“Hiç Komiserim, mühim değil. Bey biraz sinirlenmiş, bağırmış çağırmış. Eşyalarını kırmış dökmüş falan. Bizi gayet sükûnetli karşıladı, değil mi Ahmet?”</p>
    <p class="normal">Ahmet çatkın, tavana bakıyor.</p>
    <p class="normal">“Aldınız acile götürdünüz. Cinayet yok. Komşulardan şikâyetçi yok. Öyle ya nelerine gerek. Rasih Bey de iyi hoş adam da.. Ne vardı ortalığı bu kadar telaşeye verecek? Adamın kendi malı. Kırar da döker de. Evinde bağırıp çağırmayacak da, nasıl rahatlayacak? Neyse, usulen tutun bir zabıt. Bu komşu milleti belli olmaz, yarın bastırırlar dilekçeyi. Ben bir telefon edeyim Rasih Beye.”</p>
    <p class="normal">Hay Allah razı olsun! <span class="ideitalik">M.Ş.E.</span>’nin demokrat komiseri aynen. Sakın bu adamcağız olmasın?</p>
    <p class="normal">Tuşlarında iki tek parmak daktilonun.</p>
    <p class="normal">“İstersen oku bir.”</p>
    <p class="normal">“Yok sağ olun. Şuraya mı?”</p>
    <p class="normal">“Ahmet, sen de imzala.”</p>
    <p class="normal">A’sı saçaklı, çarpık çurpuk bir imza. Tutanak tamam.</p>
    <p class="normal">“Rasih Bey pek üzgün. İnanamamış. Pek korkmuş. Ailesi çok asildir, yazık, pek yazık dedi, durdu.”</p>
    <p class="normal">Pek’leriniz pekişsin, peklik çekin yaşam boyu, ne diyeyim.</p>
    <p class="normal">“Asil kanımızı döktük, efendim. Gördük, gerçekten kırmızıymış.”</p>
    <p class="normal">Komiser put. Karıştı aklı.</p>
    <p class="normal">“Ne demek oluyor bu şimdi?”</p>
    <p class="normal">“Memur beylere biraz anlattım, başınızı ağrıtmayayım.”</p>
    <p class="normal">“Siz çıkın. Buyur, otur bakalım!”</p>
    <p class="normal">Bacakları salmış kendini, başı arkada, sargılı eli öbür kolunda, <span class="ideitalik">‘nekahat gibi tatlı.’</span></p>
    <p class="normal">Acaba ara sıra tahtası yerinden oynayanlardan mı?</p>
    <p class="normal">“Tamam. Değer mi canım bir eksik etek için? Boşa gitsin kaltağı! Al bir tane daha. Yakışıklı, aslan gibi adamsın.”</p>
    <p class="normal">Kırıttı:</p>
    <p class="normal">“Şekerim ayol! Hangi aslanlık? Fındık faresinden bile ödüm kopar.”</p>
    <p class="normal">“Ya! Öhö! Bu hal daha önce de başına gelir miydi?” Minareli takvime takılıyor gözü, eğrilmiş, düzeltirken okuyor içinden. Vah, vah! Boşuna tası tarağı toplayıp tırlamamış kadın. Tekliyor yüreği. Baktıramadı bir türlü. Tık, dedi mi, gitti gider.</p>
    <p class="normal">“Evet?”</p>
    <p class="normal">“Cevap verdim, efendim.” Sabahlayacak nasıl olsa. Şunu biraz işletip eğlense mi, kara kara düşüneceğine.</p>
    <p class="normal">“Bir çapanoğlu var bu işin içinde, ya ne?”</p>
    <p class="normal">“Olmaz olur mu, tabii var.”</p>
    <p class="normal">“Ne gibi?”</p>
    <p class="normal">“Bilmem ki, nasıl anlatsam? Birikim Komiser Bey, birikim.”</p>
  </div>
  <div class="calibre1" id="calibre_pb_16"/>
</body>
</html>