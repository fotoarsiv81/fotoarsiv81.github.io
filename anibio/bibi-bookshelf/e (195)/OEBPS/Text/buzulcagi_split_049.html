<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">İyi ki, devretmiş görevini kunduracı Nedim’e. Büzük çeneli, sarışın, Girit göçmeni. Yaptığı vidala fotinleri üç yıl eskitemedi. Hafif, suda yüzdür günlerce, nem çekmez, taşa vur, dağ bayır gez, paralayamazsın. Gerçek zanaatçı. İki yüz elli lirayı da ona vermişti, işkillenip. Fiyaskoyla sonuçlandı çünkü, genel seçimler, suçlanmaktan kurtuldu. Halk Partisi ezici çoğunlukta. Ölü toprağı serpilmiş gibiydi kasabanın üstüne, dişler gıcırtılı, gözler kanlı, parlamaya hazır saman tınazı herkes, öbek öbek toplanılıyor, homurdanılıyor. İlçe’nin belli başlı zenginlerini kodunsa bul. Ortalıkta görünmüyor hiçbiri. Evlerinin pancurları sımsıkı kapalı. Çifte payanda vurulmuştur allah bilir, ağır, gösterişli kapılarına. Kaymakam Hulusi makamına gelmemiş. Korktu kalleş elbette. Evinin önünde iki jandarma nöbet tutuyormuş. Tugay’a bağlı birliklere alarm verilmiş, subaylar kışlalarında, deniyor. Kemal’le konuşmuyorlardı, haklıydı kuşkusuz küsmekte. Hıdır, Mülayim, Sunullah, onlar da selamı sabahı kestilerdi. Abduş’un koltuk meyhanesine düşmeli. Barışırlar belki, oradalarsa.</p>
    <p class="normal">Adamcık ehlidil, parti murti ne umuru. Tam yağlı Edirne peyniri, kuru yemiş, üzüm geldi. Fıçıdan çekilen rakı karafakiye dolduruldu, kırılmış buz kâsesi eşliğinde masasına kondu. Attı. Üç, dört, beş.. buldu kafayı. “Ne var, ne yok usta?” Tezgâhı yağlı çaputuyla silip dururken, ıslak burnuyla iz sürüyor bir yandan, hava netameli. “Ne olsun paşam! İyilik. İşler kesat!” Birkaç müşteri var, açık şaraba talim eden, tenha bu akşam, doluşur millet umuyordu. Ne yapar? Kovar mı? Ne çıkar? Var git ayağına. Kızını da götürdü kaynanasının yanına, tümden yalnız. Kötü sarsmıştır bu yenilgi onu.</p>
    <p class="normal">Sallana sallana tuttu yolu, daldı sokak aralarına. Paslı tokmağı ara vermeksizin vurmaya başladı, ışık vardı, perdelerden sızan. Açıldı pencere. Ses vermedi ilkin. Bu Mülayim. Çete tamam.</p>
    <p class="normal">“Ben,” dedi, “Osman!” üstelenince.</p>
    <p class="normal">“Çek arabanı yüzsüz herif, ham ervah!”</p>
    <p class="normal">İndir camları şimdi, şangır şungur! Gidinin dolapçıları. Beşer onar lira konunca ceplerine, çantada keklik sandınız değil mi, efendimiz köylücükleri. Ulan Mülayim, sert olsan ne yazar? Sıkıyor mu petkanız, vurun, öldürün beni! Tekmeler savurdu yılmadan, budaklı yüzeyi kabarmış kapıya, yumruklar indirdi ellerinin ayasını kanatasıya.</p>
    <p class="normal">“Ne istiyorsun!” Kemal. Suratı karmakarışık, ardı karanlık.</p>
    <p class="normal">“Seni!”</p>
    <p class="normal">“Hassiktir!” Bir kafa attı karın boşluğuna, daldı içeri, uğunuyor bitik dost. İkişer üçer atlamalı adımlarla ulaştı sofaya, dayandı, etleri sıyrılmış kemik artıkları, devrik şişeler masasına.</p>
    <p class="normal">“Ötsenize bülbüller!”</p>
    <p class="normal">Hıdır, yanladığı sedirde tavada balık gözlerini az daha kaydırdı, yumdu. Eli sürahiye davranan Mülayim’in kolu gevşedi, sarktı birden.</p>
    <p class="normal">“Kırba gibi içmişsin topal pezevenk! Dua et kafanı patlatmadım. Defolup gitsen iyi edersin.”</p>
    <p class="normal">“Olur! Önce şu adamcağızı yatıralım da yatağına. Bayıldı mı ne oldu.”</p>
    <p class="normal">Koltukladılar yüzüstü kapaklanmış bir torba zavallılığı. Güçlükle çıkardılar yukarı, yaylanan merdivenlerden.</p>
    <p class="normal">Buyurdu:</p>
    <p class="normal">“Sen al git Hıdır’ı, ben oturacağım biraz daha.”</p>
    <p class="normal">Dikkatli kapatılan dış kapının kilide oturduğunu duymadı. Üşenmedi, indi aşağıya, anahtarı çevirdi.</p>
    <p class="normal">İnliyor karton kaplan!</p>
    <p class="normal">Dibini buldukları şişeyi dikti başına, bir yeşil zeytin attı ağzına ekşi salamurasını somurup, ilişti yayları bozuk karyolanın çukuruna uyumlanmış halis yün yatağın kenarına, ter kabarcıklarından sırılsıklam, ince saçların süslediği ak alnı okşamaya durdu, muhabbetle.</p>
    <p class="normal">Yıkkın bir gülümseme yayılı suratına. Hey yenik kartal! <span class="ideitalik">‘Pazar ola Hasan Bey!’</span> Ne demiş <span class="ideitalik">Napoléon Bonaparte:</span> ‘İki büyük güç var dünyada, akıl ve kılıç. Kılıç örgütlendiremez, akıl da savaşamaz. Ama yönetmek ve savaş kazanmak demek, kılıç gücünü örgütlendirme dehasına sahip olmak demektir.’</p>
    <p class="normal">Koşturdu leğeni, dar yetişti. Salyalarını sızdıran ağzı, kasılan midesinin sarı/yeşil bulamacını, öğürtülerle boşalttı ara ara, tükenmemesiye. Sildi yüzünü, boynunu, açtı göğsünü bağrını, kolonya tuttu burnuna. “İstemez, çek şunu be! Ah, ah.. kardeş, Osman kardeş.. İhanet.. Evet.. ben.. inan. Alçağım. Hırsızım. Kaynanamı düzdüm. Ne yapayım. Bulamadım başka çare. Çarptığım paralardan.. beş yüz lirasını ona verdim. İyi baksın diye kızıma. Orospu dölü. Cumhuriyet Savcısı ben. Anladın mı.”</p>
    <p class="normal">Bir gün darda kalırsa, o da çalacak, yakalanmaktan korkmazsa. Ne yapalım, düzen bu düzen, kıran kırana. Üzülme ahbap, sıkma canını.</p>
  </div>
  <div class="calibre1" id="calibre_pb_50"/>
</body>
</html>