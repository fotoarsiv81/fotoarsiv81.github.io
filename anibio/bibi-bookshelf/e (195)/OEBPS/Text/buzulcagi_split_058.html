<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Adranos İlçesi</p>
    <p class="normal">Asliye Hukuk Yargıçlığı</p>
    <p class="normal">Esas No: 1947/2199</p>
    <p class="normal">Karar No: 1947/626</p>
    <p class="ortaitalik">Gerekçeli Karar</p>
    <p class="normal"><span class="ideitalik">Davacı :</span> K.H.</p>
    <p class="normal"><span class="ideitalik">Davalılar :</span> Şükûfe Alp (Nam–ı diğer Viola) - Dr. Doğan Alp (Nam-ı diğer Prens Mişkin)</p>
    <p class="normal"><span class="ideitalik">Müdahil :</span> Osman Yaylagülü (İlçe Mal Müdürü)</p>
    <p class="normal"><span class="ideitalik">Zabıt Kâtibi :</span> Hıdır Şaşmaz</p>
    <p class="normal">Dava : Cumhuriyet Savcılığı’nın, 1947/327 Hazırlık Dosya No.lu olup açılan davaya esas teşkil eden iddianamesine göre, davalılar arasındaki evlilik bağının yok sayılmasına karar verilmesi isteminden ibarettir.</p>
    <p class="normal"><span class="ideitalik">Delillerin tartışılması :</span> İstanbul Kadıköy nüfusuna kayıtlı, 1921 doğumlu, ölü Dürdane’den olma, Nasrullah Kurdoğlu kızı Şükûfe Alp; yapılan yargılaması sırasında verdiği ifadede, iddianamede ileri sürülen görüşlere aynen katıldığını, yaşadığı dadılı, aşçılı, hizmetçili hayat, aldığı yanlış eğitim sonucu, akılca daha reşit ve mümeyyiz sayılamayacağı bir yaşta, genç kızlık heyecanıyla ve arkadaşları arasında, yakışıklılığı ve güzelliği <span class="ideitalik">John Gilbert</span>’ı gölgede bıraktığı yolundaki ortak kanaatten dolayı paylaşılamayan Çengelköy’lü Doğan’ı, bunların ellerinden alarak, onları kıskançlıktan çatlatabilmek gibi hoş görülebilecek bir nedenle, her türlü işve ve entrikayı geçerli sayıp, en sonunda baştan çıkarmayı başardığını, kendisi ile ilgili tasarılarının gerçekleştirilmesine engel olacağı, Prens’in henüz askerliğini yapmadığı, mali durumunun parlak bulunmadığı, sorumluluk alacak yaşta olmadıkları gerekçeleriyle evlenmelerine karşı çıkan muhterem babacığıyla bozuştuğunu, bütün baskı ve uyarılara, aile desteğinden yoksun bırakılacağını bilmesine rağmen, gurur meselesi yaparak, on sekiz yaşını doldurduğundan bahisle, adı geçenle evlendiklerini, zamanla sadece bedeni hayranlığın yeterli olmadığının farkına vardığını, büyük bir boşluk duygusu içerisinde kıvranırken, karşısına Osman Yaylagülü gibi feleğin sillesini yemiş, yaşına göre hayli olgun, kafası insanlık idealleri ile dolu saf bir Anadolu çocuğu çıkınca, akılla duygunun dengelendiği, toplum mutluluğunu kendi mutluluğundan ayrı düşünemeyecek bir anlayış oluştuğu zaman, gerçek sevginin varlığından söz edilebileceğine inandığını, bu nedenle içinde bulunduğu saçma statü’den kurtarılması amacına yönelik savcılık girişimini şükranla karşıladığını, beyan etmiştir.</p>
    <p class="normal">Dr. Doğan Alp; eşinin, yukarıda özeti çıkarılan ifadesini dinlerken şok geçirdiğini, küçük dilini yutacak hale geldiğini, kendisine sarsılmaz bir aşkla bağlı bulunduğunu, müdahil Osman’ın gözlem altına alındığı takdirde şizofrenik bir ruhsal yapıya sahip olduğunun ortaya çıkacağından kuşku duymadığını, karısının, bu tür delilerde kolay ayırt edilemeyecek olan kandırma yeteneğine kurban gittiğini, şayet aklını başına toplarsa her şeyi bağışlamaya hazır olduğunu, açıklamıştır.</p>
    <p class="normal">Bilgilerine başvurulan yeminli tanıklar ise; Alp ailesinin örnek alınması gereken bir uyumluluk gösterdiğini, annelerinin dünya güzeli kızlarını çiçek gibi giydirdiğini, davalıların saç saça baş başa kavga etmek şöyle dursun, bir gün bile yüksek sesle tartıştıklarını duymadıklarını, müdahil Osman’ın ilçede oldukça sevilse de, orta halli bir genç, alt tarafı köylü parçası, üstelik alkolik olduğunun herkesçe bilindiğini, kendisine <span class="ideitalik">‘şu mesele’</span> yüzünden pek de iyi gözle bakılmadığını, Şükûfe’nin herhalde geçici bir bunalımın etkisi altında böyle konuştuğunu sandıklarını, belirtmişlerdir. Mütalaası sorulan Savcılık Makamı; adres, kimlik ve imzası saklı ihbarcının iddialarına dayanılarak bu davanın açıldığını, yargılama sırasında ortaya çıkan gerçekler karşısında, kanuni dayanağı kalmayan davanın reddi gerektiği görüşünde olduğunu bildirdi.</p>
    <p class="ortaitalik">Gerekçe ve Karar</p>
    <p class="normal">Gereği düşünüldü:</p>
    <p class="normal">Türk Ulusu adına karar vermeye yetkili mahkememiz, düzenlenen iddianameyi, dosyada mevcut delilleri inceledikten sonra, davalılar Şükûfe ve Dr. Doğan Alp’in evliliklerinin iptaline yeterli delil bulunamadığı cihetle, açılan kamu davasının reddine;</p>
    <p class="normal">Haklı taraflardan birinin, kanuni nedenlerden birinin varlığı halinde boşanma davası açmakta muhtariyetine;</p>
    <p class="normal">Müdahil Osman Yaylagülü’nün; gerçek halk iktidarı için verilecek savaşımda, Şükûfe’nin kendisini ve dava arkadaşlarını kayıtsız şartsız destekleyeceğine güveni tam ise, hiçbir engele kulak asmayarak, bu yürekli kadını dağa kaldırmayı başarması halinde, hakkında kovuşturma yapılamayacağının bilinmesine;</p>
    <p class="normal">Şükûfe’nin, kaza sonucu edindiği anlaşılan kızı Ferda’nın öngörülen amaca uygun şekilde yetiştirilmesi için her türlü çabanın harcanması gerektiği yolunda önemle uyarılmasına;</p>
    <p class="normal">Yargılama giderleri yönünden karar verilmesine yer olmadığına;</p>
    <p class="normal">Yargıtay yolu açık olmak üzere, 1947 yılının bilmem ne ayı, falanca gününde verilen karar, savcının, davalıların, müdahilin hazır bulunduğu son oturumda, bunların yüzlerine karşı açıkça okunup anlatıldı.</p>
    <p class="ortayazi1">Yargıç</p>
    <p class="ortayazi1">M. Kemal Yurdakul</p>
    <p class="ortayazi1">(3433)</p>
    <p class="normal">“Çok yaşa Kemal’ciğim! Hiç güleceğim yoktu. Fırsat bu fırsat deyip bana da iyi yüklenmişsin ha! Vallahi güzel. Hani şu kararı ben de olsam, ancak bu kadar yazardım. Birkaç yerine takılmadım değil, ama..” Homurdandı. “Sana da yaranılmaz ki! Ver şunu, ver, imzalayayım.” Tuttum elini. “Kızdın mı? Gerekmez, sağ ol. Söz, götürüp elimle vereceğim ona. Anlayabilecek mi, daha doğrusu alınmayacak mı bilmiyorum, önemi de yok, ama dostluğunu eminim sevinçle karşılayacaktır. Ne o uykun mu geldi?” “Hayır. Dolapta rakı var. Getir, içelim, açılalım.” “Yeter. Uzun etme. Sen yat. Ben de gideyim artık.”</p>
    <p class="normal">Devrildi yavaşça yatağına. Horultusunu bekledim.</p>
    <p class="normal">Bir ara sapar gibi oldum, Viola’ya götürecek sokağa, caydım.</p>
  </div>
  <div class="calibre1" id="calibre_pb_59"/>
</body>
</html>