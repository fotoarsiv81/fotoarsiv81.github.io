<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Yeni müdür, pörtlek, kanlı gözlerini tavana dikerek: “Yönetim Kurulumuzca (1750) liralık bir kadronun size tahsis edildiğini sayın Umum Müdür bana tebliğ buyurdular, ben de size tebliğ ediyorum. Yeni vazifenizde muvaffak olmanızı temenni ederim,” dedi. Hay dilini eşşek arısı soksun. “Sağolun. Yarın ayrılırım. Size de başarılar.”</p>
    <p class="normal">Çocuklar durumdan haberliler, anlaşıldı. Masasına döndüğünde Zehra burnunu çekiyordu. Maviş’in gözleri kızarık. Gülten, kabuklanan avuçlarını kaşıyıp duruyor. Cavit yutkunmalı. Çıt yok. Ağızlarını bıçak açmıyor. Yıllarca, ne zaman nasıl patlak vereceği kestirilemez öfkesini, aşırı titizliklerini uysallıkla taşıdılar, sabrını, hoşgörüsünü de sevdiler. O da, onlara bağlanmış besbelli. ‘Sen’ çıkmadı hiç ağzından. Satarım anasını. Nutuk çekmenin sırası değil. Çık, git. “Ben akşama kadar yokum. Yarın ufak tefeğimi toplar giderim. Cavit, <span class="ideitalik">‘Sen’</span> dağıt lütfen, masamdaki dosyaları arkadaşlara.” Ne olmuş yani?</p>
    <p class="normal">Goralı’da aldı soluğu. Beyaz peynir, bayat patates tava, votka limonlu. İlk kez, ‘sen’. Bir bu kalmıştı koruyabildiği efendilik kuralı. İkisi de ince hastalık geçirmişler. Maviş ile Cavit. Saygısı kökten, çok içiyor, alıngan, liseden sonrasını götürememiş, genç yaşta anaya destek olmak, kardeşlere babalık etmek ona düştüğü için. Yüreklense de açılabilse Maviş’e, öğrenim düzeyi ayrımını abartmadan, zor, ama sürdürülmeye değebilir evlilikleri. Bir ara, o tepesinden bakan, klasik Batı müziği meraklısı genç adamı beğenmişe benzerdi Maviş, yürüyemeyeceğini anladı, kesti attı <span class="ideitalik">Platon</span> ilişkisini, iyi de etti. Gülten’in, hayatta kıyıp bir daha edinemeyeceği, çaldırırsa çıldırabileceği –nitekim çaldılar– biricik devetüyü paltosunun kolunu okşamasına gülümseyerek göz yumduğu günden beri artan yanaşık ilgisi, ileride kendisine başağrısı olacak. Çok farfara birader. Aygın baygın da bakıyor adama. Otuz yaş kısır kızlığından kurtulması gerek! Açılıp saçılmalı. Yırtıklaşmalı.</p>
    <p class="normal">İçki yükünün, dil peltekliğine zor getirebildiği sınıra ulaştı mı, <span class="ideitalik">Heidelberg</span>’de ticaret hukuku üzerine yirmi sayfayı bile bulmadığını kendisinin de itiraftan çekinmediği doktora teziyle övünmese de olağan koşullarda, <span class="ideitalik">‘en büyük benim’</span> diyesi, kelle kulak yerinde Başhukuk Danışmanı’yla tepişmeden nasıl çalışabilecek bakalım? Ortak toplantılarda adamı ne çıkmazlara soktu, bunalttı, şimdi buyruğunda, elbet acısını çıkarmaya can atar. İki ucu pis değnek. (1250) liralık kadrodan (1750) liralık kadroya atlamayı küçümseyemezdi, uydu memur mantığı.</p>
    <p class="normal">Öpüşmedi hiçbiriyle. Sertçe sıktı ellerini. Yemen askerliğine gitmiyor a! İki kat üstteki odada dolduracak çilesini bundan böyle.</p>
    <p class="normal">“Çok kahrımı çektiniz. Mutsuzluk kolay zenaattir. Hoşça kalın.”</p>
  </div>
  <div class="calibre1" id="calibre_pb_44"/>
</body>
</html>