<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Ne çok laf sığdırmış Bafra paketinin, on sigarayı onundan ayıran saman kâğıdı yerine koyduğu dörde katlı pusulacığın önlü arkalı yüzüne. Ufaltılmış harfler; okunaklı, özenli yazı aynı. Eyvah, Fransızca, Mesçidin önüne çıkan ara sokakta yolumu kesti mavi kurdeleli kız. Omuzdan takma sırt çantası, elinde sefertası. “Osman abi?” <span class="ideitalik">‘Osman abi evde mi? Horozlardan korkan yar..’</span> Yeter, sıktın ama. Çıkar at artık kafandan, adına düzülen şıllık tekerlemeli, şıkıdım havalarını, kanto sululuklarını. Karabebekli gözlerinin içi gülüyor. Çekinceli soru vurgusu, öğretilmiş dedirtmiyor, canayakın, doğal. “Sen nereden tanıyorsun beni bakim?” Çenesinden tutup kaldırıyorum. Ses yok. “Adın ne peki?” “N’apacaksınız?” Hele heleee! Hızla kolladı sokağı önlüğünün cebinden çıkardığı paketi tutuşturdu elime, ardına bakmadan bir koşu, gözden kayboldu bile.</p>
    <p class="normal">Bandrolu düzgün yapıştırılmış bu kutuda ne var? Geri döndüm. Toplu iğneyle kestim kapak çizgisini, her zaman yaptığım gibi, tam yerinden. Üst sırayı boşalttım.</p>
    <p class="normal">Takvime işaretlediğim kesin ayrılık gününe takıldı gözüm. Kargışlanması gereken coşkuna bak. Yanıldın Faik can. Bilmiyorum, belki soğudukça artar ağrım, dayanılmaz.</p>
    <p class="normal">Kabaca sökebildim. Yırt at şunu. Gene de dayanamayıp, bir araya getirdim parçacıklarını. Gerekçesi değil ölümünün – inansam da, bahanesi olamaz mı? Böylesi karar paylaşılamaz. <span class="ideitalik">Küçük Larousse</span> işime yarayacak mı bakalım? Bir alay bilmediğim, anımsayamadığım, kuşkusuz kendiliğinden bir anlama ya da anlamsızlığa çevrilemeyecek sözcük. <span class="ideitalik">İsmail Hâmi Danişmend</span>’in üç ciltlik <span class="ideitalik">Fransızca-Türkçe Sözlük</span>’üne de başvuracağız anlaşılan. On beş, yirmi satır için. Danişmend’in büyük yanılgılarını kim çıkarmıştı ortaya? <span class="ideitalik">İbrahim Dilmen</span> miydi? Çekişmeleri epey uzamıştı basında. Oysa üçüncü cildin sonundaki Latince özdeyişleri kullanarak nasıl da şaşırtacaktım bilgi derinliğimle Viola’yı. <span class="ideitalik">Houdini</span> çömezliğinde başarılı olurmuşum, yazık ettik.</p>
    <p class="normal">“Suçlanıyorum. Gereksiz vefa duygusu diyemeyeceğim, ama sana vurulmasından çekinilmeyen öldürücü darbenin, yalnız sana değil, bana da yöneltildiğine inanmaya başladım. Günlerdir kendimde değilim. Kesip atabileceğini mi sanıyorsun? Kaç kere sokağından geçtim. Kovulmayı göze alamadım. Çaresizliğini, onulmaz acını azaltamadım mı bana koştuğun gece? İçtenliğine ileniyorsun şimdi. Doğru değil. Prens, misafirler gittikten sonra, bak nasıl yorumladı olayı. ‘Garip, bizim evin burnunun dibinde yıkılması. Arkadaşlık bağını kanıtlama saplantısı, sorumluluk, suçluluk kompleksi daha doğrusu. Bence denge bozukluğuna neden olacak kadar içkili değildi. Senin de ikide bir ortadan kaybolman, yersiz değerlendirmelere yolaçmadı mı dersin? Özür dilerim şeri. Hemen yatalım, yorgunum.’ Yarın öğleden sonra saat üçle beş arası değirmen yolundan gidilen Cevizlik’te olacağım. Lütfen boşuna bekletme beni.”</p>
  </div>
  <div class="calibre1" id="calibre_pb_47"/>
</body>
</html>