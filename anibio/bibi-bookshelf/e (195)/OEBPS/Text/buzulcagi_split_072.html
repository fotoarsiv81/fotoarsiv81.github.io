<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Sabah çayını Veli’nin daracık dükkânında yudumlarken: “Param çıkıştığı kadar içerim,” dedim, “kimseden rakı parası almayacaksın bundan böyle. Rezil olduğumuz yeter. Hesabımı da çıkar. Öderim yavaş yavaş.”</p>
    <p class="normal">“Borcun yok.”</p>
    <p class="normal">“<span class="ideitalik">On ne peut pas badiner avec l’amour. Adieu. O.Y.</span> Bu son. Uğradığında verirsin. Ne yapalım kısmet değilmiş. Sağ ol. Allah senden razı olsun. Ettiğin iyiliği babası yapmaz adama.”</p>
    <p class="resimalti">* * *</p>
    <p class="normal">Anamın Zile’den yolladığı mektup düştü aklıma.</p>
    <p class="normal">“Osman’ım, yavrum, artık sana harçlık yollayacak dermanımız kalmadı. Hiç beklemediğim zamanlarda çıkagelen miras kırıntılarıyla yapındırdığım bilezikleri de sattım. Yani tıngır tas, tıngır elek haldeyiz. Ninen yapayalnız. Yalvar yakar oldum babana, gidip getirdim kışın yanımıza. Altı ay dayanamadı. Alışmış köyüne, köylüsüne. Baban da allah selamet versin, bilirsin ne ters adamdır. Duydum ki, dört beş parça tarlasını da, ‘Sana ölene kadar bakarım ana,’ diyerek üstüne çevirtmeye çalışıyormuş Kör Sadi. Kanal şehidi Fuat dayının oğlu Enver, Tapu Sicil Muhafızı olmuş, Afyon’da, ona yazdım, ‘yazık iyice ihtiyarladı kadın, yarım aklını çeler bu aylak paytoncu, ele güne muhtaç, kefensiz gömülür, birkaç günlüğüne izin al git de, vasiliğini üstlen,’ dedim. Bana bir zehir zemberek cevap, kanım dondu. Bunak yerine koyuyormuşuz nineni. Hepimizden aklı başındaymış. Kolaymıymış vasiliğini almak. Tarhanası, bulguru, tahıl gelirini yiyelim diye, yanımıza aldırmışız. Baban fitliyormuş beni. Zavallı hayatında mal, para değeri bilmiş de sanki. Duysa küplere biner, yüreğine iner. Evlenirken, beş yüz osmanlı lirası, ‘Kadıbabandan miras hissen,’ deyip, tutuşdurdulardı elime. İstiklal Savaşı sürüyor. Çanakkale gazisi, yeni evli de, babanı göndermedilerdi iltimas edip cepheye. İhtiyat zabiti. Gazhane’yi bekliyor Samsun’da. Her ay maaş ne gezer. Düşürdü mü, çaldırdı mı ne bileyim. Kırkın çıkmamış daha. Müftügillere gitmiş, oturup hıçkıra hıçkıra ağlamaya başlamış koca adam. Elbet içime lök gibi oturmuştu, ama, ‘Canın sağ olsun. Babam da sensin, kocam da, bizi aç açık bırakacak değilsin ya, bu günler elbet geçecek, kazanır bakarsın çoluk çocuğuna,’ dediydim de, odur budur, her fırsatta, önüne gelene anlatır, ‘Başıma kakınç etmedi, dostlar başına böyle asil kadın.’ Bereket iki tepeliğim, burma bileziklerim, beşibiryerde’lerim vardı, savaş bitip baban Amasya Tahrirat Kâtipliği’ne tayin edilinceye kadar, bozdurup bozdurup sıkıntı çekmeden geçinip gitmiştik. Milletin tarlalardan ebegümeci, güneğik, rezene toplayıp haşlayarak, arpa kavurgasını zor bulup açlık bastırmaya çalıştığı, dişini tırnağına takıp düşmanla bağıştuğu, Allah bir daha göstermesin zorlu yıllar. Hazıra ne dayanır yavrum. Tabii hiçbir şey kalmadı elde avuçta. Bu da yetmemiş Enver terbiyesizi, daha ne hakaretler yağdırıyor bak hele. ‘Kör Sadi’ye iftira etmeyin. Ondan başka kim ilgileniyor ninemle. Asıl sizin niyetiniz tarlaların üstüne oturmak.’ Allahından bulasıca. İşte böyle hal keyfiyet, başını ağrıtmayayım daha fazla. Ya kendine bir iş tut, ya Alala’ya git, rençperlik öğren, canyoldaşı ol anama. Toprak insanı diri tutar. Yad ellerde sersefil yaşamaktan iyidir. Baban okumuş da ne olmuş. Sürünüyoruz işte. Senin de olup olacağın bu. Ninen, ‘Osman’ım der, bir daha demez. Yani vaziyet bu merkezde. Ben güzel gözlerinden, Nâlan ellerinden öper.”</p>
    <p class="normal">Temiz hava, bol gıda. Halis koyun sütü, kaymak. Keşkeğe çalarsın kaşığı. Bu köylü milleti cahil, babadan gördüğünden, bildiğinden şaşmaz. Giderim Ziraat Memurluğu’na. Bilimsel çalışırım. Bakarsan bağ, bakmazsan dağ. Sorun toprağın cinsini, cibilliyetini, verimini, neyin ekilip, ne zaman biçileceğini iyi bilmekte. İlaçlama, gübreleme savsaklanmayacak. Çiçek ekimine yönelinmeli. Ayrık otlarını kökleyip sökmek gerek. Bire üç mü veriyor misal, yedi, on verir. Yılda bir mi mahsul alıyorsun, ikiden, üçten ne haber?</p>
    <p class="normal">Anamın savı doğru çıktı, ağzından girip burnundan çıkmış ninemin, ermiş muradına Kör Sadi.</p>
    <p class="resimalti">* * *</p>
    <p class="normal">Teyzemin oğlu Şükrü, kurmay binbaşı. Cumhurbaşkanlığı Muhafız Tabur Komutanı’ydı o sıralar. En iyisi oturup, ona acıklı bir mektup döşenmek, dik açı bel kırıp. ‘Kurtar beni bu bataktan, boğuluyorum!’</p>
  </div>
  <div class="calibre1" id="calibre_pb_73"/>
</body>
</html>