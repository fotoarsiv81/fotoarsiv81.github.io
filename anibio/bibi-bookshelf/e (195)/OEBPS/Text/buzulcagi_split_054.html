<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Sabah ezanını okuyan müezzinin bet çağrısına uyandım. Makam hak getire. ‘Tanrı Uludur’ diyor, gelmedi hoparlörlü ‘Allah-u Ekber’ daha gündeme. Usulca çıktım Kemal’in evinden. Başım dönültülü, mide suyu geliyor sulfato acılığında ağzıma. Durup, tükürüp, kimi tökezleyerek, kaç çapraşıklığı dolandıran sokakları güçlükle aşarak ulaştım kapıma. Elbiselerimle attım kendimi yatağa, soluğum şöyle böyle düzelirken, sızmışım.</p>
    <p class="normal">Gecikmeli gittim gene işe. Ellerim sarsak, kantaşı dindiremedi suratımdaki kesik yarasını, pamuk yapıştırdım, baktım olmayacak. Öğlen olsa da, sirkeli bir işkembe çorbası çeksem. İnadına vakit geçmiyor. Gelen evrakın yığılışına bakıyorum sadece bel bel, kalsın yarına, canı cehenneme. Bakalım nasıl davranacaklar bundan böyle Kemal ve sağlam dostları bendenize. Doğal olanı tümden merhabayı kesmek. Hırs basmış, öfkeleri daha bilenmiştir. İkinci sade kahve de vızgeldi. Parmaklayıp çıkarmaya kalksam beter olurum. Anlaşıldı, on ikiyi beklemenin anlamı yok.</p>
    <p class="normal">Oh, aydım yahu! Canım geri geldi. Acıkmışım da. İkile kardaş. Tuzlama olsun mu? Olsun. Ekmek de amma kabarmış, pufla. Böl ortasından elinle, kopar kopar yut. Haydaa, kadayıf çekti canım şimdi de, ne yapsak, yesek mi? “Usta!” “Buyur bey.” “Kaymak var mı, kaymak?” “Lafı mı olur, âlâsı. Vereyim mi?” Getir anasını satayım.</p>
    <p class="normal">Gırtlağıma kadar doymuşum allahıma, bel kayışım gevşetilmiş, cıgaramdan nefeslenerek vurdum doğru kâhkülü neşeli Hasan’ın kahvesine. Üstüne bol köpüklü, okkalı, orta şekerli kıyak kaçar..</p>
    <p class="normal">Tam, bir gürültülü höpürük alıyorum, gözlük üstü gördüm; Kemal’in sırtı değil mi o? Beton direklerden birini siper almış, dipteki masalardan birinde oturuyor. Âdeti değildir, iki laf çırpıştırmak dışı, uzun boylu uğramak kahvelere, hele bu han gibi kahveye adım attığını görmedim. Omzunun biri sağa eğri. Terslenmeyi göze alsam mı? İçimin kaynadığı üç beş insandan biri. Sanmam anımsasın kaçırdıklarını, belki usundan geçiriyordur, sarhoşlukla ele verip vermediğini kendini, kahroluyordur! Kalk git yanına, kırdık şeytanın bacağını, ama <span class="ideitalik">‘rüşvet değildir deyu’</span> almazsa selamını, günah gider senden.</p>
    <p class="normal">İliştim sessizce karşısındaki iskemleye. Atmaca gözlerine perde inmiş, ağzı can çekişen serçe. Sigara uzattım, itti elimi halsizce, duydum bırakılmışlığını, geçirme isteğini kanıma, minnet saygısını. Bir süre susuştuk. Tutulamayan iç çekişinden sonra, geldi neyse ki: “Soğutma kahveni, iç!” Sevindim. Çekingen ses, canlılığını bulacak yavaş yavaş.</p>
    <p class="normal">“Sen içmiyor musun bir şey?”</p>
    <p class="normal">“Demin kant içtim. Bozdu büsbütün.” Karnını bastırıp duruyor.</p>
    <p class="normal">“Kaynar kaynar işkembe çorbası paklar. Ben öyle yaptım.”</p>
    <p class="normal">“Bilirsin sevmediğimi o meredi.”</p>
    <p class="normal">“Öyle ya, affedersing, pardun!”</p>
    <p class="normal">Sivrisinek gülücüğü kondu yanağına, kalktı hemen.</p>
    <p class="normal">“Derin kesmişsin.”</p>
    <p class="normal">“Ya, sorma..”</p>
    <p class="normal">“Bok kokar!”</p>
    <p class="normal">“Doğru.” Dalkavukluğu sürdüreceğim ne yapsa.</p>
    <p class="normal">Birden dikildi ayağa, fincanı iki çevirip, yuttum telveli bulanık suyu. Çıktık.</p>
    <p class="normal">“İki et suyu. Limon. Domates söğüş. Beyaz peynir. İki duble rakı.”</p>
    <p class="normal">Bacak arası bakışlarını favullü saflıkla karşılamaya çalışıyorum. Nasıl bir sır vermeli, ki rahatlasın? Tümden mi pekişir huzursuzluğu? Binicisinin ilk mahmuzunu bekleyen iki yarış atı gibiyiz. Kadehin yarısına kıyıp gitmeli. Sıkıldım. O, benden atik davrandı.</p>
    <p class="normal">“Artık açılabilirsin!”</p>
    <p class="normal">“Demek biliyordun..”</p>
    <p class="normal">Egemen:</p>
    <p class="normal">“Takasa gerek yok.”</p>
    <p class="normal">Baş eğdim. Gözüm sulandı. Kötü pazarlık, haklısın.</p>
    <p class="normal">“İlgisi yok, Kemal’ciğim. Yardım edecek misin bana?”</p>
    <p class="normal">Büyük elini omzuma koydu, bastırdı.</p>
  </div>
  <div class="calibre1" id="calibre_pb_55"/>
</body>
</html>