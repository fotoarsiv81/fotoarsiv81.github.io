<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">“Sanığa sorgusunun tamamlandığı bildirildi. Son olarak bir diyeceği olup olmadığı soruldu. Cevaben, iddialar gerçek dışıdır, uydurmadır. Benim üzerime atılı suçla hiçbir ilişiğim yoktur. Ben tertemiz, milliyetçi, mukaddesatçı bir insanım. Vatanıma, milletime hizmetten başka hiçbir amacım olamaz. Böyle yüzkarası bir suçlamayla karşı karşıya bırakılmaktan dolayı son derece üzgünüm. Salıverilmemi isterim, dedi. İfadesi okundu, imzası alınarak dosyasına konuldu.”</p>
    <p class="normal">Şaşkın bakıyorum sorgu yargıcına. Özellikle ‘mukaddesatçı’ sözcüğü yazdırılırken ayaklanır gibi doğrulduğumda, eliyle, ‘Sus, otur!’ anlamına bir işaret yapınca, zorunlu olarak sesimi çıkarmadım.</p>
    <p class="normal">Ötekiler neyse de, Savcı Kemal’le ilgili soru sorulmaması tuhafıma gitmişti. Dışarıdaki polisleri çağırmasını beklerken, yargıç, “Kızım, sen yalnız bırak bizi biraz,” dedi. Öf, inse artık perde, bitse şu cansıkıcı güldürü.</p>
    <p class="normal">Pencereye gitti, sırtı bana dönük, dayadı alnını tozlu cama. Bir süre, siyah, ufak taneli tespihini çekti. Zorlama olduğu açık, uzun uzun öksürdü. “Sigarayı bırakmayı düşünüyorum da..” İyi. Bana ne yani bundan. “Masamın gözünde var. Yakın bir tane, ben de dumanından faydalanayım.” Allah allah bu ne samimiyet. Aman aldanmayalım, gevşemeyelim. “Sağ olun efendim. Tiryaki değilim. İçmesem daha iyi.” Anladı, üstelemedi. Boynunu döndürdü iki kez, iç geçirdi sıkıntılı. Karar veremiyor, ne diyecekse. Sonunda yüzünü çevirmeden konuştu. Sesi titrekçe, dokunaklı.</p>
    <p class="normal">“Bak kardeşim, resmi görevimiz bitti. Yargıcın öğüt verme hakkıdır. Hayat anlaşılmaz rastlantılarla dolu. Evet, iddiaların iler tutar yanı yok, ama ne demişler, ateş olmayan yerde duman tütmez. Sen şu kadını seviyordun değil mi? Bırak şimdi surat ekşitmeyi. Ona numara yaptın. Bayılır entelektüel geçinen karılar, böyle, nasıl derler, kelleyi koltuğa almış sandıkları gençlere. Biz de <span class="ideitalik">Nâzım</span> okuduk delikanlılığımızda, gizli gizli. Kemal bir üst sınıftaydı. En hızlımız. Atak çocuktu doğrusu. Bütün münazaralarda ekipbaşı. Yenilgiye uğratırdı karşı ekibi daima. Ama gerçekçi değildi. Şey çocuğu yani, ulusunun geleneklerini, göreneklerini bilmeyen muhallebi çocuğu. Öğrenince içim sızladı. Demek arkadaşlık ettiniz. Etkisi altında kalmamaya imkân mı var. Öylesine sevimli, yırtıcı, akıllıydı ki! Allah kahretsin, keşke bilmeseydim, duymasaydım.” Burnunu çekti. Ağlıyor mu ne? “Yoksa öldü mü?” dedim, gırtlağıma bir cam bilye takılmış. Başını salladı: “Aklı çok geldiği için olacak, akıl hastanesinde, Manisa Akıl Hastanesi’nde. Gidebilirsin. Ha, merak ediyorsun tabii. Bir süre daha yatacaksın. Son soruşturma açılacak. Delilleri değerlendirmek mahkemeye aittir. Yargılanacaksın. Beraat edeceğinden eminim. Ne var ki, burnun sürtülmeli biraz. Anladın mı, kolay değil vatan, millet kurtarıcılığına kalkışmak o kadar, bedava kahramanlığa karnım tok benim.”</p>
  </div>
  <div class="calibre1" id="calibre_pb_65"/>
</body>
</html>