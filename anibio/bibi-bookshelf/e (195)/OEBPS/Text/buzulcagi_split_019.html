<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">“Yaz kızım, soruldu.”</p>
    <p class="normal">“Yargıç rüzgâr gülü. Bu da mı taktik gereği? ‘Çay, kahve ne emredersiniz’ diyecek neredeyse. <span class="ideitalik">Bandit</span> koydum adını, terledikçe saldığı kokunun.</p>
    <p class="normal">“Öğretmen Metin Değerli’yle kahvede, aşevinde, yolda belde rastlaştıkça görüşürdük. Daha doğrusu havadan sudan konuşurduk. Evliydi. Evine gitmişliğim yoktur. İçkiye düşkünlüğü, mesleğine zararlı olur düşüncesiyle, ara sıra kendisini uyarırdım. Durmadan karısından yakınırdı.”</p>
    <p class="normal">Oynaş delisi diyorlar, parababası Muhyettin Sabuncu’nun, genç irisi, gazal gözlü, ince belli karısının, vebali söyleyenlerin boynuna, Kimyager Zekeriya Uluçam’la ‘âşikâre’ kırıştırdığı yolundaki güncel dedikodular, başlıca konularınızdan biriydi, onu biliyoruz. Başka?</p>
    <p class="normal">“Politikadan söz açmazdık. Hangi partiyi tutar bilmem. Ankara’ya geldiğim yıl mı, daha sonra mı anımsayamayacağım, Arhavi’den sanırım, beklemediğim halde, bana bir mektup yollamıştı. Yanıtlamadım. Bir daha da haberini alamadım. Yedi sekiz ay kadar önce, Yenişehir’de karşılaştık. Karısı ölmüş. <span class="ideitalik">Delirium tremens</span> tanısıyla hastaneye yatırılmış. Uzun süre tedavi görmüş. Üç ay raporluyum, dedi. Israrla yemeğe çağırdı. Kıramadım. Şükran Lokantası’nda yemek yedik. Annesinin ev adresini verdi, fırsat olmadı, gidemedim.”</p>
    <p class="normal">Deli mi ne? İçlidışlı sayılmayız, hoşbeşten ileri, yazışacak kadar. Güvenlik güçlerinin eline geçse, canımıza okunmasına neden olabilecek bir sürü yave! Neden bana gönderildi? Kuşkulanarak, hemen yırtıp atmıştım mektubunu. Yargıcın yampiri gülüşü tekin değil. Özel yöntemle açılmış, mikrofilme alınmış olabilir. Keşke söylemeseydim. Saklamayışım olumlu etki de yapabilir. Bildiğim, yargıç kararı olmadıkça açılamaz mektuplar. Aradan üç yıl mı geçti? Yasalar! Kim dinliyor yasaları? İnşallah durulmaz üstünde.</p>
    <p class="normal">“Garson Satılmış Parmaksız’ın ifadesi okundu, soruldu.”</p>
    <p class="normal">“Yanlış anlamış. Metin Öğretmen, Kore savaşına gönüllü olarak katılmak için dilekçe vermeyi düşündüğünü, ancak sivilleri göndereceklerini ummadığını söylemişti.”</p>
    <p class="normal">Yaptığı bağışlanmaz gafın yinelenmeyeceğine söz aldığım Metin, iki şişe birayla gene sapıtmış, başlatılan savaşın gerçek amaçlarını açıklıyor kendince, askerliğini türlü bahanelerle erteleten arkadaşını nasıl tongaya düşürdüğünü anlatıyordu. Adam hasta. Ne demeye düşersin peşine. Kısamadığı sesini birden yükseltmez mi: ‘Had’l’ dedim, ‘gönüllü gidecekmiş. Kim takar seni. O kadar hevesliysen, önce sen teslim ol askerlik şubesine!”</p>
    <p class="normal">“...ben, kesinlikle, gözleri aydın mandacıların, işleri iş, demedim.”</p>
    <p class="normal">“Soruldu.”</p>
    <p class="normal">“Gördüler mandacı düşmanları, taş yerinde ağır, dedim.”</p>
    <p class="normal">“Soruldu.”</p>
    <p class="normal">“Yerine, zamanına, ulusun çıkarlarına göre tutum değiştirmek doğaldır, yararlıdır, demek istedim, istedik.”</p>
    <p class="normal">Hani politikanın adını almazdık ağzımıza, göbeğine düştük. ‘Çeneni tut’ kuralını unutur musun? Gülçin! Ben sevmedim sanığı. Eklemek gerekirdi. ‘Kaldı ki, tanığa, manda yönetimiyle kimi yörelerde kömüş de denilen manda arasındaki ince ayrımın ne olduğu sorulsa, doğru dürüst yanıt alınabileceğini sanmıyorum.’</p>
    <p class="normal">Sustu yargıç. Kurgusu biten <span class="ideitalik">‘Aynaroz Kadısı.’</span> Başka nedeni olsa gerek huzursuzluğunun. Dalgınlıkla hap yapan daktiloya ilgiyle baktı. Bu mevsimde vual çorap giymiş. Bunların ellerindeki kanıtlar, karşılık verilmemiş bir mektup, boşa çıkarılması işten değil, kulaktan kapma lakırdılar türündense, inayet ola. Ama, sanmam bu kadar aptal olamazlar. Dayımın oğlu ile Ziraat Fakültesi’nde okuyan iki arkadaşı bizim eve sık gelirlerdi. Onlar da içeride. Aynı koğuşa konulmadık. Resimleri gösterilen kişilerin hiçbirini tanımıyordum. Derleyip toparladıkları yirmi kadar garibanın arasında dişe dokunur, beni adamdan saymazsak, dört beş cücük beyinli var, öbürleri ne hikmetse sekiz on ucuzcu terzi, bir bakkal, bir spor yazarı, iki lise, üç üniversite öğrencisi. Büyük bir şirketin muhasebe müdürüymüş Emin Dıngıllı. ‘Bakmayın öyle sümsük sümsük dolaştığına, eski kulağı kesiklerdendir.’ Onun sayesinde kazan kaynatabiliyoruz. Gazetelerde başlıklar atıldı, koca puntolarla. BÜYÜK HIYANET ŞEBEKESİ ORTAYA ÇIKARILDI. Metin görünürlerde yok. Alkol komasına girmiştir! Sorgulama faslı bitse de, iyice anlasak olanı biteni. Açıkça korkutmaca. Muhalefet Lideri’nin ucundan kenarından, belki de, dostlar alış verişte görsün niyetine başlattığı biçimci, yokumsu homurtuları bile susturacaklar. ‘Hayvanları Koruma Derneği’ üyesi olsam bari. Kitaplarımın büyük bir bölümünü yakmıştım sobada, gece yarılarını bekleyerek. İşyerindeki masamın kilitli gözünü açmışlar. Anahtar zor döndü, bunda bir iş var. Ne okuyordum o zamanlar? <span class="ideitalik">‘Ahuramazda Böyle Dedi.’</span> Salaklar! Ne bulacaklarını sanıyorlardı? Yasa dışı örgüt üyelerinin adlarını mı? Zarflarından ayıklanmış yığınla mektup geçmedi ellerine tutuklandığım gün. Sevindim. Oysa ne kalacaktı onlardan başka, ölümle yüz göz olacağım yalnızlık çağına? Pösi’ciğim, kırbıyık ayıcığım, okur okur, iç çeker, gülümser, baş sallar, arada bir kataraktlı gözlerin dalar, sulanırdı. Ciğerimin köşesi, hekim adayı yeğenim, övünmeye ne hakkın var rastlantılardan, tersine, aramızdaki kan bağının, kantarın topunu sıkça kaçırdığına bakılırsa, sinir dengesini herhalde epeyce bozduğu hızlı hayta, “<span class="ideitalik">Nymphomanie</span> ne demeye gelir bilmiyorsun anlaşılan, uymamış” dedi. Baktım sözlüğe. Uyy! başıma gelen. Günümüzün geçerli terimiyle <span class="ideitalik">macro</span> düzeyde <span class="ideitalik">narcissisme</span> önerime dudak büküldü. “Amca, sen ailede benim için oldukça ilginç bir vak’a olacağa benzersin!” Alınmadım, bir oktav daha şişindim. İki yıl kadar önce icra yoluyla çıkarıldığım gecekondu için düzenlenmiş arama kararı. Yenisi yargıç onayına sunuluncaya kadar, sora soruştura buldukları şimdiki inimin kapısına dayandılar. Islıkla bir türkü tutturmuş, <span class="ideitalik">Meryemo</span>’luydu sözleri, gene <span class="ideitalik">ayna var</span> işin içinde, radyoda söylenilmesi yasaklanmış mıydı, <span class="ideitalik">karakolda</span> değil, suratımı sabunluyorum, kapı vuruldu güm güm. Sevmem! Tüylerim dikilir kastanyet şakırtısından. Dölü katıksız İspanyol, yay gibi gergin, güçlü boyunlarına kalleşçe saplı kılıçların dize getirdiği kutsal hayvanlığı, sen kalk, üstelik kurşuna diz <span class="ideitalik">Federico Garcia Lorca</span>’nın gül yumuşacığı yüreğinde. Hadi uzat bakalım kendi kalın bağırsak yaşamını. Ağıt anıtlarıyla donat dünyanın dört bir yanını. Açıkladılar bütçelerini. Elli iki milyar dolar daha, ona eşit ya da çok, bilmem kaç milyar ruble, frank, sterlin, dinar, doyçemark, yen, florin, riyal, kuron... ensesi kalın, sömürgen devletlerin, birbirine düşürerek ‘mazlum’ ulusları, kışkırtarak bağnazlıkları, dikta delilerini, silah pazarına dönüştürdükleri ülkelerin, o yüzden solda sıfır virgüllere tekerlenen adlarını say say bitmez para birimleri; ana kuzusu bebeleri boğazlamak, tazı belli delikanlıları, çilek kokulu kızları, didinen, üreten köylüleri, işçileri, aydın kafaları, koyunları sıcacık ana-babaları, mutlu ölümler uman nineleri, dedeleri, kestirmesi: ataları <span class="ideitalik">Âdem</span> ile <span class="ideitalik">Havva</span>’dan beri kardeş, bacı, sevgili, dost yaratılmış insanlığı, insanlık; özgürlüğü, özgürlük adına yok etmek için kullanılacak öyle mi! Öttürün artık <span class="ideitalik">İsrafil</span>’in yuf borusunu, yeter! Benden <span class="ideitalik">Purcell</span> incesi şiirler bekleyen serap bungunu çocuk, bakıyorum – gözlerin kağnı tekerleği! Birbirimize mi ağlamalıydık? Altta kalanın canı çıksın çarkının kısır döngüsüne hep birlikte katkımızın aymazlığına, bireysel, dönek mutluluğumuzun soysuzluğuna, bile bile körlüğümüzün sıkılmazlığına boğalar gibi kızıp, çılgına dönsek de, elleri böğründe kalakaldığımız için boğulmalı değil miydik hıçkırıklara? Timsahsam, sürüngensem, bu puştluğumun, ikiyüzlülüğümün ayrımındayım, katalavis! Halam açtı kapıyı. Yelyepelek, yuvarlana yuvarlana geldi, soktu ağzını kulağıma: “İki sivil. Arkadaşlarınmış. Seni istiyorlar!” Kapı tutulmuş! Afallamadım, yüreğim hızlandı, sesim kırılmadı pek, yüksek perdeden duyurdum: “Tıraş oluyorum, bir dakika, şimdi geliyorum.” Arama izni ceplerinde olsa çoktan dalmışlardı içeri, tiftiğini atmaya başlamışlardı ellerine ne geçerse. Soba nar gibi, kızgın, üstünde bakır ibrik. Ev sarılmış çepeçevre, mahalleli pencerelerde. Tutuklanıp kelepçelenerek iki saat sonra, dönüşümüzde becerdilerdi o işi. Unutulduğundan mı, ‘yok devenin başı’na duyulan sarsılmaz güvenden ötürü mü, anımsayamıyorum, her nasılsa kitaplıkta kalmış, <span class="ideitalik">Ignasio Silone</span>’nin bir romanı: <span class="ideitalik">Fontamara</span>, rahmetli eniştemin Birinci Dünya Savaşı’ndan kalma, özene bezene, düzene soktuğu <span class="ideitalik">Wilhelm</span> bıyıklı fotoğraflar albümü, Kocabeyoğlu Pasajı’ndan alıp odamın duvarlarına çivilediğim İkinci Dünya Savaşı’na katılmış bir Alman ressamının, yüzkarası kırım, öldürüm, boğuşum yıllarının ürkünç yıkıntılarını betimleyen yapıtlarından taşbasması yöntemiyle çoğaltılmış resimleri baş kanıtlardı bana göre, torbalarına tıkıştırıp götürdükleri arasında. Yorgan, döşek, küp, sandık, kavanoz, çuval, ne varsa şişlenmiş, yetmedi ters çevrilmiş, içi dışına çıkarılmış, ortalık yün, kıtık uçuntuları, toz dumandan geçilmez olmuştu. Kömürlüğümüz olmadığı için, sundurma altına koydurduğum iki büyük kömür sandığından, istifi yarılanmış sobalık odunlar arasından da, bildiri, kitap, telsiz, tabanca gibi şeyler bulamayan, akşın denebilecek kadar ak kirpiklisi, kan ter içinde, sinirli, bozguna uğramış tavırlarla taşlığı arşınlayıp duruyordu, ama öteki köse, yaşlı komiserin hiç de canı sıkılmış görünmüyordu alınan sonuçtan. “Hırsızlık değil a, bu da bir mefkûredir valide, üzülme, inşallah çok tutmazlar içeride!”</p>
    <p class="resim">* * *</p>
    <p class="normal">“Kızım, sen biraz çık.” Kaşları yukarıda hâlâ. Dalıp gitmişim, toparlandım. Tütün kokusu başımı döndürüyor. Ne olur bir fırt çektirse. Kalktı yerinden. Pencereye durdu. Sık götürüyor sigarasını ağzına. Sol eli, pantolon cebinde. Daktiloyu dışarı yolladı, sohbet yöntemine başvuracak anlaşılan. Döndü, masasına yöneldi. Bir daha baktı ayarlayarak gözlüklerini, dosyanın açık sayfasına, başını salladı, üzgünümsü, bastırdı tablaya sigarasını gene kırıp belinden.</p>
    <p class="normal">“Ne yazıyordu o mektupta?” Ses yumuşak. Gördün mü, nasıl yok haberleri. Aman, zaman kazanalım.</p>
    <p class="normal">“Hangi mektupta efendim?” Anladım. Değil mi ama! Dişgöstermeden ekledim neyse. Yanıt bekliyor. Desem mi ki, ‘Biliyorsanız ne soruyorsunuz?’ Soruyu soruyla karşılasam?</p>
    <p class="normal">“Tutanağa geçirtmeyecek misiniz?” Umutlandı gibi. Yayıldı hafifçe ağzı.</p>
    <p class="normal">“Geçirtmekte sakınca mı var?” Vay, yakalandım bile. Topu iyi çevirdi hakçası. Yapılacak iş, şimdilik – kesin yalanlama.</p>
    <p class="normal">“Ne münasebet.”</p>
    <p class="normal">“İyi ya, açıklayın öyleyse.” Basbayağı oynuyor adam. Kısıldık faka. Ne demeli şimdi? Gözüm kararıyor birden. “Aslı ya da kopyası elinizdeyse siz açıklayın. İçinde selam kelam yazılı olsa bile, bana gönderilmiş bir mektup, benim namusuma emanet edilmiş demektir!”</p>
    <p class="normal">Öyle mi! Zor tutuyor kendini. Namustan söz eden şu aşağılık <span class="ideitalik">komonist</span>‘e bak. Gösteririm ben sana şimdi namus ne demek!</p>
    <p class="normal">“Öğretmen Metin Değerli’nin ifadesi okundu. Soruldu.”</p>
    <p class="normal">Kaynar su indi başımdan aşağı. Hödük! kendi kıçını kurtaracak aklınca. Garson Satılmış Parmaksız’ın ifadesini, üç aşağı beş yukarı bana yükleme yoluyla yinelemekle yetinmiyor, daha tanıdığı yıllarda benim komünistlerle, özellikle Savcı Kemal Yurdakul’la düşüp kalktığımdan dem vurarak, sapık fikirlerimi yaymaya çalıştığımı el yazımla da kanıtlayabilmek, ilgili makamlara duyurmak amacıyla bana bir mektup gönderdiğini de ileri sürüyor.</p>
  </div>
  <div class="calibre1" id="calibre_pb_20"/>
</body>
</html>