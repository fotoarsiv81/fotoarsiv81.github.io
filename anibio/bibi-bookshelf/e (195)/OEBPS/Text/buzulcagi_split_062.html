<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Tanrı artırsın, gözü olanın gözü çıksın, güzel iş yapıyor, milyonluk cirolardan söz ediyor dayıoğlu. Sarışın sekreter, fıstık. Muhasebecisi, hoplar memeli, anasının kızı. Bürosunda bana da oda verdi. Kapısına, sarı maden üstüne Alman stili, kabartma harflerle, <span class="ideitalik">‘Osman Nijad – Hukuk Müşaviri’</span> yazılı gösterişli bir plaka koydurdu.</p>
    <p class="normal">İzbe gibi karanlık adliye koridorlarında koşuşturacak, dar merdivenlerden soluk soluğa inip çıkacak halim yok. Kıraner Hanı’na işi düşenler bilir. Çiş kokuları, sigara dumanları, mübaşir çığırtıları, omuz vurup kendine yol açmaya çalışan davacılar, davalılar kalabalığı, cübbeleri <span class="ideitalik">James Bond</span> çantalara tıkılmaktan bumburuşuk, yakaları yağlı, oradan oraya seyirten avukatlar, uğultu dolan daracık odalarda yargı görevini yürütmeye uğraşan yargıçlar, daktilo takatukları.</p>
    <p class="normal">Ara sıra, avukat tutmaya gücü yetmeyen, işlerinin vekille izlenmesi gerekmediği kanısında olanlara dilekçe yazıyor, sözlü danışmaya gelenlere sözde akıl vererek, gönüllerinden ne koparsa eyvallah –rakı parasını çıkarabiliyorum. Hâlâ kira evinde oturuyorum, bodrum katından yukarı ‘terfi’ edemedim, zararı yok. Allah devlete millete zeval vermesin, iyi kötü emekli aylığım var. Otuz yıl hizmet karşılığı ikramiyeyle ahır bile alınamazdı. Dayıoğlu’na verdim, işletiyor, tefecilik ayıplanmıyor ki artık, tersine saygın meslek, dört beş bin kâğıt da bu yoldan geliyor, kuru başıma daha ne isterim.</p>
    <p class="normal"><span class="ideitalik">Tavukçu</span>’nun üçüncü sınıf lokantasına dadandık kıştan beri. İçkiye en az yüzde bindiren, mezeleri, ev yemekleri çekilir, hesap pusulası bayağı ehven, kasabalarda rastlanan soydan bir aşevi.</p>
    <p class="normal">Kafayı uzattım, göz attım bizim köşeye. Gazi Metin gelmemiş daha. Cadaloz karısıyla kavgalaşmışlardır. Şimdilerde değnekçi Vasıf; minibüsçü İlhan birazdan damlarlar. Vasıf, altıncı derece evrak memurluğundan emekli. Ortaokul ikinci sınıftan belgeli. Beş çocuklu. Hayırsız olanı dışındakiler hâlâ eline bakıyor. Büyük kızını Dikimevi’ne yerleştiremedi, kim alır yaratana yan bakan surat fukarasını, kulakları da ağır, çocukluğunda geçirdiği menenjit yüzünden. Dertli çok. Denemediği uğraş türü kalmadı sayılır. Naylon torba satıcılığı, kâtiplik, çaycılık.. hiçbirinde dikiş tutturamadı, sinirlendi mi siktir çekip bırakıyor işi, İlhan’a dayadı sırtını bu kez, bakalım ne kadar dayanacak hır çıkarmadan.</p>
    <p class="normal">İlk karşılaşmamızı anımsıyorum. Rüyam Lokantası’nın bahçesinde, salkım söğüdün altındaki iki kişilik masada, tek başına içkisini yudumluyor, bir yandan kendi kendine konuşuyordu galiba. Baktım dik dik, uzun uzun. Tanımazdan geldi. Yer değiştirdi, arkasını döndü. El etti garsona! İskeleti eğrilmiş, büsbütün ufalmış, gençliğinin arabına dönmüş, gözler değişmiyor kolay. Sataşma, bozma rahatını adamcağızın, diyorum, sinirlerimin gerilmesini de önleyemiyorum, durdum duramadım, ‘Kaçmadan, iki çift laf et şu herife!’ kaptığım gibi rakı bardağını, gittim doğru masasına, çöktüm karşısına. “Metin! Ne o..”</p>
    <p class="normal">Kalktı ayağa. Gözleri dolu dolu. Nasıl oldu bilemem, kucaklaşıverdik! Hıçkırmaya da başlamadık mı, birbirimizin omuzlarında! Yaşlanınca çocuklaşıyor insan, derlerdi de inanmazdım. Müşterilerin, garsonların tuhaf, meraklı bakışlarına kim aldırıyor. Koşup gelen şef Erol’a açıkladım. “Canciğer arkadaşım! Kaybetmiştik birbirimizi. Allah gecinden versin, öldü sanıyordum. Az buz değil, yirmi sekiz yıl sonra, değil mi Metin, aniden karşılaşınca.. Söyle yavrum Mustafa’ya, taşıtsın ne kaldıysa masamdaki nevaleleri buraya.. ha, bir ufak daha, içeriz değil mi?” Burnunu çekerek, gözlerini silerek gülümsemeye çalışıyor, kafa sallıyor: “Elbette.”</p>
    <p class="normal">“Ah Osman’cığım ah, nasıl yıkıldım, mahvoldum, bilemezsin..”</p>
    <p class="normal">“Sus, Allahını, dinini seversen.. Gençtik, hepimiz ne aptallıklar ettik. Kimsenin kimseye ağız açacak hali yok.”</p>
    <p class="normal">“Sağ ol, sağ ol. Allah razı olsun.. şuramdaki irini deştin, rahatlattın beni..”</p>
    <p class="normal">Ceketinin yan cebine sokulu boş kolundan alamıyordum gözümü. Acı acı güldü:</p>
    <p class="normal">“Gazi Metin diyorlar! Alay ediyorlar. Etsinler. Akılları neden sonra başlarına geldi. Çarptılar beratlarını, madalyalarını suratlarına miting alanlarında. Kaç para. Özgürlük uğruna öldüler, kollarını, bacaklarını verdiler öyle mi! Gâvur bu, işine gelmedi mi, nasıl içine ediverdi onurumuzun, gördük!”</p>
  </div>
  <div class="calibre1" id="calibre_pb_63"/>
</body>
</html>