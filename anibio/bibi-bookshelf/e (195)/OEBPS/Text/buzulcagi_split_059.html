<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Feride’yle Hamdi’nin Nişantaşı’ndaki evlerinde geceyarısını geçe karşılaşmamızı anımsıyor musun? “Bir aydır bizde kalıyor. Sinemaya gitti. Gelmen iyi oldu. Konuşursunuz.”</p>
    <p class="normal">Sofradan kalkılmamıştı daha. Koştun. “Güçlüsün, güçlüsün diye diye bu hale getirdiniz beni!” Omuzlarımda sarsıla sarsıla ağladın.</p>
    <p class="normal">Gün ağarıncaya dek anlattın, dinledim. David’e tutulduğuma inanmış görünmeyi neden yeğlediğini anlamıştım. ‘Büyütme olağanı, doğal eğilimleri, aptallık etme’ diyeceğime seni destekler, kesin karara yöneltir tutumumun özündeki pamuk ipliğine bağlı umudu sezebildiğini sanmıyorum.</p>
    <p class="normal">Bir gece denizinin kıyısında, köreltilmiş ışıklar altında, bilerek yapılmamış, nasılsa denk gelivermiş yersiz kabalığı bağışlayamamıştın. “Mesih değil, <span class="ideitalik">Messiaen</span>. Egzotik kuşlarla aklını bozan Fransız besteci.” Feride’nin kısa parmaklı elleriyle ceketimin yakasında birazcık tutundurduğu, kabul etmemekliğim gereken, “Hak etti ama!” avutmacasına gizlediğini sandığım yandaşlık duyurumsamasını; daha gündüz yanağıma kondurduğun, yorumlanmaya gelir de, gelmez de –evcilimsi öpücüğü, unutmadım hiç; Koço’da birdenbire: “Evime dönüyorum!” diyerek fırlayıp gitmeni, bakakaldığımı arkandan, deneyimli yalnızlığımın neden aldanmaktan hiç bıkmadığına ya da hoşlandığına şaşıp, acıyla gülümsediğimi de.</p>
    <p class="normal">Kızkulesi yerinde duruyor. <span class="ideitalik">‘Benden selam olsun Bolu Beyi’ne.’</span> Tüfek. Eğri kılıç. Paslanmak zorunluluğu. Bilmem anlatabildim mi?</p>
  </div>
  <div class="calibre1" id="calibre_pb_60"/>
</body>
</html>