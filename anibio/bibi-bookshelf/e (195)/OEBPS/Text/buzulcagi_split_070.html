<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Üç ay, dile kolay, damla içki koymadım ağzıma. İlk günler iyi zorlandım, dakkabaşı kahve, çay, dört paket sigara, yerli yersiz ona buna çatmalar, bağırıp çağırmalar. Eczacı Fahri Canıtez, acıdı halime, gündüzleri yemeklerden sonra, yarım bardak suya sekiz on damla karıştırılıp içilecekmiş –Nevrol Cemal, geceleri yatmadan önce bir tane, sütle alınması koşuluyla nembutal verdi, azaldı ellerimin titremesi; epeyce düzeldi, karabasanlı uykularım.</p>
    <p class="normal">Eski dostlarımın uğrayamayacağı Hacı Ahmet Kirmastılı’nın aşevinde iki lokma bir şeyler tıkınıp, koşturuyorum eve. Sac levha kestirdim irili, ufaklı. Birkaç kutu yağlı boya aldım. Üç boy fırça. Başlangıçta çok bozdum. Bir türlü istediğim kıvamı tutturamıyordum. Terebantini çok geldi mi sulu, az kattım mı katı. Sabırsızım da. İyice kurumadan boyamaya kalkıyorum, özene bezene çizdiğim harflerin içini; akıyor, taşıyor, haydi kapa üstlerini, sil baştan, geç ötekine. İllet bir iş yani. Yavaş yavaş elim alıştı. Kalıp kullanmak gerekirmiş meğer, öğrendim. Kasabaların işlikleri, aşevleri, manavlarının çarpık, eski püskü, bozuk yazımlı tabelaları öteden beri sinirime dokunur. Sipariş almadan, aklıma hangisi eserse o dükkân, han, hamam adına, önlü arkalı, gecelerce uğraşarak, harıl harıl tabela yazıyorum; marangoz Yaşar Ustayla anlaştım, pırıl pırıl, cilalı çerçevesi de takıldı mı, doğru manifaturacı İzzet Efendiye, bakkal Mustafa’ya, Çınaraltı Hamamı sahibi Hüsnü Beye. İsterse asmasınlar. Mırın kırın edenler çıkmıyor değil aralarından, ama maliyetine bir kere, hoşlarına da gitmeye başladı. Kimi beş paket Bafra armağan ediyor, kimi bir kilo erik kurusu, iki çift çorap ya da. Parasız yıkanıyorum birkaç kez, kâra bile geçtik sayılır. İşte böyle böyle, ne sıkıntılara katlanarak zengin oluyor eloğlu!</p>
    <p class="normal">O mektup gelmeseydi, daha epeyi sürdürecektim, bu kafa dinlendiren, üstelik üretken uğraşı! Olmadı. Cicim aylarının dışı pütürlü parşömen, astarı çiçekli zarfını, üstündeki tanış, sevgili yazıyı görünce postacının elinde, yüreğim ters döndü. Şehir içi taahhütlü postalanmış, zimmet defterini imzalarken bakamadım Yalçın’ın yüzüne, olay alışılmadık.</p>
    <p class="normal">Açma!</p>
    <p class="resimalti">* * *</p>
    <p class="normal">“Seni tanıdığımı sandığım halde, kendimi –sözümona– kadınlık gururuna yenilmek yanılgısına düşmekten kurtaramadım.</p>
    <p class="normal"><span class="ideitalik">Adieu!</span> Demek bu kadar basit.</p>
    <p class="normal">O sözü, ölüm kapıma vurmadan önce bana söyletemeyeceksin.</p>
    <p class="normal">Pek de umursarsın ya, böyle sulugöz lakırdıları.</p>
    <p class="normal">Korkuyorsun, beni son defa olsun görmekten, itiraf et. Kışkırtma diyeceksin, kabul. Yüzüme haykır, madem o kadar yüreklisin.</p>
    <p class="normal">Öbür gün, saat 17.00 sularında, ‘Çocuk Bahçesi’nde bir bankın üzerinde, uslu, boynu bükük oturan biri olacağım.</p>
    <p class="normal"><span class="ideitalik">Aurevoir</span>, dostum.</p>
    <p class="normal">V.”</p>
  </div>
  <div class="calibre1" id="calibre_pb_71"/>
</body>
</html>