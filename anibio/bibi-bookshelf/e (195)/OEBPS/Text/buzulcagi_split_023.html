<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">“Gen’lerin, çözülebilse bile yeni şifreler oluşturması gücüne, şimdilik köleyiz, ne yapalım?</p>
    <p class="normal">Diyeceğim, devşirme seçenekler aracılığıyla çıkmazımızdan sıyrılmaya zorlanmıyor muyuz acaba?</p>
    <p class="normal">İmdi, didiklemenin, görmenin de kızılaltı ötesine gidilebilinince ‘zedelemek korkusu’ korku kavramına bile ters düşmüyor mu?</p>
    <p class="normal">Yorgunluğun, bıkmanın da kendine özgü, tadı, kokusu vardır. Yaşayamamak da yaşamaktır.</p>
    <p class="normal">Alışmaya alışacağız çaresiz.</p>
    <p class="normal">Geçiyorum, soruyorum; sabrını, özverini birkaç dengesiz için harcamadığını yinelemen, daha doğrusu böyle bir özre tutunman gerekli miydi? Sorumluluk, ilk bakışta elbet bağdaştırılamaz düzentanımazlıkla, o yüzden, avuntular dediğime aldanma, soyut anlamda yaşamdaki yeri yönünden, dar yorum kuralına başvurma gereği, o sözcüğün boş kalıbına yerleştirildi. Soyaçekime değgin öğelerdendir savına, bir ölçüde öncelik veriyorum. Kurban sorumluluğu anlayışına saptıran, kalıtımsal görenek, geleneklere, uyutkun eğitim öğretilerine yöneltilebilecek ağır suçlamalar da aklımda. Sorumluluğu bütünüyle üstlenmekten çok, sorumluluk uyandırmak, duyurmak önemlidir, sağlıklıdır. Bunların dışında ‘tragedyanın ayrımında bireylerin’ yaratıcı, köksül yaşam tutkusuyla, o engellerin çatışmasından doğan, belirginleşen gerilime değinmeyi düşündüm diyebilirim demek, daha doğru olur belki.</p>
    <p class="normal">Gündelik yakınmalardan olabildiğince beri kaldım. Beni dışladığı sürece doğal anacan tutumunu, esirgeyiciliğini renksiz karşıladım sanırım. Kışkırtıcı göründüğüm zamanlarda bile, o saygıyı saklı tuttum, eyleme itebileceğini sezdiğim dayanamazlıklardan seni döndürebilmeyi başarmak acısını kendime ayırdım, sana umarım pek duyurmadım; suçum buysa evet, kabulüm!</p>
    <p class="normal">Hele bu yaşımda, etki kullanmayı en az düzeyde tutma gereğini bilebiliyorum.</p>
    <p class="normal">Dağıldım gene. Özetlenebilecek gibi değil.</p>
    <p class="normal">Hiç değilse, yaratılışımın bir yönüne güvenebilirsin.. Gerektiğinde doğrultumu durdurup, salt bakabilirim. Yalnız şu inanca, ‘yıkılmaman’ için yetmeli.”</p>
  </div>
  <div class="calibre1" id="calibre_pb_24"/>
</body>
</html>