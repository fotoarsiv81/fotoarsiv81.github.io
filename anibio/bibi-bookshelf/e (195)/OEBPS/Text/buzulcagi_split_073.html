<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Odama yönelirken Dursun kesti yolumu. Kıvranıyor. “Hayrola bir sıkıntın mı var?” Kız kaçırmadan diyor, küçüğün rızasıyla ırzına geçmekten olsa gerek aldığı ceza. Yatıp çıkmış, on iki yıl önce. Tevekkeli kızlar yakınmıyorlar. Daktilo odasında yalnız yakalamayagörsün içlerinden birini, “Anam, yavrum, yerim seni!” deyiveriyormuş. Evli, altı çocuk babası, demek hâlâ uslanmamış. Haksız da değil hani. Bir seksen boy, güçlü kuvvetli, yakışıklı. Gizlemiş şimdiye dek. Savcılık kaleminden birini ayarlamış, temiz kâğıdı da almış, “Atarlar mı işten?” Güldüm. Gocunanlar ikileşti. “Sicilindeki kayıt silinmiştir. Kaç af yasası çıktı. Meraklanma.” Baktım, gene de korkuyor. “İşimizi daha sağlam tutalım diyorsun, değil mi?” Bakalım ilk deneme ne sonuç verecek? “Öyleyse dinle. O kâğıtta legalli megalli upuzun bir bölüm var ya Dursun, ha, o bölümü çaprazına iki kalın çizgiyle battal edeceksin. Altına da, büyük harflerle, ‘Ben yönetici değilim. bu nedenle yanıtlamadım,’ yazacaksın, tamam mı? Anladım, tutamazsın aklında, gel ben yazıvereyim sana ne diyeceğini. Korkma bir halt edemezler. Hem aceleye ne gerek, salla birkaç gün, ille bu gün isterlerse, resmim yoktu, çektireceğim falan dersin. Sonra, bilinmez, gün doğmadan neler doğar! Pir aşkına kahramanlık taslama, durup dururken esmayı üstüne sıçratma istersen. Esma? Seninki değil canım! Ne o utandın mı? Birazdan büroya geleceğim, herkes dediğime uyarsa anlarlar Hanyayı Konyayı. Kurbanlık koyun musunuz evladım siz?”</p>
    <p class="normal">Kös dinlediler. Dursun, uydu galiba öğüdüme zorunlu olarak. Birol’a: “İçerideki bostan korkuluğu havale etsin şu dilekçeyi, götür ver genel evraka,” dedim.</p>
    <p class="normal">Leyla, gözlerimi araştırıyor nedense sürekli, özür dilemekten çok, tutumumu destekler, mutlu havalarda. Duramadı: “Efendim, şu bildirgeyi vermemeye ben de karar verdim.” Kalkıp yanaklarından öpeceğimi ummuş olmalı. “Öteki arkadaşlar?” Ses yok. Omuz silkilmekle yetinildi. Nasıl sevinirsin? Şunun saklayacak nesi var ki, yüreklilik gösterisine kalkışıyor? Önemli olan kişisel güvenliğini sağlama almak mı, direnmek mi her türlü çağdışı baskılara? Küçük memurcuklar hadi neyse, sözümyabana okumuş yazmış takımının pısmış, yalak tavrı fena koyuyor adama. Sait ne yaptı acaba? Ondan da pek umudum yok a, belki, ne bileyim.</p>
    <p class="normal">Akşamı dar ettim. Bir ara gideyim bizim sakalete, “Ha bununla ben kıçımı bile silmem,” deyip bireysel hıncımı alayım bari dedim, caydım. Çelişki bırakmıyor yakamı. Ne çıkacak mahalle kabadayılığından.</p>
    <p class="normal">Her şeye karşın, saat on sekize beş kala, tuhaf bir şey oldu. Sait Adige telefon etti. “Haberin var mı? Radyo az önce verdi, seçilmiş <span class="ideitalik">Sunay</span>.” “İyi. Hayırlı, uğurlu olsun millete.” “Dur kapatma. Savunma sekreteri adına Selman Erdoğmuş imzalı bir teksir getirdi odacı şimdi. Okuyorum: “Adları daha sonra bildirilecek olan yöneticiler dışında kalan personellerin bildirgeleri kendilerine geri verileceğinden, ikinci bir duyuruya kadar toplanan bildirgelerin, birim başkanları ve bağımsız müdürlüklerce muhafazası uygun görüldü.” “Hahaa! <span class="ideitalik">Personeller!</span> İkinci sınıf vatandaşlar! Desene ki, yarımyamalak da olsa başardık. Sağ ol.”</p>
    <p class="normal">Gene de buruktum, memeden kesilmiş çocuk gibiydim. Viola’yı karşılamaya gitmedim. Halama, “Eve gelirse, öldü deyiver, o anlar,” dedim.</p>
  </div>
  <div class="calibre1" id="calibre_pb_74"/>
</body>
</html>