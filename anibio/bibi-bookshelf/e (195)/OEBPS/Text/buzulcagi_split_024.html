<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Faik’in yüzeysel, gelgeç değil karamsarlığı. Açılsa da, hep buğu yüklü bir yüz. Durallığı düzmece. Kesinlik, özünden yana ağar. Sulandırılmamış doğası benimkine zıt. Gene de ona eğilimliyim. ‘<span class="ideitalik">Ey kebûter, uçma gel kon daneye!</span> Aşk, ancak talâk-ı selâse ile aklını boşamışlara revâdır. Anlarım ideali uğruna baş koyanların felâh bulmaz sevdasını. Gerisi lâf-ı güzâf beyler!’ Kemal, bu. Öyle de, üç yıl önce ayrıldığı karısının öldüğü haberini aldığı gün döktüğü gözyaşlarına ne demeli? ‘Hayvan anlamadı beni. Ayak uyduramadı bana. Dört yıl ensesinde boza pişirdim, bir santim inkişâf yok.’ Demek o kadar da katı olunamıyor.</p>
    <p class="normal">Donakaldım. <span class="ideitalik">Zoom</span> yaklaşma. Biraz uzaklarından geçmeyi denemek için Faik’i kolundan çekiştirdim, anlamazdan geldi. Kendi yazgısını izliyor sanki. Sararmış, ciddi. Üniformasının içinde huysuz. Fısıldadı: “Bozma, yürü!” Adımlarımızın uyuşmazlığını düzeltemiyoruz, Laurel-Hardy çifti gelseydi aklıma gülerdim, sinirleniyorum. Ebleh paytaklık. Çarpışmasak bari. Yüzüme al bastı gene. Dişlerim kenetli. Ne oluyor yani? Acemi çaylak, yorgun bıldırcın!</p>
    <p class="normal">Tam hizalarındayız. Gözlerim ayrılmaz gözleriyle buluştu. Yığılacağım. Faik de elini şapkasının siperliğine götürdü yanılmıyorsam. Beş on adım atabildim, durup tutundum omzuna. O da durdu. Susuyor. Sözleşmişçesine Hasan’ın kahvesine varabildik.</p>
    <p class="normal">“Ben bir tarçın içerim, sen? Kahve?”</p>
    <p class="normal">Hasan’ın böcül bakışlı çırağı, yaşından umulmaz sesiyle ocağa sesleniyor.</p>
    <p class="normal">“Tarçın biir! Orta biir, okkalı!”</p>
    <p class="normal">Baharlı kokusunu alacağım yaşadıkça. Soluklanmaya çabalıyorum, durup durup. Kapıp koyvermişliğime bela okuyorum bir yandan. Bakamıyorum Faik’e. Soğukkanlı, koruyucu ellere bırakılan ben mi olmalıydım. Ciğerlerime hızla doldurduğum bir ağızlık duman, yol bulup çıkamadı, peşpeşine tıksırdım, sallanan dolu fincanın yarısı boşaldı pantolonuma. Hay allah berbat oldu! Islak bez bacağımda. Çırak Hüseyin’in sincap eli. Ne zaman koşup getirdi. “Telaş etme abi, leke yapmaz.” Kaygısız görünmeye yaslanıyor Faik. Durulmam bekleniyor. Yalnız bırakılsam. Onun yüzünden uzadı nöbet. Tarçın bardağı yarıda, tortusu elenmiş dibe. Sorguya çekmeyecektir. Açılmayacağım, anlıyor musun? Tutulmak bana göre değil. Verildi ağzımın payı. Can koymak gerek. Ne istiyor bu kadın benden? Rahat bıraksın. Oyalanmak istiyorsa, dolu ardına düşecek aç. Değil ama, biliyorsun, duyuyorsun. Benzerlik arama, geçirdiğin üç beş taslak serüvenden başka bir çekim bu. Anlamsız, uygunsuz tamam da, pişkinlikten üremeyen, belli. Kemal’in diline düşersem bir de.. Değmez oluşum yüzlenmese de, düşünülecek, söylenecek arkamdan. Doğru, horlanır seçim. Tek yanlılığını üstlenirsen paçayı kurtarabilirsin. O değil savrulup dökülen, benim. Gem tutmaz, çocuk gönlüm! Ne ayak bağı, ne yüce ilgiler; seni, sana görelik paklar. Bil haddini sıvış. Kurşun kalemiyle yamuk çizilebilir ancak seninle, iz bırakmadan silinebilen..</p>
    <p class="normal">Yenisinin köpüğü kırışmış. ‘İçsene’ denmedi. Oysa sorun, dilediği biçimde sunulmayacak. Yanıltacağım onu. Ben yokum bu oyunda, çirkin gururum var!</p>
    <p class="normal">Duyulur duyulmaz, çoban matı! diyorum, duvardaki heybetli kaşlarına bakarak <span class="ideitalik">Mareşal Çakmak</span>’ın.</p>
    <p class="normal">”Öyle olsun!” Alçak masanın camını tıklattı. “Kalkalım mı?”</p>
    <p class="normal">Lezzet Lokantası’nın önünde duraklıyoruz.</p>
    <p class="normal">“Boş ver. Bana gidelim. Rakı, peynir var, turşu da var.” Rahatça içini dökebilirsin. Küçümsemenin bedeli, nazik fiskesi. Bir coşku ikilisinin doğumuna ebelik etmeyi, kendisine umut kapısı sayan insanlar yok mu? Faik yerine, Kemal ya da Mülayim olsaydı yanında, duygularını köreltmiş gösterme yeteneğin, seni onların sezemeyeceği dengede tutamaz mıydı? Şu, özendirdi, kırıl, kop, dağıl ne çıkar!</p>
    <p class="normal">Susuz bir dolu rakıyı, yüz buruşturmadan mideme indirinceye kadar bekletiyor saygısını. Çatalını sapladığı hıyar turşusunu tıkıyor üstelik ağzıma. Konuşturma hakkını kazanamayacağını bilen surat, duru. İkincisi gerek en azından. Hemen, çift dolduruyor, tokuşturup çektiği kadehinin yudum sızmıklarını emdikten sonra. <span class="ideitalik">Taôiste</span> ermişliği gerek, <span class="ideitalik">Guillaume-Tell</span> nişancılığı yetmez.</p>
    <p class="normal">“Konuşacağım Faik, üzülme. Saçma bu, ben, ben.. hasta mıyım neyim allah allah!”</p>
    <p class="normal">“Üzülmüyorum! Şart değil. İstediğin kadar sus birader. Daha sedir, iç zıbarıncaya kadar. Yarın bir şeyciğin kalmaz.” Suçüstü yakalandım. Bilmez mi? Açıklamak zorundayım.</p>
    <p class="normal">”Var mı bende tek ayağından başka sakatlık? Kendi kendine gelin güvey olan şabanlar çok. İşte bir anlık irade zayıflığı, çok görme.”</p>
    <p class="normal">Ağzı yamılıyor.</p>
    <p class="normal">“Yahu amma büyüttün! Anlamıyorum neden bu kadar korkuyorsun. Kör kör parmağım gözüne kardeşim. Bu iş sandığın kadar basit değil.”</p>
    <p class="normal">Umutlandıracak teres. Boynumu kısıyorum üşümüşçesine.</p>
    <p class="normal">“Anlattım. Topu iki satır konuştuk, ne varmış bunda? Olabilir, bilinçaltı mıdır ne naneyse, allamış pullamıştır. Kala kala bu türlü dalgalar mı kaldı ciddiye alınacak?”</p>
    <p class="normal">Saklamadı acıdığını, patladı.</p>
    <p class="normal">“ <span class="ideitalik">‘Ô temp suspend ton vole!’</span> Evet, ne sandın! Aşkın trajik başlangıcı bu dostum, sen ne diyorsun! Nefisti, can alıcı bakış! Kaçar mı? Sen de hiç andavallı değildin. Güzeldin, güpgüzeldin, Tanrı gibiydin alimallah! Hay canına, benim gelecek ki, başıma böyle bir şey!”</p>
  </div>
  <div class="calibre1" id="calibre_pb_25"/>
</body>
</html>