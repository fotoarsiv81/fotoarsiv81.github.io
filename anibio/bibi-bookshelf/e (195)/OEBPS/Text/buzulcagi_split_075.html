<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">“Israr ettiğin için anlatıyorum, rahat değilim. İncinebilirsin, içten içe k ırılabilirsin.”</p>
    <p class="normal">“Tersine, her şeyi eksiksiz bilmek istiyorum. Ne kadar erişilmez, yüce bir kadınmış. Üzüntüm başka. Sizi suçlamam doğal da, anneme çektirmediğim kalmadı. Nasıl çırpındı bilemezsiniz, beni dilediğince yetiştirebilmek için. Umut kesince de, varsa yoksa torunu.”</p>
    <p class="normal">“Belki suyuna gitseydi, o kadar üzerine düşmeseydi...”</p>
    <p class="normal">“Yok, yok. Gerçekten aksi, başına buyruk bir çocuktum. Büyüdüm gene öyle. Hatta daha da küstah. Kolej yarıda kaldı. Zavallı, kurslara yazdırdı, atlatıp oğlanlarla gezip tozdum.”</p>
    <p class="normal">“Toplumun hoşgörüsü erkekten yana. Yasalarımız bile erkeği korur. Aldatılmış anadan çok, aldatılmış baba kuruntusu, daha doğrusu kurgusu yaralar çocukları. Özellikle kız çocuklarını. Bence bu etken ağır basmıştır, annenle inatlaşmanda.”</p>
    <p class="normal">“Belki, bir ölçüde. Ama, dedim ya, babamla da dostça değildi ilişkilerimiz. Yaşı ilerledikçe büsbütün didişir olduk. Bağıra çağıra kavga etmezlerdi. Genç kızlık çağıma gelinceye kadar, şefkatli bir ana-baba’nın gözde çocuğuydum. Yalnız bir kere, iyi anımsıyorum, on üç, on dört yaşlarında falandım, niye kızmıştı annem bilemem, bayağı yüksek sesle çıkışmıştı babama. ‘Bırakamam dedim, perişan olurlar. Yalan! Korktum! Hayatımı size adamakla iyi halt ettim. Sonuç ortada. Mutsuzluk, boşluk, ikiyüzlülük!’ Aralarındaki soğukluğun gerçek nedenlerini, Ankara gezilerinin sıklaşmasından sonra, daha iyi anlar gibi oldum. O eteği düşük, sinirli büyükana gitmiş, yerine canlı, gencelmiş, çevresiyle, sağlığıyla ilgili bir kadın gelmişti âdeta. Durup dururken Samim dayıya bir araba aldırdı. Şimdi garajda onarılmasını bekliyor. Tabii parasını o ödedi. Dayı Bey bazen gelip alıyor, birlikte gidiyorlardı.”</p>
    <p class="normal">“Biraz daha şarap?”</p>
    <p class="normal">“Almayayım pek alışık değilim. Bilmem ki, içim sızlıyor.”</p>
    <p class="normal">“Anlıyorum. En iyisi kapatalım bu konuları. Bodrum sergisi ne zaman?”</p>
    <p class="normal">“Haksızlık edilsin istemiyorum artık size.”</p>
    <p class="normal">“Aman Ferda’cığım! Sütten çıkmış ak kaşık mıyım sanıyorsun beni? Özür dilerim, biraz kaba kaçacak ama, ne malın gözü bir ihtiyarla karşı karşıya olduğunu bir bilsen. Saflıklarımı, attığım kazıklardan, yediğim nanelerden indirirsek, borç hanesinin altından kalkamam.”</p>
    <p class="normal">“Sağ olun, yüreklendirmenize gerek yok. Oğlumun yedinci yaş günüydü. Neriman Abla, sırdaşıydı annemin. Gidici, zavallı.. neyse, baktım balkondalar, başbaşa beş çayını içiyorlar, evet, Suadiye’deki evde, ah ne güzel evdi, sormayın satıldı, alışverişten gelmiştim, yorgunum, odama çıktım, pencere açık, ister istemez kulak misafiri oldum. ‘Bu sefer kesin kararlıyım,’ diyordu, annem. ‘Bitpazarından alınmış dört alâmet koltuk, iki somya. Elden düşme herhalde buzdolabı, kapısı zor kapanıyor. Küçük, pilli bir radyosu var. Dünyasından bezmiş, yapayalnız. Beri yanda, mirasyedi beyzadem, sabahtan akşama, bilmem kaç beygirlik botuyla fink atıyor denizde. Su kayağı öğretiyormuş! Yarın Beyoğlu’na çıkmak niyetim, gelir misin?’ Ne dediyse, karşı çıktı Neriman Abla. ‘Sakın ha, çok kırarsın adamı.’ Neden güldünüz?”</p>
    <p class="normal">“Hiç. Şimdiki aklım olsaydı diye düşündüm de! Ne oldu? Ee, ne yapalım, hayat böyle işte!”</p>
    <p class="normal">“Mahsus yapıyorsunuz. Ne olur, siz bari yıkmayın hayallerimi.”</p>
  </div>
  <div class="calibre1" id="calibre_pb_76"/>
</body>
</html>