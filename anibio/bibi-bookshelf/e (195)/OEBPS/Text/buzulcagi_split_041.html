<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>buzulcagi</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <div class="chapter">
    <p class="normal">&nbsp;</p>
    <p class="normal">Bacağında tüylü çıyan ya da örümcek dolanıyor duygusuyla sıçrayarak fırladı ayağa, alkolle uyuşuk beynine birden yükselen kan basıncı bozdu dengesini, somyanın kenarına tutunmaya çabalarken yığılıverdi.</p>
    <p class="normal">Sıyrık acısını, belki hiç açılmamış yarım pencereden odaya sızan boğunuk uğultuyu duymuyordu daha, kulaklarında kesik kesik çınıltı. Boynuna gülle bağlanmış, kaldıramıyor başını. Bronşlarını tıkayan yağlı kara katran birikintisini boşaltmaya çalıştı. Acı algılanıyordu yavaş yavaş, açılabilen parmakları oğuşturuyor ağrılı dizini; bilinci; daha fanila don çıplaklığını, aralıkları mazot, toz karışımıyla sıvalı, eğimi bozuk tahta düzlemde, rahimiçi suyunda döner dururluğunu bir anlama bağlayabilecek ayıklıktan yoksun.</p>
    <p class="normal">Sinek pislikleriyle noktalı, sırı dökük aynada küçülmüş <span class="ideitalik">Van Gogh</span> iskemlesi, hasırları sökük, ortası delik. Ceketinin sol kolu, omzuna sarılmış halsizce. Pantolonu savrulup atılmış, içi dışına çevrik, yerde.</p>
    <p class="normal">Sırtını yapıştırmayı denedi, başardı, uzattı bacaklarını korungan. Ölgün bakışları dikildi, basık tavandan sarkan tozlu ampule. Göz oyuklarının sızısını zorlayarak tahtakurusu ezikleriyle bezekli, kireci kararmış duvarları yokladı tek tek. Çatlağını gördü, yeşilküf bağlamış lavabonun. Altına tel kulplu gaz tenekesi sürmüşler. Musluğun ağzında hırıltı.</p>
    <p class="normal">Yarım dilimi gün ölçüsünün, yok zaman.</p>
    <p class="normal"><span class="ideitalik">Pierre-Loti</span> çarpı Kumkapı çarpı, Sirkeci, bölü bir külüstür otelin tavanarası, eşit: bildik, almaşıksız yıkım.</p>
  </div>
  <div class="calibre1" id="calibre_pb_42"/>
</body>
</html>