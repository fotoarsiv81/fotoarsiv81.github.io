<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block_40" id="toc_id_163">"DELİ - DUMRUL" MASALI VE BİR ALTAY EFSANESİ</h2>

  <p class="block_25">Bu Altay masalı, diğerlerine nazaran daha gerçekçidir. Ayrıca Türk efsanelerindeki bazı motifleri de içinde toplar. Masal, diğerleri gibi annesiz ve babasız bir çocuğu kahraman olarak seçer. Ama ona insanüstü birçok özellikler vermekten de çekinir. Yine Türk masallarında olduğu gibi çocuk, bir atın hasretini çeker ve konuşan bir at, Tanrı tarafından ona hediye edilir. Masalda tek Tanrı fikri yaygındır ve bu Tanrı'ya da şükredilir. Uygurların menşe efsanesinde olduğu gibi, kayın ağacına önem verilmiştir. Uygurların neslini nasıl kayın ağacı doğurmuşsa, burada da oğlanın adını kayın ağacı üzerindeki Tanrı vermiştir. Ad verme âdeti de burada diğer masallara nazaran daha açık olarak belirir. Adını verecek bir büyük olmayınca çocuk adsız kalmış ve Tanrı da onun adını vermekle, ona kut vermiştir.</p>

  <p class="block_25">Masalın ikinci kısmı da aynı öneme sahiptir. Masalın kahramanı olan oğlan, düşmanının kızıyla evlenmiş ve kendine bir eş bulmuştur. Başka birinin gelip de, "Tanrı bu kızı bana yazmıştı demesi" ve kaderini bozmamak için çocukla mücadeleye girmesi de ayrıca önemlidir. Bu mücadelede, Tanrı'nın yazdığı kız için savaşan kimse, bu vuruşmada kuvvete sahiptir ve ağır basar. Fakat diğeri de normal bir yolla yuva kurmuş ve Tanrı'dan adını da almış, iyi bir kişidir. Bu sebeple Tanrı onu da öldürtüp büsbütün yok etmez. Nihayet yine Tanrının melekleri olan iki şarkıcı, gelir ve oğlanın canını kurtarırlar.</p>

  <p class="block_25">"<i class="calibre1">Cana can bulma</i>" olayı, tıpkı Deli Dumrul hikâyesinde olduğu gibi burada da sık sık geçer. Melek şarkıcıların, oğlanın canı yerine kendilerini feda etmeleri, onu kurtarır. Bk. (Proben, I, s. 331-342).</p>

  <h2 class="block_23" id="toc_id_164">"Ay-Mangus" adlı Altay masalı</h2>

  <p class="block_25">"Geçmiş zaman içinde bir oğlancık varmış. Oğlanın Ne annesi, ne de babası varmış. Çıplakmış, ne varmış elbisesi giyecek, ne yemeği varmış yiyecek. Bir yengesi varmış, o da dulmuş, kocasız yaşarmış. Oğlanı besleyip, büyüten hep yengesi olmuş. Oğlan çıplak gezdikçe, yengesi ona bakar, hep şöyle dermiş : - "<i class="calibre1">Ah biz nasıl, böyle yaşayıp gideceğiz</i>!" Oğlanın yüreğine inmiş bu durum. Demiş : - "<i class="calibre1">Artık ben ava, çıkıp da gitmeliyim</i>!" Oğlan çıkarak gitmiş, avda avlanır iken, tam dokuz geyik görmüş, ok atmış hepsini de, bir anda yere vurmuş. Oğlan almış avını sırtına, taşımış ta evine. Yüzmüş derilerini, kendine kürkler yapmış, etini de yiyerek, böylece günler geçmiş. Oğlan bir gün oturup, kendi kendine demiş : - "<i class="calibre1">At istiyorum ben de, binip dolaşmak için. Ama atım yok ki, ben ne yapayım, ne çare</i>!"</p>

  <p class="block_25">"Derken uyuya kalmış, uykudan uyanınca, ansızın şaşa kalmış. Bir at evin önünde, bağlanmış duruyormuş. Ama ne eyeri varmış; ne de koşumu varmış. At görünce oğlanı, başlamış konuşmağa. Demiş : -"<i class="calibre1">Nasılsın oğlan? Biner misin sen bana</i>?" Oğlan demiş : - “Ben sana, binemez olur muyum? <i class="calibre1">Binemem, nasıl derim. Binmem gerektir sana</i>."</p>

  <p class="block_25">"Bunu işitince at, oğlana yakın gelmiş. Oğlan binmiş üstüne, at koşmağa başlamış. Ama ne dizgin varmış, ne de bir eyer varmış. Bunu gören halası, başlamış ağlamağa. Demiş : - "<i class="calibre1">Ey oğul binme, bu at öldürür seni. Dizginsiz eyersiz at, üstünde tutunulmaz</i>!"</p>

  <p class="block_25">"Oğlan bakmış kadına, gözüyle helalleşmiş. Sonra da mahmuzlayıp, atı koşturup gitmiş. Gitmiş, gitmiş çok gitmiş, ama yine az gitmiş. Erişmiş bir denize, kıyıda hemen durmuş. Denizin kıyısında, güzel bir kayın varmış. Oğlan kayına bakıp, dururken hayran kalmış. At da dönmüş oğlana, demiş : - "<i class="calibre1">Güzel bir ağaç, burada konaklayalım</i>." At durup kalmış orda, oğlan da attan inmiş, dalmış uykuya gitmiş. Sabah olmuş uyanmış. Bir de baksın ne görsün, başucunda duran at, gemlenmiş eyerlenmiş. Oğlan sevinip kalkmış, ata selâma durmuş. At da söze gelerek, bakalım ne söylemiş:</p>

  <p class="block_70">"Tanrı yardımiyle, bütün işler baş oldu!</p>

  <p class="block_70">"Hiç aşımız yok iken, kursağımız aş doldu!</p>

  <p class="block_70">"Elbisemiz yok iken, elbisemiz var oldu!</p>

  <p class="block_70">"Hiç atımız yok iken, bir atımız var oldu!</p>

  <p class="block_89"><span class="text_3">"Eyer, dizgin yok iken altınlı yular oldu</span><span class="text_4">!</span></p>

  <p class="block_107">&#160;</p>

  <p class="block_25">Oğlan atına dönmüş yine şöyle söylemiş:</p>

  <p class="block_70">"Ne var idi bir annem, ne de babam var idi,</p>

  <p class="block_70">"Bana bir ad koyacak, ne bir adam var idi!</p>

  <p class="block_70">"Adımı biri koysa, ama kim koysa söyle!"</p>

  <p class="block_89">&#160;</p>

  <p class="block_25">At demiş : - "<i class="calibre1">Tanrı koysun</i>!" Oğlan demiş: —"<i class="calibre1">Pekiyi, ama bu Tanrı nerde? Burda mıdır acaba, gelse adımı koysa</i>!" At demiş : "<i class="calibre1">Bin üstüme, mahmuzlayıp sür beni</i>." Oğlan binmiş atına, daha beş adım gitmiş, bakmış bir insan sesi, çağırıyor kendini. Kayın ağacındaki, bir insan ona demiş : - "<i class="calibre1">Dur oğlancık, burda dur</i>!" Oğlan durmuş ağaca, bakmış ki bir ak saçlı ihtiyar oturmuş, kayının tepesinde. İhtiyar yine demiş : - "<i class="calibre1">Dur oğlancuk dur sana, adını vereceğim, Ay-Mangus olsun adın, sana uğurlu olsun</i>!"</p>

  <p class="block_25">"<i class="calibre1">Ay-Mangus</i> adı almış, oğlan da rahatlamış, bu adı da almakla alpler içine dalmış. Bunu görünce oğlan, sormadan duramamış. Demiş : -"<i class="calibre1">Sen kimsin söyle, bana ad verdin böyle</i>!" İhtiyar cevap vermiş : - "<i class="calibre1">Ben bir insan değilim, sorma sen bana böyle! Ben yaratan Tanrı'yım, babasız bir insana, münasip bir ad verdim. Senin baban öldüydü, ama kahraman öldü; ne kaldı sürüleri, ne de kaldı bir halkı. Şimdi sen fakir düştün, kalmadı bir tek atın. Düşmana gitme sakın, ölebilirsin orda</i>!" Oğlan Tanrı'ya dedi : - "<i class="calibre1">Sürümün, hem halkınım, peşinden gitmeliyim, ölsem bile ne çıkar. Bir ağlayanım mı var</i>!"</p>

  <p class="block_25">"Oğlan bindi atına, sürdü, sürdü çok gitti, ama yine az gitti. Baktı, baktı bir büyük, dağ göründü ufukta, Çıktı geldi bu dağa, baktı ki at ağlıyor. Ağlayan ata bakıp, dedi : - "<i class="calibre1">Ey benim atım, neden ağlar durursun</i>?" At oğlana dedi ki: - "<i class="calibre1">Nasıl ağlamayayım! Şu gördüğün dağ var ya, baban burda ölünce, kemikleri yığıldı, bu dağ meydana geldi! Benim ağladığınım, sebebi işte budur</i>!" Ay-Mangus dağa bakıp, dağa bir selâm verdi.</p>

  <p class="block_25">"Yine atına bindi, gitti gitti çok gitti, ama yine az gitti. Karşıda bir yurt gördü, ne çok sığır, ne çok at, yığılmıştı bu yurtta. Bir görüşte anladı. Bu halklar, bu sürüler, babasından alınan, kendi malları idi. Gelip durdu bir evin, eşiğinden gözledi. Baktı çok insanlar var, hediyeler sunuyor; görsen ev sahibine, ne saygı sunuluyor.</p>

  <p class="block_25">"Bunu gören Ay-Mangus, dedi : - "Bu er herhalde, çok kuvvetli bir ermiş. Adını bir sorayım, bakayım kim, ne imiş. Nasıl olmuş da bu zat, babamı da öldürmüş. Oğlan atından inmiş, evden içeri girmiş. Evde oturan bu er, oğlanı görüp sormuş: - "Nasılsın arkadaşım? Kimin oğlusun sen?" Oğlan da cevap vermiş : - "<i class="calibre1">Sen babamı öldüren, ersin biliyorum ben! Senin adın ne? Sen gel de, bana söyle</i>!" Adam: - "<i class="calibre1">Benim adıma derler, Al-atlı Çek-pergen!" </i>Oğlan sormuş : - "<i class="calibre1">Ne için, sen babamı öldürdün</i>?" Adam oğlana bakmış, ona şöyle söylemiş : - "<i class="calibre1">Baban vergi vermedi, öldürdüm ben de onu. Ama senin halkınsa, burada işte gel al! Senin sürülerinse o da, burdadır gel al! Sen ister isen eğer, al götür hep evine! Çünkü biz olduk artık, bundan sonra arkadaş, öldürmesi yasaktır, arkadaş arkadaşı</i>!" Oğlan demiş: - "<i class="calibre1">Sen benim, babamı öldürmüştün. Ben de seni öldürmem, gerektir yasa budur. Sığırlarını alıp, halkını da toplayıp, götürmeliyim eve</i>!" Adam demiş: - "<i class="calibre1">Gelde al, gel kızkardeşimi al! Öldürmeyelim artık, kendimizi bizler de</i>!" Fakat durmadı oğlan, Çek-Pergen’e bir vurdu, güreşler güreşildi, döğüşler dövüşüldü, oklarla oklaşıldı. Az tutuştularsa da, çok tutuştularsa da, hiçbirisi ölmedi, adamın kızkardeşi, yetişip şöyle dedi : - "<i class="calibre1">Durun artık yeter bu, ben varmak istiyorum, Ay-Mangus adlı ere</i>!" Ay-Mangus, yani oğlan, dönüp kıza bir baktı, aklı başından gitti, savaşı da bıraktı. Hep beraber kardeşçe, girdiler hepsi eve, sofralar donatıldı ve yemekler yenildi. Düğündür dernek diye, halka yemek çekildi, ne şaraplar içildi, ne sığırlar kesildi, ne kebaplar yenildi.</p>

  <p class="block_25">Düğün dernekten sonra, adam dedi oğlana : - "<i class="calibre1">Ey Ay-Mangus şimdi sen, artık eşe sahipsin. Ama benim eşim yok, bana da bir eş lâzım. Ben bir kız tanıyorum, gel gidelim alalım </i>!" Atlarına bindiler, az, ama uz gittiler, o kıza eriştiler. Kan-kus (Han-kız?) derlerdi kıza. Han-Kız adlı bu kızın, çok sığır sürüleri, çok çok da halkı vardı. Kız geldi Çek-Pergen'e, dedi: - "<i class="calibre1">Varmayacağım, eşin olmayacağım! Vuruşalım seninle! Sen beni yener isen, ben sana varacağım; ben seni yener isem, seni öldüreceğim</i>!" Başladılar savaşa, vuruşup döğüştüler, oklarla oklaşdılar. Karşılıklı oturup, beraber ağlaşdılar. Ama öldüremedi, birbirini hiç kimse. Tam yedi sene geçti, Çek-Pergen yorulmuştu, oğlan yerine geçti. Kızlar da kızı tuttu, karşılıklı vuruştu, oklarla oklaştılar, beraber ağlaşdılar, yedi yıl yine geçti, oğlan da yorulmuştu. Çek-Pergen yine geldi, kızla yine tutuştu. (Masaldaki bu güreşler uzun sürer. Biz burada metni kısaltarak vereceğiz). Çek-Pergen başlayınca, bu sonuncu güreşe, birden Tanrı güç verdi, kızı vurdu yere. Aldı kızı yanına ulu toy düğün yaptı. Beraber yaşadılar.</p>

  <p class="block_25">Ay-Mangus'la Çek-pergen. Bir gün otururlarken, yabancı bir er geldi. Yurda girip oturdu, Ay-Mangus'a dedi ki : - "<i class="calibre1">Nasılsın arkadaşım? Benim kısmetim olan, sen bir kızı almışsın</i>!" Ay-Mangus ona sordu : - "<i class="calibre1">Nedir adın, kimsin sen? Senin baban da kimdir</i>?" Adam dedi : - "<i class="calibre1">Ne anam ne de babam var benim! Atım ay karasıdır, adım da Altın-Ergek</i>!" Ay-Mangus ona dedi: - "<i class="calibre1">Ben veremem karımı! Gel şimdi vuruşalım, kim kuvvetli çıkarsa, karım da kalır ona</i>!"</p>

  <p class="block_25">"Hemence tutuştular, güreşler güreştiler, birbirine vurdular, ne oklar atışdılar, az oldu, uzun oldu; Ay-Mangus çok ağladı, kuvveti yetişmedi; ama Altın-Ergek de, onu öldüremedi. Ay-Mangus dedi ona : - "<i class="calibre1">Öldür beni çabuk ol! Al karımı elimden! Beni öldürmedense, karımı vermem sana, (Kaderi yenemezsin)!"</i> Altın-Ergek çok vurdu, fakat öldüremedi. Tam bu sırada idi, Çek-pergen çıka geldi. Dedi : - "Onu öldürme! Beni yerine öldür!" Altın Ergek bıraktı, güreşti Çek-pergen'le, aradan üç yıl geçti, öldürdü Çek-pergen'i.</p>

  <p class="block_25">"Yine Ay-Mangus geldi, başladılar güreşe, oklarla oklaşdılar, kılıçla vuruşdular, yine Ay-Mangus düştü, gücü azaldı gitti, (Tanrı'dan) ölmüyordu, bağırıp söylüyordu : - "<i class="calibre1">Öldür beni çabuk ol! Al karımı elimden</i>!"</p>

  <p class="block_25">"Tam bu sırada idi, iki şarkıcı geldi, şarkılar söylediler. Dediler : - "<i class="calibre1">Bu Ay-Mangus, bizce ölmemelidir. Eğer öldüreceksen, bizi öldür yerine</i>!" Şarkılar söylediler, durmadan söylediler. Şarkılar söylenirken, Altın Ergek'le atı, Tanrı'dan mı nedendir, kaya oldular birden. Ay-Mangus çok sevindi, onlara doğru gitti, selâmladı onları. Dedi : - "<i class="calibre1">Siz böyle nerden, teşrif ediyorsunuz</i>?" Şarkıcılar dedi ki: - "<i class="calibre1">Biz senin halkındanız</i>!" Ay-Mangus dedi : - "<i class="calibre1">Ama kim olabilirsiniz</i>?" Şarkıcılar dediler : - "<i class="calibre1">Anasız, babasızız! Önemsiz insanlarız! Size arkadaş olmak, bizim isteğimizse</i>!"</p>

  <p class="block_25">"Çek-Pergen dirilmişti, can gelmişti canına, evlerine döndüler, ziyafetler verdiler, içkiler içerekten beraber ağladılar, şarkılar söylediler. Üç gün bayram yaptılar. Bayram sona erince, Ay-Mangus dedi artık : - "<i class="calibre1">Ben eve dönmeliyim</i>"</p>

  <p class="block_121">"Mallarını halkını alarak geri döndü. Az gitti, uz gitti de, ta evine ulaştı. Yengesi yurdundaydı, selâmlaşıp durdular, hasreti dindirdiler. Toy şölenler çekildi, etlerle halk sevindi. Ay-Mangus'la karısı, elbiseleri bile, çıkarıp dağıttılar, fakirler giyindiler, beraber yaşadılar, etrafta gezmediler, ata da binmediler.</p>
</body>
</html>