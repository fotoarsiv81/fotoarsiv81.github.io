<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block_10" id="toc_id_191">Reşideddin'in bahsettiği "Ongun kuşları"</h2>

  <p class="block_25"><span class="text_7">a. Şâhin</span>: Osmanlı hayvanat kitapları genel olarak şahin'i (Falco peregrinus) cinsinden kuşlar arasında gösterirler.<sup class="calibre3"><sup class="noteref" id="back_note_819"><a href="../Text/NOTLAR2.html#note_819" title="819" class="calibre4">819</a></sup></sup> Yeni zooloji kitapları, mesela Dr. Sevinç Karol'un "<i class="calibre1">Zooloji terimleri sözlüğü</i>"nde ise şahin, (<i class="calibre1">buteo</i>) türünü temsil eden umumî bir ad olarak kabul edilmiştir.</p>

  <p class="block_25">Yukarıdaki modern adlandırma ve sınıflandırmalar, bizi burada bağlamamalıdırlar. Unutmayalım ki biz burada, Reşideddin çağındaki kuş adlarını tetkik ediyoruz. Kaynaklarımız da ona göre eski ve sağlam olmalıdır. Mütercim Asım Efendi, bu konuda en sağlam kaynağımızdır. Asım Efendi, şahin maddesinde şöyle diyor : "<i class="calibre1">Av kuşudur. Karagöz cinsindendir. Onunla ekseriya turna avlarlar</i><sup class="text_11"><sup class="noteref" id="back_note_820"><a href="../Text/NOTLAR2.html#note_820" title="820" class="calibre4">820</a></sup></sup>". Asım Efendi'nin gayet açık olarak gösterdiği gibi şahin, turna avlayabilecek kadar büyük bir kuştur. (Falco peregrinus) ise turna avlayacak derecede cüsseye ve kuvvete sahip değildir.</p>

  <p class="block_25">Türkçe sözleri daima Arap ve Fars deyimleri ile açıklayan Ahmet Vefik paşaya dönelim: O da şahin maddesinde şöyle diyor : "<i class="calibre1">Doğan'ın baş cinsi. Şâh-bâz</i>"<sup class="calibre3"><sup class="noteref" id="back_note_821"><a href="../Text/NOTLAR2.html#note_821" title="821" class="calibre4">821</a></sup></sup>. Yine dönüp, Asım Efendi'nin şâh-bâz maddesine bakalım. Asım Efendi bu maddede şöyle diyor : "<i class="calibre1">Doğan nevinden balaban tabir olunan kuştur. Cüssece çakır'dan büyüktür. Avı az olur. Büyük doğan'a da bu ad verilir</i>"<sup class="calibre3"><sup class="noteref" id="back_note_822"><a href="../Text/NOTLAR2.html#note_822" title="822" class="calibre4">822</a></sup></sup>. Görülüyor ki Ahmed Vefik Paşa da aldanmıştır. Asım Efendi, şâh-bâz ile şâhin arasında bir fark gözetmektedir. Öyle anlaşılıyor ki <i class="calibre1">doğan</i>'ın büyük cinslerine genel olarak <i class="calibre1">şahin</i> adı verilmiştir. Bunun içinde balaban<sup class="calibre3"><sup class="noteref" id="back_note_823"><a href="../Text/NOTLAR2.html#note_823" title="823" class="calibre4">823</a></sup></sup>, (Astur palumbarius)'a da şahin denmiştir. Balaban'a yeni zooloji kitaplarında tavuk şahini adı verilmiştir. Bu yeni terimlerin hepsi, yabancı dilden tercüme edilerek aktarılmıştır. <i class="calibre1">Sarıca</i> gibi, (buteo) cinsinden büyük kuşlara da şahin denmiştir. Şahin sözü Farsçadır. Esasen Farsça sözlüklerde av kuşlarının adları, çok az bir yer tutar.</p>

  <p class="block_25"><b class="calibre2">b. Tavşancıl</b>: Ortaçağda Türklerin bütün kartal cinsleri için kullandıkları umumî bir tabirdir. Ahmed Vefik Paşa da, "<i class="calibre1">birçok envai vardır</i>", dedikten sonra, hemen hemen bütün kartal cinslerini sayar.<sup class="calibre3"><sup class="noteref" id="back_note_824"><a href="../Text/NOTLAR2.html#note_824" title="824" class="calibre4">824</a></sup></sup> Saydıkları bu büyük yırtıcı kuşlar arasında, Farsça <i class="calibre1">tuğra</i>, yani <i class="calibre1">toygun</i> da vardır.<sup class="calibre3"><sup class="noteref" id="back_note_825"><a href="../Text/NOTLAR2.html#note_825" title="825" class="calibre4">825</a></sup></sup> Tavşancıl için, tanınmış sözlük sahiplerinden Şeyh Süleyman Efendi<sup class="calibre3"><sup class="noteref" id="back_note_826"><a href="../Text/NOTLAR2.html#note_826" title="826" class="calibre4">826</a></sup></sup>, Redhouse<sup class="calibre3"><sup class="noteref" id="back_note_827"><a href="../Text/NOTLAR2.html#note_827" title="827" class="calibre4">827</a></sup></sup> ve W. Radlof<sup class="calibre3"><sup class="noteref" id="back_note_828"><a href="../Text/NOTLAR2.html#note_828" title="828" class="calibre4">828</a></sup></sup>, ise "<i class="calibre1">kartal</i>" manasını verip geçerler. Kara kartal için kullanılmış umumî bir tabir olsa gerektir.</p>

  <p class="block_25"><b class="calibre2">c. Çakır-Doğan</b>: Yukarıda da söylediğimiz gibi bu doğan cinsinin Arapçası <i class="calibre1">sakr</i>'dır ve Türkçeden Arapçaya girmiş bir sözdür. Kaşgarlı Mahmud zamanında bu kuşa <i class="calibre1">songkur</i>, yani <i class="calibre1">sungur</i> deniyordu.<sup class="calibre3"><sup class="noteref" id="back_note_829"><a href="../Text/NOTLAR2.html#note_829" title="829" class="calibre4">829</a></sup></sup> Ahmed Vefik Paşa, "<i class="calibre1">Çakır-doğan, pençesi büyük ve keskin bir kuştur</i>", dedikten sonra, farsça ve Arapça karşılıklarını da doğru olarak vermektedir.<sup class="calibre3"><sup class="noteref" id="back_note_830"><a href="../Text/NOTLAR2.html#note_830" title="830" class="calibre4">830</a></sup></sup> Osmanlı hayvanat kitapları bu kuşu genel olarak, (Hyportriorchis aesalon) cinsinden bir yırtıcı kuş olarak kabul etmişlerdir.<sup class="calibre3"><sup class="noteref" id="back_note_831"><a href="../Text/NOTLAR2.html#note_831" title="831" class="calibre4">831</a></sup></sup> Farsçası <i class="calibre1">çerğ</i>'dir. Eski farsça-türkçe sözlükler de, bu kuşun <i class="calibre1">çakır-doğan</i> olduğunu söylerler.<sup class="calibre3"><sup class="noteref" id="back_note_832"><a href="../Text/NOTLAR2.html#note_832" title="832" class="calibre4">832</a></sup></sup> Ahmed Vefik Paşa bir ara aldanır ve çakır-doğan'ın <i class="calibre1">seyfi çerğ</i> olduğunu söyler.<sup class="calibre3"><sup class="noteref" id="back_note_833"><a href="../Text/NOTLAR2.html#note_833" title="833" class="calibre4">833</a></sup></sup> Hâlbuki <i class="calibre1">seyfi</i> diye ad verilen kuş, (Falco lanarius)dur.<sup class="calibre3"><sup class="noteref" id="back_note_834"><a href="../Text/NOTLAR2.html#note_834" title="834" class="calibre4">834</a></sup></sup> Bu kuşa Türkler bay-sungur adını verirler.</p>

  <p class="block_25">Burada Selçuk hükümdarı Tuğrul-Bey'in kardeşi Çağrı-Bey’in adına da dokunmadan geçemeyeceğiz. Şimdiye kadar inanıldığına göre Çağrı-Bey'in adı da, av kuşlarından birinin adıdır. Kanaatımıza göre bu adın, yanında "<i class="calibre1">çağır-mak</i>" fiilinden yapılan bir unvan da vardır. Kutadgu-Bilig'in şu iki satırından bunu açık olarak anlayabiliriz:</p>

  <p class="block_88">"Kayusı İnanç-Beg, kayusı Çağrı-Bek,</p>

  <p class="block_88">"Kayusı Tigin-Beg, kayu Çavlı-Beg"</p>

  <p class="block_72">&#160;</p>

  <p class="block_12">&#160;</p>
</body>
</html>