<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" lang="tr" xml:lang="tr">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block_10" id="toc_id_21">GÖKTEN DÜŞEN BİR DOLU</h2>

  <h2 class="block_10" id="toc_id_21">TANESİNDEN TÜREME</h2>

  <p class="block_25"><br/></p>

  <p class="block_25">Bir Proto-Moğol efsanesine göre bir kadın, gökten düşen bir dolu tanesini yutmuş ve bundan dolayı da gebe kalmıştı. Bunun için de bu kadından türeyen boy, kutsal bir nesil olarak kabul edilmişti. Bu efsane, eski Çin kaynaklarında anlatılır.<sup class="calibre3"><sup class="noteref" id="back_note_88"><a href="../Text/NOTLAR.html#note_88" title="88" class="calibre4">88</a></sup></sup> Orta Asya mitolojisinde gökten inen ışıklarla gebe kalma olayları çoktur. Fakat dolu tanesinden gebe kalma motifine çok az rastlanır. Bu konu üzerinde sayın üstadımız Prof. Abdulkadir İnan da durmuşlardı. Biz de yeni olarak, buna benzer Altaylarda toplanmış bir efsane elde etmiş bulunuyoruz.<sup class="calibre3"><sup class="noteref" id="back_note_89"><a href="../Text/NOTLAR.html#note_89" title="89" class="calibre4">89</a></sup></sup> Bu efsane, daha ziyade <i class="calibre1">Tölös</i>, <i class="calibre1">Mundus</i> ve <i class="calibre1">Koçkar-Mundus </i>boylarının türeyişleri ile ilgili bir rivayettir. Bu kabile adlarının, "deve" (Töö) "buz" (Muz) sözlerinden türetilmesi şüphesiz ki bir yakıştırma ve halk etimolojisidir. Fakat "<i class="calibre1">Dolu tanesinden türeme</i>" olayı eski bir efsane ve inancın sonucudur. Göktürk efsanelerinde de, buradaki gibi bütün millet düşman tarafından yok edilmiş ve geriye yalnızca bir erkek çocuğu kalmıştır, öyle anlaşılıyor ki Türklerdeki aile sistemi <i class="calibre1">Agnat</i>, yani <i class="calibre1">Pederşâhî</i>, "<i class="calibre1">Baba ailesi</i>" idi. Moğolların aile sisteminin temelleri ise Cognat, yani Maderşahî "A<i class="calibre1">nne ailesi</i>"ne dayanıyordu. Esasen eski Moğol aile sisteminde Cognat aile izleri pek çoktu.<sup class="calibre3"><sup class="noteref" id="back_note_90"><a href="../Text/NOTLAR.html#note_90" title="90" class="calibre4">90</a></sup></sup> Bu çok önemli Altay efsanesi şöyle anlatılır.</p>

  <p class="block_31">"Çok eski çağlarda büyük bir savaş olmuş ve bu savaş sonunda, bir kavim mağlup olarak, etrafa dağılmış. Kaçanların içinde, bir kız da canını kurtarmak için bir yere sığınmış. Düşman gidip de, ortalık durulunca ortaya çıkmış. Çıkmağa çıkmış ama etrafta ne ailesini ve ne de bir yakınını bulabilmiş. Yalnız başına düşmüş yollara. Başıboş dolaşırken, yolu bir yurda düşmüş. Bu yurt da kalabalık ve büyük bir yurtmuş. Yurdun içinden birisi çıkmış ve bu kızla evlenmiş. Kızı almış götürmüş kendi evine. Kız erinin evine gidince, gebe olduğu anlaşılmış. Herkeste bir telaştır başlamış. Kıza kiminle evli olduğunu ve kimden gebe kaldığını sormuşlar. Kız da, şimdiye kadar evlenmediğini ve hiç bir erkek yüzü de görmediğini ısrarla söylemiş. Sonra da başından geçen şu olayı anlatmış:</p>

  <p class="block_31">" - Savaştan sonra, annem ve babamdan ayrı düşmüş ve bozkırlarda yürümeye başlamıştım. Her tarafı dolaşıp, yiyecek bir şey arıyordum. Ama hiç bir şey de bulamıyordum. İşte tam bu sırada gökten büyük bir yağmur boşandı ve her taraf su içinde kaldı. Bunu görünce, ben de kendimi korumak için hemen bir yere saklandım. Az sonra yağmur durmuştu. Tam bu sırada yerde bir buz parçası gördüm. Bu buz da, yağmur ile beraber yere düşmüştü. Buz yuvarlanıp da yanıma gelince, buzu aldım ve elimle kırdım. Baktım ki, içinde iki tane buğday tanesi var. Karnım da zaten iyice acıkmıştı. Bu buğday tanelerini ağzıma attım. Taneleri ağzıma atınca, karnımda birden tuhaf bir şeyler hissettim. Sanki karnımda iki çocuk var gibiydi." </p>

  <p class="block_31">"Aradan zaman geçmiş. Kızın dokuz ay, on günü dolmuş. Doğum ağrıları tutmuş ve iki tane oğlan doğurmuş. Zamanla yeni kocasından da bir oğlu olmuş.</p>

  <p class="block_58">"Her üç oğlu da baba, büyüttü ergen yaptı,</p>

  <p class="block_58">"Malını eşit bölüp, mirası erken yaptı.</p>

  <p class="block_35">&nbsp;</p>

  <p class="block_31">"Kadının kocası, buz parçasındaki tanelerden olan iki çocuğu, kendi öz oğlundan ayırmamış ve mallarını onlar arasında eşit olarak bölmüştü. Malı bölerken, develerden bir deve ve koçlardan da bir koç geriye kalmış ve bunlar çocuklar arasında bir türlü bölünememişti. Bunun üzerine oğlanlar iddiaya girmişler ve her biri, bu deve ile koçun kendilerinin olduğunu söylemeye başlamışlardı. En küçük oğlan, yani adamın öz oğlu " - Bu deve benimdir. Çünkü onu ben güttüm," demiş. Gerçekten bu söz doğru imiş. Babası hemen geriye kalan deveyi küçük oğluna vermiş. Bunların Türkçesinde deveye "<i class="calibre1">Töö</i>" denirmiş. Bunun için de bu çocuktan türeyen soylara "<i class="calibre1">Tölös</i>" adı verilmiş.</p>

  <p class="block_31">"Bunun üzerine ortanca oğlan çıkmış ve "Koç benimdir, çünkü koçu ben güddüm," demiş. Bu sözde doğru imiş. Babası koçu da ona vermiş. Oğlan koçu aldığı gibi, boynuzlarından tutmuş ve hayvanı ikiye ayırmış. Babası oğlunun bu gücünden dolayı çok sevinmiş. "<i class="calibre1">Senin de adın Koçkar, yani koç olsun</i>", demiş. Ayrıca, "Koçkar Unvanın, Mundus da adın olsun," diye ilâve etmiş. Bundan sonra bu çocuğun soylarına herkes, "<i class="calibre1">Koçkar- Mundus</i>" adını vermiş.</p>

  <p class="block_31">"Oğlanların babası bu defa da büyük oğluna dönmüş : "Senin de baban bir buz idi. Bu sebeple sen, Muz-Han, yani Buz-Han'ın nesli sayılırsın. Senin adın da yalnızca <i class="calibre1">Mundus</i> olsun!" Demiş.</p>

  <p class="block_59"><span class="text_8">"Mundusdan türeyenlerin sayısı bini aşmış. Koçkar soyunun sayısını, İliç bilen yokmuş. Tölös'ün nesilleri ise, herkese tüz ve</span><span class="text_9"> </span><span class="text_8">tüzünlükte örnek olmuşlar !"</span></p>

  <p class="block_12">&nbsp;</p>
</body>
</html>