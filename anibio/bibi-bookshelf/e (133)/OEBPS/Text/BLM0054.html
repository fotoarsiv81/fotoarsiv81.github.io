<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="block_32" id="toc_id_265">XI.&#160;</h1>

  <h1 class="block_32" id="toc_id_265">TÜRKLER VE MOĞOL MİTOLOJİSİ&#160;</h1>

  <h1 class="block_32" id="toc_id_265">(BENZER VE AYRI TARAFLARI)</h1>

  <hr class="c2"/>

  <p class="block_"></p>

  <h2 class="block_23" id="toc_id_266"><br/>

</h2>

  <h2 class="block_10" id="toc_id_266">I. KİTAN'LARIN TÜREYİŞ EFSANELERİ</h2>

  <p class="block_25">Çin kaynaklarında bulunan aşağıdaki metin, Kitan kabilelerinin menşe efsanesidir. Bu efsane, diğer Kitan efsanelerine göre daha ileridir ve Türk mitolojisinin bir parçası mahiyetindedir. Anlatılış ve motifler bakımından Uygur Kültür Çevresine dâhildir. Bundan sonra metinlerini vereceğimiz diğer Kitan efsaneleri ise, daha ziyade iptidaî ve kılan hayatını aksettiren rivayetlerdir. Buna rağmen bunlarda da, Türk efsanelerinin motifleri bol miktarda vardır.</p>

  <p class="block_1">&#160;</p>

  <h3 class="block_24" id="toc_id_267">1. Hıtay Devletinin "Kuruluş efsanesi" ve Türk Mitolojisi</h3>

  <p class="block_25">"Anlatıldığına göre Kitan'ların atası olan bir erkek, beyaz bir ata<sup class="calibre3"><sup class="noteref" id="back_note_1164"><a href="../Text/NOTLAR3.html#note_1164" title="1164" class="calibre4">1164</a></sup></sup> binmiş olarak <i class="calibre1">Ma-yü</i> dağının doğusundan, <i class="calibre1">Tu nehri</i> boyunca inmiş. Diğer yandan bir kadın da, boz bir öküzün çektiği bir araba ile<i class="calibre1"> P'ing-ti song-lin</i> bölgesinden <i class="calibre1">Huang nehri</i> boyunca aşağıya doğru iniyormuş. Bu ilk ana ve ata, <i class="calibre1">Mu-yeh</i> dağında karşılaşmışlar. Çünkü bu iki nehir, bu dağda birleşiyormuş. İki nehrin kavşağında karşılaşan bu kadınla erkekten 8 oğul dünyaya gelmiş. Zamanla zenginleşip refaha kavuşan bu çocukların nesilleri çoğalmış ve bunlardan 8 kabile ortaya çıkmış. Bu sebeple 8 kabile bahara çıkmadan önce, sonbaharla ilkbaharda, Tanrıya beyaz bir atla boz bir inek kurban ederlermiş. Bu yolla da kendi atalarını unutmadıklarını göstermek isterlermiş,, (LS,37,9a).</p>

  <p class="block_25">Efsanede adı geçen <i class="calibre1">T'u</i> nehri, bugünkü <i class="calibre1">Lao-ha</i> nehridir. Huang nehri ise <i class="calibre1">Şira-müren</i>'dir. Kitanlar, 8 kabileden meydana gelmişlerdi. Efsane de bu 8 kabilenin nereden geldiğini izaha çalışmıştır. Bilindiği gibi Kitanlar Hıtay devletini, Çin toprakları üzerinde kurmuşlardı. Bunun için de, Çin kültürünü benimseyerek bir nevi Çin sülâlesi olmak istemişlerdi. Kendileri ise, Moğol kavimlerinden biri idiler. Bu sebeple Hıtay Sülâlesinin tarihini yazan tarihçiler, uydurma soy kütükleri düzerek bu sülâleyi, ta milâttan önceki Çin Sülâlelerine bağlamışlardı. Fakat bu efsanenin ise, Çin kültürü ile hiç bir ilgisi yoktur. Bu iki atanın, bindikleri hayvanların, kısrakla bir inek olduğunu söyleyenler de vardır. Fakat bu söylentiler Kitanların din düzenlerine uymamaktadır. Onlar, kurban merasimlerinde yer ve göğe, daima erkek hayvan kurban etmişlerdi (<i class="calibre1">Wittf</i>., s. 272).</p>

  <p class="block_18">&#160;</p>

  <h4 class="block_69">HITAY EFSANELERİ VE TÜRK MİTOLOJİSİ</h4>

  <p class="block_25"><b class="calibre2">Beyaz renk</b>: Kitan’ların az sonra anlatacağımız diğer efsaneleri ile diğer din hayatında da önemli bir yer tutmuştur. Rüyada görülen Tanrılar beyaz elbise giymiş ve beyaz çelenk takmış olarak görünürlerdi. Bunda şüphesiz ki, Uygurlar arasında yayılan ve Kitanlar üzerine de tesir eden Mani dininin büyük bir rolü vardı. Fakat Hıtay devletinde beyaz ata binerek beyaz tilki avlama merasimleri, beyaz atla boz öküzün Gök Tanrısına kurban edilmesi, bir şehir zapt edildikten sonra, yine Tanrıya beyaz atla koyunların kurbanı, çok eski Türk-Moğol âdetlerinin bize gelen akisleridir. Tabii olarak Kitan kabilelerinin, henüz daha Çin'e tâbi iken, Çin imparatoruna sundukları atlar da beyaz renkte idi. Şu da çok ilgi çekicidir; Kitan’ların Çin'e gelen hediyelerinden, geyik, kurt, tavus, kaplumbağa gibi hayvanların hepsi de beyazdı. Bilindiği üzere bu hayvanların beyaz renklisi çok nadir şeylerdi: (<i class="calibre1">Wittfogel</i>, s. 42, 129).</p>

  <p class="block_25"><b class="calibre2">İki nehrin birbirine kavuştuğu yerler:</b> Su kavşaklarının arasında bulunan dağlar, Türk ve Moğol kavimlerince kutsal yerler sayılmışlardı. Yukarıda da gösterdiğimiz gibi, Uygurların ataları da, iki nehrin birleştiği bir yerde bulunan kutsal dağdaki kayın ağacından doğmuşlardı.</p>

  <p class="block_25">Mu-yeh dağı Kitanların kutsal bir dağı idi. Onların beyaz at ve boz öküzle gelen ataları, Ch'i-shou Kağanla karısı, bu dağda buluşarak evlenmişlerdi. Bunun için de Kitanlar bu dağa bir mabet yapmış ve senenin belirli zamanlarında bir beyaz atla bir boz öküzü kurban ediyorlardı. Onlara göre bu eski atalar, Toba Devleti zamanında da yaşamıştı. Bu konu ile ilgili Çince metin şöyledir:</p>

  <p class="block_31">"Mu-yeh dağında Kitanların en eski ataları için bir mabed yapılmıştı. Büyük ata Ch'i-shou Kağan için Güney Tapınağında, Hatun'u için ise Kuzey Tapınağında kurban merasimi yapılırdı. Bu her iki atanın ve sekiz oğlunun, tıpkı kendilerine benzeyen ve boya ile yapılmış tabloları vardı" (LS, 37, 9 a).</p>

  <p class="block_25">Bilindiği üzere, Kül-Tegin ölünce, onun da mezarı üzerine mabet gibi bir ev, yani eski Türkçe "<i class="calibre1">Bark</i>" yapılmış ve içine de <span class="text_20">Kül-Tegin'in</span> resimleri ile heykelleri konmuştu.</p>

  <p class="block_25">Bu resimlerden birisi Kül-Tegin'e o kadar benzermiş ki, büyük kardeşi Bilge Kağan bu tabloyu görünce, kendini tutamayarak onun karşısında ağlarmış. Mezar üzerine mabet yapmak ve içine ölenin resimlerini koymak eski bir Çin âdeti idi. Fakat eski Türkler de, çok eskiden beri bu âdeti kendi ölüleri için uygularlardı.</p>

  <p class="block_25">Bu rivayetin daha sonraki çağlarda, yani Kitan'ların Uygur hâkimiyeti (M.S. 744-840) altında bulunduğu devirlerde meydana gelmiş olması muhtemeldir. Efsane içinde, eski Orta Asya Şamanizm’i ile Manihaizm’inin unsurları ustaca bir araya getirilmiştir. X. asırdan sonra ise bunlar, kolaylıkla Budizm ile bağdaştırılmışlardı.</p>

  <p class="block_93">Proto-Moğol kültürünün gelişmesi:</p>

  <p class="block_25">Bilindiği üzere, Türklerle Moğolların çok yakından kültür ilgileri vardır. Esas Moğollar, Kadırgan dağlarının kuzey bölgelerinde, batıya ve doğuya doğru yayılmışlardır. Moğolların güney bölümleri ise, aynı dağların güney uçlarından yayılarak, Çin'in kuzey sınırlarına kadar sokulmuşlardır. Zamanla aralarında farklar meydana gelmişse de, çok eski müşterek kültür ve dil bağlarını kaybetmedikleri için, bu kavimlerin kültürüne toptan <i class="calibre1">Proto-Moğol</i> kültürü diyoruz. Kuzeydeki ve güneydeki bölümlere zamanla, birçok yeni kültür unsurları girmiştir. Dıştan bakılınca aralarında kültür ayrılıkları da görülür. Fakat bir kültür tarihçisi olarak bizim görevimiz, bu dış tesirleri ayıklayarak, öz Proto-Moğol kültürünün ne olduğunu ortaya çıkarmaktır.</p>

  <p class="block_25">Kuzeydeki Moğolların Çingiz Han'a kadar pek büyük bir devlet kurduklarını görmüyoruz. Kadırgan dağlarının güney eteklerindeki Güney-Moğolları arasında en güçlü kabileler, Kitan adını taşıyan kabilelerdi. Bunlar da başlangıçta ilksel bir kültüre sahip idiler. M. S. 553-572 arasında büyük Göktürk Kağan'ı Mohan Kağan'ın âdeta onları döğercesine, disipline ve düzene koyduğunu görüyoruz. Uygur Devleti zamanında da (M. S. 744-840) Kitanlar, Uygur prenslerinin hayvan yetiştiren çobanları olmuşlar ve bundan her iki taraf da memnun kalmışlardı.</p>

  <p class="block_25">X. asrın birinci yarısında bu Kitan kabilelerinin, sonradan bir Kuzey Çin imparatorluğu halini alan bir devlet kurduklarını görüyoruz. Bu devlet Batı dünyasında "HITAY" Devleti adı ile anılmıştır. Çin'de ise bu devlete "LİAO" Sülâlesi denmiştir. Devlet, âdeta Kitan-Uygur müşterek çaba ve kültürü ile meydana gelmiştir. Devleti kuran imparator bir Kitan'dır. Karısı imparatoriçe ise bir Uygur prensesi idi. Hıtay devleti üzerinde Uygur etkileri pek çoktur. Yeri geldikçe bunları göstermeğe çalışacağız. Eski Türk-Moğol kabile an'anesi ile yeni imparatorluk düzeni, bu devlette daima çarpışa gelmiştir.</p>

  <p class="block_93">Proto-Moğol "Devlet efsaneleri"nde Türk tesirleri:</p>

  <p class="block_25">Orta Asya devletlerinde, "Halk dini" ile "Devlet dini" daima birbirinden ayrılmıştı. Halk dini daha ziyade hastalık, fal, sihirbazlık gibi insanların günlük ihtiyaçlarına cevap veren ve onları manevî bakımdan tatmin eden prensiplerdi. Devlet dini ise, devletin varlık sebebini izah eden ve hükümdarın idaresine meşruiyet veren bir inanışlar sistemi idi. Halk dininde, halkla karşı karşıya olan ve Tanrı ile ilgi kuran tek aracı şamandı. Devlet dininde ise başrahip, hükümdarın bizzat kendisidir. Göktürk devletinde, dini görüş ve inanış bakımından halk ile devlet arasında büyük ayrılıklar yoktu. Uygurlarda ise durum bambaşka idi. Onlarda ise, halk dini ile devlet dini arasında bir ilgi yoktu. Devletin başında bulunanlar Mani dinine girmişler, din ve devlet anlayışları da ona göre düzenlenmişti. Halkın büyük bir çoğunluğunun bu yeni prensiplerden haberi bile yoktu. Hıtay devletindeki durum ise daha başkadır. Aşağıda anlatacağımız efsaneleri, Hıtay Devletini kuran Kitan'ların yerli halk inançları ile mukayese etmek doğru olamaz. Bu efsaneler, "<i class="calibre1">Devlet ve hâkimiyet mefhumunu</i>" ifade eden örneklerdir. Halk inançları ise, statik, yerinde duran ve kolaylıkla değişmeyen prensiplerdir. Bu sebeple devlet mefhumunda, kökten ve yanlardan gelen birçok yabancı tesirler olabilir. Yeni bir devletin kurucularına bu tesirlerin, eskiden tâbi oldukları efendilerinden gelmesi de çok muhtemeldir. İnsanoğlunun taklit hevesi ile yeni fikirlere karşı olan meyli de, bunda önemli bir rol oynamıştır. Ortaçağlarda en çok görülen misâl, bu ihtimâldir. Bu sebeple burada en fazla bu ihtimâl üzerinde durmak istiyoruz.</p>

  <p class="block_25">Kitanlar, Uygur devletinin müreffeh ve efendilerinden memnun tâbilerinden biri idiler. 0 kadar ki, M. S. 840 da Uygur Devleti yıkılıp da, yeryüzündeki bütün Uygurlar düşmanları tarafından amansız olarak takip edildikleri bir sırada, Kitanlar bazı Uygur prenslerini içlerinde saklamış ve onları daima saygı ile tutmuşlardı. Bunun elbette ki önemli bir sebebi vardı. Kitanlar Göktürk hâkimiyetinde de uzun zaman yaşamışlardı. Fakat Göktürkler Kitanlara karşı çok hâşin davranmışlardır. Az evvel de söylediğimiz gibi, bilhassa büyük Göktürk kağanı Mo-Han Kağan zamanında (M. S. 553-572) Kitanlar, adeta Türkler tarafından döğüle döğüle terbiye edilen bir yaramaz çocuğa benzemişlerdi. Şunu da söylemek lâzımdır ki, bu çağdaki Kitanlar yüksek bir içtimaî seviyeden mahrum, Moğol soyunun güney kollarının yarı vahşi kabilelerinden ibaret idiler. Ne öğrendilerse, Göktürk baskısı ve idaresi altında öğrenmişlerdi. Onları bir imparatorluk kurmak için gerekli seviyeye getiren en önemli sebep, 130 senelik Göktürk hâkimiyetidir. Göktürk Hakanları kendi kardeşlerini doğuya göndererek, "<i class="calibre1">Küçük-Kagan</i>" unvanı ile Kitanlarla birlikte diğer Moğol soyundan gelen kavimleri idareye memur etmişlerdi (<i class="calibre1">CAJ</i>, 1963 s. 86). Bu türlü idare tarzı bir nevi ıkta veya başka söylenişle devletin hükümdar hanedanı arasında bir pay ediliş düzeni idi. Küçük-Kagan bunların vergisini alır ve hükümdarın yanında yine onlardan topladığı askerlerle harbe iştirak ederdi. Bu prensler, gerek kendi şahıslarının ve gerekse devletin payı olan vergi gelirlerinin düşmemesi için çok dikkat ederlerdi. Uygur devleti zamanında ise prenslerin paylarının yükseltilmesi, ancak istihsâlin çoğaltılması ile oldu. Göktürk devri için bu konuda, elimizde belge yoktur. Göktürk hükümdarlarının, açları doyurmak ve çıplakları giydirmek gibi prensiplerinin, Kitanlar gibi uzak vassal kabileler için de uygulanılıp, uygulanmadığını bilmiyoruz.</p>

  <p class="block_25">Uygur Çağı (M. S. 744-840), Kitanların gerçek bir refah devridir. Göktürklerin yaptığı gibi, Uygurlar da, devleti hanedandan gelen prensler arasında pay eder ve böylece idare ederlerdi. Fakat Uygurlara Mani dininin girişi ile (M. S. 763) ve hatta daha önce meydana gelen ticarî ve menfaatçi zihniyet, devlet idaresini de bambaşka bir düzene getirmişti. Onlara göre vassal kabileler, zorla vergi ve asker alınan tâbiler değillerdi. Prense pay olarak verilen bir bölge, o prensin bir çiftliği ve halkı ise, uşakları idi. Bu bilgili prensler, iktisadî üretimdeki inisiyatifi, kültürce geri ve iptidaî tâbilerinin ellerine vermiyorlar ve bizzat idare ediyorlardı. Bu yolla çok bol olarak elde edilen üretim, Uygur efendilerine yetiyor ve geriye kalan artıklar ise, tâbilerin refahını sağlamağa kâfi geliyordu. Artık tâbi kabileler, efendilerine karşı değil; kendi aralarında rekabet kavgalarına girişiyorlardı. Bu kavgaların esası da yine iktisadî idi. Kavimler arasındaki bu rekabet, bir düşmanlık halini almış ve Uygur devleti yıkılıp gittikten bir asır sonra bile, aynı sebepten dolayı aralarındaki kavga bitmemişti. Bunu bir misalle anlatalım: M. S. 982-984 de Uygurlara seyahat eden Çinli seyyah <i class="calibre1">Wang Yen-t'ê</i>, Kitanlarla Tatarlardan söz açarken, bunların birbirlerine hâlâ düşmanlık güttüklerini söyler. Bu düşmanlığın sebebi de, vaktiyle birisinin Uygurların sığırlarını; diğerinin de koyunlarını otlatması imiş. Bu hizmetin avantajlı taraflarını aralarında pay edemedikleri için, mücadele böylece devam eder gidermiş. Aradan bir asır geçmiş olmasına ve o bölgede Uygurlardan kimse kalmamış olmasına rağmen, kavga halâ bitmemişti. İşte böyle bir giriş yaptıktan sonra, mitoloji incelemelerine daha sağlam adımlarla girebiliriz. (<i class="calibre1">CAJ</i>, 1961, s. 90).</p>

  <p class="block_93">Uygur Manihaizm’i ve Hıtay devleti:</p>

  <p class="block_25">M.S. X. asrın başında Çin'in Kuzeyinde birçok sülâleler vardı ve aralarında rekabet kavgaları sürüp gidiyordu. Bu sebeple Çin tarihinin bu çağına, "<i class="calibre1">Beş-Sülâleler</i>" devri denir. Kitanlar bu rekabetleri desteklemişler ve karşılıklı harpler sonucunda diğer küçük devletleri zayıflatarak, bütün kuzey Çin'i ele geçirmişlerdi. Bir devleti destekleyerek, diğerini yok etme siyasetini meşru göstermek için uydurulan hikâyelerden birisini de aşağıda bulacaksınız. Bu rivayetin ilgi çekici yönü, imparator tarafından görülen bu rüyanın, kendi doğuşuna ait efsane ile aynı olmasıdır, öyle anlaşılıyor ki Kitan Moğollarında, Tanrı tarafından gönderilen emirler ve buna benzer şeyler, klişe halinde hep aynı efsane ile anlatılıyordu. Bu imparatorun kutsal hayvanı olan Kara-Tavşan ise, efsanelerde Tanrının bir elçisi rolündedir.</p>

  <p class="block_25">İkinci rivayette, birincisinden fazla olarak, çiçek ve yapraklarla yapılmış çelenkli taç, asa, beyaz elbise ve altın kemer motifleri de geçmektedir. Kitanlar aslen Güneydoğu Moğollarından gelen bir kavim idiler. M.S.907 de Hıtay Devletini (Çincesi: Liao) kurup kuzey Çin'i ellerine geçirince, kendilerini büyük Çin Sülâlelerinden biri olarak gösterme arzusuna düşmüşlerdi. Bu sebeple Çin kültürünü benimsediler ve o devrin medenî bir dini olan Budizm'e de meyil gösterdiler. Bunun sonucu olarak eski Kitan-Moğol an'aneleri, Çin ve Budist an'aneleriyle karışmağa başladı. Bu yolla eski Moğol efsanelerinin sonuna Budist hikâyeler de ilâve edilmeğe başlandı. Yine aynı Hıtay imparatoru bu rüyayı gördükten bir müddet sonra, bir Buda mabedini ziyaret etmiş ve Buda'nın resmini görmüştü. Buda'nın resmini görünce, etrafındakilere dönüp rüyasında gördüğü Tanrının, Buda'nın resmi ile aynı olduğunu söylemişti. Bundan da anlaşılıyor ki Hıtay imparatoru, daha önce hiç bir Buda mabedi görmemişti ve Buda'nın resimlerinden de habersizdi. Yeni girmek istediği Çin kültürüne, bu yolla intibak etmek istiyordu.</p>

  <p class="block_25"><b class="calibre2">Maniheist ve Budist âdetlerin birbirine karışması:</b> Uygurlara Manihaizm 763 senesinde, Budizm ise 778-779’dan sonra iyice yerleşmeğe başlamıştı. Aslında 630 senesinden itibaren, Uygurlarda Budizm'in tesirlerini görebiliriz. Meşhur Uygur reislerinden biri olan <i class="calibre1">P'u-sa (Bodhisattva),</i> yani Buda'nın adını taşıyordu. Fakat bir gerçek vardı: Budizm, az zamanda Uygurların yerli an'aneleri içinde erimiş ve mahiyetini değiştirmişti. Uygurlar Manihaizm’i kabul ettikten sonra da, Mani dininin esas prensipleri Uygurlarda epey değişikliklere uğramıştı. Zaman zaman, Buda dininin prensipleri, Mani dinininkilerle karışmış, adeta birini diğerinden ayırmak güçleşmişti. Budist an'anelerin birçokları Maniheist zannedilmiş; Maniheist an'anelerin birçokları da Budist zannedilmişlerdi. Bu suretle bir nevi "Uyguro- Maniheo-Budizm" meydana gelmişti. Hıtay devletindeki efsane ve inanışlar, esas itibarı ile Maniheist inanışlara dayanır. Uygur çağından gelmiş olduklarına da şüphe yok gibidir. Fakat bunun farkında olmayan Hıtay devletinin ileri gelenleri ve Budist rahipler, rüyada görülen Tanrıyı Buda sanmışlardı. Bu karıştırma daha ziyade Kitanların efendisi Uygurların Maniheizm ile Budizm'i birbirine karıştırmış olmalarından ileri geliyordu. Çin Budizm’inde ise böyle bir şey yoktur. Bu da bize Hıtay devletinde Budist mabetlerini, Uygurların yönettiğini açık olarak gösteren bir delildir. Zaten kaynaklarımız, Uygurların Hıtay devleti başkentine Uygur rahipleri gönderdiklerini yazmaktadırlar. Burada yeniden bu konu üzerinde duracak değiliz. Şimdi yine efsanedeki motifleri incelemeğe başlayalım :</p>

  <p class="block_25">Beyaz renk daha ziyade Mani mezhebinin kutsal bir rengidir. Bunun için de beyaz elbise giyinirlerdi. Onlara güre Tanrı, beyaz bir ışık şeklinde görülürdü. Bu sebeple beyaz renk, Manihaizm’in her yönünde kendisini gösterirdi. Çinliler de, Manihaizm’e bu özelliğinden dolayı, "<i class="calibre1">Beyaz-Bulut</i>" dini derlerdi. Rahiplerin elbiseleri ile başörtülerinin rengi hep beyazdı. Yukarıda da söylediğimiz gibi bilhassa Güney Çin, Manihaizm’in tesirlerinin altında kalmaktan kurtulamamıştı. Bu sebeple Çinliler ona "<i class="calibre1">Beyaz Buda''</i> dini de demişlerdir. Kari Wittfogel, Kitanların beyaz renkle ilgili bütün âdetlerini Manihaizm’in etkilerine atfetmiştir (S. 309). Fakat biz, bu konu da biraz daha ihtiyatlı olmağa gayret ettik. Kitan mitolojisinde, ataların bindikleri at beyazdı. Bu efsane, Mani dininin etkileri altında meydana gelmiş bir hikâye değildir. İlhamını eski Orta Asya efsanelerinden almış ve Şamanizm’in katkılarını da alarak olgunlaşmıştı. Çin imparatoruna gönderdikleri hediyelerin, renklerinin de beyaz olmasına dikkat etmişlerdi.</p>

  <p class="block_25">Bu da, yalnızca Budizm'e ait bir özellik değildir. 12 hayvan, Orta Asya Türk-Moğol kültürünün en belirli unsurlarından biri idi. Bunların yanında Mani dininin "<i class="calibre1">On ikili burcu</i>" ve "<i class="calibre1">12 saati</i>" gibi, bu mezhebin en önde gelen alâmetleri de vardı. A. Von Coq'un neşrettiği Uygurların Mani metinlerinde, bu konuya çok rastlanır. Bundan anlaşılıyor ki Kitanlar, üstatları Uygurlar gibi, eski Orta Asya, Mani ve Buda an'aneleri ile Çin kültürünün benzer taraflarını çok ustaca birleştirmişler ve yeni bir karışık düzen meydana getirmişlerdi. Bunları birbirinden ayırmak gerçekten çok güçtür. Buna rağmen Hıtay Devletini kuranların nereden geldikleri ve asırlarca kimlerin tesirleri altında kaldıkları da bilinen bir şeydir.</p>

  <p class="block_25"><b class="calibre2">Orta Asyalı Şaman motifi:</b> Hıtay imparatoru gördüğü rüyayı annesine söylüyor; annesi de ona, rüyasını Şaman'a tabir ettirmesini tavsiye ediyor. Şaman için Çince metin, Çince "<i class="calibre1">Hu-wu</i>" sözünü kullanmaktadır. İkinci işaret "<i class="calibre1">Wu</i>," Çince de bilhassa sihirbaz ve büyücüleri ifade eden bir kelimedir. Bu deyim Çin'in büyük dinlerinin rahipleri için kullanılmazdı. Çin'de eskiden beri bu gibi büyücüler takibata uğramış ve ailesi ile beraber öldürülmüştü. Türk ve Moğol Şamanları da, Çinlilerce böyle büyücü sayılmıştı. Bundan anlıyoruz ki, imparatorun rüyasını tabir eden rahibin, Çin'de yayılmış olan Manihaizm ve Hıristiyanlık da dâhil, büyük dinlerle bir ilgisi yoktu. Tam mânası ile bir Türk-Moğol Şaman tipinde, bir Kitan rahibi idi. Şaman anlamına gelen "<i class="calibre1">Wu</i>" deyiminin başında bulunan "<i class="calibre1">Hu</i>" deyimi ise çok daha enteresandır. Çinlilerce bu terim daha ziyade Batı Türkleri ve Batı Türkistanlılar için kullanılmıştı. Bazen da, umumî olarak Orta Asyalılar için kullanılırdı. K. Wittfogel bunun bir Hıristiyan rahibi olduğuna inanır (s. 239, 308). Böyle bir nazariye bizce biraz vakitsizdir. Henüz daha yeni olarak iptidaî kabile hayatından kurtulmuş olan Hıtay devletinin kurucularının yanında Hıristiyan bir müşavir tasavvur etmek imkânsızdır. Rüya tabir eden bu Şamanın, Çinli ve Kitan olmayan; meselâ Turfan Uygurlarından gelen veya Orta Asyalı bir rahip olması daha çok muhtemeldir.</p>

  <p class="block_21">&#160;</p>
</body>
</html>