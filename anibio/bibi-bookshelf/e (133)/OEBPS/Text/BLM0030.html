<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block_10" id="toc_id_193">5. TÜRKLERİN İSLÂMİYETE GİRÎŞİ İLE&nbsp;</h2>

  <h2 class="block_10" id="toc_id_193">KURULAN "YENİ TÜRK ŞECERELERİ"</h2>

  <p class="block_30">&nbsp;</p>

  <h3 class="block_24" id="toc_id_194">A. OĞUZ-NÂME'LERE GÖRE</h3>

  <p class="block_25">Tarihçi Reşideddin'in kendisi bir İran Yahudi’si idi. Buna rağmen Türklerin şeceresi ile ilgili bölümlerde, Tevrat ve Kur’an’daki Nuh Peygamberle ilgili bölümlere fazla önem vermemiştir. Türklerin Müslüman olmaları ile kendi soy kütüklerini İslâmî köklere bağlamaları gayet olağan ve normal bir şey idi. Hiç şüphe yok ki, Reşideddin'in yaşadığı çağda da Türkler, kendilerini çoktan Nuh Peygambere bağlamış ve buna göre yeni soy kütükleri kurmuş bulunuyorlardı. Fakat Reşideddin, bunlardan hiç birine önem vermemiş ve Türkleri ilk ataları olan <i class="calibre1">Bulca-Han</i> ile başlatmıştı. Bununla beraber Bulca-Han'dan bahsederken, bazılarının da bu Han'a <i class="calibre1">Yafes</i> adını verdiklerini söylemekten kendini alıkoyamamıştı. Zamanla İslâmiyet, Türkler arasında iyice yayılmış ve Türklerin ruhları ile an'anelerinde önemli bir yer almıştı. Bu sebeple Ebülgazi Bahadır Han zamanında, artık Nuh Peygamber ile soylarının Türk destanlarının baş kısımlarını kaplar görüyoruz. Buna rağmen, Ebülgazi Bahadır Han'ın istifade ettiği Oğuznâme'ler İslamiyet’in tesirleri altında ezilmiş ve Türk karakterlerini kaybetmiş değillerdi. Gerçi bu Oğuz-nâme'ler Türkleri Nuh ve Yafes'in nesillerinden getiriyorlardı. Fakat bunu yaparken de, Tevrat’taki türeyiş (Genesis) bölümlerini kendilerine göre değiştiriyorlar ve Türklere birinci derecede önem vermeği ihmal etmiyorlardı. Onlara göre, Yafes'in büyük oğlu ve ölümünden sonra da onun varisi Türk idi. Ebülgazi'de Türk şeceresinin bu baş kısmı, çok açık ve Türkler lehine olarak düzenlenmiştir.</p>

  <p class="block_25">İmâmî'nin Han-nâme'si daha ziyade bir Kıpçak Destanıdır. Han-nâme'nin baş kısımlarında İslâmî hurafeye daha fazla yer verilmiştir. Ebülgazi'de olduğu gibi Türk Şeceresi, hurâfeden ayıklanmış ve duru bir hale gelmiş değildir. Ebülgazi kendine göre, bir Türk soy kütüğü kurmuştur. Han-nâme ise kitaplardan ve halk arasından topladığı birçok rivayetleri yanyana getirmiş ve bu bilgi çokluğu içinde, bunlardan herhangi birini tercih edememişti. Bununla beraber Han-nâme dikkatle okunduğu takdirde, karışık olmasına rağmen, Türk halkları arasında yaşayan bazı önemli inanışların yaşadığını da görebiliriz. Meselâ Han-nâme, Özbekleri "<i class="calibre1">dağlarda gezen, eşkiya</i>" (<i class="calibre1">Alaman</i>) diye tarif ederken, Türkmenlerin de Yafes'in çok iyi ve akıllı kızı <i class="calibre1">Vâjile</i>'den türediklerini söylemeği ihmâl etmemektedir. Bu çok önemli bir itiraftır. Çünkü aslında Han-nâme, Özbeklerin milli bir destanıdır.</p>

  <p class="block_25">Han-nâme''de, İslamiyet’in tesirleri yanında, İran mitolojisinin de kalıntılarını görebiliyoruz. Ebülgazi'nin eserlerinde ise kuvvetli bir Moğol an'anesi, İran mitolojisini adeta silip atmıştır. Esasen insanoğlunun bu ilk ataları bakımından, Tevrat ile İran mitolojisi arasında büyük bir benzerlik de yok değildir. Bu sebeple Türk mitolojisine giren bu dış tesirleri, daha başlangıçta ikiye ayırmak istiyoruz: 1) İran mitolojisinden gelen parçalar (épisode): <i class="calibre1">Tur, Turan, Efrasiyab</i>, v. s. gibi unsurlar, hep İran mitolojisinden girmiştir. Bu sebeple Ebülgazi Bahadır Han, Selçuklu hükümdarlarının kendilerini Efrasiyab'ın soyundan getirmelerini adeta yadırgamış ve hatta işi, bu meşhur Türk sülâlesine hakaret etmeğe kadar götürmüştür. Bu konuları Türkmen Şeceresi ile ilgili bölümümüzde ele almıştık. Han-nâme'de İran tesirleri, Oğuz-Destanı'na kadar girmiştir.2) İslâmiyet yolu ile gelen tesirler. Bunların da başlıcaları Nuh ve Yafes şeceresidir. Bunları, örnek metinler verirken daha derin olarak inceleyeceğiz.</p>

  <p class="block_25">Biliyoruz ki ilk İran hükümdarlarından Cem'i, Sâmilerin reisi <i class="calibre1">Dahhâk</i> öldürmüştü. <i class="calibre1">Zend-Avesta'da Cem'i</i>n adı <i class="calibre1">Yima</i> olarak geçer. Bunun da Altay Türklerinin türeyiş destanındaki <i class="calibre1">Şal-yime</i> adlı kahramanla ilgili olması çok muhtemeldir. Herhalde bu ad, Manihaizm yolu ile Altay Türklerine de geçmişti. Firdevsi'nin Şah-nâme'sinde Dahhâk olarak adlandırılan bu Sâmi hükümdarının adı, eski İran edebiyatında <i class="calibre1">Aj-dahâka</i> veya <i class="calibre1">Azhi-dahâka</i> şeklinde kaydedilmiştir.<sup class="calibre3"><sup class="noteref" id="back_note_852"><a href="../Text/NOTLAR2.html#note_852" title="852" class="calibre4">852</a></sup></sup> Han-nâme'de de Türk hükümdarlarına vezirlik eden <i class="calibre1">Izdıhak</i> adlı, akıllı bir şahıstan sık sık söz açıldığı görülmektedir. Sayın Orhan Şaik Gökyay, bu şahsın <i class="calibre1">Or-Han</i> şeklinde okunması gerektiğini düşünmüşlerdir.<sup class="calibre3"><sup class="noteref" id="back_note_853"><a href="../Text/NOTLAR2.html#note_853" title="853" class="calibre4">853</a></sup></sup> Eğer Han-nâme bozulmamış bir Türk destanı olsaydı, Sayın Gökyay'ın bu düşüncelerinde belki hakları da vardı. Fakat Yafes'in oğlu Kimeri’nin de, Izdıkak gibi Oğuz-Han'ın ve daha sonraki Türk padişahlarının yanında vezirlik (Atalık) yaptığını görüyoruz. İran mitolojisinin birçok kahramanları arasında, bir de Or-Han'ın adının geçmiş olmasına pek ihtimal veremedik.</p>

  <p class="block_25">İran mitolojisindeki meşhur İran padişahı <i class="calibre1">Feridun </i>(<i class="calibre1">Thraetaona</i>), Dahhâk'ı öldürerek İran taktını yeniden ele geçirmişti. Bunun da Nuh Peygamber gibi üç oğlu vardı. Bütün insanlık, <i class="calibre1">Tûr (Tura), Selm (Sairi- ma), İrec</i> veya <i class="calibre1">İrac</i> (<i class="calibre1">Airyü</i>) adlı bu üç çocuktan türemişti. Tıpkı Tevrat'taki <i class="calibre1">Ham, Sam</i> ve <i class="calibre1">Yafes</i> gibi. <i class="calibre1">Amu-derya'nın</i> kuzeyi, <i class="calibre1">Tûr</i>'un hissesine düşmüştü. Bunun için de nehrin kuzeyindeki bütün bölgelere Turan adı verilmişti.<sup class="calibre3"><sup class="noteref" id="back_note_854"><a href="../Text/NOTLAR2.html#note_854" title="854" class="calibre4">854</a></sup></sup> Eski İran coğrafyasında Turan sözü, Orta Asya ile birlikte, bütün Çin'i ve Güney Rusya'yı da içine alan umumî bir tabirdi.<sup class="calibre3"><sup class="noteref" id="back_note_855"><a href="../Text/NOTLAR2.html#note_855" title="855" class="calibre4">855</a></sup></sup> <i class="calibre1">Sairima (Selm), Sâmi</i> kavimlerinin atası olmuştu. İrec'in hissesine ise, dünyanın en güzel yeri ve aynı zamanda dünyanın ortası olan İran düşmüştü. İranlılar tıpkı Tevrat gibi, dünyayı kendi nesillerinden türetirken, kendilerine de bir üstünlük payı ayırmağı unutmamışlardı, <i class="calibre1">İrec</i>'in annesi <i class="calibre1">Tâmâri</i>, aslen İranlı idi. <i class="calibre1">Tûr</i> ve <i class="calibre1">Selm</i>'in anneleri ise, kendisi üç başlı bir yılan olan <i class="calibre1">Dahhâk</i>'ın kızları idiler. Görülüyor ki İran mitolojisinin, Çin an'anesi ile bu bakımlardan bazı yakınlıkları davardır. Çinlilere göre de Çin, dünyanın orta memleketi (Chung-kuo) idi. Bu düşünce tarzına, (geocentric) deyimi kullanılır. Çinlilere göre de Çinli olmayan herkes, insanlıkla ilgisi çok az olan barbarlardan başka bir şey değil idiler.</p>

  <p class="block_18">&nbsp;</p>

  <h4 class="block_69">Türklerin ilk yurdu, Isığ-Göl:</h4>

  <p class="block_25">Ebülgazi'nin istifade ettiği Oğuz-nâme'lere göre Yafes, ilk defa İdil (Volga) ve Yayık (Ural) nehirlerinin kenarlarına gelmiş ve oralarda yerleşmişti. Oğlu <i class="calibre1">Türk</i> ise, Isığ-Göl bölgesinde oturuyordu. Türk halkları Isığ-Göl'e büyük bir önem veriyorlardı. W. Barthold da, Türk efsanelerinin merkez bölgesi olarak Isığ-Göl yakınlarını görmüştür.<sup class="calibre3"><sup class="noteref" id="back_note_856"><a href="../Text/NOTLAR2.html#note_856" title="856" class="calibre4">856</a></sup></sup> Diğer İslâm kaynakları da, Türklerin ana vatanı olarak, Isığ-Göl bölgesi üzerinde adeta birleşmiş gibi idiler.<sup class="calibre3"><sup class="noteref" id="back_note_857"><a href="../Text/NOTLAR2.html#note_857" title="857" class="calibre4">857</a></sup></sup></p>

  <p class="block_25">Önce bu konuda notlarla açıklanmış olarak Ebülgazi Bahadır Han'dan bir metin okuyalım. Ondan sonra da Han-nâme'ye geçelim. Bu bölümler, Ebülgazi'nin hem Şecere-i Terâkime ve hem de Şecere-i Türki adlı eserlerinde aynıdır:</p>

  <p class="block_25">"Nuh Peygamber'in üç oğlu vardı. Oğullarından her birini ayrı yerlere gönderdi, <i class="calibre1">Hâm</i> adlı oğlunu Hindistan'a, <i class="calibre1">Sâm</i> adlı oğlunu İran'a<sup class="calibre3"><sup class="noteref" id="back_note_858"><a href="../Text/NOTLAR2.html#note_858" title="858" class="calibre4">858</a></sup></sup>, Yafes adlı oğlunu da Kuzey Kutbuna<sup class="calibre3"><sup class="noteref" id="back_note_859"><a href="../Text/NOTLAR2.html#note_859" title="859" class="calibre4">859</a></sup></sup> göndermiş ve onlara şöyle demişti : - "<i class="calibre1">(Tufan'dan sonra) artık insanoğlundan dünyada hiç kimse kalmadı. Her üçünüzün de, ayrı ayrı nesilleri türesin ve soyları çoğalsın. Gittiğiniz ülkeler de yurdunuz olsun ve oralarda oturun</i>!"</p>

  <p class="block_25">"Yafes için bazıları peygamberlik mertebesini erişmiştir; bazıları da erişmemiştir derler. Yafes babasının yanından ayrıldıktan sonra, İtil (Volga) ve Yayık (Ural) nehirlerinin arasındaki bölgeye gitti ve orada 250 yıl oturdu.</p>

  <p class="block_25">"Yafes'in 8 oğlu vardı. Bu oğullarının soyları da gittikçe çoğalmağa başladı. Bu çocukların adları da şöyle idi: 1. <i class="calibre1">Türk</i>, 2. <i class="calibre1">Hazar</i>, 3. <i class="calibre1">Sak-lab</i><sup class="calibre3"><sup class="noteref" id="back_note_860"><a href="../Text/NOTLAR2.html#note_860" title="860" class="calibre4">860</a></sup></sup>,4. <i class="calibre1">Rus</i>, 5. <i class="calibre1">Ming</i><sup class="calibre3"><sup class="noteref" id="back_note_861"><a href="../Text/NOTLAR2.html#note_861" title="861" class="calibre4">861</a></sup></sup> (?), 6. <i class="calibre1">Çin</i>, 7. <i class="calibre1">Kimeri</i> veya <i class="calibre1">Kimarî</i><sup class="calibre3"><sup class="noteref" id="back_note_862"><a href="../Text/NOTLAR2.html#note_862" title="862" class="calibre4">862</a></sup></sup>, 8. <i class="calibre1">Tarıh</i>.<sup class="calibre3"><sup class="noteref" id="back_note_863"><a href="../Text/NOTLAR2.html#note_863" title="863" class="calibre4">863</a></sup></sup></p>

  <p class="block_25">"Yafes ölürken büyük oğlu Türk'ü yerine koydu ve diğer çocuklarına şöyle dedi : - "<i class="calibre1">Türk'ü kendinizin hakanı olarak bilin ve onun sözünden çıkmayın</i>!" Bundan sonra Türk'e Yafes-oğlu lâkabı verildi. Kendisi çok bilgili ve tecrübeli bir hakandı. Babasının ölümünden sonra çok yerler dolaştı. En sonunda bir yerin havasını ve suyunu beğenip, orasını kendine yurt yaptı. Bu yere şimdi bile <i class="calibre1">Issıg-Köl</i> derler.</p>

  <p class="block_25">"Çadırı icat eden ve yapan hakan da budur. Türklerin birçok adetleri hep ondan kalmıştır. Türk'ün de 4 oğlu vardı. Bunların adları da, 1. <i class="calibre1">Tutuk</i><sup class="calibre3"><sup class="noteref" id="back_note_864"><a href="../Text/NOTLAR2.html#note_864" title="864" class="calibre4">864</a></sup></sup>, 2. <i class="calibre1">Hakal</i> (?)<sup class="calibre3"><sup class="noteref" id="back_note_865"><a href="../Text/NOTLAR2.html#note_865" title="865" class="calibre4">865</a></sup></sup>, 3. <i class="calibre1">Barsacar</i><sup class="calibre3"><sup class="noteref" id="back_note_866"><a href="../Text/NOTLAR2.html#note_866" title="866" class="calibre4">866</a></sup></sup>, 4. <i class="calibre1">Amlak</i><sup class="calibre3"><sup class="noteref" id="back_note_867"><a href="../Text/NOTLAR2.html#note_867" title="867" class="calibre4">867</a></sup></sup> (?), idi. <i class="calibre1">Türk </i>ölürken yerine <i class="calibre1">Tutuk</i>'un geçmesini vasiyet etti.</p>

  <p class="block_25">"Tutuk'un kendisi çok akıllı, çok bilgili ve adalet yolundan ayrılmayan bir hakandı. Türklerin birçok adet ve törelerini de o koymuştur, İranlıların birinci hükümdarı <i class="calibre1">Keyomers</i> ile aynı zamanda yaşamıştır.<sup class="calibre3"><sup class="noteref" id="back_note_868"><a href="../Text/NOTLAR2.html#note_868" title="868" class="calibre4">868</a></sup></sup></p>

  <p class="block_25">Günlerden bir gün ava çıkmış ve bir geyik vurmuştu. Geyiği kebap edip yerken, nasıl olmuşsa, etten bir parça yere düşmüş ve bu et parçası telef olmasın diye onu alıp yemişti. Yere düşen eti alıp yiyince, etin lezzetinin değişmiş olduğunu gördü. Meğerse orası tuzlu bir yermiş. Ete tuz bulaşınca birden tadını değiştirivermiş. Böylece tuzu keşfedince, herkese bundan sonra etin içine tuz koymalarını ve öyle yemelerini emretmiş. Bu yolla tuzu da ilk defa bu hakan keşfetmiş. 240 yıl yaşadıktan sonra ölmüş.</p>

  <p class="block_25">"Bundan sonra yerine oğlu Bulca-Han geçti."<sup class="calibre3"><sup class="noteref" id="back_note_869"><a href="../Text/NOTLAR2.html#note_869" title="869" class="calibre4">869</a></sup></sup></p>

  <p class="block_18">&nbsp;</p>

  <h3 class="block_69" id="toc_id_195"><b class="calibre2">B. HAN-NÂME'YE GÖRE</b><sup class="calibre41"><sup class="noteref1" id="back_note_870"><a href="../Text/NOTLAR2.html#note_870" title="870" class="calibre4">870</a></sup></sup></h3>

  <h4 class="block_69">Han-nâme'de İran tesirleri:</h4>

  <p class="block_25">Han-nâme, ayrı ayrı bir kaç rivayeti almış ve aralarında bir bağ kuramayarak hepsini birden esere aynen koymuştur. Biz bu rivayetleri birbirinden ayırıp, ayrı ayrı inceleyeceğiz:</p>

  <p class="block_25"><b class="calibre2">1</b><span class="text_7">.</span><i class="calibre1"> Nuh'un, Hâm, Sâm, Yafes </i>adlı üç oğlu ile bir de <i class="calibre1">Vâjile</i> adlı bir kızı vardı. Nuh, Tufanda gemi yapan marangozlara kızını vermeği vaat etmişti. Tufan bittikten sonra, gemiyi yapan üç marangoz gelmiş ve Nuh'a bu sözünü hatırlatmışlar. Nuh Peygamber Allah’ın izniyle bu sözü vermiş. Fakat Tufandan sonra bu sözü yerine getirmek ona çok güç gelmiş. Tanrı Nuh'a Cebrail'i gönderir ve bir eşekle bir köpek alıp, onları kızı <i class="calibre1">Vâjile</i> ile birlikte bir odaya kapamasını emreder. Nuh, Tanrının emrini yerine getirir ve bir müddet sonra gidip odanın kapısını açınca, içeride birbirine benzeyen üç kızın oturup durduğunu görür.<sup class="calibre3"><sup class="noteref" id="back_note_871"><a href="../Text/NOTLAR2.html#note_871" title="871" class="calibre4">871</a></sup></sup> Nuh, bu üç kızı üç marangoza pay ederek verir ve merakla da sonuncu bekler. Kızların çocukları olur, aradan epey bir zaman geçtikten sonra, Nuh marangozlara sorar. Hanım ve çocuklarınız nasıl, diye. Marangozlardan biri, benimki çok huysuz ve sert, der. Nuh Peygamber içinden, tamam der, "<i class="calibre1">bu kız köpeğin neslinden</i>" olmalıdır, der. İkinci marangoz ise, karısının çok gevşek, yumuşak ve sessiz olduğundan bahseder. Nuh anlar ki, bu da "eşekten gelen" kızdır.<sup class="calibre3"><sup class="noteref" id="back_note_872"><a href="../Text/NOTLAR2.html#note_872" title="872" class="calibre4">872</a></sup></sup> Üçüncü marangoz ise, karısının iyiliklerini anlata anlata bitiremez. İyiliği, güzelliği ve hizmetleri ile kendisini mahcup ettiğini söyler. Bunun üzerine Nuh, kendi kızını tanır. Tamam der, bu benim kızım olmalıdır".<sup class="calibre3"><sup class="noteref" id="back_note_873"><a href="../Text/NOTLAR2.html#note_873" title="873" class="calibre4">873</a></sup></sup></p>

  <p class="block_25">(Han-nâme'deki bu bölüm, Kısas-ı Enbiya kitaplarından aktarılmış bilgiler değildir. Türk halklarının hafızasında, örf ve adetlerinde yer almış ana'anelerdir. Bu sebeple Dede Korkut Kitabı’na da geçmiştir).</p>

  <p class="block_25">Nuh'un kendi öz kızı olan Vâjile ile kocasından bir oğlan çocuğu doğuyor ve adını Türkmen koyuyorlar.<sup class="calibre3"><sup class="noteref" id="back_note_874"><a href="../Text/NOTLAR2.html#note_874" title="874" class="calibre4">874</a></sup></sup> Bu oğlandan da 28 tane çocuk oluyor.<sup class="calibre3"><sup class="noteref" id="back_note_875"><a href="../Text/NOTLAR2.html#note_875" title="875" class="calibre4">875</a></sup></sup> Bu çocukların adları da <i class="calibre1">İski</i><sup class="text_11"><sup class="noteref" id="back_note_876"><a href="../Text/NOTLAR2.html#note_876" title="876" class="calibre4">876</a></sup></sup>, <i class="calibre1">Salur, Çaudur/Çawdur</i><sup class="text_11"><sup class="noteref" id="back_note_877"><a href="../Text/NOTLAR2.html#note_877" title="877" class="calibre4">877</a></sup></sup>, Çawuldur, Çandır<sup class="calibre3"><sup class="noteref" id="back_note_878"><a href="../Text/NOTLAR2.html#note_878" title="878" class="calibre4">878</a></sup></sup> vs. konuyor. Bu çocuklardan da 27 Türkmen <i class="calibre1">uruğı</i><sup class="calibre3"><sup class="noteref" id="back_note_879"><a href="../Text/NOTLAR2.html#note_879" title="879" class="calibre4">879</a></sup></sup> meydana geliyor.</p>

  <p class="block_25">Dişi köpekten gelen kızın soylarından ise çingeneler (Luli)<sup class="calibre3"><sup class="noteref" id="back_note_880"><a href="../Text/NOTLAR2.html#note_880" title="880" class="calibre4">880</a></sup></sup> türüyorlar. İbrahim Peygambere kadar kimse bunların adını bilmiyordu. Nemrûd, İbrahim Peygamberi mancınığa koymuş ve onu ateşe atmak istemişti. Bu sırada gökten melekler de inmiş ve İbrahim'i kurtarmak istemişlerdi. Fakat Şeytan'ı bir türlü razı edememişlerdi. Bunun üzerine Şeytan bir şart ileri sürmüş ve mancınığın altında, birisinin zina işlemesi şartı ile gideceğini söylemişti. Bunun üzerine tellâllar çağırtılmış ve mancınığın altında zina işleyecek birisi aranmıştı. Buna karşılık da bin dinar vâdedilmişti. İşte bu sırada köpek neslinden gelen bir çingene gelmiş ve mancınığın altında kız kardeşi ile zina işleyerek bin dinarı alıp gitmişti.<sup class="calibre3"><sup class="noteref" id="back_note_881"><a href="../Text/NOTLAR2.html#note_881" title="881" class="calibre4">881</a></sup></sup> Eşekten türeyen kız ise iki çocuk doğurmuştu. Bunlardan biri erkek ve biri de kız idi.</p>

  <p class="block_25"><b class="calibre2">2.</b> "<i class="calibre1">Nuh'un, Hâm, Sâm</i> ve <i class="calibre1">Yafes</i> adlı üç oğlu vardı.<sup class="calibre3"><sup class="noteref" id="back_note_882"><a href="../Text/NOTLAR2.html#note_882" title="882" class="calibre4">882</a></sup></sup> Nuh bir gün uyurken, âvret yeri açılıyor. Hâm ile Yafes bunu görünce gülüyorlar. Nuh uyanıp da durumu öğrenince Hâm'a "<i class="calibre1">senin soylarına da gülsünler</i>", diyor. Bunun için <i class="calibre1">Habeş, Zengibâr</i> ve Hindistan halkları Hâm'ın Boyundandırlar ve bu halkların renklerine herkes gülerler. Nuh Peygamber, sonra da Yafes'e dönmüş ve "<i class="calibre1">Tanrı senin de soyunu değiştirsin</i>", demiş. Sâm'a da, "<i class="calibre1">Tanrı bütün peygamberleri senin soyundan getirsin</i>", diye, duada bulunmuş...</p>

  <p class="block_25">"Bütün Han'lar, Özbekler, Türkler ve Kuzey kavimleri hep Yafes'in soyundan gelirler.<sup class="calibre3"><sup class="noteref" id="back_note_883"><a href="../Text/NOTLAR2.html#note_883" title="883" class="calibre4">883</a></sup></sup> Bütün güzeller Yafes'in Boyundandırlar. Buhara'nın güzelleri, Horasan'ınkilerden, Semerkand'ın güzelleri Buhara'nınkilerden, Taşkend'in güzelleri de Semerkand'ın güzellerinden daha güzeldir.<sup class="calibre3"><sup class="noteref" id="back_note_884"><a href="../Text/NOTLAR2.html#note_884" title="884" class="calibre4">884</a></sup></sup> Ta kuzeye kadar hep bu böyle gider.</p>

  <p class="block_25">"Yafes' in karısı ikiz doğurmuştu. Yafes çocukları görünce, baktı ki bunların yüzleri pek insana benzemiyor. Bunun üzerine hemen babasının kendisine yaptığı beddua aklına gelir. Çocukların adlarını da Ye'cuc ve Me'cuc koydular.<sup class="calibre3"><sup class="noteref" id="back_note_885"><a href="../Text/NOTLAR2.html#note_885" title="885" class="calibre4">885</a></sup></sup> Yafes hemen giderek babasına yalvardı. Babası da onun dileğini yerine getirip, bundan sonraki çocuklarını güzel yaptı...".</p>

  <p class="block_25"><b class="calibre2">3.</b> "Yafes'in iki oğlu vardı: <i class="calibre1">Tarıh</i><sup class="calibre3"><sup class="noteref" id="back_note_886"><a href="../Text/NOTLAR2.html#note_886" title="886" class="calibre4">886</a></sup></sup> ve <i class="calibre1">Maruh</i>.<sup class="calibre3"><sup class="noteref" id="back_note_887"><a href="../Text/NOTLAR2.html#note_887" title="887" class="calibre4">887</a></sup></sup> Türk dili <i class="calibre1">Maruh</i> tarafından meydana getirilmiştir. Bunun için bu adama <i class="calibre1">Maruh-i Türki</i> de derler. Bütün Han'lar, Oğlan, Özbek, hep bunun soyundandır. <i class="calibre1">Zülkarneyn </i>de <i class="calibre1">Tarıh</i>’ın soyundandır.<sup class="calibre3"><sup class="noteref" id="back_note_888"><a href="../Text/NOTLAR2.html#note_888" title="888" class="calibre4">888</a></sup></sup> Yafes'in 12 oğlu vardı. Ye’cuc ve Me'cuc, bu çocukların güneş gibi parlayan yüzlerini görünce, dayanamayıp Karnülbakar dağına kaçtılar.<sup class="calibre3"><sup class="noteref" id="back_note_889"><a href="../Text/NOTLAR2.html#note_889" title="889" class="calibre4">889</a></sup></sup> Bunlar, yerlerinden çıkıp dünyayı yıkmak istediler. Bunun için de Büyük Karneyn unvanını taşıyan <i class="calibre1">Hürmüs-Han</i><sup class="text_11"><sup class="noteref" id="back_note_890"><a href="../Text/NOTLAR2.html#note_890" title="890" class="calibre4">890</a></sup></sup> büyük bir set yaptırdı. Bu set altmış yılda bitti. Her otuz yıla bir <i class="calibre1">karn</i> dediklerinden ve set de iki <i class="calibre1">karn</i>'da bittiğinden, ona bu adı vermişlerdir...<sup class="calibre3"><sup class="noteref" id="back_note_891"><a href="../Text/NOTLAR2.html#note_891" title="891" class="calibre4">891</a></sup></sup></p>

  <p class="block_25"><b class="calibre2">4.</b> "...Yafès'in çocuklarının hepsi arslan ve kurt oluyorlar. Arslan, padişahlara ve kurt da nökerlere derler. Arslanlar, hep han ve sultan olanlardır. Kurtlar ise hep Özbek ve eşkiyalar (<i class="calibre1">alaman</i>)dır<sup class="calibre3"><sup class="noteref" id="back_note_892"><a href="../Text/NOTLAR2.html#note_892" title="892" class="calibre4">892</a></sup></sup>".</p>

  <p class="block_25"><b class="calibre2">5.</b> "Nuh'un çocuklarından ilk önce iki kişi padişah olmuştu. Bunlardan biri <i class="calibre1">Kil-Şah</i>, diğeri de <i class="calibre1">Kil-Han</i> idi.<sup class="calibre3"><sup class="noteref" id="back_note_893"><a href="../Text/NOTLAR2.html#note_893" title="893" class="calibre4">893</a></sup></sup> Bu iki padişah dünyayı iki eşit bölgeye bölüyorlar, bunu yaparken de Amu-derya'yı sınır olarak kabul ediyorlardı. Suyun kuzey yakasına Turan diyorlar, Kil-Han'a veriyorlar; güney yakasını da Kil-Şah'a verip, İran diyorlar.<sup class="calibre3"><sup class="noteref" id="back_note_894"><a href="../Text/NOTLAR2.html#note_894" title="894" class="calibre4">894</a></sup></sup> Bunun için de ta ezelden ebede kadar Turan hükümdarlarına Han; İran padişahlarına da Şah demişlerdir. Yine onun için de, Firdevsî Şah-nâme'yi yazmıştır. Çünkü o, bir İranlı idi. İmâmi de Turanlı olduğu için Han-nâme'yi yazmıştır. Bu her iki akıllı kişi de, cahillerden ve aptallardan yana bir tek söz söylememişlerdir. Onların bahsettikleri, hep Şahlar, Hanlar ve er kişilerdir.</p>

  <h4 class="block_69">Özbeklerin menşei hakkında garip efsaneler:</h4>

  <p class="block_25">Han-nâme, s. 34 de başka bir rivayete kapılarak yeniden bir şecere meydana getirir. 32. sahifede <i class="calibre1">Kil-Han, Yafes'in oğlu</i> olarak gösterilmiş iken, burada <i class="calibre1">Maruh-ı Türk</i>'ün oğlu olduğu söylenmeğe başlanır. Artık yazar, burada Özbekleri de soylular arasına koymuş ve yapma bir şecere meydana getirmiştir. Hâlbuki şimdiye kadar Özbeklerin hep eşkiya olduklarından bahsediyordu. Özbekler, sonradan Karnülbakar dağına çekilirler. Bilindiği üzere bu dağ, Ye'cuc ve Me'cuc'ların yeri idi. Han-nâme yazarı İmâmî, Özbekleri bir nevi Ye'cuc ve Me'cuclar'ın yerine koymaktadır, Bundan da anlaşılıyor ki Han-nâme'nin bu düşüncesi de, Özbekler için pek büyük bir iltifat sayılmazdı:</p>

  <p class="block_25">"Bu duruma göre, <i class="calibre1">Maruh-ı Türk'ün Kil-Han </i>ve <i class="calibre1">Özbek</i> adlı iki oğlu vardı. Özbek, Kil-Han'dan ayrılıp, Karnülbakar dağına gitti. Maruh-ı Türk'ün 72 tane karısı vardı ve bunlardan 32 çocuk doğmuştu. İlk oğlunun adı <i class="calibre1">Kil-Han</i> idi. İkinci oğlunun adı ise <i class="calibre1">Oğlan</i><sup class="calibre3"><sup class="noteref" id="back_note_895"><a href="../Text/NOTLAR2.html#note_895" title="895" class="calibre4">895</a></sup></sup> dı. Üçüncü oğlunun adı <i class="calibre1">Kıyat</i><sup class="text_11"><sup class="noteref" id="back_note_896"><a href="../Text/NOTLAR2.html#note_896" title="896" class="calibre4">896</a></sup></sup> ve bundan sonrakiler de <i class="calibre1">Moğol, Dürlügin</i><sup class="text_11"><sup class="noteref" id="back_note_897"><a href="../Text/NOTLAR2.html#note_897" title="897" class="calibre4">897</a></sup></sup>, Ay<sup class="calibre3"><sup class="noteref" id="back_note_898"><a href="../Text/NOTLAR2.html#note_898" title="898" class="calibre4">898</a></sup></sup>, <i class="calibre1">Calayır, Naiman/Nayman</i>, <i class="calibre1">Kanglı, Hıtay, Keräit/Keräyit</i>, <i class="calibre1">Kıfçak</i>, <i class="calibre1">(Kıpçak), Ming</i><sup class="text_11"><sup class="noteref" id="back_note_899"><a href="../Text/NOTLAR2.html#note_899" title="899" class="calibre4">899</a></sup></sup><i class="calibre1">, Şici’ut/Şiciwut</i><sup class="text_11"><sup class="noteref" id="back_note_900"><a href="../Text/NOTLAR2.html#note_900" title="900" class="calibre4">900</a></sup></sup><i class="calibre1">(?), Tübäy</i><sup class="text_11"><sup class="noteref" id="back_note_901"><a href="../Text/NOTLAR2.html#note_901" title="901" class="calibre4">901</a></sup></sup><i class="calibre1">, Tama</i><sup class="text_11"><sup class="noteref" id="back_note_902"><a href="../Text/NOTLAR2.html#note_902" title="902" class="calibre4">902</a></sup></sup><i class="calibre1">, Buzukud</i><sup class="text_11"><sup class="noteref" id="back_note_903"><a href="../Text/NOTLAR2.html#note_903" title="903" class="calibre4">903</a></sup></sup>(?), <i class="calibre1">Cürçä'üt/Cürçäwüt</i><sup class="text_11"><sup class="noteref" id="back_note_904"><a href="../Text/NOTLAR2.html#note_904" title="904" class="calibre4">904</a></sup></sup>(?), <i class="calibre1">Katagin</i><sup class="text_11"><sup class="noteref" id="back_note_905"><a href="../Text/NOTLAR2.html#note_905" title="905" class="calibre4">905</a></sup></sup><i class="calibre1">, Alçın</i><sup class="text_11"><sup class="noteref" id="back_note_906"><a href="../Text/NOTLAR2.html#note_906" title="906" class="calibre4">906</a></sup></sup><i class="calibre1">, Manggıt</i><sup class="text_11"><sup class="noteref" id="back_note_907"><a href="../Text/NOTLAR2.html#note_907" title="907" class="calibre4">907</a></sup></sup><i class="calibre1">, Yüz, Konggrat,</i> <i class="calibre1">Uygur, Baday</i><sup class="text_11"><sup class="noteref" id="back_note_908"><a href="../Text/NOTLAR2.html#note_908" title="908" class="calibre4">908</a></sup></sup><i class="calibre1">, Känägäs, Kıyat, Keleci (?), As</i><sup class="text_11"><sup class="noteref" id="back_note_909"><a href="../Text/NOTLAR2.html#note_909" title="909" class="calibre4">909</a></sup></sup><i class="calibre1">, Çerkesi Kılan (?), Korulas</i>'lardır.</p>

  <p class="block_25">"Özbeklerin 32 uruğu da, bu Maruh’un soylarından gelir. Geriye kalan uruklardan 15 tanesi Alan-Kowa zamanında, 25 tanesi de Çingiz han zamanında meydana gelmişlerdir. Bu suretle, urukların hepsinin sayısı 72 tane idi.</p>

  <p class="block_25">"Maruh, Kil-Han ı kendisine veliaht yapıyor. Fakat bunu duyan kardeşleri, "<i class="calibre1">onu bize neden bey yaptın</i>", diye feryada başlıyorlar. "<i class="calibre1">Han, onu bize neden bey kıldın. Onun bu hali bizce de malûm olsun. O, hangi işi bizden daha iyi yapmıştır</i>?" diyorlar. Babalarına böyle diyen çocukların hepsi Kil-Han'a karşı birleşiyorlar, "<i class="calibre1">öyle ise biz de kendi kendimize bir bey seçelim</i>", diyorlar ve (böylece ayrılıp kendi kendilerine bey seçen çocukların) adları da Özbek (Özbäk = Öz-Bäg) oluyor.<sup class="calibre3"><sup class="noteref" id="back_note_910"><a href="../Text/NOTLAR2.html#note_910" title="910" class="calibre4">910</a></sup></sup> Bu suretle Özbekler, (Kil-Han'ın devletinden) ayrılıp gidiyorlar. Ta <i class="calibre1">UIuk-Han</i> zamanına kadar, dağlarda sefalet içinde ve başıboş olarak gezinip duruyorlar. Yalnızca Kil-Han'ın küçük kardeşi Oğlan (Or-Han?), ağabeysine tâbi olup onun yanına geliyor. Kil-Han'da ona lâyık olduğu mevkii veriyor.</p>

  <h4 class="block_69">Özbeklerin, <i class="calibre1">Ye'cuc-Me'cuc</i> olmaları:</h4>

  <p class="block_25">(Han-nâme bundan sonra, yine Şah-nâme'nin tesirinde kalarak, <i class="calibre1">Ozgan-Han</i> (<i class="calibre1">? = *Oz-gan/Uz-gan &lt; Oğuz-Kan</i>) adlı bir Han'ın yedi seferinden bahseder ve ondan sonra da Ozgan-Han'ın Ye'cuc-Me'cuc'lar tarafından nasıl öldürüldüğüne geçer. Ozgan-Han'ın Oğuz-Han olması çok muhtemeldir. Ozgan-Han'ın akınları ile ilgili parçaları (episodes), Oğuz destanı içinde incelemiş bulunuyoruz).</p>

  <p class="block_25">Ozgan-Han (Oğuz-Han ?)'ın Ye'cuc ve Me'cuclar tarafından öldürülmesi ve Turan ülkelerinin Zülkarneyn'in eline geçmesi:</p>

  <p class="block_25"><span class="calibre6"> (Han-nâme'd</span>e Kıfçak (Kıpçak) ve Barak-Han, Oğuz'a karşı isyan etmiş iki kardeş gibi gösterilir. Oğuz-Han, bunları kendine baş eğdirmek isterken, Karnülbakar dağındaki Özbeklerin isyan edip şehre indikleri haberi gelir. Karnülbakar dağı, aslında Ye'cuc ve Me'cuc'ların oturdukları yerdir. Han-nâme'nin Özbekleri Ye'cuc ve Me'cuc'ların yerine koyması, Özbekler için bir şeref teşkil etmese gerektir):</p>

  <p class="block_25">"Haberciler, Özbeklerin Karnülbakar dağından inip, Tohmaş şehrinin etrafını sardıklarını haber verdiler<sup class="calibre3"><sup class="noteref" id="back_note_911"><a href="../Text/NOTLAR2.html#note_911" title="911" class="calibre4">911</a></sup></sup>. Oğuz-Han bu sırada, kardeşleri Kıfçak (Kıpçak)-Han'la Barak-Han'ı kendisine baş eğdirmekle meşguldü. Oğuz-Han bu haberi alınca, iki düşmanla savaşamayacağını anladı ve kardeşleri ile anlaşmak için, onlara elçi gönderdi. Kıfçak- Han'la Barak-Han, Oğuz-Han'ın yanına geldiler ve Oğuz-Han onlara kendisine baş eğmelerini teklif etti. Onlar da Oğuz-Han'a şöyle dediler : - "<i class="calibre1">Ey Han, bizim elimizden bir şey gelmez! Karnülbakar dağından bir sürü indi. Bunların boyları çok uzun, başları tıpkı fil başı, kulakları kalkan gibi, sayıları da çekirgelerden ve karıncalardan daha çok. Savaş sırasında kulaklarını hemen vücutlarına örtüp gizliyorlar. Bunun için onlara ne ok ve ne de kılıç işliyor. Onlarla savaşmanın imkânı yoktur. Birini öldürsen, onu geliyor; onunu öldürsen, yüzü geliyor; yüzünü öldürsen bini birden geliyor. Ot, ağaç ve dal, ne varsa hepsini yiyorlar. Pınarlarda ne kadar su varsa, hepsini içiyorlar. Yeryüzünde, ne ot ve ne de Su kalıyor. Taştan başka bir şey bırakmıyorlar. Onlarla öyle çetin bir savaş yaptık ki, leşleri dağlar gibi yığıldı. En sonunda onları yine Karnülbakar dağının içine sokabildik. Ama ne fayda, daha çoğalmış olarak yine çıkıp geldiler... Artık bize dost ol, halimizden haberiniz olsun. </i></p>

  <p class="block_25"><i class="calibre1">Bizim bu halimiz ne olacak? Artık sende kendi ilinin kaygısına düş. Onlar bizi geçip sana doğru geliyorlar. Onlar bize benzemez; size de benzemez. Bunlar Allah’ın tam bir belâsıdır</i>."<sup class="calibre3"><sup class="noteref" id="back_note_912"><a href="../Text/NOTLAR2.html#note_912" title="912" class="calibre4">912</a></sup></sup></p>

  <p class="block_25">"Oğuz-Han, ordusunu toplayıp bunların üzerine yürüyor ve onları pek çok kırıyorsa da, bunun bir fayda vermediğini görerek <i class="calibre1">Tohmaş</i>'ı terk ederek çekiliyor ve <i class="calibre1">Rûyin-Hisar'a</i> sığınıyor.<sup class="calibre3"><sup class="noteref" id="back_note_913"><a href="../Text/NOTLAR2.html#note_913" title="913" class="calibre4">913</a></sup></sup> Bütün halk ve Özbek'ler de onun peşinden geliyorlar.<sup class="calibre3"><sup class="noteref" id="back_note_914"><a href="../Text/NOTLAR2.html#note_914" title="914" class="calibre4">914</a></sup></sup></p>

  <p class="block_25">"Tohmaş şehrinde yalnızca bir kişi kalıyor. O da yine Yafes'in oğlu olan <i class="calibre1">Karneyn</i> imiş."<sup class="calibre3"><sup class="noteref" id="back_note_915"><a href="../Text/NOTLAR2.html#note_915" title="915" class="calibre4">915</a></sup></sup></p>

  <p class="block_25">(Han-nâme İran ve Müslüman mitolojisini birbirine karıştırarak bir sentez yapmak istemiştir. Fakat bunu iyice becerememiş ve her satırda bir tezada düşmüştür. Karneyn Tohmaş'ta kaldı derken, birden konuyu değiştiriyor ve aynı Padişah'ın Babil'de oturduğunu söylüyor ve onun hikâyesini anlatmağa başlıyor).</p>

  <p class="block_25">"...Karneyn İran'ı zapt ettikten sonra Turan'a geliyor ve bakıyor ki bütün Turan ülkesi harabe ve çöl halinde. Bunun sebebini soruyor. Ye'cuc-Me'cuc felâketini ona anlatıyorlar. Bunun üzerine Karneyn ile Ye'cuc-Me'cuc'lar arasında büyük bir harp oluyor. Karneyn bir set yaptırıyor ve onları mağlûp ederek bu setin arkasına kapatıyor.<sup class="calibre3"><sup class="noteref" id="back_note_916"><a href="../Text/NOTLAR2.html#note_916" title="916" class="calibre4">916</a></sup></sup></p>

  <p class="block_25">"Karneyn, bir gün dünyanın oturulacak en güzel yerinin neresi olduğunu soruyor. Etrafındakilerden herkes bir şey söylüyor. Güzelliği ile meşhur olup da, Karneyn'e oturmak için tavsiye edilen şehirlerin adları şunlardır: Hıtay, Huten, Horasan, Irak, Çin ve Mâçin, Şehr-i Hâr, Buhara, Semerkand, Tayy, Kazan, Rum, Yemen, Mısır, Şam.</p>

  <p class="block_25">"Karneyn, yaşlı ve bilgili bir kişiden âb-ı hayat suyunun nerede olduğunu soruyor. O da, <i class="calibre1">'Kuzeydeki karanlıklar ülkesi</i>'ndedir, diyor. Bunun üzerine Karneyn hayat suyunu aramak üzere yola koyuluyor ve bu maksadını halktan gizlemek için de <i class="calibre1">Cabulka </i>kalesine<sup class="calibre3"><sup class="noteref" id="back_note_917"><a href="../Text/NOTLAR2.html#note_917" title="917" class="calibre4">917</a></sup></sup> gidiyorum diyor. Karneyn, karanlıklar ülkesini baştan aşağıya kadar dolaşıyor. Ama hayat suyunu bulup da içmek kendisine nasip olmuyor...</p>

  <p class="block_25">"Hızır<sup class="calibre3"><sup class="noteref" id="back_note_918"><a href="../Text/NOTLAR2.html#note_918" title="918" class="calibre4">918</a></sup></sup> adlı birisi bu hayat suyunu bulup içiyor ve bunun için de kökleri yeşeriyor. <i class="calibre1">Cabulka</i> şehrine yönelen Karneyn, anlıyor ki ölümden kaçmanın imkânı yoktur... Ondan sonra ölüyor ve yerine oğlu Zülkarneyn geçiyor...</p>

  <p class="block_86">&nbsp;</p>
</body>
</html>