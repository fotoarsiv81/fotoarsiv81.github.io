<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="block_14" id="toc_id_214">XI.</h1>

  <h1 class="block_14" id="toc_id_214">YARATILIŞ DESTANLARI</h1>

  <hr class="c2"/>

  <p class="block_12">&nbsp;</p>

  <h2 class="block_10" id="toc_id_215">GİRİŞ</h2>

  <p class="block_25">Orta Asya ve Sibirya'da söylenen Yaratılış Efsaneleri içinde, en büyük ve en doğru olanı, W. Radlof tarafından derlenmiş olan Altay Türklerine ait efsanedir. Bu efsane Batılılar ve bizim tarafımızdan, çok defa noksan da olsa kopya edilmiş ve halka tanıtılmak istenmiştir. Fakat şimdiye kadar hiç kimse bu efsanenin kökleri ve düşünce prensipleri üzerinde durmamıştır. Bu efsanede Altay Türkleri, İranlıların <i class="calibre1">Hürmüz</i> Tanrısına, <i class="calibre1">Kurbustan</i> demektedirler. Kurbustan sözünün, Moğolların şivelerine göre söylenmiş olduğuna kısa bir atıf yapan bilginlerin bazıları, bunun Moğol menşeli olabileceğini imâ etmişlerdir.<sup class="calibre3"><sup class="noteref" id="back_note_1052"><a href="../Text/NOTLAR3.html#note_1052" title="1052" class="calibre4">1052</a></sup></sup> Altay bölgesi uzun zaman Kalmuk egemenliği altında kalmıştır. Bu sebeple Altay Yaratılış Efsanesinde Moğol etkileri de düşünülebilir. Fakat tümü ile ve fikir yönünden incelemeğe başlayacağımız zaman, bizim başka yollardan hareket etmemiz gerekmektedir. Moğollar arasında en çok yayılmış olan dinler, Budizm ve Tibet'in Lamaizm dinleridir. Altay Yaratılış Efsanesi ise, temel bakımından İran mitolojisine ve İran düşüncesine bağlıdır. Moğollara ise İran kültür çevresi çok uzak idi. Altay Yaratılış efsanesi için, burada ilk olarak başlıca iki temel ve kök arayacağız:</p>

  <p class="block_25">1. Göktürk çağından önce de Türkler arasında İran kültür tesirlerini görebiliyoruz. Çünkü Göktürk Devletini kuran ve bir nevi Türklerin soylu tabakasını teşkil eden Batı Türkleri Altay Dağları ile bunun batısında oturuyorlar ve İran âlemine çok yakın bulunuyorlardı, ilk Göktürk unvanlarında, İran tesirlerinin bulunması, Türklerle İranlılar arasındaki kültür münasebetlerini gösteren bir belirtidir. Göktürklerde Çin tesirleri ise, ancak VII. asrın birinci yarısından sonra görülmeğe başlamıştır. Ayrıca Orta Asya’nın yerli halklarından, İran dilinin oldukça ayrı bir lehçesi olan <i class="calibre1">Soğdça</i>'yı konuşan ve yazan birçok Orta Asyalı kavimler de mevcuttu. Bunlar Orta Asya’nın yerli halkları idiler. Fakat İran kültürüne bağlılıkları vardı. Bu sebeple Türklerin <i class="calibre1">Suğdak</i> dedikleri bu halkların tesiriyle, Altay Yaratılış Efsanesinin meydana gelmiş olması çok muhtemel görülebilir.</p>

  <p class="block_25">2. Fakat bizim burada duracağımız ikinci temel, kanaatımıza göre birinci derecede öneme sahiptir. Bu temel de Manihaizm, yani Mani dinidir. Mani dininin esas prensiplerinde, İran Kültürünün birçok unsurları bulunduğu gibi, ön Asya dinlerinden ve kutsal kitaplarından birçok şeyler de alınmıştır. Bu sebeple Altay Yaratılış Destanlarında, eski İranlıların Tanrıları yanında, Tevrat’ın Âdem Aleyhisselâmı'nı ve onunla ilgili hikâyeleri de bulabiliyoruz. Fakat bunların üstünde olan en önemli mesele de, dışarıdan gelen bu an'anelerin, eski Orta Asya adet ve inanışları ile kaynaştırılmış olmasıdır. Manihaizm gibi, içinde her dinden unsurlar bulunan bir dinin en önemli yayıcıları ve propagandacıları olan Türklerin kendi efsanelerinde böyle motiflerin bulunması, gayet tabiî karşılanmalıdır. Bunun dışında, eski Grek mitolojilerinin, Hıristiyanlığın etkilerini aramak, ilim metoduyla uyuşmayan hayalî çıkışlardır.</p>

  <p class="block_25">Elbette ki Altay Yaratılış Efsanesinde Mani dininin bütün prensiplerini bulmanın imkânı yoktur. Uygurlar bu dini, M. S. 763 senesinde aldılar. Orhun nehri bölgesiyle Kuzey Asya'da 840 senesine kadar bu din, şiddetle propaganda edilmiş ve Uygurların siyasî güçleri ile yayılmıştır. 840’dan sonra, yani Uygurların Beş-Balıg ve Turfan'da yeni bir devlet kurmalarıyla Altay bölgesi, yine Uygur tesirlerinden kurtul-muş değildi. Bununla beraber, bu yaratılış destanının kökü, yine de eski Türk ve Sibirya mitolojisinin ana çizgilerine oturtulmuştu. Bunları, yeri geldikçe açıklamağa çalışacağız. Aşağıda vereceğimiz metinlerde okunacağı üzere, aynı Yaratılış destanı, Kuzey Buz Denizi'ne yakın bölgelerde oturan Yakut Türklerinde de vardı. Bu bölgelere hafifçe Hıristiyanlık sızdıktan sonra bile, Türklerin Tanrısı yerine Hazreti İsa ve Şeytan'ın yerine de Hıristiyanların Şeytanları, adları ile beraber oturtulmuştu. Fakat efsane, yine eski Türk-Yakut efsanesi olarak kalmıştı. Altay Yaratılış destanında da durum aynıdır. Yalnız Altay efsanesinde, Türk ve "<i class="calibre1">İrano-Mani</i>" mitolojisinin karışımı (Adaptation), daha ustaca ve bilinçle olmuştur. Burada, yalnızca Tanrıların adları değiştirilmekle kalmamış, bir yapı ve bünye (Structure) değişikliği de meydana getirilmiştir. Ayrıca efsane tam olsun diye, bilinen diğer rivayetler de, yine ustaca ve bilinçli olarak yan yana getirilmiş ve bir kompozisyon (Composition) doğmuştur. Bunun için Altay Yaratılış Efsanesini incelerken, içindeki bu efsane parçacıklarım (Épisode) da birbirinden ayırt etmemiz lazımdır.</p>

  <h2 class="block_23" id="toc_id_216">Türk yaratılış Efsaneleri ve ikili düşünce (Dualism) prensibi:</h2>

  <p class="block_25">İkili düşünce prensibi (Dualism) İran mitolojisinin en başta gelen özelliğidir. <i class="calibre1">Hürmüz</i>, gökte oturur. İyilik Tanrısıdır ve insanlara iyilik verir. <i class="calibre1">Ehrimen</i> ise yerde karanlıklar hükümdarıdır. İnsanlara kötülük getiren ve insanları iyi yoldan ayıran hep odur. Ama güç bakımından her ikisi de birbirine eşittir. İnsanları yaratan Hürmüz'dür. Fakat Ehrimen de kutsallıkta onun kadar önemlidir. O da yaratıcıdır. Fakat onun yaratıkları kötü varlıklar ve şeytanlardır. Kâinatın ta başlangıcında, her ikisi de vardı ve halâ var olmakta devam etmektedirler. Hürmüz olsun, Ehrimen olsun, biri diğerini yaratmamıştır. Binlerce seneden beri harp halindedirler; fakat hiç kimse, kimseyi yenememiştir.</p>

  <p class="block_25">Görülüyor ki bu gerçek ikili (Dualist) düşüncede de, tam bir kuvvetler muvazenesi vardır. Biri diğerinden ne çok güçlüdür ve ne de daha kutsaldır. Fakat biz insanlar menfaatçıyızdır ve her zaman kendi özümüze yararlı (Egocentric) olarak düşünürüz. Bu sebeple Hürmüz, insanlarca daha kutsal gibi görünür. Fakat varlığın temelinde bu iki kuvvet eşit olarak meydana gelmiştir. İran'da da zaman zaman yeni mezhepler çıkıp, ağırlığı tek Tanrıya doğru kaydırarak, tek Tanrılı dine (Monoteism) doğru gitmemiş değillerdi. Altay Yaratılış efsaneleri de bu reform hareketlerinin tesirleri altında kalmış olabilirdi. Fakat bu gibi hareketler daima, eski İran'ın şöhretli ve büyük edebiyatı ile kutsal kitaplarının ağırlığı karşısında, önemlerini az zamanda yitirmişlerdi.</p>

  <p class="block_25">Altay Yaratılış efsanesinde de, kâinatın başlangıcında, yalnızca iki varlık vardır. Bunlar da <i class="calibre1">Tanrı Ülgen</i> ile <i class="calibre1">Kişioğlu (Erlik)'dir</i>. Bu durum, diğer Orta Asya ve Sibirya efsanelerinde de böyledir. Bu sebeple Altay efsanesinin ilk parçası (Épisode), efsane motifleri bakımından Orta Asya’nın yerli inanışlarına uygundur. Diğer Türk efsanelerinden ayrı olan tarafı, fikir ve düşünce bakımındandır. Türk efsanesi, düşünce bakımından, İrano-Maniheist düşünce ile telif ve adapte edilmiştir. Erlik başlangıçta Tanrının yardımcısı olan bir insan iken, sonradan Şeytan olmuş ve Ehrimen'in yerine geçmiştir.</p>

  <p class="block_25">Doğrusunu söylemek lâzım gelirse, aşağıda okuyacağınız, Altay, Yakut gibi birbirinden çok uzakta bulunan Türklerin yaratılış destanlarının tümünde, kâinatın başlangıcından beri başlıca iki varlık vardı: Tanrı ve Şeytan. Bu düzen, prensipler bakımından eski İran mitolojisinin temel sistemine benzer: Tanrı insanı, yeryüzü yaratıldıktan sonra yaratmıştır. Hâlbuki Altay Yaratılış efsanesinde insanoğlu, kâinatın daha başlangıcında bile var idi. Bu, Altay efsanesini diğerlerinden ayıran bir özelliktir. Bu durum bir yanlışlık eseri de olabilir veya bilmediğimiz mitolojik bir temelden de gelebilir.</p>

  <p class="block_25">İkili düşünce prensibi, fikir hayatının her yönüne tesir ederdi: "<i class="calibre1">iyilik-kötülük, aydınlık-karanlık, Tanrı-Şeytan, yükseklik-alçaklık acıma-zalimlik, sabır-hiddet, bilgi-cehâlet,sadakat-vefasızlık</i>", vs. gibi karşıt prensipler, ikili düşünce düzenini meydana getirirlerdi. Altay Yaratılış efsanesini bu görüşle okuyacak olursak, bu prensiplerin çoğunu bulabilir ve efsaneyi daha iyi anlayabiliriz.</p>

  <p class="block_25">Bu ikili düşünce sistemi, eski Türk Manihaizm’inde, iki yıldız, yani "<i class="calibre1">iki kök</i>" sembolü ile ifade edilmiştir. Bu kök, gerçekte bir ağaç köküdür. Bazıları, bu köklerin, "<i class="calibre1">ölüm ağacı</i>" ile "<i class="calibre1">Hayat ağacı</i>"nın kökleri olabileceğini söylemişlerdir. Bu ağaçlar da yine yaratıcı Hürmüz ile felâket veren Ehrimen'in birer sembollerinden başka bir şey değil idiler.<sup class="calibre3"><sup class="noteref" id="back_note_1053"><a href="../Text/NOTLAR3.html#note_1053" title="1053" class="calibre4">1053</a></sup></sup> Eski Türkçe yazılmış, Mani dininin Uygurca bir metni bu iki kökü şöyle anlatıyor:</p>

  <p class="block_113">"Gerçek Tanrıyı ve saf kanununu öğrendikten sonra, şimdi iki kök'le (<i class="calibre1">Yıltız</i>) ve üç zaman kanunu’nu (<i class="calibre1">Üç ödki-i nomuğ</i>) öğrendik, öğrendik ki, aydınlıkların kökü, Tanrı'nın yeridir. Karanlıklar köküyse, bir cehennem yeridir. Yine öğrendik ki, yerle gök yok iken bunlar var idi. Tanrı ile Şeytanın niçin savaştığını, nur ile zulmetin birbirine nasıl karıştıklarını, yer ile göklerin kimin tarafından yaratıldığını hep öğreniverdik. Yine <i class="calibre1">Arkon</i>'ların yeri ile göklerinin niçin yok olacağını, aydınlıkla karanlığın nasıl ayrılacağını, bundan sonra da ne olacağını hep öğrendik."</p>

  <p class="block_25">"<i class="calibre1">Üç zaman kanunu</i>" üzerinde ayrıca duracağız. "<i class="calibre1">İki kök</i>" prensibi dualizmden başka bir şey değildir. İyi-Kötü, vs. gibi. Fakat Türkler bu iki prensip için niçin "<i class="calibre1">Kök</i>" terimlerini kullanmışlardı? Bunu da bizce yine en açık olarak Prof. Pelliot açıklamıştır.<sup class="calibre3"><sup class="noteref" id="back_note_1054"><a href="../Text/NOTLAR3.html#note_1054" title="1054" class="calibre4">1054</a></sup></sup> Herhalde bu deyim, "<i class="calibre1">Hayat</i>" ve "<i class="calibre1">ölüm</i>" ağaçlarının köklerinden geliyordu. Kâinat <i class="calibre1">hiç yoktan</i>, "<i class="calibre1">Ex nihilo</i>" var olmuş değildi. Bunun için de yerle gök ve hiç bir şey yok iken, bu "İki prensip" var idi. Nitekim Altay Yaratılış destanında, henüz daha hiç bir şey yok iken, iyiliğin sembolü Tanrı Ülgen ile kötülüğün sembolü olan Şeytan Erlik büyük deniz üzerinde uçup duruyorlardı. Eski İran ve Orta Asya inanışlarına bir "<i class="calibre1">Üçüncü Varlık</i>" daha eklenmiştir. Bu da "<i class="calibre1">Gök boşluğu</i>", "<i class="calibre1">Ether</i>" idi Eski Türkler bu aydınlık gök boşluğuna "<i class="calibre1">Kök kalığı</i>" derlerdi. Yukarıdaki eski Türkçe metinde de görülebileceği üzere, yaratıcı Tanrının yeri, bu aydınlıklar içinde bulunan gök boşluğu idi. Ayrıca Şeytan'ın da bir dünyası vardı. Fakat bu âlem, karanlıklar ve zulmet dünyası idi. Bunun içinde bu âlem, Cehennem’ in ta kendisi idi.</p>

  <p class="block_25">Az sonra yaratılışın üç çağından söz açacağız. Yukarıdaki metin, aydınlıkla karanlığın birbirine nasıl karıştıklarını anlatırken, "<i class="calibre1">İkinci çağ</i>"dan da bahsetmek istemektedir. Çünkü bu çağda, Tanrı ile Şeytan birbirine girmiş ve sonucu belli olmayan büyük harpler olmuştu. Arkon'ların yer ve göklerinin yıkılmasından söz açarken de, kıyamet gününden bahsedilmek istendiği anlaşılmaktadır. Bu çağ ise, "<i class="calibre1">Üçüncü zaman</i>"dır. Mani dininde "<i class="calibre1">Arkon</i>"lar, karanlıklar âlemindeki güç sahibi olan ruhlar idiler.<sup class="calibre3"><sup class="noteref" id="back_note_1055"><a href="../Text/NOTLAR3.html#note_1055" title="1055" class="calibre4">1055</a></sup></sup> Nasıl Tanrının aydınlıklar içinde bir göğü var idiyse, Ehrimen'in de karanlık bir göğü ve yeri vardı. Bizim dünyamız da, ikinci zamandaki karışmalar sonucunda, bu karanlık dünyalar içine kısmen olsun girmişti. Üçüncü zaman sonucunda, yani kıyamet ile kâinat tam olarak aydınlığa kavuşmuş olacaktı.</p>

  <p class="block_25">Görülüyor ki, şimdiye kadar bir söz ve gramer kaynağı olarak baktığımız bu eski Türkçe metinler, Türk düşüncesinin de en değerli hazineleridir.</p>

  <h2 class="block_127" id="toc_id_217"><b class="calibre2">Yaratılışın çağları ve "</b><span class="text_7">Üç</span><b class="calibre2"> </b><span class="text_7">Zaman Prensibi</span><b class="calibre2">":</b></h2>

  <p class="block_25">Eski İran'da ve Manihaizm mezhebinde çok önemli olan bu "<i class="calibre1">Üç Zaman Prensibi</i>"ne, yukarıdaki Uygur metninde de görüleceği üzere "<i class="calibre1">Üç ödki nom</i>", yani "<i class="calibre1">Üç Zaman Kanunu</i>" derlerdi. Eski Türkçe kitaplar bu üç zamana, genel olarak "<i class="calibre1">Üç öd</i>" derlerdi.<sup class="calibre3"><sup class="noteref" id="back_note_1056"><a href="../Text/NOTLAR3.html#note_1056" title="1056" class="calibre4">1056</a></sup></sup> Eski Türkçede "<i class="calibre1">öd</i>" sözü, zaman ve çağ anlamına gelirdi. Üç zaman terimi, genel olarak iki anlama kullanılırdı: Birincisi, yaratılış çağları ile ilgiliydi. Diğeri de genel anlamda, zamanı ifade etmek içindi. Mani mezhebine girmiş olan Türkler, üç türlü ve devreli zaman bilirlerdi:</p>

  <ol class="list_">
    <li class="block_128">Geçmiş zaman: "<i class="calibre1">Ertmiş</i>"; </li>

    <li class="block_129">Şimdiki zaman: "<i class="calibre1">Közünür</i>"; </li>

    <li class="block_130">Gelecek zaman: "<i class="calibre1">Kelmedük</i>"<sup class="calibre3"><sup class="noteref" id="back_note_1057"><a href="../Text/NOTLAR3.html#note_1057" title="1057" class="calibre4">1057</a></sup></sup>. </li>
  </ol>

  <p class="block_25">Mani dini bu prensipleri Budizm'le karıştırmış ve Türkçe Budist kitaplarda da yer almıştır. Bu Üç Zaman Prensibinin hem Budizm ve hem de Manihaizm’de bulunmasına rağmen, gayeleri ve yolları ayrıdır. Meselâ Budizm'de, bu üç zaman prensibinden çıkan "<i class="calibre1">üç mevsim</i>" düzeni vardır: Sıcaklık, yağmur ve soğukluk mevsimleri. Bu prensip, eski Türk ana'nesinde ve destanlarında yoktur.</p>

  <p class="block_25">"<i class="calibre1">Üç Bölge</i>" prensibi de, kökünü <i class="calibre1">Üç Zaman Kanunu'ndan</i> alır.<sup class="calibre3"><sup class="noteref" id="back_note_1058"><a href="../Text/NOTLAR3.html#note_1058" title="1058" class="calibre4">1058</a></sup></sup> Bu fikir de Mani mezhebinin prensiplerindendir. Türk Budizm’inde de kendisini gösterir. Bu üç bölge: <i class="calibre1">Gök, Yeryüzü ve Yeraltıdır</i>. Verbitskiy'in topladığı Altay-Türk Yaratılış destanında da bu üç bölgeyi ve bu bölgelerin teşkilatlanmasını görüyoruz. Bu meseleler çok karışıktır. Çin'de Budizm'de, İran'da ve Türklerde ayrı ayrı şekillerde görülürler.<sup class="calibre3"><sup class="noteref" id="back_note_1059"><a href="../Text/NOTLAR3.html#note_1059" title="1059" class="calibre4">1059</a></sup></sup> Bu sebeple bu konuların daha derinine inmeyeceğiz.</p>

  <p class="block_25">Esas İran mitolojisinde ise, yaratılış ve dünya, "<i class="calibre1">Dört çağ</i>" içine sıkıştırılmıştı.<sup class="calibre3"><sup class="noteref" id="back_note_1060"><a href="../Text/NOTLAR3.html#note_1060" title="1060" class="calibre4">1060</a></sup></sup> İran'da, aydınlık ve karanlık prensipleri, başlangıçtan beri mevcuttu. Onları yaratan ve onların daha üstünde olan bir Tanrı yoktu. İran mitolojisi, 12.000 senelik bir devreyi içine alırdı. Bu, dört devrelik bir zamandı. Bu zaman dört çağa bölününce, her çağ 3.000 sene oluyordu. 1. Çağ, baştan aşağıya kadar bir "<i class="calibre1">Ruh âlemi</i>" idi. Bütün yaratıklar bu çağda bir ruh hâlinde idiler. Ne hareketleri ve ne de düşünceleri vardı. Bu sebeple ruhların bu halini ve İran mitolojisini, Eflatun'un "<i class="calibre1">Ideas</i>"ları ile mukayese edenler bulunmuştur. Aynı çağda Ehrimen, iyilik Tanrısı Hürmüz’e karşı harp ilân etmiştir. Çünkü Hürmüz, ruh halinde birçok yaratıklar yaratmış ve Ehrimen de Hürmüz'den, bu yaratıkların hiç olmazsa bir kısmını kendisine vermesini istemişti. Hürmüz, Ehrimen'in bu isteğini reddedince de, aralarında harp başlamıştı. Gerçi Ehrimen de birçok ruhlar yaratıyordu; fakat nedense bunların hepsi Şeytanlar ve kötü ruhlar oluyordu. Bu bakımdan Türklerin yaratılış destanları ile İran mitolojisi arasında bir benzerlik vardır. Fakat bu benzeyiş tam değildir. Türk mitolojisinde de başlangıçta, Tanrı Ülgen'le Şeytan Erlik vardı. Bunlar da birer ruh olmalıydılar. Kaz veya kuğu haline girerek uçmaları da tamamen sembolik olarak söylenmiştir. Fakat Türk mitolojisinde, İran da olduğu gibi her iki Tanrı arasında bir kuvvet muvazenesi ve eşitliği yoktur. Tanrı Ülgen daha güçlüdür. Erlik'in yaptığı hileleri istediği anda keşfedebilmekte ve onu cezalandırabilmektedir. Mesela kendisi için de ağzında toprak saklayan Erlik'i, cezalandırmak için ölümün eşiğine kadar götürüp sonra tekrar affedebilmektedir. Yani Türk mitolojisi, eski Türklerin tek tanrılı (Monoteist) dinlerinin tesiri altındadır. Türk mitolojisinde de Erlik, Tanrının yarattığı yaratıklardan istemektedir. Fakat verip vermeme, Tanrının arzusuna kalmıştır.</p>

  <p class="block_25">Esasen Türk Yaratılış destanı da, başlangıçta Tanrı Ülgen ile Şeytan Erlik'in dost olduklarını söylemektedir. I. Çağ, bu iki kuvvetin iyi geçindikleri ve sulh içinde yaşadıkları çağdır. Orta Asya Mani mezhebi ile ilgili, kısa; fakat çok meşhur bir Çince metin şöyle diyor:</p>

  <p class="block_113">"Birinci çağda, ne gök ve ne de yer vardı. Yalnızca, bir yanda karanlık ve diğer yanda da aydınlık bulunuyordu. Aydınlığın temeli ve tabiatı akıl ve iyiliktir. Karanlığın ise budalalık ve kötülüktür. Birinci çağda bu iki prensip, ister hareket halinde, isterse istirahat halinde olsunlar, hiç bir zaman birbirlerine karşı cephe almamışlar ve düşmanlık gütmemişlerdi".<sup class="calibre3"><sup class="noteref" id="back_note_1061"><a href="../Text/NOTLAR3.html#note_1061" title="1061" class="calibre4">1061</a></sup></sup></p>

  <p class="block_25">Dikkat edilirse, hep örneklerimizi Mani mezhebinin kitaplarından alıyoruz. Çünkü bu mezhebin en büyük propagandasını yapan ve bu dini inceleyenler hep Türkler olmuşlardır. Türk efsanelerini anlamak için de, bunların derinliğine inmekten başka bir çare yoktur.</p>

  <p class="block_25">"<i class="calibre1">İkinci Çağ</i>", yaratılış çağıdır. İran mitolojisine göre aydın göklerin Tanrısı Hürmüz, sıra ile şu yaratıkları yaratmıştı:</p>

  <ol class="list_">
    <li class="block_128">Tanrının maiyeti olan kutsal melekler. İran mitolojisi bunlara "<i class="calibre1">Ameşa-Spenta</i>" adını verir. Tanrı Ülgen'in <i class="calibre1">May-Tere, Mandı-Şire, Şal-Yime, Yapkara</i> gibi maiyeti bunlarla mukayese edilebilir. </li>

    <li class="block_129">Gök. Yeraltı buna dâhil değildir. Yeraltı, Ehrimen'in yarattığı bir âlemdir. </li>

    <li class="block_129">Su. </li>

    <li class="block_129">Yeryüzü. </li>

    <li class="block_129">Bitkiler ve hayvanlar. </li>

    <li class="block_130">İnsan. </li>
  </ol>

  <p class="block_25">Mani mezhebinde de durum böyledir. Radlof'un topladığı Altay yaratılış destanında, <i class="calibre1">Şeytan Erlik insanın ta kendisidir.</i> Hâlbuki Verbitskiy'in Altay yaratılış destanında, dünyanın yaratılışından insanın yaratılışı çok sonra anlatılmaktadır. Ayrıca bu ikinci efsanenin motiflerinin birinciye yakın olmasına rağmen, henüz Şeytan ile Ehrimen ortada yoktur. Türklerin tek tanrılı düşüncesi, efsaneyi kendine uydurmuştur. Ayrıca insanın yaratılışına ait Türk efsaneleri de bu kitaba alınmıştır. İnsan yaratılırken, Tanrı insanın bekçiliğini bir köpeğe vermiş; fakat köpek Tanrıya hıyanet etmiştir. Bundan da anlaşılıyor ki, Türk mitolojisinde de hayvanlar, insanlardan daha önce yaratılmışlardı.<sup class="calibre3"><sup class="noteref" id="back_note_1062"><a href="../Text/NOTLAR3.html#note_1062" title="1062" class="calibre4">1062</a></sup></sup></p>

  <p class="block_25"><i class="calibre1">"Üçüncü Çağ,"</i> artık Hürmüz'le Ehrimen'in mücadele ve savaş çağıdır. Ehrimen, Altay yaratılış efsanesinde olduğu gibi, Tanrının iyi yaratıklarını elde etmeğe çalışır. Kötü ruhlar etrafa hastalık ve felâket dağıtırlar. İlk insanlar, kendi türlerinde ilk yaratık olan öküzü öldürürler. Altay Türk efsanesinin bu kısmına, Tevrat'tan Adam ile Havva hikâyesi girmiştir. Efsanenin bu kısmı, Hıristiyanlar tarafından sokulmuştur diye bir nazariye ileri sürülemez. Efsanenin tümü hangi kültür çevresinin tesiri altında kalmışsa, bu kısım da aynı yolla girmiştir. Bu kısmın tek menşei de Uygur Manihaizm’inde aranmalıdır. Aslına bakarsanız, Manihaizm’in peygamberi <i class="calibre1">Mani, Manes,</i> Tevrat’ı reddetmiş ve doğruluğunu kabul etmemişti. Onun kabul ettiği mukaddes kitap, İncil idi.<sup class="calibre3"><sup class="noteref" id="back_note_1063"><a href="../Text/NOTLAR3.html#note_1063" title="1063" class="calibre4">1063</a></sup></sup> Mani, kendisini Hazreti İsa'nın bir nevi halefi gibi kabul ederdi. Hıristiyanlığın bir nevi mezhebiydi. Uygurların <i class="calibre1">Estrangelo</i> metinleri de, bu iddiayı destekleyen bir delildir. Ayrıca Uygurlar arasında Hıristiyanlık da oldukça çok yayılmıştır.</p>

  <h2 class="block_127" id="toc_id_218"><b class="calibre2">Türklerin "</b><span class="text_7">Yaratıcı Tanrısı</span><b class="calibre2">" Ülgen:</b></h2>

  <p class="block_25">Bilhassa Altay Türklerinin Yaratıcı Tanrı'sı "<i class="calibre1">Bay-Ülgen</i>"in, diğer Türk lehçelerinde adının görülmemesine rağmen, diğer Türklerin de eski ve müşterek bir Tanrı tipini temsil ettiği söylenebilir. Adının başında bulunan "<i class="calibre1">Bay</i>", beylik gösteren bir unvandır. Asıl adı ise "<i class="calibre1">Ülgen</i>"dir. Buradaki Bay unvanı da, uzun zaman Altayları egemenlikleri altında tutmuş olan Kalmuk Moğollarının tesirlerini gösteren bir delildir. Radlof'un derlediği Yaratılış destanı, daha ziyade Uygur Manihaizm’inin tesirleri altındadır. Verbitskiy ve Potanin'inkiler ise, daha orijinal efsanelerdir. Bu efsaneleri iyi okuduğumuz zaman, Ülgen'in, büyük Tanrı'nın tam kendisi olmadığını açık olarak görürüz. Nasıl Sibirya'nın kuzeyinde oturan Yakut'ların bir Ak-Yaratıcı'sı ve bir de bunların yardımcıları vardıysa, Ülgen de yardımcı ve ikinci derecede bir yaratıcı olarak görülüyordu. Meselâ ikinci efsanede Ülgen, ancak denizden çıkan <i class="calibre1">Ak-Ana</i>'nın tavsiyeleri üzerine yeryüzünü yaratabilmiştir. Kendi önüne bir taş fırlayarak gelmiş ve dünyayı bu taşla yaratmıştı. Bu taşı Ülgen'in önüne fırlatan kimdi? Eski Göktürklerin tek tanrılı, monoteist dinlerini önümüzde bir örnek olarak tuttuğumuz takdirde, birçok kültürlerden tesirler alan bu efsaneleri daha iyi anlama yolunda, daha emin adımlar atmış oluruz. Gerçi Türklerin menşe efsanelerinin hepsinde, "<i class="calibre1">Tanrı-Şeytan</i>" ikilisi, kemen kendilerini başlangıçtan beri gösterirlerdi. Fakat birçok defalar söylediğimiz gibi, Türklerin Yaratılış destanlarında kuvvet muvazenesi, hep Gök Tanrısı lehindedir. Daha doğrusu tesirlere rağmen, monoteizme doğru gitme isteği veyahut da eski bütün dış monoteist düşüncelerden kurtulamama sıkıntısı, kendisini açık olarak gösterir.</p>

  <p class="block_25">Tanrı Ülgen, Hürmüz gibi her bakımdan tam ve mükemmel, "<i class="calibre1">Par excellence</i>" bir varlık idi. Olgunlaşmış ve iyilikte kemalâta ermiş böyle Tanrı veya evliyalar için eski Türkler, "<i class="calibre1">Tükel Tengri</i>" derlerdi. "<i class="calibre1">Bilgi</i>" yani eski Türkçede <i class="calibre1">bilig</i>, bu olgunluğun, "<i class="calibre1">Tükellig</i>" in temel taşı idi. Bu sebeple eski Farsçada "<i class="calibre1">Hürmüz</i>"ün adının anlamı da "<i class="calibre1">Bilgi, bilgili</i>" sözlerinden gelmiştir.<sup class="calibre3"><sup class="noteref" id="back_note_1064"><a href="../Text/NOTLAR3.html#note_1064" title="1064" class="calibre4">1064</a></sup></sup> Tanrı Ülgen de her şeyi bilen, "Omniscient" bir varlıktır. Erlik, kendi dünyasını yaratmak için ağzında bir parça toprak saklamıştır ve Ülgen bunu derhal fark etmiştir. Ayrıca Tanrı Ülgen'in konuşmalarının hepsinde derin bir fikir ve felsefe vardır. Tanrı Ülgen, Türk Manihaizm’inde olduğu gibi, insanların idaresi için gerekli olan "<i class="calibre1">Yüce Kanunu</i>" da kendisi yaratmıştır. İnsanların takip etmesi gereken adalet kanunlarını, fazilet yollarını, söylenecek iyi sözleri, iyi işleri, iyi düşünceleri, yalancı ve aldatıcı kötü ruhlardan kaçınmağı, hep o yapmış ve göstermiştir.<sup class="calibre3"><sup class="noteref" id="back_note_1065"><a href="../Text/NOTLAR3.html#note_1065" title="1065" class="calibre4">1065</a></sup></sup> Tanrı Ülgen'in bu görevlerini de, Yaratılış Destan’ında yaptığı konuşmalardan anlıyoruz.</p>

  <p class="block_25">Altay Yaratılış Destanlarında Tanrının devletinden ve onun teşkilatlanmasından da bahsedilmiştir. Fakat insanlar tarafından idare edilen yeryüzü devletlerine ve imparatorluklarına inilmemiştir. <i class="calibre1">May-Tere, Mandı-Şire, Şal-Yime </i>gibi ancak kutsal ruhlara, insanlığın idaresi için vazifeler verilmiştir. Tanrı bu görevleri, kut verdiği bir insanoğluna değil; yine kendi meleklerine vermiştir. Göktürk çağında, Tanrı ile Yeryüzü hükümdarı olan Türk Hakan'ı arasında bir bağ bulunmuştu. İran'da da İmparator Daryüs'le Hürmüz arasında bu bağın kurulduğunu görüyoruz. Bu yaratılış destanları, etnoğrafik derlemeler sonucunda elde edilmiştir. Altay dağlarının ıssız vadileri arasına sıkışmış olan bu Türk halkları, Orta Asya Türkleri ile benzer ve aynı kökten din inançlarına sahip olsalar da, bir devlet kurma ve idare etme mefhumu onların zihinlerinde yer etmemişti. Ayrıca çok kuvvetli bir devlet idaresini kabul etmeyen Manilheizm'de bu devlet fikri yoksunluğunu meydana getirebiliyordu.</p>

  <p class="block_25">İran ve Mani mezhebindeki mitoloji, yeryüzünün de bizzat Tanrı tarafından idare edildiğine inanıyordu. Onlara göre dünya, "<i class="calibre1">Yedi böl- ge</i>"ye bölünmüştür ve "<i class="calibre1">Yedi nazır</i>" tarafından idare edilir. Dünyanın yedi iklime ayrılması ve bu konu ile ilgili inançlar, Türkler de Uygurlardan çok evvel, Göktürk çağında bile görülmeğe başlanmıştır. İstemi Kağan'ın Bizans imparatoruna yazdığı mektupta, Göktürk Kağanının Yedi iklimin hükümdarı olduğu söylenmektedir. Bu inanış, Türklere belki de Göktürklerden çok önce girmiş ve yayılmıştı. Nitekim Güney Rusya'da oturan Batı Türkleri ile Macarlar ve Fin-Ugor kavimleri de aynı inanca sahip idiler. Bu konuyu Türklerde <i class="calibre1">"Mikro-kosmos"</i> ile ilgili bolümüzde inceleyeceğiz.</p>

  <p class="block_25">Hindistan'da Veda mitolojisinde de Tanrı "<i class="calibre1">Asura</i>", Türk yaratılış destanında olduğu gibi bir maiyet ve kabineye sahipti. Bu bakımdan Veda mitolojisi ile İran Tanrılar panteonu arasında büyük yakınlık görenler vardır.<sup class="calibre3"><sup class="noteref" id="back_note_1066"><a href="../Text/NOTLAR3.html#note_1066" title="1066" class="calibre4">1066</a></sup></sup> Bu meseleler üzerinde daha fazla duracak değiliz. İran ve Mani mitolojisi, tabiat kuvvetlerini sembolleştirmiş ve realist kalmıştı. Hint ve Veda mitolojisi ise her yönü ile mistik düşünce ile örülmüştü. Türk Yaratılış destanında Tanrı hem monoteist, tek Tanrı olarak kalmış ve hem de realizmden uzaklaşılmıştır. Ayrıca İslâmiyet ve Hıristiyanlıkta olduğu gibi Tanrı sevgisi geniş olarak ifade edilmiştir.</p>

  <h2 class="block_127" id="toc_id_219"><b class="calibre2">Türklerin Kötülük Tanrısı ve Şeytanı "</b><span class="text_7">Erlik</span><b class="calibre2">":</b></h2>

  <p class="block_25">"<i class="calibre1">Erlik</i>", Türk destanlarında Şeytan'ın kendisidir. Birinci destanda <i class="calibre1">Erlik</i>'in bir insan olduğu söyleniyor. Bu, ya bir yanlışlık veyahut da başka bir destanla karıştırılmış bir parça olmalıdır. Çünkü aynı destanda, sonradan insanın ilk ceddi olan Âdem ile Havva hikâyesi anlatılmaktadır. Erlik de Türklere, Manihaizm mezhebi veya daha önce <i class="calibre1">Soğdça</i> konuşan Orta Asyalılar tarafından getirilmiş olan İran mitolojisinin "<i class="calibre1">Ehrimen</i>"inden başka bir şey olmasa gerekti. Türk destanında da Erlik, başlangıçtan beri Gök Tanrısı Ülgen ile beraberdi ve ebediyete kadar beraber (<i class="calibre1">Co-Eternal</i>) kalacaklardı. Tanrı, Erlik'i yerin dibine süreceğini ve orada hapsedeceğini söyler. Fakat onu öldüreceğinden veya hayatına son vereceğinden hiç söz açmaz. Bu, Tanrının elinde değildir. Erlik de Ehrimen gibi daima kötülük getiren kutsal bir semboldür. Türk yaratılış destanlarında Tanrılara çoğu zaman bir insan şekli ve şahsiyeti verilmiştir. Erlik her zaman kendi istek ve yaratılışı gereğince, kötü şeyleri seçer ve kötü işleri yapmağı tercih eder. İyi şeylerin temeline ve köküne muhaliftir ve kendiliğinden onlara karşı çıkar. Bilgisizdir, yıkıcıdır, karıştırıcıdır. Düzen ile sulh ve sükûn istemez. Sonsuz karanlıkların bağrından kopar gelir ve Kuzeydeki karanlık ülkeler onun yurdudur. Tanrı onu affeder ve iyi yaşaması için göklerde ona yer verir; fakat o kördür, geleceği düşünmeden hemen kötülük yapmağa başlar. Daha doğrusu kendi kendisine hâkim olamaz. İradesi yoktur ve iradesizliğin timsalidir. Başıboştur, aklına ne gelirse onu yapar. Örse vurur, domuz çıkar, deve çıkar, şeytan çıkar. Birbiri ile ilgisi olmayan ve mantıksız bir yaratış sistemi vardır. İyilikle hiç bir ilgisi yoktur ve baştan aşağıya kötülüktür. Kendisinin bir unvanı da vardır. Şeytanların hükümdarı ve yaratıcısı odur. Yarattığı şeyler ve kendi maiyeti de baştanbaşa savaş ve taarruz için hazırlanmış (Antagonist) yaratıklardır. Haristir. Tanrı Ülgen'in halkını elde etmek ister ve eğer bunu yapamazsa, hiç olmazsa onları Tanrıya karşı kışkırtır. Âdem ile Havva'yı kandırmakla, bu yönde başarı da kazanmıştır. Çok kuvvetlidir. Tanrının meleği <i class="calibre1">Mandı-Şire'yi,</i> püskürdüğü ateşle yakmış ve kaçırmıştır. Yukarıdan beri söylediklerimiz aynı zamanda İran mitolojisindeki Ehrimen'in de özellikleridir.<sup class="calibre3"><sup class="noteref" id="back_note_1067"><a href="../Text/NOTLAR3.html#note_1067" title="1067" class="calibre4">1067</a></sup></sup> Fakat Ehrimen, Tanrının bir yaratığı olan Gayomars'ı öldürmüştür. Türk mitolojisinde bu görülmüyor. Ayrıca Türk mitolojisi Tanrıya istediği an, Ehrimen'i mağlup edecek ve yaratıklarını yok edecek bir kuvvet vermiş ve bu yolla monoteizme doğru bir adım atmıştır. Destan'da Şeytana, sık sık "<i class="calibre1">Körmös</i>" de denmektedir. Altay Türk lehçelerinde, "<i class="calibre1">Körümes</i>" şeklinde de görülen bu söz, belki de Türkçe bir kökten gelmiştir.<sup class="calibre3"><sup class="noteref" id="back_note_1068"><a href="../Text/NOTLAR3.html#note_1068" title="1068" class="calibre4">1068</a></sup></sup> Şeytanın körlüğünü ve görmezliğini ifade etmek için. Soğdça yolu ile Orta Asya’ya gelip de Türkçede en çok yayılan ve Şeytan anlamına gelen söz " <i class="calibre1">Yek</i>"dir. Mani mezhebinde de Şeytan için en çok kullanılan söz budur. Bu söz, Türklerin İslamiyet’e girişinden sonra da devam etmiştir. Bu konuda bir iki misal vermeği faydalı buluyoruz. Kaşgarlı Mahmud, "<i class="calibre1">yek, yeg</i>" diye adladığı şeytan hakkında, şöyle iki atasözü ve hikmet veriyor:<sup class="calibre3"><sup class="noteref" id="back_note_1069"><a href="../Text/NOTLAR3.html#note_1069" title="1069" class="calibre4">1069</a></sup></sup></p>

  <p class="block_70">"Vardı sana da Şeytan tuttu bir parçacık bal,</p>

  <p class="block_70">"Artık ipekliler giy, aklı yufka, deli kal!"</p>

  <p class="block_89">&nbsp;</p>

  <p class="block_25">Yine aynı eserden başka bir atasözü:<sup class="calibre3"><sup class="noteref" id="back_note_1070"><a href="../Text/NOTLAR3.html#note_1070" title="1070" class="calibre4">1070</a></sup></sup></p>

  <p class="block_70">"Tanıdığın olursa, daha iyidir Şeytan,</p>

  <p class="block_70">"Tanıyıp bilmediğin yabancı bir insandan!.</p>

  <p class="block_89">&nbsp;</p>

  <p class="block_25">Kutadku-Bilig'de fikirler, biraz daha İslâmî kılığa girmiştir:<sup class="calibre3"><sup class="noteref" id="back_note_1071"><a href="../Text/NOTLAR3.html#note_1071" title="1071" class="calibre4">1071</a></sup></sup></p>

  <p class="block_89"><span class="text_4">"</span><span class="text_3">Bu dünya hep Şeytanın bir tuzağı gibidir.</span></p>

  <p class="block_70">"Bu tuzağa tutulan seni yeyip bitirir."</p>

  <p class="block_89">&nbsp;</p>

  <p class="block_25">Kutadku-bilig'de bazen Şeytan yerine "<i class="calibre1">Dev</i>" sözü de kullanılmıştır. İran mitolojisinde, Şeytan Ehrimen'in yarattığı kötü yaratıkların tümüne dev derlerdi. Bunlara eski Farsçada ise "<i class="calibre1">Daevas</i>" denirdi.</p>

  <p class="block_12">&nbsp;</p>

  <p class="block_12">&nbsp;</p>
</body>
</html>