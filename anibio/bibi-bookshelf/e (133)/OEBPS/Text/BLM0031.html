<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="block_14" id="toc_id_196">VIII.</h1>

  <h1 class="block_14" id="toc_id_196">HAN-NÂME</h1>

  <hr class="c2"/>

  <p class="block_18">&nbsp;</p>

  <p class="block_25">Vaktiyle Han-nâme'yi gözden geçirmiş ve birçok notlar almıştık. Fakat çok Sayın Orhan Şaik Gökyay'ın gayet geniş ve güzel bir özeti, bu kitabımızdan önce yayınlanmış oldu. Buna rağmen Han-nâme'de geçen yer ve kişi adları ile birçok olay ve adetlerin açıklanmağa muhtaç olduğu da bir gerçektir. Bu sebeple kitabımızda, Han-nâme'nin açıklanması gereken kısımlarının, seçme yolu ile bir özetini verdik ve karanlık olan meselelerin aydınlatılmasına çalıştık. Fakat hu özetleri seçip düzenlerken de, olayların gidişini ve kitapta anlatılan konuların tümünün, ana hatları ile kaybolmamasına dikkat ettik.</p>

  <p class="block_25">Han-nâme yazarı Îmâmî'nin yaşadığı devir ve muhit hakkında, muhterem üstadımız Prof. Zeki Velidî Togan'ın notlarımızda sık sık geçen çok önemli bir araştırması vardır. Bu araştırmada, kitabın yazarının bilgi derecesi, yetiştiği muhit, içeriden ve dışarıdan aldığı tesirler, geniş olarak incelenmiştir.</p>

  <p class="block_25">Bizim burada yaptığımız, daha ziyade Han-nâme' in Türk mitolojisindeki yeri, adet ve an'aneler, yer, kişi ve kavim adlarının işlenmesi ve metnin bir aydınlığa kavuşturulma işidir. Prof. Togan'ın da dedikleri gibi, eserin yazarı edebî Farsçaya pek vakıf değildi ve daha ziyade Tacikçe biliyordu. Şah-nâme'yi de çok okumuştu. Fakat Şah-nâme'den aldığı isimler de, Tacik lehçesinin tesiri altında bozulmuş ve orijinal şekillerinden biraz uzaklaşmış durumda idiler.</p>

  <p class="block_25">Eserin yazarı ve muhiti daha ziyade "Efrâsiyâbcı", yani kendilerini Efrâsiyâb'a bağlamak isteyen bir an'aneye sahipti. Ebülgazi Bahadır Han Selçuk Hanedanından, bahsederken, Selçuk hükümdarlarının, Kınık boyu içine vaktiyle gelip yerleşmiş bir Efrâsiyâb soyundan geldiklerine inandıklarını söyler. Bundan sonra da, bu uydurma şecereden dolayı Selçuklulara adeta hakarette bulunur. Bu örneği vermekten maksadımız, Oğuz-Han'cı Ebülgazi ile Efrâsiyâb'cı Selçuklular arasındaki farkı göstermek içindir. Han-nâme'de de büyük hükümdarların yanındaki büyük vezirler ve komutanlar, hep Peygamberlerin tarihleri ile İran mitolojisinden alınmış şahıslar idi. Bunların yanında <i class="calibre1">Ulug-Arslan</i> gibi Türk vezirler de yok değildi. Özbek ve Kıpçak ordularına daima Ulug-Arslan komuta ederdi. Savaşlarda her zaman için kesin sonucu alan da yine Ulug-Arslan idi. İran mitolojisinin bütün tesirlerine ve kalpleri saran İran modasına rağmen Han-nâme yazarı, Türk halklarının kudret ve kuvvetini UIug-Arslan'la sembolleştirmekten geri duramamıştı. Sonradan Ulug-Arslan gözden düşmüş ve Uygur arazisinde yaşamıştı.</p>

  <p class="block_25">Han-nâme yazarının üzerinde, Tacik muhitinin tesirleri büyüktür. Ebülgazi gibi, Türk halkları arasında yerli kaynak ve rivayetleri bulma gibi bir araştırıcılık özelliği de yoktur. Kendi çağındaki Özbek ve Türkmen kabilelerini efsaneye konu etmiştir. Kendisinde, Türkmenlere karşı bir düşmanlık hissi vardır. Bununla beraber, zaman zaman Türkmenlere karşı bir aşağılık duygusu hissettiği de gözden kaçmamaktadır. Doğudaki Uygurlara da büyük bir önem verir. Zaman zaman kendi padişahlarını onlara mağlup ettirir. Çingiz-Han'ın babasının kabilesi Kıyan kabilesini de Uygurlara mal eder.</p>

  <p class="block_25">Han-nâme'ye göre Hazer Han'ları sık sık Özbeklerin başına geçer ve onları idare ederlerdi. Han-nâme'de, Hazerlere karşı beslenen ezelî düşmanlığın yanında, bir aşağılık duygusu da gözden kaçmamaktadır, Bu da, gerçek tarih olaylarının hatıralarda yer edip de, silinmeyen izleridir. Çünkü Tarihin akışı da böyle olmuştur.</p>

  <p class="block_25"><i class="calibre1">Alan-kowa</i> ile ilgili efsane, <i class="calibre1">Tarih-i Güzide</i>'den değiştirilerek alınmış ve bunun içlerine de, Türk halk folkloru ve mitolojisinden seçilmiş pek çok motifler serpiştirilmiştir. Bu bakımdan, eserin bu bölümleri Türk mitolojisi bakımından ayrı bir önem taşırlar. Aslen Moğolca olan isimler de Türkçeleştirilmiştir. Eserin Çingiz-Han kısmı da, yine halk zihninde yer eden bir efsane mahiyetindedir. Tarih kaynaklarındaki gerçeklerle ilgisi azdır. Eski Özbek padişahları ile Şah-nâme'den alınmış İran kahramanları, Çingiz Han'a da öncülük yapar ve akıl verirler. Kanaatımızca bunlar, Türk ve Türkmen muhitinin değil; biraz da Tacik muhitinin inanışları olsa gerekti.</p>

  <p class="block_25">Han-nâme yazarı İmâmî, eserini <i class="calibre1">Astrahan</i> Han'ı <i class="calibre1">Abdülaziz Han'ın</i> (1645-1680) maiyetinde yazmıştır. Bu Han'ı da, İran hükümdarı Key-hüsrev ile mukayese eder. İran mitolojisi, Han-nâme yazarının zihnini sarmıştır. Ebülgazi Bahadır Han'da ise böyle şeylere rastlamak hemen hemen imkânsızdır. Ebülgazi, Oğuz-Han'cıdır ve İran mitolojisi ile rekabet halindedir. Yaptığı kronolojik mukayeselerde efsanevî Türk Hanlarını, en eski İran Şahlarından bile önceye alır. Şah nâme, İran Şahlarının tarihi idi. Îmâmî de buna karşılık Han-nâme'yi, yani Türk Hanlarının tarihini yazmıştır. Bu bakımdan, milliyetçilik hislerini de görmüyor değiliz. Han-nâme'nin tahlilî özeti şöyledir:</p>

  <p class="block_1">&nbsp;</p>

  <p class="block_86">&nbsp;</p>
</body>
</html>