<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block_10" id="toc_id_226">4. DİĞER ALTAY-TÜRK YARATILIŞ DESTANLARI</h2>

  <p class="block_12">&#160;</p>

  <h3 class="block_24" id="toc_id_227">1. BİR ALTAY-TÜRK DESTANI:</h3>

  <p class="block_25">"Ülgen, insanoğlunu yaratırken, etlerini topraktan, kemiklerini de taştan yapıp, ona ilk örneğini verdi. Kadını da, erkeğin kaburga kemiklerinden meydana getirdi. Fakat bunların ruhu yoktu. Bir ruh bularak bunları canlandırmak lâzımdı. Bunun için yola çıktı. Yola çıkmadan önce, insanı koruması için tüysüz bir köpek yaratmağı da ihmal etmedi. Az sonra Şeytan Erlik çıka geldi. Köpek, Erlik'i görünce havladı ve insan örneklerinin semtine bile uğratmak istemedi. Fakat Erlik ona yanaştı : - "<i class="calibre1">Ben sana tüy vermeğe, insan örneklerini de canlandırmağa geldim. Sakın havlama</i>!" Dedi. Köpek buna inandı ve sustu. Şeytan köpeğe pisliğinden attı ve "<i class="calibre1">bunu ye</i>," dedi. Köpek pisliği yiyince tüy sahibi oldu ve insanları Şeytana bıraktı. Eline bir kamış alan Şeytan, kamışı insanların arkasına soktu ve hızla üfledi. Sonra da gitti. Az sonra Tanrı Ülgen geldi. Ne görsün, kadın ve erkek canlanmış, çoktan ruh sahibi olmuşlardı. Ülgen şaşmıştı. Ne yapsındı? Yeni bir insan mı yaratsındı? Düşünürken bir kurbağa çıka geldi ve Ülgen'e yanaşarak şöyle dedi : - "<i class="calibre1">Onları yok etmen neye? Bırak, yaşayanı yaşat, öleni de öldür</i>." Dedi. Ülgen de onları kendi hallerine bırakıp gitti". (Potanin, Oçerki, (IV, s. 219).</p>

  <p class="block_18">&#160;</p>

  <h3 class="block_24" id="toc_id_228">2. ALTAY'DAKİ KARA-ORMAN TATARLARININ EFSANESİ:</h3>

  <p class="block_25">"Çok, çok eski zamanlarda <i class="calibre1">payana</i>, insan şeklinde bir şey yapmıştı. Ama ona can vermek için bir ruh bulamamıştı. Ruhu, gökte arayıp bulmak lâzımdı. Bunun için de Payana, göğe doğru yola çıktı ve ruhu aramağa koyuldu. Yola çıkmadan önce de, köpeği bu insan şeklini korumak için onun yanına koydu ve şöyle de tembih etti: - "<i class="calibre1">Sen burada kal. Gelen olursa havla ve dikkat et</i>!" O çağlarda köpek, henüz daha tüysüzdü. Tüyleri hiç yoktu. Az sonra Şeytan göründü ve köpeğe yaklaşıp şöyle dedi : - "<i class="calibre1">Sen bu insanı bana verirsen, ben de sana altın tüyler veririm ve kıl sahibi olursun</i>." Köpek de altın tüylerim olsun diye, Şeytanın sözüne kandı ve insanı da Şeytanın ellerine verdi. Erlik aldı insanı eline, neresi varsa, her tarafına tükürdü. Az sonra Tanrı insana ruh vermek için çıka geldi. Erlik, Tanrı'nın geldiğini sezince hemen oradan uzaklaşıverdi. Tanrı gelince bir de ne görsün, kendi yaptığı insan baştan aşağıya kadar tükürük içinde kalmış ve kirlenmişti. Tanrı ne yaptıysa insanı temizleyemedi. Baktı ki olmayacak, tersini yüzüne çevirdi. Bu yüzden insanın içi tükürükle dolu kaldı. Tanrı köpeğe kızıp, köpeği iyice dövdü. Ve döverken de şöyle dedi : - "<i class="calibre1">Sen ey köpek! Sen hep böyle kötü kalacaksın. İnsanoğlu nasıl isterse sana öyle yapsın. Seni ister dövsün, isterse öldürsün. Sen, hep böyle köpek kal</i>!"</p>

  <p class="block_18">&#160;</p>

  <h3 class="block_24" id="toc_id_229">3. VESELOVSKİY'İN TOPLADIĞI BİR ALTAY RİVAYETİ:</h3>

  <p class="block_25">Diğer yaratılış destanlarına nazaran biraz daha ayrı bir özellik gösterir. Altay Türklerinin "<i class="calibre1">Kurbustan</i>" dedikleri <i class="calibre1">Hürmüz</i>, eski İranlıların inanışına göre de gerçek bir yaratıcıydı. Buna karşılık, yok eden ve kötülük getiren Ehrimen de, kendi kendine bir güce ve kutsallığa sahipti. Daha doğrusu Ehrimen, Hürmüz'e bağlı değildi ve gücünü ondan almıyordu. Her iki kutsal varlık da, ta başlangıçtan beri var idiler ve onları hiç kimse yaratmamıştı. Bütün varlığa, bu ikili (Dualist) kuvvet hâkimdi. Aşağıda vereceğimiz Altay rivayetinde, tek tanrılı (Monoteist) inanışa doğru bir gidiş vardır. Burada, Şeytanı da, insanı da yaratan, bir tek Tanrıdır. Ama kendisinin yarattığı Şeytan, kendine sormadan ona düşman olmuştur. Bu efsanede Tevrat'ın veya İslamiyet’in tesirleri de olabilir. Unutmamalıyız ki, Altay Türklerinin büyük yaratılış destanında, Âdem Aleyhi selamın adı da geçmektedir. Bu kısa efsane şöyledir:</p>

  <p class="block_113">"Bir gün Tanrı Ülgen deniz üzerinde bir çamur parçası gördü. Çamur, nasılsa tıpkı bir insan şeklini andırıyordu. Tanrı ona can verdi ve bu yolla Şeytan Erlik meydana gelmiş oldu. Başlangıçta, Erlik'in Tanrıya saygısı çoktu ve araları çok iyi idi. Ama gel zaman git zaman, araları açıldı ve Erlik, Tanrı'ya düşman oldu." (<i class="calibre1">Razıshaniya, V, s. 34</i>).</p>

  <p class="block_25">Diğer Türk yaratılış destanlarında Tanrı insanı yaratırken, Erlik ona yardım etmiştir. Fakat sonradan insana tükürerek, insanın içyüzünü kendine benzetmek istemiştir. Fakat burada ise, insanın bizzat kendisi şeytandır. Şeytanla insan arasında bir fark yoktur. Öyle anlaşılıyor ki bu Altay söylenişi, ya söyleyenler tarafından bozulmuş veyahut da derleyen tarafından kısaltılmış olarak yazılmıştır. Her şeye rağmen değişik bir efsane olması bakımından, bundan da söz açmağı faydalı bulduk. (<i class="calibre1">Potanin, a, e., IV, 218</i>).</p>

  <p class="block_18">&#160;</p>

  <h3 class="block_24" id="toc_id_230">4. DİĞER BİR ALTAY-TÜRK DESTANI:</h3>

  <p class="block_25">"(Büyük) Ülgen, dünyayı yaratmak için yukarıdan suya indi. Düşündü, düşündü, fakat bir türlü nerden işe başlayacağını bilemedi. İnsanoğlu o sırada ona geldi. Ülgen, insana sordu : - "<i class="calibre1">Kimsin sen</i><span class="calibre6">?", insanoğlu Ülgen'e : - </span>"<i class="calibre1">Ben de dünyayı yaratmağa geldim</i>," Dedi. Tanrı Ülgen kızdı ve hırsla ona sordu : - "<i class="calibre1">Sizi yaratan ben olmasaydım, siz buna yapmağa kalkabilir miydiniz</i>?" İnsanoğlu : - "<i class="calibre1">Ama ben, dünyanın mayası olabilecek ilk maddeyi nasıl bulacağımı bilirim</i>," deyince, Tanrı : - "<i class="calibre1">Öyleyse bana hemen toprak getir</i>." Dedi. İnsanoğlu hemen suya daldı. Suların altında bir dağ vardı. Dağdan bir parça aldı, ağzına koydu ve bir defada suların yüzüne çıktı. Toprağın yarısını Tanrı'ya verdi, yarısını ağzında sakladı. İnsanoğlu sakladığı toprağı ağzından dünyaya tükürdü ve onun payına da dünya, bataklık, tarla ve denizlerle doldu."</p>

  <p class="block_25">Potanin (IV, 220), bazı Altay anlatışlarında, insan yerine bir kırlangıcın geçtiğini de ilâve eder.</p>

  <p class="block_18">&#160;</p>

  <h2 class="block_23" id="toc_id_231">5. YENİSEY YARATILIŞ DESTANI:</h2>

  <p class="block_25">"Çok, çok önceleri hiçbir şey yoktu. Yalnızca dalgalanan ve çalkalanan büyük bir deniz vardı. Bir de büyük bir Şaman vardı. (Yeniseyliler, Tanrı yerine Şamanı koyuyorlar). Ne işi, ne de gücü vardı. Bu deniz üstünde, kuğularla, kırmızı boyunlu kutup balıkçıl kuşlarıyla, daha nice nice su kuşlarıyla uçup dururdu. Arkadaşları da, halkıda hep bu su kuşları idi. Uçup, uçup dururdu ama; şöyle bir konup da dinlenecek, nefes alacak yerleri yoktu. Bunun üzerine Şaman balıkçıla: - "Ş<i class="calibre1">öyle bir dal da, denizin dibinden biraz toprak getiriver</i>!" Dedi. Balıkçıl iki defa suya daldı ama gagası boş çıktı. Ne bir toprak ve ne de bir balçık getirebildi. Şaman bir daha dal dedi. Balıkçıl üçüncü de, ağzında bir parça çamurla dışarı çıkıverdi. Bu çamurdan bir ada yaptılar ve uçup uçup yine onun üzerine kondular." (Anuçin, s. 14).</p>
</body>
</html>