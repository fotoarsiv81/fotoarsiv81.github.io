<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block_10" id="toc_id_220">I. YAKUT TÜRKLERİ YE YARATILIŞ</h2>

  <p class="block_25"><br/></p>

  <p class="block_25">1909 senesinde Yakut Türklerinin dini hakkında önemli bir inceleme yapan Troşçanskiy, kendisine bizim de burada destek olabileceğimiz bazı fikirler ileri sürdü. Ona göre Yakut Türkleri dünyanın yaratılışı ile pek ilgilenmiyorlardı. Çünkü onlar, dünyanın başlangıçtan beri zaten var olduğuna inanıyorlardı. Var olan bir şeyin de, yeniden yaratılması gereksiz bir şey olacaktı: (s. 22). Bu önemli fikir üzerinde nedense fazla durulmadı. Yalnızca, çoğunun kökü dışardan gelen yaratılış efsaneleri, yazılıp tekrarlanadurdu.</p>

  <p class="block_25">Sık sık söylediğimiz gibi, Türk kavimlerine zamanla birçok yeni din ve kültür tesirleri girmiş ve bunların sonucunda da Türk dininde, birçok aykırı fikirler meydana çıkmıştı. Tabii olarak ilim adamlarına düşen iş, bunları ayıklamak ve Türklere ait olan özellikleri ortaya çıkarmaktır. Bütün bunlara rağmen Yakut Türklerinde, ilk ve büyük bir yaratıcının var olduğu da şüphesizdir. Yakutlar, bu büyük yaratıcıya <i class="calibre1">Ürüng-Ayıg-Toyon</i> derlerdi. Eski Türkçede "<i class="calibre1">Ürüng</i>" beyaz demektir. "<i class="calibre1">Ayıg</i>" yaratan, "<i class="calibre1">Toyon</i>" ise <i class="calibre1">Tanrı</i>, <i class="calibre1">efendi</i> demektir. Yakutça’ da ve eski Türklerde "<i class="calibre1">Toyon</i>", rahip veya şaman anlamına gelirdi. Eski Türkler, Tanrı sözünü kullanarak, daha büyük ve daha güçlü bir yaratıcı meydana getirmişlerdi. Yakut dili sözlüğünü Pekarskiy yazmıştır. Bu çok büyük sözlük, gerçekten Türk kültürünün değer biçilmez bir hazinesidir.</p>

  <p class="block_25">Yakutlarda, Göktürklerde olduğu gibi tek bir yaratıcı yoktur. "<i class="calibre1">Ayığ</i>" sözü, yaratıcılık ve iyilikle ilgili şeyleri temsil eden iyi ruhların ve meleklerin umumi adıdır. Onlar istedikleri zaman, insanlara şu veya bu iyilikleri yapabilirler. İstemezlerse, yapmazlardı. Bu da insanlar için bir kötülük sayılırdı. Günlük hayatın her noktasında bunların tesirleri görülebilir. Bütün insanlar gibi, Yakutlar da menfaatçıdırlar ve ancak kendilerine iyilik yapan ruhlara bu adı verirler. Hatta yaratıcılık özellikleri olmadığı halde, sırf insanlara iyilik ettikleri için, bu adı alan ruhlar da vardır. Bunlardan iyilik dilenmek için Yakutlar, onlara ateş vasıtasıyla veyahut da eski Türk âdetlerine uygun olarak kurbanı kansız olarak sunarlardı.</p>

  <p class="block_25">"<i class="calibre1">Beyaz-yaratıcı</i>" ise, diğer yaratıcı ruhların en üstünde olanıdır. 0, büyük bir varlık ve iyi bir ruhtur. Kâinatı o yaratmıştır. Dünyayı idare eden de odur. İnsanlara yaratıcı gücü ile çocukları o verir. Yerin ve toprağın verimli olmasını da o sağlar. Hayvanların çoğalması ve bolluk da onun desteği ile olur. Yeri, havayı ve insanları o yaratmıştır. İnsana can (Kut) veren de odur. Fakat bu büyük yaratıcı, diğer küçükler gibi insanların özel işlerine karışmaz. Onların zengin olması için özel bir etkide bulunmaz. Şahsi dileklerini de dinlemez. Ancak insanlara yardım ederek, onları çaresiz bir ölümden kurtarabilir. Bu yardımını da her zaman yapmaz. Ancak bu lütfunu, büyük efsane kahramanları için gösterir. Bu sebeple Yakutlar, bu büyük yaratıcıyı diğerlerinden ayırırlar ve ona "<i class="calibre1">Canlı kurban</i>" verirlerdi. "<i class="calibre1">Canlı Kurban</i>", hayvanları başıboş bırakmaktır. Kurban olarak başıboş bırakılan hayvanlardan artık istifade edilmezdi. Onların ne eti yenir, ne sütü içilir ve ne de yük hayvanı olarak kullanılırdı. Eski zamanlarda Yakutlar at sürülerini canlı olarak doğu bölgelerine sürerlerdi, (Pekarskiy, Sözlük I, s. 47) Büyük yaratıcıya kurban olsun diye. Unutmayalım ki doğudan güneş doğuyordu. Büyük yaratıcının da doğu ile ilgisi vardı. Eskilere gittikçe, Türklerde din düşüncesi berraklaşıyor ve aydınlanıyordu. Şiir dolu bir din ve düşüncü hayatı doğuyordu.</p>

  <p class="block_25">"<i class="calibre1">Toyon</i>" sözü, <i class="calibre1">rahip, şaman, efendi </i>anlamına kullanılan bir deyimdi. Ama eski Yakutlar, bu büyük yaratıcı için, "<i class="calibre1">Ayığ Tanğara</i>" yani "<i class="calibre1">Yaratıcı gök</i>" terimini de kullanırlardı. Eskiden Göktürkler gibi Büyük Tanrı, her şeye hâkim ve kadirken, dış tesirlerle bu anlamı kayboluyor, yerine hafif, anlamsız terimler giriyordu.</p>

  <p class="block_1">&nbsp;</p>

  <p class="block_12">&nbsp;</p>
</body>
</html>