<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block_10" id="toc_id_221">II. ALTAY TÜRK KOZMOGONİSİ</h2>

  <p class="block_25"><br/></p>

  <p class="block_25">Kozmogoni (Cosmogony), bütün dünya ve âlemin (Universe) meydana gelişi hakkındaki nazariye ve görüşlerdir. Bu görüşlerin hep- sinin de aynı millete ait olması, mitoloji araştırmalarının bir şartıdır. Yüksek derecede kozmogonilere sahip olan milletlerin, düşünce bakımından da büyük gelişmeleri olmuştur. Bu sebeple kozmogonileri yüksek veya iptidaî diye iki bölüme ayırmak lazımdır. Türklerde de seviye bakımından çeşitli kozmogoniler vardır. Dış tesirleri ayıkladığımız takdirde bütün Türk kozmogonileri arasında birleşik ve yakın bazı görüşler olduğu bir gerçektir. Ancak bu destanlar, türlü yerler ve şartlarda söylenmişlerdir. Büyük devletler kuran ve yüksek bir toplum bayatı yaşayan Türklerle ilgileri azalmış, dağ başlarında yaşayan Türklerin söyleyişleri başka; Sibirya tundralarında sıkışmış bezgin ve görüşleri daralmış Türklerinki ise başka idi. Bununla beraber bunların hepsinde de, ana çizgiler bakımından birleşik olan noktalar vardı. Konu aynı idi fakat konunun işlendiği sahne ayrı idi. Oğuz destanı da Türk kozmogonisinin bir parçasıdır. Fakat bu destan, büyük cihan devletleri kurmuş olan Türklerin eski anılarıdır. Güney Sibirya'daki Türklerin destanları ise, tıpkı küçük bir ailenin hayatı ve hayalleri gibidirler. Oğuz destanındaki konu ve motifleri, bunlarda da bulmak mümkündür. Fakat Sibirya'dakiler, sanki birer aile kahramanı gibidirler. Yeryüzünde bir şey yapamadıkları için, onların savaş ve maceraları da hep göklerdedir. Belki Oğuz Kağan da çok önceleri göklerde yaşayan bir kahraman idi. Efsanenin ortaya konuş ve anlatılışından, bunu anlamıyor da değiliz. Fakat gerçeklerle baş başa kalan ve gerçek güçlerini yenen Türk milleti, Oğuz-Han'ın kaderini de yenmiş ve önce yeryüzüne indirmişti. İşte ileri ve yüksek kozmogoni bu idi. Bu, topluma yol gösteren ve toplumu güden bir mitolojidir.</p>

  <p class="block_25">Altay Yaratılış destanlarına Mani dininden tutalım, ta Budizm, Lamaizm ve hatta Hıristiyanlık gibi türlü dinlerin, türlü tesirleri girmiştir. "<i class="calibre1">Türk mitolojisi</i>" adını taşıyan bu kitapta, bu destanlar tümü ile anlatılmıştır. Fakat esas gayeden hiç bir zaman da uzaklaşılmamıştır. Bütün dış tesirleri ayıkladıktan sonra elimizde Türkler için neler kalıyordu? İşte bu kitabın ele aldığı tek konu ve amaç, yalnızca bu idi. Türlü yerlerde söylenmiş Türk efsanelerinde, esas olan bir çekirdeği ve tek temeli bulmak, bu kitabın ele aldığı ve güttüğü tek gaye olmuştur. Yaratılış destanlarını başlıca iki gruba bölerek inceledik:</p>

  <ol class="list_">
    <li class="block_128">Dünyanın yaratılışı. </li>

    <li class="block_130">İnsanın yaratılışı.</li>
  </ol>

  <p class="block_21">&nbsp;</p>
</body>
</html>