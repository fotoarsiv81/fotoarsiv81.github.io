<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block_10" id="toc_id_261">6. MANAS'IN OĞLU SEMETEY</h2>

  <p class="block_25"><br/></p>

  <p class="block_25">Aşağıda özetini verdiğimiz destan, Kara-Kırgızların Hakan'ı Manas Han'ın oğlu ve torununun hayat hikâyesidir. Manas'ın oğlu ve torunu ile ilgili olduğu için Radlof, bunu da Manas destanının bir parçası (Episode) olarak kabul etmiş ve hepsini bir araya getirmiştir. Manas destanında az çok bir tarih ve coğrafya bilgisi de verilmiştir. Ayrıca bazı tarih gerçeklerini de bulmak mümkündür. Fakat bu hikâyede tarih ve coğrafya, mitoloji içinde kaybolmuştur.</p>

  <p class="block_25">Daha destanı okumağa başlar başlamaz, tarihin ve Türk kültürünün çok eski derinliklerinden gelen bir mitoloji ve bir ses bizi karşılar. Manas Han ölünce, onun Kırk-yiğidi ile maiyeti, oğlunun emri altına girmek istemezler. İsyan ederler. Fakat mitolojinin cevap bulacağı, bilinmeyen ufuklara doğru kaçıp gitmek isterler. Manas'ın oğlu Semetey, onları yakalar ve hepsini birer birer öldürür. Hem de senelerce babasına hizmet etmiş ve bütün Orta Asya’da büyük ün salmış yiğitleri. Türk töresinde miras, babadan oğluna geçerdi. Fakat Kırk yiğid kendi Hanları Manas'ın oğluna niçin itaat etmiyorlardı?</p>

  <p class="block_25">Bu soruları Türk töresine ve içtimaî kaidelerine göre izah etmenin imkânı yoktur. Çünkü bunların cevabı Türk Mitolojisinin motifleri içindedir. Göktürk yazıtlarının dediği gibi, "<i class="calibre1">oğullar babaları gibi yaratılmadığı için</i>", çok şeyler olmuştu. Destancı, atalardan gelen destan düzme an’anelerine göre böyle demişti ve bunun için de destanda bunları okuyoruz.</p>

  <p class="block_25">Manas'ın oğlu Semetey'in karısı da mitolojiktir. Alınmış, kaçırılmış adi bir kız değildi. Otuz kız ve kırk erkekle güreşip, başa çıkan bir kızdı. Yine bu kadın, düşmanını tehdid etmek için, bir kuğu olup babasına gideceğini söyler. Düşman bundan korkar ve artık onu saydığını göstermeğe başlar. Kuğu, kutsal kadınlığın ve Tanrının sembolüdür. Efsaneye göre, Manas'ın bu gelini Ay-çörek, belki de Tanrının bir kızı idi.</p>

  <p class="block_25">Manas'ın oğlunun düşmanlarının adları da, gökle ve yıldızlarla ilgili idi. Bunlar, <i class="calibre1">Yediger</i>'in oğulları <i class="calibre1">Er-Kuyaş</i> vs. idiler. Yediger, Yedi-kardeşler, yani Büyükayı burcudur. <i class="calibre1">Kuyaş </i>ise, güneşin Türkçe başka bir adıdır. Efsanevi gelinin adı da Ay-Çörek’dir. Adı Ay'la başlamaktadır. Manas Han'ın torununa ad bulunamamıştı. Onun adını da gökten inen <i class="calibre1">Ay-Koca (Ay-Koca)</i> adlı kutsal, aksakallı bir ihtiyar vermişti. Bu da, Ay'la ilgili bir ruhtur. Diğer Türk efsanelerinde, meselâ Manas destanında, çocuğun adını genel olarak "<i class="calibre1">Hızır</i>" verirdi. Bu destanda İslamiyet’in ve Yakındoğu'nun tesirleri de artık görülmüyor.</p>

  <p class="block_25">Manas Han'ın oğlunun, iki tane mâiyeti veya yiğidi vardı. Bunlar "<i class="calibre1">Kül-Çora</i>" ile "<i class="calibre1">Kan-Çora</i>"dır. Doğarken, birisi elinde Kül tuttuğu ve diğeri de kan tuttuğu için bu isimleri almışlardır. Kül tutan, çocuk "<i class="calibre1">Kutsal ateş</i>"in gönderdiği bir soy olabilirdi. Çünkü sonuna kadar, Manas Han'ın nesline sadık kalmış ve onlardan ayrılmamıştır. Elinde Kan tutan, Kan-Çora ise, getirdiği insan kanı gibi vefasızlığın bir timsali idi. Hayatı, hırs, mal kazanmak, hırsızlık etmek, efendisine hıyanet etmek gibi, insanoğlunun zayıf noktalarını teşkil eden olaylarla geçmiştir.</p>

  <p class="block_25">Hâlbuki Çingiz Han gibi dünya imparatorları da elinde kan tutarak doğmuşlardı. Çingiz ve Manas'ın ellerinde kan tutarak doğma motiflerinin, yabancı kültürlerden, meselâ Hindistan'dan gelmiş olabileceğini söylemiştik. Bu çok önemli Kırgız efsanesi de, bizim bu fikrimizi ispat etmektedir. Aksi halde efsanede kan tutarak doğanın bir kahraman olması lâzımdı. Efsaneyi 'Radlof'un proben' V, s. 314-372'den özetleyerek aşağıda veriyoruz:</p>

  <p class="block_21">&nbsp;</p>

  <h2 class="block_23" id="toc_id_262">MANAS'IN 0ĞLU SEMETEY-HAN</h2>

  <p class="block_25">"Manas'ın oğlu Semetey, büyüyünce, babasının Kırk-yiğidini çağırır ve onlarla akına çıkmak için hazırlığa girişmelerini emreder. Ama bir de bakar ki, babasının kırk yiğidi atlarına atlamış kaçıyorlar. Peşlerine düşer, dönün, gelin, der; bağırır ama hiç faydası yok. Bunun üzerine onlara yetişir. Hepsini kılıçtan geçirir ve öldürür.</p>

  <p class="block_25">"Eve döndüğünde, bakar ki kırk yiğidden Alman-Bet'le, Acı-Bay'ın birer oğlu olmuş. Hemen çocukları alıp getirir, kendi annesinin memesine bırakır. Çocuklar, Semetey'in annesinden süt emince Semetey'le kardeş olurlar. Onlar da bütün kahramanlar gibi, altı günde anne deyip konuşmağa başlarlar. Kamıştan ok yapıp, kuzgun avına çıkarlar.</p>

  <p class="block_25">"Gel zaman, git zaman, Manas’ın oğlu Semetey şöyle der: - "<i class="calibre1">Akın adlı bir adamın çok güzel bir kızı varmış. Adı da Ay-Çörek imiş. Ben bu kızı gidip kendime eş olarak alacağım</i>!" Deyip yola çıkar. Kızın yurduna gelen oğlan, bir de bakar ki, kız bir sarayda oturuyor ve kendisini otuz kızla, Kırk-yiğid muhafaza ediyorlar ve o gün de hava iyi diye dışarı çıkmış, oynuyorlar. Oğlan, bunların oyunlarından da bir şey anlamıyor. Güreş midir, oyun mudur, bundan bir türlü mana çıkaramıyor. Durmadan herkes birbiriyle güreşiyorlarmış. En sonunda güreşte, Akın'ın kızı Ay-Çörök hepsine galip geliyor. Akşam oluyor, herkes uykuya dalıyor. Semetey yavaşça yurda dalıp, kızı alıyor ve kızı kaçırarak kendi yurduna varıyor. Bundan sonra da kızla evlenip, mesut günler geçirmeğe başlıyor.</p>

  <p class="block_25">"Bu arada, Semetey'in sütkardeşi Kan-Çora ile Kül-Çora da can sıkıntısından oturup, dururlarmış. Kül-Çora hem akılca, hem de, malca Kan-Çora'dan fakirmiş. Bir gün demiş ki: - "<i class="calibre1">Ben çok fakirim. Bari gideyim de Orta-Kırgız-Yüzü reisi Kökçö'nün oğlu Ümötöy'in sürüsünden iki koyun alayım da, ben de mal sahibi olayım</i>!" Böyle demiş, yola çıkmış ve gelerek komşu yurtdan iki koyun alıp, atın terkisine vurup kaçırmış. Kaçırmış, kaçırmış ama, koyunun sahipleri de bunu haber almışlar, peşlerine düşmüşler. Zavallı Kül-Çora nereye gidecek. Tabi koyunları Semetey'in iline getirecek, düşman da oraya gelecek ve Semetey'in yurdunu, "<i class="calibre1">Vay, sen benim koyunlarımı aldırırsın ha</i>!" Diyerek yağma edeceklerdi.</p>

  <p class="block_25">"Semetey çadırında otururken, birden düşmanın geleceği Semetey'in kalbine doğar. Karısından izin alarak, hemen yurttan dışarı çıkar ve atına biner, gelen düşmanı karşılar. Kül-Çora ile birlikte düşmanı iyice ezer. Kökçö'nün Ümötey, bakar ki onunla başa çıkamayacak, "<i class="calibre1">Gel seninle sulh yapalım, beraberce yaşayalım,"</i> der. Böylece barışırlar ve kendisi yaşça büyük olduğu için amca olur. Semetey de yeğen olur, sulh içinde yaşayıp giderler. Birbirini, amca yeğen diye çağırırlar.</p>

  <p class="block_25">"Semetey'in karısı Ay-Çörek, bir gün bir rüya görür. Rüyada bir deniz, ortasında da bir kavak görür. Bütün evliyalar ve ruhlar buraya toplanırlar, ata binerler ve bir kurban isterler. Ertesi gün Semetey yola çıkmak isteyince, karısı onu önlemek ister ama, Semetey hiç kimsenin sözünü dinlemez. Annesi Kanıkey de ağlar, sızlar ama, hiçbir fayda vermez. Semetey gider mezara bir kısrak kurban eder, ateş yaktırır, bir kazan alır, içine et kor pişirtir. Tam bu sırada ufuk, askerle dolar. Anlar ki <i class="calibre1">Yediger</i>'in oğulları <i class="calibre1">Ak-kuyaş'la Er-Toltoy</i> ordularını, toplamış kendi üzerine geliyorlar. Girer düşmanın içine. Bir çarpışır. İki çarpışır. Ama ne fayda, birini öldürür, onu birden gelir. Tek kurtuluş yolunu kaçmakta bulur. Gençliğin de bir geçit bilirmiş. Hemen sapar o geçide; ama Ak-Kuyaş'ın oğlu da bunu sezer ve peşinden gelir. İki yiğidinden Kan-Çora korkar: - "<i class="calibre1">Ben niye bunun peşine düşüp dururum</i>," der. "<i class="calibre1">Zaten bu benim babamı öldürmemiş miydi? İntikam almayıp da, ne güne duruyorum,"</i> der. Arkadaşı Kül-Çora'ya bunu anlatır. Kül-Çora da onu azarlar:</p>

  <p class="block_25">- "<i class="calibre1">Biz onun ekmeği ile yetişmedik mi? 0 neredeyse, ben oradayım</i>," deyip, saldırır girer düşmanın içine. Ama Kan-Çora gider, Er-Kuyaş'ın yanına Manas'ın oğlunun yerini gösterir. Gelir Er-Kuyaş, Semetey'in kemiklerini kırar, atar cesedini yere, bırakır.</p>

  <p class="block_25">"Kül-Çora, Semetey'in ölümünü duyar. Gideyim evine bari haber salayım der. Bakar ki Er-Kuyaş da arkasından geliyor. Döner çarpışır ama başa çıkmanın çaresi yok. Er- Kuyaş'a teslim olur. Er-Kuyaş, Semetey'in karısı Ay-Çörek'i kendisi alır, Kül-Çora'nın karısını da, vefasız Kan-Çora'ya verir. Kül-Çora bir esir gibi ağasının kapısında kölelik yapar durur.</p>

  <p class="block_25">"Semetey'in karısı meğerse yedi aylık gebe imiş. Er-Kuyaş bir gün demiş ki, "<i class="calibre1">Bari Semetey'in şu çocuğunu da öldüreyim de, neslini tüketeyim</i>." Demiş ve beklemiş doğum gününü. Günü gelmiş, Ay-Çörek, nur topu gibi bir oğlan doğmuş. Kimse kıyamamış kendisi gelmiş, bu oğlanı da öldüreyim diye kılıcını kaldırmış ama, Ay-Çörek hırsla üzerine yürümüş:</p>

  <p class="block_25">"- <i class="calibre1">Eğer onu öldürürsen girerim bir kuğu şekline, giderim babam Akın Han'a haber veririm. 0 zaman gününü görürsün</i>," demiş. Bunu duyan Er-Kuyaş korkmuş ve kılıcını kınına koymuş. Üstelik de oğlana ad vermek için büyük bir şölen ve ziyafet vermiş. Toplamış bütün halkı etrafına. Ama hiç kimse ona bir ad bulamamış. Bu sırada gökten altın sakallı Ay-Koca inmiş ve oğlana <i class="calibre1">Seytek</i> adını vermiş, sonra da ortadan kaybolmuş.</p>

  <p class="block_25">"Kül-Çora da bu sırada, dokuz Çobanlı büyük sürüde, çobanlara yemek pişirmek, çobanların hizmetine bakmakla meşgulmüş. Efendisinin bir oğlu olduğunu duyunca, buna dayanamaz. Hemen elbisesini yırtar. "Ay-Çörek Hatuna bunu diktireyim," bahanesiyle, çobanlar başı Kara-Beg'den izin alır. Bir topal ata biner. Yolda Er-Kuyaş'ı görür ve ondan iyi bir dayak yer. Ama en sonunda ne yapar, yapar ve Hanımına gelir. Hanımı ona, beklemesini ve iyi günlerin geleceğini müjdeler.</p>

  <p class="block_25">"Günler geçer, oğlan büyür. Annesi oğlana, at sürülerinde hizmet eden, babasının yiğidi, Kül-Çora'dan bahseder ve şekil şemailini verir. Kül-Çora da bir fırsatını bulur, Er-Kuyaş'ın yurduna iner. Sokakta giderken oğlan, Kül-Çora'yı görür ve onu tanır. Sanki hiç bir şey yokmuş gibi, Er-Kuyaş'a gider:</p>

  <p class="block_25">" - <i class="calibre1">Amca ben, at sürülerinin yayıldığı yere gidip, o yaylaları da görmek istiyorum</i>," der. Er-Kuyaş, hazır Kül-Çora buraya gelmişken, seni onunla göndereyim der ve Kül-Çora'yı çağırır:</p>

  <p class="block_25">" - Al bu çocuğu götür sürülere, üç gün gezdir. Yok, biraz gecikirsen veya çocuğa bir şey olursa, kendinin başını kopmuş bil, der. Kül-Çora oğlanı alır, yola çıkar. Yolda durumu anlar. Oğlan giyinir, silâhlarını takar. Yaylaya gelince, dokuz sürünün dokuz çobanı onu karşılamak için gelirler. Hazır gelmişlerken icaplarına bakayım, der oğlan. Dokuz çobanı da orada öldürür. Kül-Çora'yı iyi bir besler ve güzel bir ata bindirir:</p>

  <p class="block_25">"- <i class="calibre1">Haydi,"</i> der. "<i class="calibre1">Dönelim de, bir de Er-Kuyaş'la hesaplaşalım</i>!" Dönerler gelirler Er-Kuyaş'ın yurduna. Er-Kuyaş, oğlanın Kül-Çora ile dönüp geldiğini görünce, hemen işi anlar ve rengi atar. Ama elinden bir şey gelmez. Oğlan vurduğu gibi Er-Kuyaş'ın kafasını koparır, atar.</p>

  <p class="block_25">"0 sırada Kan-Çora’da, yani oğlanın babası Semetey Han'ın vefasız yiğidi ve Kül-Çora'nın kardeşi, bunu bir fırsat bilmiş ve oğlanın annesini alarak koyun sürülerine götürmüş imiş. Koca Kanıkey Hatun'a koyunların pisliğini temizlettirirmiş. Hatunu adi bir hizmetçi gibi kullanırmış. Hemen oğlanla Kül-Çora koşarlar oraya. Bağlarlar Kan-Çora'yı bir kapıya. Kanıkey Hatun bunu görünce bağırır:</p>

  <p class="block_25">" - <i class="calibre1">Çocuklar, o hainin kanından, bir kaşık da bana verin</i>!" Kül-Çora bir kılıçta keser Kan-Çora'nın kafasını, verir böylece de bir hainin cezasını.</p>

  <p class="block_25">"Seytek Han, yanına annesini ve Kül-Çora'yı alarak, Manas Han'ın eski yurdu Talas vadisindeki Kul-Ata boyuna gider, otağını kurar. Üç-Koşay'la Talas bölgesini elinde tutar. Devletinin sınırı, batıdaki Taşkend'e kadar uzanır..."</p>

  <p class="block_18">&nbsp;</p>

  <p class="block_12">&nbsp;</p>
</body>
</html>