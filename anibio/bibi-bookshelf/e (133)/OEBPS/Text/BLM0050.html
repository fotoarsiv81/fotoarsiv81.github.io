<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block_10" id="toc_id_256">4. MANAS'IN KUZEY AKINLARI</h2>

  <h3 class="block_24" id="toc_id_257">(Kös-Kaman Hikâyesi)</h3>

  <p class="block_25">Giriş: Radlof, bu masalı Kırgızlar arasından ayrı olarak toplamıştı. Fakat Manas'ın hayatı ile ilgili olduğunu görünce, bunu da "<i class="calibre1">Manas Destanı</i>"na ilâve etmiştir. Aslında efsane, Oyrat ve Kalmuklarla Kırgızlar arasındaki eski düşmanlığı yansıtan bir hikâyedir. Bu masalda Kırgızlar diyorlar ki, "<i class="calibre1">Kalmuk'tan dost olmaz</i>". <i class="calibre1">Kün-Han</i> adlı, <i class="calibre1">Küngey</i> Altaylarındaki bir Kalmuk reisi, diğer Kalmuklardan bir çocuk kaçırmış ve çocukları kaçırılan Kalmuklar da Manas'tan yardım istemek için gelmişlerdi. Efsaneden anlaşılıyor ki, Manas ve kavmi, her ne suretle olursa olsun Kalmuklarla birleşme veya onlara yardım etmeden çekiniyorlardı. Bu sebeple, onların bu yardım isteği, Manas ve adamları tarafından bir kaç defa reddedilmiştir. Başka kurtuluş yolu göremeyen ve çocukları kaçırılan Kalmuklar, Müslüman olmuşlar ve ancak bu yolla Manas'ın yardımını elde edebilmişlerdir. Bu Kalmukların, Müslüman olmalarına ve çocuklarını kaçıran düşmanlarından intikamlarının alınmasına rağmen, Manas'a yar olmadıkları, bazen kavga çıkarmalarından ve sonra da Manas'ı zehirlemelerinden anlaşılmaktadır. Kalmukların reisi Kös-Kaman'ın adı da gösteriyor ki, Manas'ın halkı bunlara iyi gözle bakmıyorlardı. Çünkü Kaman, sözü "<i class="calibre1">yabanî domuz</i>" anlamına geliyordu. Yine efsanede adı geçen diğer Kalmukların adları da Türkçedir. Meselâ Kös-Kaman'ın oğlunun adı olan<i class="calibre1"> Kökçökös'ü, Kökçökös, </i>yani "<i class="calibre1">Gökçe-göz</i>" okumak lâzımdır. Kuzeydeki Kalmuk reislerinin adlarının <i class="calibre1">Ay-Han, Kün-Han</i> gibi, Türk Mitolojisinin tanınmış unvanları ile ilgilendirilmiş olmaları da, üzerinde durulacak bir noktadır. Aslında Kalmukların adları böyle değildi. Bu adlandırmaları, yine Türkler yapmışlardı. Manas'ın gidip de, Kuzey-ülkelerde Kün-Han'ın kızı <i class="calibre1">Altın-Ay'ı</i> alıp gelmesi ve onunla evlenmesi de, Türk Mitolojisi bakımından önemli bir motiftir. Çünkü Manas öldüğü zaman Tanrı, meleklerine Manas'ın başında beklemek üzere Altın-Ay adlı güzel kızın konmasını emretmişti. Manas'ı buldukları zaman, Altın-Ay da mezarda onun başında bekliyordu. Bunda da anlaşılıyordu ki "Manas'ın iki Hatun'u" vardı. Bunlardan birisi, "Dünyadaki Hatun'u Kanıkey Hatun"; diğeri de "öbür dünyadaki kutsal Altın-Ay" idi. Tabiî olarak bu efsanede, "Altın-Ay'ın Kün-Han'ın kızı" olması da ayrı bir önem taşımaktadır.</p>

  <p class="block_25">Öyle anlaşılıyor ki bu efsanede, normal olarak Kalmuklarla Manas'ın harpleri anlatılıyor gibidir. Aslında ise efsane, bu bölümde ruh âlemine girmekte ve "Manas’a göklerde savaş" yaptırmaktadır.</p>

  <p class="block_25">Manas'ın evlenmesi ile ilgili efsanelerde de gördüğümüz gibi Kanı- key-Hatun, kalınsız ve başlıksız gelmişti. Çünkü kız, babası Temir- Han'dan zorla alınmıştı. Burada ise "<i class="calibre1">60 deve yükü kalın'' dan</i> söz ediliyor. Öyle anlaşılıyor ki bu efsanenin, esas Manas destanındaki olaylardan pek haberi yoktur.</p>

  <p class="block_25">"<i class="calibre1">Ocakta fala bakmak</i>" âdetini, <i class="calibre1">Er-Töştük</i> destanında daha geniş olarak görüyoruz. Ocakta yalnız fal açılmaz, aynı zamanda sihir de yapılırdı.</p>

  <p class="block_25">"<i class="calibre1">Eğe</i>" de Türk mitolojisinin önemli bir motifidir. Manas'ın hatunu rüyasında, kocasının başında bir eğe görüyor ve onu alıp koynuna sokuyor. Bu suretle de çocuğa hâmile kalıyor. Er-Töştük destanında ise, "Eğe, bir hayat sembolü"dür. Kötü ruhlar, daima çocuğun eğesini kaçırırlar. O da bu eğe'yi bulmak için peşlerinden gider, durur.</p>

  <p class="block_25">"Kaplan yılı" bu efsanede uğurlu bir yıl olarak sayılmamaktadır. Hâlbuki Türk mitolojisinin büyük kahramanlarının çoğu, kaplan yılında doğmuşlardır. Alman-Bet'in lâkabı da, "<i class="calibre1">Kaplan doğan</i>"dır. Bu lâkab Manas Destanında da sık sık, Manas için de kullanılmaktadır.</p>

  <p class="block_25">"<i class="calibre1">Soylu</i>" veya "<i class="calibre1">Han-oğlu</i>" olmak bir kişiye, eski Türk toplumu içinde birçok imtiyazlar veriyordu. Meselâ Alman-Bet'in Manas'ın "<i class="calibre1">Kırk-yiğidinden</i>" biri olan Serek'i yaralaması, normal görülüyordu. Manas bile, "<i class="calibre1">O Han oğludur, bunu yapabilir</i>", demektedir. Türkmen Şeceresindeki efsanevî Oğuz Yabgusu <i class="calibre1">Kayı-Inal Yabgu'nun</i> kamışla rakibini biçmesi de, büyük bir şeref olarak kabul edilmiştir.</p>

  <p class="block_25">"Poligami", yani çok kadınla evlenme âdeti, burada da yine mitolojik bir tül içinde kendisini göstermektedir. "Büyük-Hatun", her zaman için KanıKey Hatun'dur. Bu, eski Türkçe deyimle "Ulug-Hatun" idi. Manas'ın bu destandaki akınlarından sonra aldığı Altın-Ay'ın ise, kutsal ve Tanrı tarafından gönderilmiş bir kız olduğunu yukarıda söylemiştik.</p>

  <p class="block_25">İslâmiyet, eski Türk inanışlarına rağmen, kendisini zorla ve yapma da olsa göstermektedir. Meselâ Manas'ı iyileştirmek için, karısının Mekke'ye gitmesi ve kocasına, orada ilâç ve devâ araması, zorla konmuş ve yapma bir efsane motifidir.</p>

  <p class="block_18">&#160;</p>

  <h3 class="block_24" id="toc_id_258">"KÖS-KAMAN" EFSANESİ</h3>

  <p class="block_93">Manas'ın " Kalmuk" akınları:</p>

  <p class="block_25">"Manas, Kalmuklardan gelen bir yardım ricasını reddeder ama Alman-Bet'in kendisi ne de olsa bir Kalmuk'tur. Bu sebeple araya girer ve tutar elçiyi, Manas'ın babası Yakup-Han'a götürür. Fakat Yakup-Han da, Kös-Kaman'a yardım etmeği reddeder. Bunun üzerine elçiyi geri gönderirler.</p>

  <p class="block_25">"Manas'dan Kös-Kaman'ın Kalmuklarına yardım gitmeyince, bu defa Kalmuklar yerlerini yurtlarını bırakırlar ve gelip Manas'a bağlanırlar. Bu sırada da, İslâmiyeti kabul ederler. Büyük bir şenlik yapılır, yemekler yenir ve içkiler içilir ve bu arada da, Manas-Han çok şarap içer ve bayılır. Alman-Bet, bütün akın hazırlıklarını tamamlar. Tam savaş için yola çıkacağı bir sırada, bakar ki, Manas halâ iyileşememiş. Alman-Bet bunu görünce kızar ve Kanukey-Hatun'a söylenmeğe başlar: - "Bunun sebebi hep sen olmalısın; Manas savaşa gitmesin diye, hep sen onu bu kadar çok içirdin," der. Bu sözü yakında bulunan, Manas'ın Kırk-yiğidinden Serek duyar ve çok kızar. Alman-Bet'e: - "Vay, sen Kanıkey-Hatun'a nasıl böyle lâf edersin," diye, onun üzerine hücum eder. Aralarında sert bir kavga başlar. Alman-Bet, kılıcını tuttuğu gibi, Serek'in omuzuna vurur ve omuzunu yaralar. Bunun üzerine Serek, hemen Manas'a şikâyete gider. Manas, dinler, durur, düşünür ve şöyle der: - "<i class="calibre1">Alman-Bet, bir Han oğlu Han'dır ve bir prenstir. Bunu unutma</i>", der. Serek'i de yanına alarak ziyafete gider.</p>

  <p class="block_25">"Ziyafette Kırgızlarla, yeni Müslüman olan Kalmuklar, yer ve içerler. İçmesini bilmeyen Kalmuklar, o kadar çok içerler ki, bu defa başlarlar kavgaya. Kalmuklar, Kırgızları bırakıp, Manas'ın üzerine hücum ederler. Kös-Kaman araya girip, onları zorla ayırır. Bu defa Kalmuklar bakarlar ki, Kırgızların içinde yaşayamayacaklar, hemen oraları bırakıp kaçarlar.</p>

  <p class="block_25">"Manas, bunun üzerine onlardan intikam almak için peşlerinden gider ve Kalmuk illerinde savaşa başlar. Kös-Kaman, kaçan Kalmuklardan olmadığı için, Manas'ın yanında kalmıştır. Manas bu defa onun kardeşi Kökçe-kös'ü hep kılavuz olarak ve öncü olarak kullanır. Yine bir gün, öncü olarak gönderdiği bir sırada, Kalmuklar onu tanırlar ve yakalayıp götürürler. Manas'ı şaşırtmak için de, onu kandırırlar. Manas'la adamları, öncünün gelmediğini görünce, başka çare göremezler ve Alman-Bet'i, düşmanı kollamak için gönderirler.</p>

  <p class="block_25">"Alman-Bet yola çıkar. Kalmukların içine girer ve ta Kün-Han'ın kızının çadırının önüne kadar gider ve çadırdan içeri girer. Kız Alman-Bet'i hemen tanır ve gürzünü kaptığı gibi, Alman-Bet'e vurmak için kaldırır. Fakat Alman-Bet, daha atik davranır ve kızın gürzünü tutar. Kızın adı da <i class="calibre1">Altın-Ay</i> imiş. Bu boğuşma sırasında, Altın-Ay da yaralanır. Altın-Ay'ın adamları, çadırın içindeki gürültüyü duyup, nedir bu gürültü diye gelince, eski reisleri Alman-Bet'i karşılarında görürler. Hemen sarıp sarmalayıp, yakalarlar ama, Alman-Bet bir fırsatını bulup, kaçmasını da bilir. Doğruca Manas'a gelir ve gördüklerini anlatır. Alman-Bet'in tavsiye etliği üzere taarruza geçerler. Büyük bir savaş olur... Sonunda Kün-Han'ı mağlup ederler ve neyi var neyi yoksa ele geçirirler. Tabii bu arada Kün-Han'ın kızı Altın-Ay da esir olur. Altın-Ay'ı da tutup, Manas'la evlendirirler.</p>

  <p class="block_25">"Bütün bunlara rağmen yeni Müslüman olan Kalmuklar, bir türlü Manas'ın idaresine ısınamazlar. Kös-Kaman'ın oğlu Kökçe-Kös, bir ara fırsatını bulup, Manas'a zehir verir. Manas yine komaya düşer. Kanıkey Hatun, Manas'ı iyileştirmek için türlü ilâçlar yapar, uğraşır. Ama bir türlü Manas'ın derdine deva bulamaz. Ne yapsın, çıkar gider Mekke'ye Tanrıya yalvarır. Mekke'de gece yatarken, bir rüya görür. Rüyasında, Manas'ın başında, demir bir eğe duruyormuş. Kanıkey-Hatun, bunu görünce, hemen alır koynuna kor. Hatun, sabahleyin kalkınca, rüyasını tâbir ettirir. Bu işten anlayanlar da derler ki, senin bir çocuğun olacak. Hakikaten eve dönünce, Manas dirilir ve hatun da Manas'dan hâmile kalır...</p>

  <p class="block_25">"Manas, bu.. Durur mu, iyileşince, yine kılıcına sarılıp sefere çıkar..."</p>

  <p class="block_12">&#160;</p>
</body>
</html>