<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" lang="tr" xml:lang="tr">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h3 class="block_24" id="toc_id_268">2. Hıtay devletindeki halk efsaneleri ve Türk mitolojisi:</h3>

  <p class="block_25">Öyle anlaşılıyor ki Kitan'lar, aynı çadırlarda bir insan kafatası ile domuz başı saklayarak, onlara saygı gösteriyorlar ve kurban veriyorlardı. Aşağıdaki efsane, bunların ne işe yaradıklarını açıklamaktadır. Bu efsane Orta Asya Türk kültür çevresinden oldukça uzak ve daha ziyade domuz besleyen kuzeydeki Proto-Moğolların etkisi altında idi.</p>

  <p class="block_25">Kitanlar da Moğol kavimlerinden biridir. Bu sebeple bu efsane, Proto-Moğolların en müşterek ve en eski efsanelerinden biri olmalıdır. Aslında ise aynı çadırlarda saklanan "<i class="calibre1">insan kafatası</i>" Kitanları harpte koruyan, "<i class="calibre1">domuz başı</i>" ise avda uğur getiren sembollerdi. Efsanenin, bunları Kitanların ataları olarak kabul etmesi, biraz gariptir. Yine bu efsanenin halka görünmeyen Türk hükümdarları ile bir ilgisi olup olmadığını ayrıca inceleyeceğiz.</p>

  <p class="block_93">Proto-Moğolların, "köpek" ve "Domuz" ataları:</p>

  <p class="block_25"><i class="calibre1">Kitan'ların üç ataları:</i> Birincisi tıpkı bir kafatası şeklindeymiş. Keçe bir çadır içinde saklanırmış ve halka hiç görünmeden yaşarmış. Hiç kimse onun çadırından içeriye giremezmiş. Kabile içinde önemli bir olay olursa, hemen ona beyaz bir atla bir boz öküz kurban edilirmiş. Bunun üzerine bu ata, şeklini değiştirerek insan olur ve kabileye başkanlık ederek, önemli meseleleri görüşürmüş. İşler bittikten sonra, yine çadıra dönüp kafatası olurmuş. Bu ata, halkın gözüne hiç görünmezmiş. Halkın, töreyi bozup bozmadıklarını da gizli olarak kontrol edermiş.</p>

  <p class="block_25"><i class="calibre1">İkinci Kitan atası, yaban domuzu başlı imiş:</i> Domuz derisi giyinirmiş. O da bir çadırda oturur ve yalnızca kabilenin önemli işlerini görüşmek için dışarı çıkarmış. Domuz derisinden yapılmış elbisesi, karısı tarafından çalınınca, o da ortadan yok olmuş.</p>

  <p class="block_25"><i class="calibre1">Üçüncü atalarının 20 tane koyunu varmış:</i> Her gün bunlardan 19 unu yermiş ve ertesi gün bu koyunların sayısı yine 20 olurmuş. Bu suretle hayatını devam ettirir, gidermiş.<sup class="calibre3"><sup class="noteref" id="back_note_1165"><a href="../Text/NOTLAR3.html#note_1165" title="1165" class="calibre4">1165</a></sup></sup></p>

  <p class="block_25">Kitan kabileleri Çin'in kuzeyinde büyük bir imparatorluk kurunca, hanedanlarına asalet aramışlardı. Bütün çabalarına rağmen eski bir Türk kölesi olduklarını da unutamamışlardı. Nerede Orta Asya Türk imparatorluklarının mantıkla kurulmuş ve iptidaîlikten arınmış efsaneleri nerede bunlar? Yüksek kültüre sahip olan kavimlerin bu efsaneleri anlatarak, bunlardan edebî bir zevk almalarına imkân yoktur. Bunlar, tıpkı bir peri masalı gibidirler. Hep, Türklerin iğrendikleri şeylerle doludur. Bu efsanelerde Kitanların atası, Çin işaretleriyle "<i class="calibre1">Nai-ho</i>" şeklinde yazılmıştır. Bu söz, Moğolcadaki "<i class="calibre1">Nokai</i>" sözünden gelmiş olmalıdır. "<i class="calibre1">Nokai</i>' demek, "<i class="calibre1">Köpek</i>" demektir. Türklerde ise böyle bir şey yoktur. Çünkü Türklere göre köpek çirkin ve kötü bir hayvandır. "<i class="calibre1">Köpek Ata</i>", "<i class="calibre1">Köpek-Ana inancı</i>" ya Doğu Sibirya'nın buzlarla kaplı tundralarında yaşayan Proto-moğollardan; veyahut da Tibet’in vahşi dağlarından, ihtiyarları ölüme terkeden, Tibet kavimlerinden geliyordu. Kitan'larda köpekle ilgili birçok kurban merasimleri ve inanışlar vardır. Bu yönleri, kitabımızın "Köpek"le ilgili bölümünde ele alacağız. (Kaynaklar için bk. s. 561).</p>

  <p class="block_25">Kafatası ve domuz başından ibaret olan bu Kitan efsanesi, bize çok eski ve önemli bir Proto-Moğol âdeti hakkında bilgi verir. Hıtay Devletinin Çince resmi tarihinin başka bir yerinde de, bir çadır içine saklanmış bir insan kafatası ile bir domuz başının büyü için kullanıldığı kaydedilir. Bundan da anlaşılıyor ki, kafatası ve domuz başı efsanesi, çok eski çağlardan beri gelen yalnız bir hikâye değil; aynı zamanda Hıtay devleti çağında büyü için kullanılan kafataslarının, dinsel bir açıklaması ve hikâyesi idi. Yine Çin kaynakları bu kafataslarına, beyaz atla boz öküz kurban edildiğini de yazarlar. Bu adet XIII-XIV. asırlardaki Moğol çağında da yaşamıştı. Sihirbazlar, kafatası elde etmek için mezarları açarak ölü kafalarını almış ve bu suretle bir kafatası hırsızlığı ortaya çıkmıştı. Çinliler bu suçu, o zaman büyük bir tesir sahibi olan Müslüman hocalar ile Hıristiyan papazlarının üzerine atmışlardı. Gerçekte ise bu ileri dinlerin, böyle kafatası büyüsü ile ilgileri yoktu. Bu da bize gösteriyor ki bu adet, o zamanda bile, Moğollar arasında yaşıyor ve kafataslarına ihtiyacı olan Moğol Şamanları, bunları mezarlardan çıkarıyorlardı. Prof. Eberhard, Çin'deki bu tip sihirbazlar üzerinde geniş olarak durmuştur.</p>

  <p class="block_25">Sibirya halklarında, bilhassa Tunguzlarda bu âdet biraz daha başka türlü görülüyordu. Tunguzlar, öldürdükleri düşmanlarının ve avladıkları hayvanların kafa derisini yüzerek saklarlardı. Bu deriler, çadırın iyi bir yerine konurdu. Bu âdete kuzey-batı Sibirya'da yaşayan Ostyak'larla Hindistan'da da rastlanırdı. Bu sebeple kürk tüccarları, kafa derisinin Sibiryalı yerlilerde kalması sebebiyle daima şikâyetçi olmuşlardı (U. Harva, s. 439). Onlara göre bir avcı, avın kafa derisini satınca, bir daha av avlayamayacağına inanırdı. Yine Sibirya halkları, ayı kafalarını da saklar ve bunlarla sihir yaparlardı. Sibirya'da en önemli av hayvanı, ayı idi. Kitan’larda ve Moğollarda ise yaban domuzudur. Türkler domuz beslemezlerdi. Proto-Moğolların en önemli ehlî hayvanları ise domuzdu. Bu sebeple Prof. Eberhard, Kitan’lardaki bu domuz kültünün kökünün, kuzeyde yaşayan Proto-Moğol kabilelerinden biri olan Shih-wei'lerden geldiğini söyler. Bu konuda çok haklıdırlar. Çünkü bu Kuzey Moğolları, daima domuz besleyen kavimler olarak şöhret yapmışlardı. Yine bu Kitan efsanesinden anlaşıldığına göre, domuz başı daima selâmlanan ve hürmet edilen bir şeydi. Yine ayı avcılarından olan ve Sibirya'nın kuzey-doğusunda oturan Soyot'lar, avladıkları ayıların başlarını asarlar ve onlara muntazam olarak selâm verir ve hürmet ederlerdi. Ancak bu suretle ayının şerrinden kurtulabileceklerine inanırlardı. Öyle anlaşılıyor ki Kitanlardaki domuz, av kültü ile ilgili idi. insan kafatasının da, bir "Savaş kültü" ile ilgili olması çok muhtemeldir. Sibirya'daki kavimlerde kafatasına karşı gösterilen saygı, şahıslar tarafından yapılırdı. Kitan’larda ise, insan kafatası ve domuz başı sosyal bir kült idi ve bütün bir kabileye aittir. Bunlar bir kabilenin koruyucularıdır. Onların inanışlarına göre kötü zamanlarda bunlar, kutsal bir insan şekline girip, harp hakkında veya av işlerinde yol gösteriyorlar ve kabilenin koruyucusu oluyorlardı.</p>

  <p class="block_25">Türklerde de düşmanın kafatasını kesme ve ondan şarap kâsesi yapma âdeti çok yaygındır. Fakat bu adet Türklerde bir din töreni halinde değildi. Kafatasına saygı gösterildiği veya ibadet edildiği hakkında, kaynaklarımızda hiç bir kayıt yoktur.</p>

  <p class="block_93">Hıtay İmparatorunun doğuşu ve Türk Mitolojisi:</p>

  <p class="block_25">Bu efsanenin, eski Moğol mitolojisiyle de ilgileri yok değildir. Moğollarda, Çingiz Han'ın atası Alan-Ko'a Hatun, kocasız olarak, gökten inen bir ışıkla üç çocuk doğurmuştu. Bu Kitan efsanesindeki kadının da karnına, gökten bir ışık düşer. Fakat bu ışıkla birlikte, Tanrı tarafından bir de çocuk gönderilir. Uygur efsanesinde de, gökten düşen ışıkla bir kayın ağacı gebe kalmış ve beş çocuk doğurmuştu. Fakat bu Kitan efsanesi daha ilksel ve içinde Şamanizm'in izlerini saklayan bir türdendir. Sibirya Şamanizm’inde de çocuğun ruhunun, bir kuş şeklinde gökten gelip kadının karnına girdiğine inanılırdı:</p>

  <p class="block_31">"İmparatoriçe <i class="calibre1">Ying-t'ien</i> bir rüya görmüş. Bu Rüya’da, altın bir taç taşıyan düz ve süssüz bir elbise giyinmiş, elinde de bir silâh tutan, bir Tanrı karşısına çıkmış. Bu tanrının, yüz ifadesi çok güzel ve kendisi de yakışıklı imiş. Peşinden de, on iki tane garip hayvan geliyormuş. Bu hayvanlar arasında bir de siyah bir tavşan varmış, Bu siyah tavşan yürürken, birdenbire atlayıp, imparatoriçenin koynuna girmiş. İmparatoriçe bu siyah tavşandan gebe kalmış ve imparator <i class="calibre1">T'ai-tsung'u</i> (M.S. 927-938) doğurmuş. İmparator doğarken çadırın üzerine siyah bir bulut gelmiş ve çadırı kapamış. Yine bu sırada gökten yıldırımın çıkardığı bir gürültü ile ve ateşe benzer bir ışık inerek çadırın bacasından içeri girmiş. Bütün kabile halkı bunu görüp şaşırmış" (LS, 37, 11a).</p>

  <p class="block_25">Bu efsanede bir (métamorphose) bahis konusudur. Bu yaratıklar, hayvan şekline girmiş Tanrılardı. Nitekim Kitanların yaşadıkları bölgelerde mabetler üzerine çizilmiş 12 hayvan resimlerinin başları insan, vücutları ise hayvan şeklinde idi. Siyah Tavşan’ın Türk ve Moğol kavimlerinde genel olarak yayılmış bir kutsallığı yoktur. Birinci elden bir kaynak, Hıtay devletinin kurucusu olan imparatorun, 12 hayvanlı takvimin tavşan senesinde doğması sebebi ile tavşana bu önemin verildiğini yazar. Fakat bu hükümdarın doğuş senesi olan 902 senesinin, tavşan yılı ile bir ilgisi yoktur. Bununla beraber, Hıtay devletinin kuruluşu hakkında en önemli bilgileri veren bu kaynağın, herhalde bize kadar gelemeyen bazı şeyleri bilmiş olması gerektir. Hıtay imparatorunun şahsı ile ilgili, kutsal bir hayvan olan tavşan, birçok devlet, merasimlerinde de rol oynuyordu. Meselâ tavşana ok atma töreni, büyük bir haşmet ile yapılan bir olaydı. Bu merasimlerin, tavşanın kutsallığından dolayı değil de; avcılık kültü ile ilgili bir tören olduğunu düşünebiliriz.:<sup class="calibre3"><sup class="noteref" id="back_note_1166"><a href="../Text/NOTLAR3.html#note_1166" title="1166" class="calibre4">1166</a></sup></sup></p>

  <p class="block_31">"Hıtay Sülâlesinin kurucusu olan imparator T'ai-tsung, günün birinde rüyasında, başında çiçek ve yapraklardan yapılmış bir çelenk taşıyan, dış görünüşü çok güzel ve yakışıklı, bir tören alayına da başkanlık eden bir Tanrı gördü. Tanrı birdenbire gökten yere indi. Üzerinde altın kemerli beyaz bir elbise ve elinde de bir asa vardı. Peşinden de onu, garip görünüşlü 12 hayvan takip ediyordu. Hepsi de böyle alay halinde giderlerken, içlerinde bulunan kara bir tavşan, ani olarak imparatorun göğsünden içeri fırladı ve orada kayboldu. Bu sırada Tanrı İmparatora : - "<i class="calibre1">Sonraki Chin Sülâlesinin kurucusu olan imparator, sizi çağırmak için bir elçi göndermiştir. Ona muhakkak gitmelisin</i>!" Dedi ve kayboldu. Bunun üzerine imparator uyanınca, hemen annesine gitti ve gördüğü rüyayı anlattı. Önce annesi rüyaya fazla önem vermedi. Fakat ertesi gün imparator aynı rüyayı görüp, aynı sözleri işitince, bu defa annesi Şaman'a gitmesini tavsiye etti. Şaman rüyayı tâbir için fala baktı ye kutsal bir imparatorun kendisine ihtiyacı olduğunu ve onun yardımına koşmağa mecbur olduğunu söyledi. Bunun üzerine Hıtay imparatoru, Chin hükümdarına sonraki T'ang Sülâlesine karşı açtığı seferde yardıma gitti ve bunu Tanrının bir emri olarak kabul etti." (<i class="calibre1">Wittfogel</i>, s. 308).</p>

  <p class="block_25">Bu imparatorun ölümü hakkındaki efsane de çok ilgi çekicidir. Fakat efsaneyi Türk-Moğol inanışları bakımından izah etmek güçtür. Efsane şöyledir:</p>

  <p class="block_31">"İmparator <i class="calibre1">T'ai-tsung</i> dağlık bir bölgede, on atlısı ile beraber avlanıyordu. Bu sırada, beyaz bir ata binmiş olarak tilki kovalayan bir adam gördü. Adam tilkiye bir ok attı ve tilki vurularak yere düştü. Fakat aynı anda, adam da ortadan kayboldu. İmparator aynı günde Luan şehrinde öldü. Sonradan buraya bir mabet yapıldı ve şehrin Cennet Kuşu (Pheonix) adı verilen kapısında bir mabet ve mabette de ölen imparatorun bir resmi yapıldı. Bu resimde imparator, at üstünde bir tilkiyi kovalıyordu."</p>

  <p class="block_25">Öyle anlaşılıyor ki halk inançlarına göre imparatorun ruhunu taşıyan sembolik tilki ölünce, ruhun sahibi de ölmüş oluyordu. Hâlbuki bu, imparatorun annesini hamile bırakan hayvan, kara bir tavşandı. Burada ise karşımıza beyaz bir tilki çıkmaktadır: (LS, 37, 7a; Wittf, s. 129).</p>

  <p class="block_93">Doğum törenleri ve koçlar:</p>

  <p class="block_25">Hıtay imparatorluğunda anlatılan, iki doğuş efsanesini aşağıda sunuyoruz. Bu efsaneler, Türklerinkine nazaran daha geridir. İçleri iptidaî kabile an'aneleri ile doludur. Türk mitolojisinde olduğu gibi, yüksek devlet düşüncesini bunlarda bulmak imkânsızdır. Aşağıdaki her iki rivayet de koçlarla ilgilidir: Doğan çocuğun yıkanabilmesi için, arabanın tekerleğinin altından Tanrıdan su çıkması ilginç bir motiftir. Türkler Tanrıyı 9 defa selâmlarlardı. Buradaki Kitan Moğollarının ise, Tanrıya 8 defa saygı duruşunda bulunduklarını görüyoruz. 8 sayısının önemli oluşu, onların kabile sayısının 8 olmasından ileri geliyordu. Erkek evlât, bilhassa Moğollar arasında çok değerli sayılırdı. Bunun için erkek doğuran kadınlara kırmızı, kız doğuranlara ise siyah elbise giydirirlerdi. Türklerde de şüphesiz ki erkek evlât kıymetli sayılırdı. Fakat kızla oğlan arasında, göze çarpacak şekilde bir ayrılık gösterilmezdi:</p>

  <p class="block_25">"<i class="calibre1">Yeh-bi İ-hsin, Hu-tu-kun</i> adlı memura benziyordu. Beşinci dairenin üyelerindendi. Babasının adı<i class="calibre1"> Tieh-la</i> idi. Ailesi çok fakirdi. Elbise gibi bütün lüzumlu şeylerden mahrumdu. Bu sebeple ona herkes, "Fakir" adını takmıştı.</p>

  <p class="block_25">"<i class="calibre1">İ-hsin</i>'in annesi hamile iken, rüyasında bir koç görmüş. Koçu elleri ile yakalamış ve boynuzları ile kuyruğunu tuttuğu gibi çıkarmış, atmış. Uyanınca bu rüyasını tâbir ettirmiş. Ona demişler ki, sen çok uğurlu bir rüya görmüşsün. 'Boynuzlu ve kuyruklu bir koç, prenslik alâmetidir'. Doğuracağın çocuk da prens olacaktır.</p>

  <p class="block_25">"Çocuk bir göç sırasında doğuvermiş. Fakat etrafta çocuğu yıkamak için su bulamamışlar. Bu sırada birdenbire arabanın tekerleği altından bir su çıkıvermiş ve çocuğu hemen bu su ile yıkamışlar. Babası böyle bir çocuğu olduğu için çok gururlanmış ve bunu şarapla kutlamış. İki testi şarap alıp, ateş üzerine saçarak tütsülemiş. Bu suretle Kutsal olan Doğu yönüne, bir sunuş yapmış ve bu suretle bir saygı gösterisinde bulunmuştu.</p>

  <p class="block_25">"İmparatoriçe doğum ağrılarını hissedince hemen dışarı çıkar ve güneşi 8 defa selâmlardı. Bundan sonra 48 çadırla çevrilmiş kendi otağına girer ve doğumu beklerdi. 48 çadırın her birinin arasına boynuzlu birer büyük koç konur ve doğum beklenirdi. Doğum başlayınca koçlar bırakılıp dönüştürülürdük. Obanın erkekleri de buna katılırlar ve büyük gürültüler yaparlardı. Onların inancına göre böyle bir gürültü, İmparatoriçenin doğum acılarını azaltırmış. Eğer doğan çocuk erkek olursa İmparatoriçe, yarım kap bademyağı ile karıştırılmış kaymak yer ve imparator da ona kırmızı bir elbise hediye edip, otağının kapısının önünde de Kitan müziği çaldırırmış. Doğan çocuk kız olursa, İmparatoriçeye hafif tuzlu, nohut veya fasulye çorbası verilir ve İmparator da ona ancak siyah bir elbise hediye edermiş. Çadırının önünde ise, yalnızca Çin müziği çalınırmış. Döğüş sırasında yaralanan koçlar tedavi edilip veya kesilerek yenmezmiş. Kendi kaderlerine bırakıp, dağa salarlarmış. İmparatoriçe, doğumdan sonra 9 gün daha bu çadırlar da kalır ve ancak ondan sonra çadırlara gidermiş<sup class="calibre3"><sup class="noteref" id="back_note_1167"><a href="../Text/NOTLAR3.html#note_1167" title="1167" class="calibre4">1167</a></sup></sup>".</p>

  <p class="block_25"><b class="calibre2">Koçla prensler arasındaki ilgi:</b> Koçla prens arasındaki ilgi, Çin'de daha ziyade 12 hayvanlı burcun harekete getirilmesi ile meydana gelirdi. Kitan an'anesinde koça fazla ünem verilmesini, doğrudan doğruya bir Çin tesiri olarak göstermek doğru olamaz. Koyunun en çok bulunduğu bölge, Çin'den ziyade Kitanların ve Türklerin yaşadıkları sahalardır. Koç dövüştürme an'anesi de bir Orta Asya âdetidir. Fakat imparatorla ilgisi karanlık kalmaktadır. Çince'de koyun anlamına gelen (yang) işareti, prens (wang) işaretine çok benzerdi.</p>

  <p class="block_1">&nbsp;</p>
</body>
</html>