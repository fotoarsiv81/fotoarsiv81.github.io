<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h3 class="block_135" id="toc_id_224">2. YAKUT-TÜRK YARATILIŞ DESTANLARI</h3>

  <p class="block_21">&#160;</p>

  <h4 class="block_69">1. DÜNYA'NIN YARATILIŞI:</h4>

  <p class="block_25">Burada örnek olarak Yakutlardan iki tane yaratılış efsanesi vereceğiz. Genel çizgileriyle her iki efsane de, Altaylarda söylenen yaratılış destanlarına benzerler. Her ikisinde de her yeri kaplayan ilk deniz (<i class="calibre1">Ocheanos</i>), temel motifi meydana getirmektedir. Aşağıda vereceğimiz Yakut efsanelerinden biri Kuğu-kız'lı; diğeri ise, kuşsuzdur. Yaratılış efsanesinin bu her iki formu da Yakutlarda vardır.</p>

  <p class="block_25">Efsanelerde Türk kavimlerince kutsal sayılan sayılar da vardır. Meselâ şeytan, denize üç defa dalar. İnsanın yaratılışı ile ilgili efsanede ise Tanrı, "<i class="calibre1">Yedi insan</i>" yaratmıştır. Bu, diğer yaratılış efsanelerinde görülmez. Yakutlarda "<i class="calibre1">Ateş Tanrıları</i>" da 7 kardeş idiler. Bununla beraber 7 sayısı, Batı Türklerinde daha çok kullanılan bir sayıdır.</p>

  <p class="block_25">1. Aşağıdaki efsanede hafif Hıristiyanlık tesirleri de vardır. Seroşevskiy'in "<i class="calibre1">Yakutlar, s. 653</i>" adlı eserinden aşağıya bir örnek alarak verelim:</p>

  <p class="block_113">"Büyük Ak yaratıcı <i class="calibre1">Ürüng-ayıg-toyon</i>, ta başlangıçlarda, büyük denizin üzerinde, yükseklerde durup dururken, su üstünde yüzen bir köpük gördü. Tanrı durdu ve köpüğe sordu : - "<i class="calibre1">Sen kimsin?" </i>Diye. Köpük baktı Tanrı'ya, dedi: - "<i class="calibre1">Ben bir Şeytanım. Ta su dibinde yerde, ben orada yaşarım</i>." Tanrı döndü Şeytana - "<i class="calibre1">Gerçek mi bilmem sözün! Var mı su altında yer! Öyleyse getir bana, yerden bir parça toprak</i>!" Şeytan daldı denize, epey bir zaman geçti. Sonra Şeytan göründü, elinde az toprakla. Tanrı eline aldı, kara toprağa baktı. Takdis etti toprağı, elinden suya attı. Sonra Şeytan düşündü, şu Tanrı'yı ben nasıl, suya batırayım da, suda boğayım diye. Fakat tam bu sırada, toprak nasıl olduysa, başladı büyümeğe, etrafa yayılmağa. Sertleşti katılaştı. Denizin büyük kısmı, hemen toprakla doldu."</p>

  <p class="block_25">2. Tepegöz efsanemizi hatırlayalım. Tepegöz nasıl pınarın önünden bir köpük içinden çıktıysa, Şeytan da burada denizin köpüğünün içinde yatıyordu. Fakat bu efsanede kuş yoktur. Kuşlu Yakut efsanesi de vardır. Ama Hıristiyanlığın tesirlerine bürünmüş olarak. Yine Seroşevskiy'den bu efsaneyi okuyalım:</p>

  <p class="block_113">"Şeytan, hazreti İsa'nın büyük kardeşi idi. Ama kardeşi nasıl iyiyse, o da o kadar kötü idi. Tanrı durmuş, düşünüyordu. Bir dünya yaratayım ama, nasıl yaratayım diye. Düşünüp dururken Tanrı, Şeytan'a şöyle dedi : - "<i class="calibre1">Sen hep parlaksın, hep kuvvetlisin, her şeyi yaparsın diye, öğünür durursun. Gel öyle ise, gel de denize dal ve denizin dibinden bana biraz kum çıkar</i>!" Şeytan denize daldı. Az sonra yine çıktı. Çıktı, çıktı ama, kum da avucundan akıp gitti. Şeytan ikinci defa yine daldı. Fakat eli boştu yine. Baktı ki Şeytan olmayacak. Hemen bir kırlangıç olup, daldı denizin dibine. Gagasına bir parça balçık aldı ve suyun yüzüne çıktı. Tanrı balçığı aldı ve takdis etti. Sonra da denize attı. Bu suretle yeryüzü yaratılmış oldu. Ama başlangıçta dünya, dümdüz, tıpkı bir tepsi gibi idi. Tanrı böyle istemişti ve böyle olmuştu. Fakat Şeytan daha önceden Tanrı'nın isteğini anlamış ve ağzında bir parça toprak saklamıştı. Niçin Tanrı'nın dünyası olsun da, benim olmasın diye. Çok geçmedi ve Tanrı bunu sezdi. Çağırdı Şeytanı yanına, eliyle vurdu ensesine. Şeytan tokadı yiyince, ağzındaki çamurlar sıçradı etrafa. Her taraf bu çamurla dağ, taş oldu. Tanrı'nın o güzelim dünyası da, bugünkü dünya oldu."</p>

  <p class="block_25">3. Yukarıdaki her iki efsanede de Altay Türklerinin tesirleri açık olarak görülür. Tanınmış seyyah ve bilgin Middendorf'un topladığı aşağıdaki Yakut efsanesi, insanın yaratılışı ile ilgili bölümleri de kendinde toplar (IV, 2, s. 1602). Yalnız dünyanın yaratılışı burada kısaltılmıştır:</p>

  <p class="block_113">"Çok önceleri Tanrı, yalnızca küçük, dümdüz bir dünya yaratmıştı. Ama şeytan durmadı. Hırsından, el ve ayaklarıyla Tanrının dünyasını çiğnedi ve bozdu. Tanrı önce vazgeçti bu dünyadan, kendi gönlünce olmadı diye. Ama sonra böyle olsun dedi, geç kalmaktansa diye. Daha büyüttü, daha güzel yaptı dünyayı. Gelgelelim ki, şeytanın ayaklarıyla bastığı yerler su ile doldu, denizler oldu. Sıçrayan, kabaran topraklarla dünya, dağlarla doldu..."</p>

  <p class="block_68">&#160;</p>

  <h4 class="block_69">2. İNSAN'IN YARATILIŞI:</h4>

  <p class="block_25">Bundan sonra efsane, diğer Yakut ve Altay rivayetleri gibi, Tanrı'nın ilk insan örneğini yapıp, köpeğe bırakarak ruh aramağa gittiğini fakat şeytanın köpeği kandırarak hepsini nasıl tükürüğe boğduğunu anlatmağa başlar. Sonuna doğru yeniden değişik bir hâl alarak diğer rivayetlerde bulunmayan yeni bilgiler vermeğe şöyle başlar:</p>

  <p class="block_113">"Tanrı, insan şeklinde 7 tane şekil yapmıştı. Hepsine can (kut) verip, 7 tane erkek yaptı. Ayrıca 4 tane de kadın yapmıştı. Bu kadınları, insanoğlunun 4’ü ile evlendirdi. Ama geriye kalan 3 kişi kadınsız kaldı. Gidip Tanrıya şikâyet ettiler. Bu böyle olur mu diye! Fakat Tanrı hiç oralı olmadı. Ne cevap verdi, ne de kadın. Tabii bu 3 kişi boş durmadılar. Kadınların etrafında dolanmağa başladılar. Ne olduysa böyle oldu, insanoğlu vefasız oldu. Kadınların vefasızlığı da hep buradan gelirmiş. Ama sonunda diğer 3 erkek nasıl bulmuşlarda, 3 kadın daha bulmuşlar. Evlenmişler ve 3 oğulları olmuş. Diğer 4 insanın da 4 kızı olmuş. Evlendirmişler bunları birbirleriyle. Ama kızlardan biri açıkta kalmış. Erkeklerden biri de onu karısının üstüne almış. Bu suretle çok kadınla evlenme âdeti (<i class="calibre1">polygamy</i>) meydana gelmiş. Ama erkekler, bu kalan kızı, ben alayım diye, uğraşırken vefasız olmuşlar. Erkeklerin vefasızlığı da buradan gelirmiş." (Aynı eser., a. y.).</p>

  <p class="block_"><span class="calibre6"> </span></p>

  <h4 class="block_69">3. BALIKÇIL VE YABAN ÖRDEĞİ EFSANESİ:</h4>

  <p class="block_">Aşağıdaki Yakut efsanesi balıkçıl kuşunun hikâyesidir. Fakat yaratılışla ilgili olduğundan buraya almağı faydalı bulduk:</p>

  <p class="block_113">"Ana yaratıcı, artık bir dünya yaratmağa karar vermişti. Ama ne ile yaratsındı? Elinde hiçbir şey yoktu ki. Bunun üzerine kırmızı boyunlu balıkçılla, bir yaban ördeğini çağırdı ve onlara : - "<i class="calibre1">Haydi, dalın da denizin dibine, bana biraz toprak getirin</i>!" Dedi. Daldılar kuşlar denizin dibine, az sonra yaban ördeği ağzında bir parça çamurla göründü suyun yüzünde. Ama balıkçıl ortalarda yoktu. Yaratıcı bu balıkçıl nerde kaldı diye düşünürken, o da çıktı suyun yüzüne. Ama ağzında ne bir çamur, ne de başka bir şey vardı. Yaratıcı, hani senin toprağın diye sorunca, balıkçıl da boynunu büktü : - "<i class="calibre1">Yok! Denizin dibinde ben toprak bulamadım! Onun için de toprak getiremedim</i>." Dedi. Yaratıcı bunu duyunca çok kızdı ve balıkçıla şöyle dedi : - "Seni gidi kurnaz kuş seni! Ben sana yaban ördeğinden daha kısa ve daha az kuvvetli mi bir gaga vermiştim? Seninki, onunkinden hem kuvvetli, hem de uzun. Nasıl oluyor da, yaban ördeği denizin dibinde çamur buluyor da, sen bulamıyorsun? Bu olacak şey mi? Sen beni kandırdın ve denizin içine hile soktun. Ben seni cezalandıracağım ve sen yeryüzünde oturamayacaksın. Gez, uç, ne yaparsan yap; ama denizin üstünde yap. Dal denize, yiyeceğini orda bul. Orda yat, orda kalk. Ne yaparsan yap, fakat yeryüzüne gelme!</p>

  <p class="block_113">"Ana yaratıcı, yaban ördeğinin getirdiği çamurla dünyayı yarattı. Aldı çamuru eline, denizin üstüne koydu. Nasıl olduysa, Tanrıdan çamur denizin dibine batmadı. Ne dalgalar ve ne de rüzgâr onu yerinden kımıldatamadı. Tıpkı bir adacık gibi, denizin ortasında durup kaldı. Az sonra ada büyümeğe başladı. Öyle büyüdü, öyle büyüdü ki, bugünkü dünya oldu".<span class="calibre6"> </span>(Tretyakof, s. 207)</p>

  <p class="block_"><b class="calibre2">Türkler ve Moğol-Buryat kozmogonisi</b>: Baykal Gölünün kuzey-batısında yaşayan Buryat Moğollarının Yaratılış destanı, Altay destanının dejenere edilmiş bir şeklidir. Ana hatları itibarı ila Altay destanına dayanır. Yalnız Moğollarda iyilik getiren büyük Tanrı Ülgen, "<i class="calibre1">Batı bölgeler de oturan Tanrı</i>", şeklinde adlandırılmıştır, Şeytan ve kötülük tanrısına ise, "<i class="calibre1">Doğu-Tanrısı</i>" adı verilmiştir. Eski Türk-Moğol ananelerini kaybetmeyen Türk halklarınca doğu, daima kutsal tutuluyordu. Buryat'larda ise eski an'ane tamamı ile tersine çevrilmiştir. Bu da, kökten ne kadar ayrılmış olduklarını gösteren bir delildir. Bunları söylemekten maksadımız, Altay konuları üzerinde çalışan bilginlerin, Buryatlar üzerine de büyük önem vermelerinin yersiz olduğunu göstermek içindir. Buryatlarda Doğu Tanrısı, insanların düşmanıdır, insanları kötülüğe yönelten, her türlü fena şeylere meylettiren odur. Hastalıklar, fırtınalar, soğuklar ve talihsizlikler hep ondan gelir. Kara-Şaman'ların patronları da onlardır. İnsanları cezalandıran ve yine insanların ruhlarını çalanlar da onun adamlarıdır. Nedense bütün demirciler, artistler ve sanatkârlar da şeytanın adamları oluyorlardı. Bu Doğu-Tanrısı'nın özelliği, iyilikle ve iyilik getiren her şeyle mücadele idi. Buryat kozmogonisinde de, Altay'da olduğu gibi, Tanrı ile şeytan arasındaki savaş, insanın yaratılışı ile başlıyordu. Altay'daki durum da aşağı yukarı böyledir. Bu düşmanlık (<i class="calibre1">antagonism</i>) bazı kısa sulh devreleri ile devam edip gidiyordu. Moğollardaki bu ikili Tanrı (dualizm), Türk Manihaizm’inde ve Altay'da olduğu gibi mücerret ve yüksek bir din özelliğini göstermiyordu. Onlara göre İyilik Tanrısı, bir defa kızını "<i class="calibre1">Kötülük Tanrısı</i>"na vermişti ve bu arada düğün hediyesi olarak da kestane renginde bir atla, kırmızı bir inek göndermişti. Bu sebeple de senenin belirli günlerinde bütün Buryatlar, böyle bir atla kırmızı bir ineği, Tanrı'ya kurban olarak veriyorlardı. Altay'da böyle bir şey yoktur. Moğollarda da, Altay destanında olduğu gibi, Erlik'in bütün kötülüklerine rağmen, kutsallık ve Tanrılık özelliği kaybolmamıştır. Hâlbuki Buryatlar, Erlik'i kişileştirmiş ve kötü bir kişi haline sokmuşlardır. Erlik, bazen bir Han'dır ve bazen de ölüm veren bir hâkimdir. Tabii olarak Moğollar buna Erlik demiyorlardı. Ona her Moğol kabilesi, kendine göre bir ad takmıştı. Daha doğrusu destanlarda bir birlik yoktu. Kötülük getiren Doğu-Tanrısı'nın maiyetinde birçok küçük Tanrılar da vardır. Bunlar arasında "<i class="calibre1">Dokuz Kana Susamış Tanrılar</i>" (<i class="calibre1">Yuhun-Şuhan-Tenggeri</i>), insanlara kötülük getiren fırtınalar ile "<i class="calibre1">kan yağmurları</i>" verirlerdi. Hastalıklar ve felâketler hep bu fırtınalar sonunda meydana gelirdi. Demirciler'in patronu ise (<i class="calibre1">Hara-Dargahi-Tenggeri</i>), yani "<i class="calibre1">Demirci Tanrı</i>" idi. Kara-Şaman'ların hepsi demirci idiler. Bu "<i class="calibre1">Demirci Tanrı</i>"ya, Boron-Hara-Tenggeri, yani "<i class="calibre1">Siyah Yağmur Tanrısı</i>" da denirdi. Bu Tanrı, <i class="calibre1">Hocir </i>adında bir demirci yetiştirmişti. Sonradan demirci şamanların hepsine de, demirciliği bu öğretmişti. Bundan başka bu Tanrılar içine, Budizm ve Lama dininden pek çok Tanrı da girmişti.</p>

  <p class="block_">Altay Türklerinin <i class="calibre1">Kurbustan</i> dedikleri <i class="calibre1">Tanrı Ülgen'e</i>, Buryat Moğolları <i class="calibre1">Hormuzda</i> derlerdi. Bazıları da onu, <i class="calibre1">Tiurmes-Han</i> diye adlandırırlar. Kurbustan adına, diğer Moğollara nazaran daha az bozulmuş olan Buryatlarda rastlanmaz. Çünkü bazı bilginler, meselenin iç yüzünü bilmeden Türklerin bu adları Moğollardan aldıklarını ileri sürmüşlerdi.</p>

  <p class="block_">Buryat efsaneleri başlıca şu iki kitapta toplanmıştır: <i class="calibre1">Skazaniya Buryat, Irkutsk, 1890; Buryatskiya skazki, İrkutsk, 1889</i>. Buryat inançları, notlarımızda çok defa adı geçen Agapıtov vc Hangalov'un tetkiklerinde, mukayeseli olarak incelenmiştir. Demetrius Klementz'in <i class="calibre1">Encyclopacdia of religion and ethics</i>, III, s. 14’de güzel bir incelemesi vardır.</p>

  <p class="block_1">&#160;</p>

  <p class="block_12">&#160;</p>
</body>
</html>