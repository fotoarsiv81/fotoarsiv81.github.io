<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>6-12</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:afc0d93c-b4a2-47c7-9cde-a1242ae4c7c3" name="Adept.expected.resource"/>
	</head>
	<body id="x6" xml:lang="tr-TR">
		<div>
			<p class="split">  </p>
			<p class="arabaslik_orta" id="_idParaDest-15">TEİZM ÜZERİNE  </p>
			<p class="paragraf ParaOverride-2">Çoktanrıcılık nasıl ki doğanın münferit bölüm ve güçlerinin kişileştirilmesiyse, tektanrıcılık da doğanın bütününün tek bir darbede kişileştirilmesinden ibarettir.    </p>
			<p class="paragraf">Şunları söylediğim bir varlığın önünde durduğumu tasavvur etmeye çalışıyorum: “Yaratıcım, bir zamanlar ben bir hiçtim, sen beni yoktan var eyledin ve ben şimdi bir şeyim ve gerçekten ben benim”; ve ekliyorum: “Sana bu iyilik için şükrediyorum”; ve son olarak söylüyorum: “Eğer ben değersiz ve hiçbir şeye yaramaz olduysam, bu benim kusurumdur”—bunu tasavvur ettiğimde felsefe ve Hindoloji çalışmalarım neticesinde kafamın böyle bir düşünceyi almadığını itiraf etmek zorunda kalıyorum. Ayrıca bu Kant’ın <span class="CharOverride-4">Saf Aklın Eleştirisi</span>’inde (“Kozmolojik Bir Delilin İmkansızlığına Dair” bölümde) bize sunduğu şeyin mukabilidir: “bütün mümkün varlıklar arasında en yükseği olarak tasavvur ettiğimiz bir varlığın kendisine: “Ben ezelden beri ve ebede kadar varım, benimle birlikte ancak benim irademle varolan şey vardır; <span class="CharOverride-4">fakat ben nereden geliyorum</span>?” diye söyleyeceğini düşünmekten sarfınazar edemeyiz ya da böyle bir düşünmeyi destekleyemeyiz.” Yeri gelmişken ifade edelim, bu son soru, yukarıda zikredilen bölümün tamamı gibi, Kant’ın zamanından beri felsefe profesörlerini Mutlak’ı, ya da düz bir anlatımla, hiçbir kayda ve sebebe bağlı olmayan varlığı, yaptıkları bütün felsefenin sürekli ve ana konusu haline getirmekten alıkoymamıştır. Bu onlar için gerçekten iyi bir fikirdir. Genel olarak ifade etmek gerekirse bunlar iflah olmaz adamlardır ve okura vakitlerini bunların yazıları ve dersleriyle boşa harcamamalarını tavsiye etmekten başkası elimden gelmez.      </p>
			<p class="paragraf">İster bir ağaç, taş veya maden parçasından bir <span class="CharOverride-4">put</span> yapın, isterse onu soyut kavramlardan oluşturun fark etmez, hepsi birdir. Değil mi ki önümüze kurban sunduğumuz, yakarıp şükrettiğimiz kişisel bir varlık koyuyoruz, bu nihayetinde <span class="CharOverride-4">putperestlik</span> olarak kalır. Aslında ister koyunumuzu isterse istek ve eğilimlerimizi kurban edelim bu çok büyük bir fark teşkil etmez. Her türlü ibadet ya da yakarış biçimi <span class="CharOverride-4">putperestliğin</span> su götürmez kanıtıdır. Ve işte bu yüzdendir ki bütün dinlerin mistik mezhepleri üstatları için her türlü ibadet biçimini kaldırmakta uzlaşırlar.   </p>
		</div>
	</body>
</html>