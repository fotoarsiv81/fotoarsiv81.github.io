<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>5</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:afc0d93c-b4a2-47c7-9cde-a1242ae4c7c3" name="Adept.expected.resource"/>
	</head>
	<body id="x5" xml:lang="tr-TR">
		<div>
			<p class="anabaslik" id="_idParaDest-2">SUNUŞ</p>
			<p class="paragraf ParaOverride-2">Bundan bir zaman önce, bütün kapılar birer birer yüzüne kapanıp umduğu yerlerin tümünden büyük bir inkisarla eli boş dönen samimiyet arayıcısının “olsa olsa burada olur” deyip artık içinde aradığını bulacağına dair en küçük bir şüphe kırıntısı taşımaksızın son bir hamleyle çaldığı bu son kapıdan da büyük bir yıkımla dönüşüne dikkat çekilmiş ve bu hüsranın feryadına şu sorunun yardımıyla koşulmuştu:</p>
			<p class="paragraf">“En yakıcı samimiyet umuduyla kapısı çalınan yerde neden günümüzde en soğuk <span class="CharOverride-4">dissimulation</span> ile karşılaşıyoruz?”<span class="dipp"><a href="#footnote-225-1" id="footnote-225-1-backlink">1</a></span> </p>
			<p class="paragraf">Aradan bir buçuk iki yıla yakın bir zaman geçti ne muhatapları bu soruyu üzerine alındı, ne de muhatabı olmasa bile onun bu ülkenin geleceği bakımından hayati bir yaraya parmak bastığını fark ederek tutup kaldırmaya çalıştığı şeye hayrına el atan çıktı. Merkezi çökertip etrafı kuru gürültüye boğanlar neyi niçin yaptıklarını çok iyi biliyorlar. </p>
			<p class="paragraf">O zaman biraz daha yekinip geriden alalım ve bu defa o sorunun yardımına şu iki soruyla koşalım: </p>
			<p class="paragraf">Din ancak onun olduğu yerde olacak, solduğu yerde donacak ve kaskatı kesilecekken, kendisi değilse bile bugün ona mensubiyet iddiasıyla ortalıkta arzı endam edenlerin edasıyla, vücut ve hayatiyeti için böylesine elzem bir şeye karşı nasıl istiklalini ilan edebiliyor ve “sen olmasan da ben varım, varlığımı öyle veya böyle idame ettiririm” diyebiliyor?</p>
			<p class="paragraf">Başkalarının olsa da olur olmasa da dediği yerde, o neredeyse kendisiyle özdeşleştirecek kadar ona yakın durur hatta hayatiyetini onun huzuruna bağlarken, öyle ki onu saf ve halis haliyle gördüğü yerde vazettiklerini dahi unutup ne kadar serkeş ve asi olursa olsun mazharını kayıtsız şartsız bağrına basarken bugünkü bu başına buyrukluk edası nereden ileri gelmektedir? </p>
			<p class="paragraf">Sorulduğu yerde ilk sorunun cevabı aranırken, “Hume’un yaptığı gibi, din söz konusu olduğunda ‘en derin riyakârlıkla en yüksek gayretin genellikle aynı kişide birleşmiş oldukları’na<span class="dipp"><a href="#footnote-225-2" id="footnote-225-2-backlink">2</a></span> dikkat çekip işin içinden sıyrılmaya çalışma”nın hem acelecilik, hem ihtiyatsızlık olacağı söylenmiş ve eklenmişti: </p>
			<p class="paragraf">“Bunu bir veri olarak kabul etsek bile neden sorusunun cevabı açık kalacak, çok zorlanıldığında ‘bir davranış ilkesi olarak bunun, bilinen saiklerden biri olmadığı için, mizaç üzerinde ancak zaman zaman müessir olduğunu ve sürekli çabalarla uyarılması gerektiğini’<span class="dipp"><a href="#footnote-225-3" id="footnote-225-3-backlink">3</a></span> ilave etmek de bu açığı kapatmaya yetmeyecektir. ‘Dinin talep ettiği şeylerin çoğu zahirde şevk ve gayretle yapılır, oysa içeride kalp buz keser, isteksiz ve gayretsizdir. Böylece <span class="CharOverride-4">dissimulation</span> alışkanlığı yavaş yavaş elde edilir. Hilekârlık ve sahtekârlık ağır basan ilke olur.’<span class="dipp"><a href="#footnote-225-4" id="footnote-225-4-backlink">4</a></span> Bu da yetmeyecektir. </p>
			<p class="paragraf">“İnsan dünyasında öyle şeyler vardır ki ‘kılıçtan keskin’dir, kavrayıştaki gevşeklik kesicideki keskinliğin anında kendine dönmesine neden olur. Bunlar kendilerini ancak uygun yaklaşımla açacak sırlardır. Oysa sır sözcüğü bugünün sözde dindarlığının can düşmanıdır. </p>
			<p class="paragraf">“Esasen ‘vahyedilmiş hakikatler’in insanlar arasında yayılması için din mensuplarının ‘gayret’inin ne zaman ‘gayretkeşlik’e dönüştüğü, bu yol açma çabasının nerede yol vuruculuk haline geldiği sorusu yukarıdaki meselenin bir devamıdır. Ama bir yere varılmak isteniyorsa eğer daha önce gayretin gayretkeşliğe nasıl dönüştüğünün sorulması gerekirdi. Bu ise <span class="CharOverride-4">ayn</span> ile <span class="CharOverride-4">gayr</span>dan haberdar olmayı gerektirirdi. Her şeyin satıhtan ibaret olduğu ve kimse itibar etmediği için kimsenin sathın altına inmediği yerde bu sorulara belli ki kimse kulak kesilmeyecektir. Oysa kulak verilse dinler içinde farklı mizaç ve meşrepler için usul, adap, erkân öğrenilen birer ocak olması gereken yapıların, tüm dünyada hangi tereddi aşamalarından geçip dinlerin özlerini iliklerini kurutan asalak yapılara dönüştüğü sorusunun cevabının ipuçları bulunabilirdi… </p>
			<p class="paragraf">“Ama kolayı var. Her türlü önyargı ve bağnazlığa kapıları sımsıkı kapayıp meseleyi <span class="CharOverride-4">principorum primorum</span>una ulaşıncaya kadar özgürce sorgulamak, hiç olmazsa <span class="CharOverride-4">raison d’être</span>ini araştırıp bulmak ve ne yapılacaksa o noktada yapmak yerine bu yapılar zorla cebirle zapturapt altına alınır, bu da onların halk nezdinde hak suretine bürünmelerinin yolunu açar. Her yerde olduğu gibi burada da ‘zor’un hiçbir şeyi doğrultmayacağını, bilakis mevcut eğrilikleri bir kat daha artıracağını, dolayısıyla bunun oluşan hâsılaya maliyetinin ne olacağını kimse düşünmez.”<span class="dipp"><a href="#footnote-225-5" id="footnote-225-5-backlink">5</a></span> </p>
			<p class="paragraf">Artık her şeye ya fayda mülahazasıyla ya da zaruretin zorlamasıyla dönüp baktığımız için bu soruya da pekâlâ soruyla mukabelede bulunabilecektir: “Altı üstü bir soru, kulak verilip ciddiye alınsa ve üzerine gidilse ne olur gidilmese ne olur?” Dün orada ciddiye alınıp üzerine gidilmeyen şey bugün, tabii eğer kaldıysa, ülkenin düşünce ufkunu sınırlamaya, dolayısıyla geleceğini rehin almaya cüret ediyor. Olduğu, olacağı bu.</p>
			<div>
				<div>
					<p class="dipnot"><a href="#footnote-225-1-backlink" id="footnote-225-1">1</a>	G. E. Lessing, <span class="CharOverride-4">İnsan Soyunun Eğitimi: Aydınlanma, Din ve Eğitim</span>, (Say Yayınları, Eğitim Düşüncesi Dizisi, 6. Kitap) içinde: “Aydınlanma: Cevabı Karanlıkta Kalan Sorular” başlıklı hazırlık yazısı.</p>
				</div>
				<div>
					<p class="dipnot"><a href="#footnote-225-2-backlink" id="footnote-225-2">2</a>	: “Many religious exercises are entered into with seeming fervour, where the heart, at the time, feels cold and languid: A habit of dissimulation is by degrees contracted: And fraud and falsehood become the predominant principle. Hence the reason of that vulgar observation, that the highest zeal in religion and the deepest hypocrisy, so far from being inconsistent, are often or commonly united in the same individual character.” David Hume, <span class="CharOverride-4">Dialogues Concerning Natural Religion</span>, s. 222. P. XII/17.</p>
				</div>
				<div>
					<p class="dipnot"><a href="#footnote-225-3-backlink" id="footnote-225-3">3</a><span class="CharOverride-4">	Age</span>.</p>
				</div>
				<div>
					<p class="dipnot"><a href="#footnote-225-4-backlink" id="footnote-225-4">4</a><span class="CharOverride-4">	Age</span>.</p>
				</div>
				<div>
					<p class="dipnot"><a href="#footnote-225-5-backlink" id="footnote-225-5">5</a>	 “Aydınlanma: Cevabı Karanlıkta Kalan Sorular”.</p>
				</div>
			</div>
		</div>
	</body>
</html>