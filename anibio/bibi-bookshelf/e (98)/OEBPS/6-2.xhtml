<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>6-2</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:afc0d93c-b4a2-47c7-9cde-a1242ae4c7c3" name="Adept.expected.resource"/>
	</head>
	<body id="x6" xml:lang="tr-TR">
		<div>
			<p class="split">  </p>
			<p class="anabaslik ParaOverride-10" id="_idParaDest-5">III  </p>
			<p class="paragraf ParaOverride-2">Dinler tarihine ve hususiyle Hıristiyanlık tarihine az çok aşina olanlar bu işin nasıl buraya geldiğini sormayacaklardır. “Siz hakikati bileceksiniz ve hakikat sizi özgürleştirecektir” diyen ve hakiki hürriyeti ancak hakikatin bahşedebileceğini vazeden bir din, engizisyonlara muhtaç ve endüljanslardan medet umar hale gelmişse böylesine köklü bir sorgulamayı hak etmiş, hatta gördüğü işi görecek alternatif arayışlarına bile meydan verebilecektir. Nitekim Alman aydınlanmasında “akıl dini” (<span class="CharOverride-4">Vernunftreligion</span>) arayışlarıyla olan budur. Bu ancak yukarıda sözü edilen gayretkeşlikle ve kaçınılmaz olarak onun hemen ardından ortaya çıkan bağnazlıkla mümkün olabilirdi.   </p>
			<p class="paragraf">Hıristiyanlık tarihine kuşbakışı göz gezdirenler onun iki büyük gayretkeşliğin kurbanı olduğunu görürler. Bunların ilkiyle akidesini, dolayısıyla saffetini ve asliyetini kaybetti, mistikler ve skolâstikler eliyle bu yarası onarıldıktan sonra bir ikinci büyük gayretkeşlikle bugünkü iflah olmaz haline geldi. Şimdi Hıristiyanlığın yayılmaya başladığı coğrafyada önündeki büyük engelin Roma’nın emperyal gücü değil, Grek mirasının egemen olduğu kültür havzası olduğunu asla akıldan çıkarmaksızın Aziz Paulos’un <span class="CharOverride-4">Korinthoslulara I. Mektup</span>’unun IX, 19-21. satırlarına kulak verelim:   </p>
			<p class="paragbos">  </p>
			<p class="paragraf">“Çünkü herkesten azatken daha çok kazanayım diye kendimi herkese kul ettim. Yahudilere Yahudi gibi davrandım; kendim şeriat altında olmadığım halde şeriat altında olanları kazanayım diye şeriat altında olanlara şeriat altında gibi davrandım. Allah’a karşı şeriatı olmayanlardan değil, ancak Mesih’in şeriatı altında olarak şeriatı olmayanları kazanayım diye şeriatı olmayanlara şeriatı olmayan gibi davrandım.”  </p>
			<p class="paragraf">Sami geleneği içinde yer alan ve asıl muhatabı Yahudiler olan bir din akidesine hulûl / bedenlenme (<span class="CharOverride-4">incarnation</span>) veya teslis (<span class="CharOverride-4">trinité</span>) gibi bütünüyle Arî geleneğine mahsus unsurlar dahil edilerek Helen dünyasına pazarlanmaya çalışıldı. Üstelik “Sahte resullerden sakının! Onlar size kuzu postuna bürünerek yaklaşırlar, ama özde yırtıcı kurtlardır. Onları meyvelerinden tanıyacaksınız. Dikenli bitkilerden üzüm, devedikenlerinden incir toplanabilir mi?” ve ‘O gün birçokları bana: biz senin adına elçilik etmedik mi? … ve senin adınla çok kudretli işler yapmadık mı?’ diyecekler. Ve o zaman ben onlara diyeceğim: Ben sizi hiç tanımadım, yanımdan gidin, fesat işleyenler!” ikazı ortada dururken. Böylece Hıristiyanlık tarihindeki en büyük curcunanın yolu açılmış oldu: Hıristiyanlık <span class="CharOverride-4">credo</span>su (amentü esasları) ardı arkası kesilmeyen konsüller eliyle tespit edilmeye çalışıldı. Ve o <span class="CharOverride-4">credo</span> ilan edildikten sonra asırlar boyunca süren <span class="CharOverride-4">ortodoksluk</span> <span class="CharOverride-4">heterodoksluk</span> tartışmalarının ve <span class="CharOverride-4">heresie</span> (sapkınlık) suçlamalarının önü alınamadı. İnsanın böyle bir dine karşı isyan bayrağını açması için hulûl akidesinin kaçınılmaz sonucu olarak <span class="CharOverride-4">consubstantion</span> [cevherbirliği] ve <span class="CharOverride-4">transubstantiation</span> [cevher dönüşümü] dogmalarıyla ilgili Vatikan marifetiyle sürdürülmüş tartışmalar bile yeterlidir. Ve masum Hıristiyanların başına örülen çorabı ilzam ederek, itham ederek değil hikmetin ibretli diliyle tefekküre davet ederek aydınlatmak bu topraklarda zuhur eden güneşe kaldı: F. C. Baur ve A. Von Harnack çizgisinin takipçileri de dahil hâlâ tüm dünya literatüründe “Yahudi Vezirin Hikâyesi”nin bir benzeri ortaya koyulamadı. Ve şimdi bu topraklarda bir taraftan böyle bir dinle amentü birliğinin tesisi için çalışılıyor, bir taraftan onları asıllarına rücuya davet edenin ruh ikizi sansürlenmeye çalışılıyor.   </p>
			<p class="paragraf">İkinci büyük gayretkeşlik ilkinden de tuhaf bir <span class="CharOverride-4">conversion</span> geçirmiş ve yine hezeyanlı ihtilaçlı bir tip tarafından gerçekleştirildi. O zamana kadar tüm dünyada olduğu gibi Hıristiyanlıkta da tarikatlar irfan ve marifet esasları üzerine kuruluyor ve manevi tahakkuku, dolayısıyla imanı insanların iç dünyalarında derinleştirip genişletmeyi gaye ediniyordu. On yedinci yüzyılda mana ve muhteva itibariyle garip bir dönüşüm geçirdi ve Ignatius Loyola (<span class="CharOverride-4">Iñigo de Oñaz y Loyola</span>) tarafından görülmedik bir gayretkeşlikle onu dünya üzerinde genişletmeyi hedefleyen nevzuhur bir hareketin doğuşuna tanık olundu. Böylece siyaset, ticaret, hatta casusluk da dahil bir sürü karanlık işlere bulaşmış olan Cizvitlik namıyla meşhur bir cemaat doğmuş oldu. Ve onun doğumu başkalarını tetikledi. Öyle ki bunlarla mücadelede kullandıkları teknikler A. Weishaupt’un bile gözünü döndürdü. Ve masonluğa sızıp teşkilat yapısındaki son büyük bozulmanın yolunu hazırladı. Mesih aynı zamanda sanki onlar için söylemişti: “Vay halinize Ferisiler, ikiyüzlüler! Tek bir kişiyi dininize döndürmek için denizleri, kıtaları dolaşırsınız. Dininize döneni de kendinizden iki kat cehennemlik yaparsınız.”  </p>
			<p class="paragraf">Böylece bir dine mensuplarının verdiği zararın muterizlerinin verebileceği zarardan kat be kat fazla olduğu bir kez daha ortaya çıkmış oluyor, zira din kendisini hakikatiyle muterizlerine karşı savunabilir ama müntesiplerinin hakikatsizliğine karşı yapabileceği bir şey yoktur. Çünkü böyleleri yaptıklarıyla sadece o dine değil, bizzat din fikrinin kendisine zarar vermiş oluyorlar. Bir fikre, bir mefkûreye zarar vermek isteyenler, boşuna onun muterizlerini ve can düşmanlarını bulmak için kendilerini heder etmesinler, mensupluk ve müntesiplik iddiasında olup da ruh ve mana olarak ona en uzak, en yabancı, onun taleplerini karşılama ve yerine getirme bakımından en vasat ve vasıfsız olanları bulup çıkarmaları ve onları o bahiste söz sahibi yapmaları yeterlidir. Nitekim bugün yapılan da budur.  </p>
			<p class="paragraf">Dünyanın her neresinde olursa olsun dinin sadık ve salih takipçileri “asıl sahibine has kılınması gerekeni” asla üzerlerine geçirmeye kalkmazlar ve miri malına el uzatmak neyse bunun da ondan aşağı kalır bir yanının olmadığını hatta belki daha da ağır bir cürüm olduğunu bilirler. Ellerinden dine hayrı dokunacak bir şey sadır olmuş olsa onunla anılmayı akıllarının ucundan bile geçirmezler, hatta bunun bilinmesini bile istemezler. Halasın halislikle olacağını yaşayarak öğrendikleri için içlerinden gelmeyen için ne kendilerini zorlarlar, ne de başkalarının zorlanmasına önayak olurlar. ‘Fitne’ bahis konusu olmadıkça dinin zora ve zorlamaya cevaz vermeyeceğini ve olan her şeyin bir hikmete mebni olarak var olduğunu bildikleri için o hikmetin talibi olmadıkça her türlü düzeltme girişiminin daha büyük bir yıkımla sonuçlanacağının derin idraki içindedirler.   </p>
			<p class="paragbos">  </p>
			<p class="paragraf">Ne kadar küçük olursa olsun bir hakikatin sesini duyuramadan boğulmasının veya daha hacimli seslerle gürültüye getirilmesinin zulüm olduğunu ve her zulüm gibi bunun da hem eşyanın düzeninde hem hadiselerin seyrinde zorlamalara yol açacağını neredeyse kendilerine mahsus bir sezişle bilirler. Bugün burada yaşananlara tanık olmak bahtsızlığına uğradıklarında ve özellikle giderek insanlarda şahsi ihtiraslarını müstevlilerin emelleriyle birleştirip sonra bunu millete bin yılda bir gelen tarihi fırsat olarak pazarlama eğiliminin yerleştiğini gördüklerinde bu tereddinin nerede başladığını, hangi merhalelerden geçtiğini, ne tür istihaleler geçirdiğini, öyle ki sonunda şahsi emelleri ve ihtirasları uğruna bir fikri veya mefkûreyi harcamaktan çekinmeyecek kadar gözü dönmüş kıyıcılara dönüşme istidadını nasıl gösterdiğini düşünmeden edemezler. Ancak büyük bir cehtle ve sabırla derinlere dalmadıkça bu sinsi tahavvülatın kendini düşünceye açmayacağını gördüklerinde asıl seferberliğin düşünce planında yapılması gerektiğini fark ederler ve ülkenin bütün imkânlarının böyle bir düşünce uğruna seferber edilmesi için ellerinden geleni yaparlar.  </p>
			<p class="paragbos">  </p>
			<p class="paragraf">İşte böyle:   </p>
			<p class="paragraf">Bu defa da “önün açık, artık koş koşabildiğin kadar” dediler ve bir yokuştan aşağı bırakıverdiler.   </p>
			<p class="paragraf">Şimdi önünün bir uçurum olduğuna ayanlar var ama artık vakit geç:   </p>
			<p class="paragraf">Çünkü “durma koş, yoksa düşersin” diyorlar.   </p>
			<p class="paragraf">Fakat düşmek pahasına da olsa durmasını bilmek lazım.   </p>
		</div>
	</body>
</html>