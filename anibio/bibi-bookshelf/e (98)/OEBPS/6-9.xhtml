<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>6-9</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:afc0d93c-b4a2-47c7-9cde-a1242ae4c7c3" name="Adept.expected.resource"/>
	</head>
	<body id="x6" xml:lang="tr-TR">
		<div>
			<p class="split">  </p>
			<p class="arabaslik_orta" id="_idParaDest-12">MEZHEPLER   </p>
			<p class="paragraf ParaOverride-2">İlk günah dogması ve onunla irtibatlı her şeyle birlikte Augustinusculuk söylediğim gibi kolaylıkla anlaşılabilecek gerçek Hıristiyanlıktır. Buna karşılık Pelagiusçuluk<span class="dipp"><a href="#footnote-225-97" id="footnote-225-97-backlink">97</a></span> Hıristiyanlığı bütün iyimserliğiyle kaba ve sığ Yahudiliğe indirgeme teşebbüsüdür.   </p>
			<p class="paragraf">Kiliseyi sürekli bölen Augustinusculuk ile Pelagiusçuluk arasındaki çatışma nihai temeline, yani ilkinin şeylerin kendinde özünden söz etmesine, buna karşılık sonuncunun fenomenden söz edip bunu öz olarak kabul etmesine götürülebilir. Sözgelimi Pelagius taraftarları ilk günahı reddeder, çünkü onlar henüz hiçbir şey yapmamış olan çocuğun masum olması gerektiğini ileri sürerler. Dolayısıyla çocuğun bir kendinde şey olarak değil, kesinlikle bir fenomen olarak varolmaya başladığını anlamazlar. İrade özgürlüğü, Kurtarıcının kefaret mahiyetindeki ölümü, lütuf, kısaca geri kalan her şeyde de durum aynıdır. Açık ve sığ doğasının sonucu olarak Pelagiusçuluk güç, etki ve nüfuz bakımından her zaman baskındır ve şimdi akılcılık olarak her zamankinden daha fazla baskındır. Rum Ortodoks kilisesi Pelagiusçu anlamda mutedildir ve <span class="CharOverride-4">Concilium Tridentinum</span>’dan<span class="dipp"><a href="#footnote-225-98" id="footnote-225-98-backlink">98</a></span> beri Katolik kilisesi de öyledir, ki böylece kendisini Augustinuscu, dolayısıyla mistik kafa yapısına sahip Luther’e ve ayrıca Calvin’e karşıt bir konuma getirmeye çalışmıştır. Aynı ölçüde Cizvitler yarı-Pelagiusçudurlar. Buna karşılık Jansenistler Augustinuscudur ve bakış açıları pekâlâ Hıristiyanlığın en hakiki şekli olabilir. Çünkü Protestanlık evlenme yasağını ve genel olarak gerçek çileciliği ve onun temsilcilerini, yani azizleri reddedeli beri, Hıristiyanlık gayesini kaybetmiş, körelmiş, daha doğrusu [yukarıda sözü edilen] ek yerinden dağılmış bir din haline gelmiştir.<span class="dipp"><a href="#footnote-225-99" id="footnote-225-99-backlink">99</a></span>  </p>
			<div>
				<div>
					<p class="dipnot"><a href="#footnote-225-97-backlink" id="footnote-225-97">97</a>	[Konuyla ilgili ayrıntılı bilgi almak için bkz. G. T. Bettany, <span class="CharOverride-4">Dünya Dinleri Ansiklopedisi</span>, s. 820.]</p>
				</div>
				<div>
					<p class="dipnot"><a href="#footnote-225-98-backlink" id="footnote-225-98">98</a>	[Ayrıntılı bilgi için bkz. G. T. Bettany, <span class="CharOverride-4">a.g.e</span>., s. 824.]</p>
				</div>
				<div>
					<p class="dipnot"><a href="#footnote-225-99-backlink" id="footnote-225-99">99</a>	Protestan kiliselerinde en çok göze çarpan obje kürsü, Katolik kilisesinde ise sunaktır. Bu Protestanlığın öncelikle anlayışa, Kato likliğin ise inanca hitap ettiğini simgeler.</p>
				</div>
			</div>
		</div>
	</body>
</html>