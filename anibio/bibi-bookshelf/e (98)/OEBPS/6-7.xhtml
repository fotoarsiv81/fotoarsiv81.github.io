<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>6-7</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:afc0d93c-b4a2-47c7-9cde-a1242ae4c7c3" name="Adept.expected.resource"/>
	</head>
	<body id="x6" xml:lang="tr-TR">
		<div>
			<p class="split">  </p>
			<p class="arabaslik_orta" id="_idParaDest-10">HIRİSTİYANLIK ÜZERİNE  </p>
			<p class="paragraf ParaOverride-2">Bu dini doğru ve adil bir şekilde değerlendirmek için ondan önce ve onunla birlikte varolan dinleri de göz önünde bulundurmamız gerekir. Önce Grek–Roma paganlığı vardı. Bir halk metafiziği olarak düşünüldüğünde bunlar herhangi gerçek ve belirli bir dogmatik ya da kati biçimde açıklanmış ahlak sistemi olmayan, doğrusunu söylemek gerekirse, gerçek bir ahlak temayülünden ve kutsal yazılardan yoksun fevkalade önemsiz fenomenlerdir, dolayısıyla bunları din ismiyle anmak çok güçtür, bunlar daha çok hayalgücünün bir oyunundan, şairlerin halk hikâyelerinden derlediği şeylerden ve büyük ölçüde doğa güçlerinin açık birer kişileştirilmesinden ibarettir. Olgun insanların bu çocukça dini ciddiye aldıklarına pek ihtimal veremeyiz, ama yine de eskilerden, özellikle Valerius Maximus’un ilk kitabından birçok, ayrıca Herodotos’dan çok sayıda pasaj bize böyle yaptıklarının kanıtını sunar. Bunlardan sadece son kitap, 65. Bölüm’ü zikredeceğim. Herodotos burada kendi görüşünü dile getirir ve tıpkı yaşlı bir kadın gibi konuşur. Zaman geçip de felsefe ilerledikçe bu ciddiyet doğal olarak kaybolmuş ve böylece Hıristiyanlığın, harici destekçilerine rağmen, bu devlet dininin yerini alması mümkün olmuştur. Ne var ki Greklerin en iyi döneminde bile bu devlet dini, Hıristiyanlığın yakın zamanlarda veya Asya’da Budacılığın, Brahman dininin, hatta İslam’ın ciddiye alındığı kadar kesinlikle ciddiye alınmamıştır. Dolayısıyla eski dünyanın çoktanrıcılığı, tektanrıcılığın salt çoğul halinden tamamen farklı bir şeydi. Bu Aristophanes’in <span class="CharOverride-4">Kurbağalar</span>’ında gayet açıktır, burada Dionysos tasavvur edilebilecek en sefil, korkak ve züppe bir kişilik olarak görünür ve bir alay konusu haline getirilir; ve bu oyun kendi şenliğinde, Dionysia’da halka açık olarak sergilenir.   </p>
			<p class="paragraf">Hıristiyanlığın yerini almak zorunda olduğu ikinci din Yahudilikti ve onun kaba dogmasını yüceltip üstü örtülü olarak alegorik bir kılığa büründürdü. Hıristiyanlık genel olarak bütünüyle alegorik bir mahiyete sahiptir; çünkü dünyevi şeyler söz konusu olduğunda alegori olarak adlandırılan şey din alanında “sır” ismiyle anılır. Hıristiyanlığın kendinden önceki bu iki dine sadece <span class="CharOverride-4">ahlak</span>en değil, <span class="CharOverride-4">dogmatik yapı</span> bakımından da faik olduğu kabul edilmelidir. Ahlak alanında <span class="CharOverride-4">caritas</span>,<span class="dipp"><a href="#footnote-225-59" id="footnote-225-59-backlink">59</a></span> nezaket, feragat, kişinin kendi iradesini yadsıması, düşmanını sevmesi gibi öğretiler, elbette Batıda münhasıran Hıristiyanlığa özgüdür. Hakikati kuşkusuz doğrudan kavramaktan aciz olan kalabalıklara hem günlük hayat için bir kılavuz hem de bir umut ve teselli çengeli olarak mükemmelen yeterli olan güzel bir alegoriden daha iyi ne sunulabilir? Ne var ki az miktarda saçmalık karışımı, böyle bir alegori için zorunlu bir unsurdur; çünkü bu onun alegorik mahiyetinin gösterilmesine yardımcı olur. Eğer Hıristiyan dogmaları <span class="CharOverride-4">sensu proprio</span> anlaşılacak olursa o zaman Voltaire haklıdır; ama buna karşılık alegorik [mecazi veya temsili olarak] alınırsa o zaman bunlar birer kutsal mitos, başka türlü anlama güçlerinin ötesinde kalacak olan hakikatleri insanlara anlatmanın bir aracıdır. Bunları, açıkça gayritabii ve imkânsız olan şeyleri temsil etseler de, pekâlâ derin bir anlam çıkarılabilen Raffaello’nun ya da Runge’nin arabeskleriyle karşılaştırabiliriz. Hatta kilisenin dinin dogmaları söz konusu olduğunda akıl melekesinin bütünüyle yetersiz, zayıf ve kör kaldığı yolundaki iddiası bile, aslında bu dogmaların alegorik bir yapıya sahip olduğu anlamına gelir; dolayısıyla bunlar her şeyi sadece <span class="CharOverride-4">sensu proprio </span>kabul eden akıl melekesi için geçerli olabilecek ölçütle değerlendirilmemelidir.   </p>
			<p class="paragraf">Dogmadaki saçmalıklar mecazi ve temsili unsurların ayırt edici işaret ve göstergelerinden başka bir şey değildir; her ne kadar bunlar, verdiğimiz örnekte görüldüğü üzere, Eski ve Yeni Ahitlerinki gibi birbiriyle bağdaşmayan iki öğretinin bir diğeriyle telif edilebilmesi gereğinden kaynaklanıyorsa da. Bu büyük alegori ancak harici ve tesadüfi koşulların bir araya gelmesiyle tedricen ortaya çıkmıştır ve Augustinus tarafından mükemmel hale getirilinceye kadar, insanların açıkça bilincinde olmadıkları, derinde yatan bir hakikatin sessiz sakin etkisi altında açıklanıp yorumlanmıştır. Augustinus onun anlamına en derin biçimde nüfuz etmiş ve o zaman onu sistematik bir bütün olarak kavrayıp eksik olan unsurları tamamlayabilmiştir. Dolayısıyla mükemmel Hıristiyanlık, “vahyi” <span class="CharOverride-4">sensu proprio</span> olarak kabul eden ve bu yüzden onu tek bir kişiyle sınırlayan bugünün Protestanlarının tasavvur ettiği gibi, ilkel Hıristiyanlık değil, Luther tarafından da doğrulanıp güçlendirilmiş olan Augustinus öğretisidir; nitekim yenilebilir olan tohum değil meyvedir.   </p>
			<p class="paragraf">Ne var ki bütün dinlerin zayıf noktası her zaman mecazi ve temsili unsurların bu niteliğini açıktan açığa ve alenen değil, fakat ancak örtülü olarak kabule yanaşmalarıdır; dolayısıyla öğretilerini tam bir ciddiyet içinde <span class="CharOverride-4">sensu proprio</span> olarak beyan etmek zorunda kalırlar. Bu yüzden, yer verdikleri ve esas itibariyle zorunlu olan saçmalıklarla birlikte bu sürekli bir aldanmayı beraberinde getirir ve büyük bir sakınca teşkil eder. Daha da kötü olanı zaman içinde bunların artık <span class="CharOverride-4">sensu proprio</span> doğru olmadıkları bir günün gelmesidir ve işte o zaman çöküşleri kaçınılmaz olur. Bu ölçüde alegorik yapılarını peşinen kabul etmeleri onlar için daha iyi olacaktır; fakat bir şeyin eşzamanlı olarak hem doğru hem doğru olmayabileceğini insanların kafasına kim, nasıl sokacaktır? Şimdi bütün dinlerin az ya da çok böyle bir yapıya sahip oluşuyla karşılaştığımız için, diğer fenomenlerle de teyit edildiği üzere, saçmalığın belli bir ölçüde insan soyuna uygun bir şey, aslında, hayatın bir unsuru, aldatma ve esrarengiz hale getirmenin de insan için vazgeçilmez olduğunu teslim etmemiz gerekir.  </p>
			<p class="paragraf">Saçmalığın Eski ve Yeni Ahitlerin telif ve terkibinden kaynaklanan ve yukarıda sözü edilen kaynağıyla ilgili bir örnek ve kanıtını, başka birçok şeyin yanı sıra, Luther’in kılavuz yıldızı Augustinus tarafından tafsilatlı olarak açıklanıp sistematik hale getirilmiş olan Hıristiyanlıktaki takdir<span class="dipp"><a href="#footnote-225-60" id="footnote-225-60-backlink">60</a></span> ve lütuf öğretisi sunar. Bu öğretinin sonucuna göre bir kimse diğeri üzerinde lütuf bakımından bir üstünlüğe sahiptir, ki bu doğumla elde edilmiş ve dünyaya hazır olarak getirilmiş bir ayrıcalık anlamına gelir. Esasen bu bütün meselelerin en önemlisidir. Fakat bu öğretinin itici ve saçma yanı yalnızca Eski Ahit’in insanın bir başkasının iradesinin eseri olduğu ve dolayısıyla yoktan yaratıldığı varsayımından kaynaklanır. Öte yandan, insanın aslında hakiki ahlaki nitelikleri doğuştan getirdiği söz konusu edildiğinde, mesele Brahmanların ve Budacıların ruhgöçü varsayımı çerçevesinde bütünüyle farklı ve daha akli bir anlam kazanır. Buna göre bir insanın doğumuyla birlikte diğeri üzerinde sahip olduğu üstünlük ve dolayısıyla bir başka dünyadan ve daha önceki hayattan kendisiyle birlikte götürdüğü şey bir başkasının lütfu keremi değil, bu öte dünyada gerçekleştirdiği iş ve fiillerin meyvesidir.   </p>
			<p class="paragraf">Augustinus’un bununla ilgili, insan soyunun yozlaşmış ve bozulmuş, bu yüzden ebedi lanete mahkûm edilmiş büyük kitleleri arasından doğru ve dolayısıyla kutsanmış/kurtulmuş sayılanların yalnızca çok küçük bir azınlık olduğu ve bunların da Tanrısal takdir ve lütufla seçildiği; kalanların cehennem azabını, sonu gelmez eza ve işkenceyi hak ettikleri yolundaki öğretisi de bir başka örnektir.<span class="dipp"><a href="#footnote-225-61" id="footnote-225-61-backlink">61</a></span> <span class="CharOverride-4">Sensu proprio</span> alındığında buradaki dogma iticidir; çünkü bu, zar zor yirmisinde olan bir genci, öngördüğü sonsuz cehennem cezaları nedeniyle, kusurlarından hatta inançsızlığından dolayı, sonsuz azap ve işkenceye katlanmak zorunda bırakmakla kalmıyor, fakat bu neredeyse evrensel lanetin gerçekte ilk günahın sonucu ve dolayısıyla Düşüşün zorunlu neticesi olduğunu da öne sürüyor. Fakat her halükârda bunun, öncelikle insanları olduklarından daha iyi yaratmamış olan, sonra, her şey istisnasız onun eseri olduğu ve hiçbir şey ondan gizli kalmadığı için, düşeceklerini mutlaka bilmesi gereken bir tuzağı onlara hazırlamış olan bir yaratıcı tarafından önceden görülmesi gerekirdi. Dolayısıyla o günaha mahkûm zayıf, iradesiz bir soyu yoktan varlığa davet etmiş ve bunu da onu sonsuz azap ve işkenceye terk etmek için yapmıştır. Son olarak şu da var ki her türlü saldırı ve tecavüze karşı, hatta düşmanını sevmeye kadar, sabır ve bağışlayıcılığı buyuran Tanrı kendisini bunların hiçbiriyle bağlı görmemekte, hatta tam tersini yapmaktadır. Her şeyin ebediyen sona erip defterinin dürüldüğü dünyanın sonunda gerçekleşen bir ceza ne ıslahı ne de caydırmayı hedefleyebilir ve bu yüzden sadece intikamdan ibarettir. Fakat bu açıdan düşünüldüğünde bütün insan soyu, kimsenin nedenini bilmediği takdir ve lütuf sayesinde kurtarılmış çok küçük bir azınlık dışında, doğrudan ebedi azap ve lanet için yaratılmış ve kesin olarak ona mahkûm edilmiş görünür. Fakat bunlar bir tarafa, sanki Kadiri Mutlak dünyayı iblis ele geçirsin diye yaratmış gibidir, ki bu durumda hiç yaratmamış olsaydı çok daha iyi olurdu.   </p>
			<p class="paragraf"><span class="CharOverride-4">Sensu proprio</span> alınmaların durumunda dogmalar için bu kadarı yeterli olsun; halbuki <span class="CharOverride-4">sensu allegorico </span>olarak anlaşılmaları halinde, bütün bunların yine de makul bir açıklaması yapılabilecektir. Öncelikle yukarıda söylediğim gibi bu öğretinin saçma hatta iğrenç ve itici tarafı, yoktan yaratma öğretisiyle Yahudi teizminin ve onun bu öğretiyle bağlantılı olarak ruhgöçü öğretisini gerçekten çelişkili ve şaşırtıcı reddinin bir sonucudur; oysa ruh göçü öğretisi doğal, belli ölçüde kendiliğinden aşikâr ve dolayısıyla Yahudiler hariç zaman zaman neredeyse bütün insan soyu tarafından kabul edilmiş bir öğretidir. Bundan kaynaklanan büyük sakıncayı sırf ortadan kaldırmak ve dogmanın itici boyutunu yumuşatmak için 16. yüzyılda Papa I. Gregorius gayet akıllıca bir manevra ile, özü itibariyle zaten Origenes’de bulunan (krş. Bayle, <span class="CharOverride-4">Orig</span>è<span class="CharOverride-4">ne</span> maddesi, N. B) Araf öğretisini şekillendirmiş ve onu biçimsel olarak Kilise akidesinin umdeleri arasına dahil etmiştir. Bu suretle mesele büyük ölçüde yumuşatılmış ve bir ölçüde ruhgöçü öğretisinin yerini almıştır; çünkü öteki gibi bu da bir arınma süreci sağlamaktadır. Her şeyin ilk haline döndürülmesi ya da onarılması öğretisi (¶πokatßstasij πoßntwn) de bu aynı amaca matuf olarak sokulmuştur; buna göre dünya komedyasının son sahnesinde her bir insan teki, hatta günahkârlar bile <span class="CharOverride-4">in integrum</span><span class="dipp"><a href="#footnote-225-62" id="footnote-225-62-backlink">62</a></span><span class="CharOverride-4"> </span>geri döndürülür. Cehennemde ebediyen ceza çekeceklerine inanmaktan vazgeçirilemeyen sadece, Kitabı Mukaddes’e katı inançlarıyla, Protestanlardır. Nispet verici bir eda ile birisi çıkıp bunlara “Hadi dediğiniz gibi olsun!” diyebilir. Onların tam olarak buna inanmamaları, bilakis yüreklerinin derinliklerinde bunun bu kadar kötü olamayacağını düşünerek bu meseleyi zihinlerinin kuytu köşesinde beklemeye bırakmaları tek tesellidir.   </p>
			<p class="paragraf">Katı sistematik kafa yapısının bir sonucu olarak Augustinus, Hıristiyanlığın inanç esaslarını sert ve kati biçimde dogmalaştırıp Kitabı Mukaddes’te ancak üstü kapalı olarak zikredilen ve her zaman karanlık bir temel üzerinde sallanan öğretilere değişmez tanımlar getirerek bunlara öyle keskin hatlar ve Hıristiyanlığa da öyle müsamahasız bir yapı kazandırdı ki günümüzde bu görüşler doğal olarak kızgınlık ve küskünlüklere sebep olmakta ve kendi zamanında Pelagiusçuluğun muhalefetiyle karşılaştığı gibi şimdi de akılcılığın şimşeklerini üzerine çekmektedir. Sözgelimi <span class="CharOverride-4">De civitate dei</span>, lib. XII, c. 21, <span class="CharOverride-4">in abstracto</span> ele alınan temellendirme şu şekilde ilerler: Bir Tanrı bir varlığı yoktan yaratır, ona yasaklayıcı emirler verir, ve bunlara itaat edilmediği için onu tasavvur edilebilecek her türlü acı ve ıstırapla ebediyen azaba mahkûm eder, bunun için beden ve ruhu ayrılmaz şekilde birbirine bağlar (<span class="CharOverride-4">De civitate dei</span>, lib. XIII, c. 2) ta ki azap ve işkence dağılmayla bu varlığı asla yok etmesin ve böylece onun kurtulmasına izin vermesin; tam tersine o ebedi azabı çekmek için sonsuza dek yaşasın. Yoktan yaratılmış bu zavallı yaratık! Hiç olmazsa başlangıçtaki <span class="CharOverride-4">hiçliği</span> için bir hakka sahiptir ve herhalde çok kötü olamayacak bu son sığınak miras kalmış bir mülk olarak kendisi için güvence altında tutulmaya devam edecektir.  </p>
			<p class="paragraf">Her neyse, halini anlıyor ve ona acımaktan kendimi alamıyorum. Şimdi eğer buna ilave olarak Augustinus’un öğretilerinin kalanını, yani bütün bunların gerçekte bir insanın yaptığı ya da yapmayı savsakladığı şeye dayanmayıp ezelden lütfu ilahi ile belirlendiği düşüncesini ele alacak olursak söylenecek şey bulamayız. Doğal olarak bizim yüksek eğitim görmüş akılcılarımız o zaman diyeceklerdir: “Bütün bunlar doğru değildir ve yersiz korku uyandırmak için uydurulmuş şeylerdir sadece; tam tersine her zaman ilerlemeli ve adım adım daha büyük bir mükemmeliyete doğru ulaşmak için hiç aralıksız çalışıp çabalamalıyız.” Ne yazık ki daha erken başlamadık, çünkü o zaman oraya şimdiden ulaşmış olurduk.  </p>
			<p class="paragraf">Fakat bu tür ifadeler karşısındaki şaşkınlığımız, Vanini’nin, kazığa geçirilip yakılmış olan günahkâr bir sapkının sesine kulak verdiğimizde daha da artmaktadır: <span class="CharOverride-4">Si nollet Deus pessimas ac nefarias in orbe vigere actiones, procul dubio uno nutu extra mundi limites omnia flagitia exterminaret profligaretque: quis enim nostrum divinae potest resistere voluntati? quomodo invito Deo patrantur scelera, si in actu quoque peccandi scelestis vires subministrat</span>?<span class="CharOverride-4"> Ad haec, si contra Dei voluntatem homo labitur, Deus erit inferior hamine, qui ei adversatur, et praevalet. Hinc deducunt, Deus ita desiderat hunc mundum qualis est, si meliorem vellet, meliorem haberet.</span><span class="dipp"><a href="#footnote-225-63" id="footnote-225-63-backlink">63</a></span> (<span class="CharOverride-4">Amphitheatrum</span> <span class="CharOverride-4">mundi</span>, exercit. 16, s. 104). Daha önce s. 103’te de şunları söyler: <span class="CharOverride-4">Si Deus vult peccata, igitur facti: si non vult, tamen committuntur; erit ergo dicendus improvidus, vel impotens, vel crudelis, cum voti sui compos fieri aut nesciat, aut nequeat, aut negligat</span>.<span class="dipp"><a href="#footnote-225-64" id="footnote-225-64-backlink">64</a></span> Aynı zamanda günümüzde dahi özgür irade safsatasına neden <span class="CharOverride-4">mordicus</span><span class="dipp"><a href="#footnote-225-65" id="footnote-225-65-backlink">65</a></span> sıkı sıkıya bağlı olunduğu açıktır, her ne kadar Hobbes’tan bana kadar bütün ciddi ve dürüst düşünürler bunu, ödül kazanmış olan denemem “İrade Özgürlüğü Üzerine”de görüldüğü üzere, saçma diye reddetmişlerse de. Vanini’yi kazığa geçirip yakmak çürütmekten kesinlikle daha kolaydı. İlki önce dili kesilip çıkarıldıktan sonra tercih edildi; sonuncusu buna teşebbüs etmeyi göze alabilecek herkese hâlâ açıktır, ancak bu sığ laf kalabalığıyla değil akıl ve düşünce ile ciddi bir şekilde yapılmalıdır.  </p>
			<p class="paragraf">Augustinus’un günahkârların sayıca muazzam derecede çok, ebedi saadeti hak edenlerinse fevkalade az olduğu yolundaki görüşü özünde doğrudur. Bu da yine Brahman dininde ve Budacılıkta karşılaşılan bir şeydir, ancak burada ruhgöçü öğretisine bağlı olarak savunulduğu için kimseyi kızdırıp küstürmez. Çünkü gerçekten çok küçük bir azınlık Brahman dininde <span class="CharOverride-4">nihai kurtuluş</span>a, Budacılıkta <span class="CharOverride-4">Nirvana</span>ya (her ikisi de bizim ebedi saadetimizin<span class="dipp"><a href="#footnote-225-66" id="footnote-225-66-backlink">66</a></span> muadilidir) erişir. Ancak bunlar ayrıcalıklı azınlık değildir, bilakis dünyaya daha önceki hayatlarında yaptıkları erdemli işlerin toplamıyla birlikte gelmişlerdir ve şimdi aynı yolu yürümeyi sürdürmektedirler. Ne var ki geri kalanların tümü ateş ve kükürtten mürekkep biteviye yanan çukurlara atılmaz, sadece hal ve vaziyetlerine uygun düşen dünyalara gönderilirler. Dolayısıyla kurtuluşa erişememiş olan bütün bu geri kalanlar şimdi nerede ve ne durumdadır diye bu dinlerin muallimlerine soran birisi aşağıdaki cevabı alacaktır: “Kendine bak, onları orada göreceksin, bu onların oyun sahnesi, bu <span class="CharOverride-4">Samsara</span>, yani arzunun, ölümün, ıstırabın, ihtiyarlığın, hastalığın ve ölümün dünyası.” Buna karşılık eğer Augustinus’un söz konusu dogmasını, bizim felsefemizin gösterdiği doğrultuda yorumlamak için, sadece <span class="CharOverride-4">sensu allegorico</span>, yani çok küçük bir seçilmiş azınlık ve çok büyük bir lanetlenmişler kalabalığı [<span class="CharOverride-4">massa damnata</span>] olarak anlayacak olursak o zaman kesinlikle ancak küçük bir azınlığın iradeyi yadsıma ve dolayısıyla bu dünyadan kurtulma aşamasına eriştiği (nitekim Budacılardan çok küçük bir azınlık <span class="CharOverride-4">Nirvana</span>ya erişir) hakikatiyle bağdaşır. Öte yandan bu dogmanın ebedi lanet olarak kabul ettiği şey şu bizim dünyamızdan başkası değildir; burası bütün bu geri kalanların [sürgüne] gönderildiği yerdir. Burası gerçekten yeterince kötüdür; burası arınma yeridir; burası cehennemdir ve burada iblislere gerek yoktur. Bir düşününün insanların zaman zaman kendi hemcinslerinin başlarına getirdikleri felaketleri: ne dayanılmaz acı ve ıstıraplarla biri diğerine nasıl da ölümüne işkence eder, iblisler daha fazla ne yapabilirlerdi? Bunu kendinize sorun. Tuttukları yoldan dönmeyip yaşama iradesinin olumlanmasında ısrar edenler de bu dünyada ebediyen kalacaklardır.  </p>
			<p class="paragraf">Fakat bir Asyalı çıkıp da Avrupa’nın ne olduğunu soracak olsaydı ona bir cevap olarak dünyanın bu parçasının baştan başa, bir insanın doğumunun onun mutlak başlangıcı olduğu ve onun yokluktan geldiği yolundaki duyulmamış ve inanılmaz bir düşüncenin hükümranlığı altında olduğunu söylemem gerekirdi.   </p>
			<p class="paragraf">Özünde ve bu iki dinin mitologyalarından bağımsız olarak ele alındığında Buda’nın <span class="CharOverride-4">Samsara</span>sı ve <span class="CharOverride-4">Nirvana</span>sı, Augustinus’un dünyayı böldüğü iki <span class="CharOverride-4">civitate</span>yle, yani <span class="CharOverride-4">De civitate dei</span>’nin kitaplarında, özellikle lib. XlV, c. 4 et ultim.; lib. XV, c. 1 ve 21; lib. XVIII <span class="CharOverride-4">in fine</span>; lib. XXI, c. 1’de kendisinin tasvir ettiği üzere, <span class="CharOverride-4">civitas terrena</span> ve <span class="CharOverride-4">civitas coelestis</span><span class="dipp"><a href="#footnote-225-67" id="footnote-225-67-backlink">67</a></span> ile aynıdır.  </p>
			<p class="paragraf">Hıristiyanlıkta <span class="CharOverride-4">şeytan</span> bütünüyle saf–iyilik ve saf–bilgelik olan Kadiri Mutlak Tanrı’nın karşı kutbu olarak fevkalade zorunlu bir kişiliktir; çünkü böyle bir Tanrı karşısında dünyadaki baskın, sayısız, hesapsız kötülüklerin, bütün bunlardan sorumlu tutulabilecek bir şeytan olmadıkça, nasıl ortaya çıkabileceğini anlamak mümkün değildir. Dolayısıyla akılcılar onu ortadan kaldırdığı için öbür yanda ortaya çıkan sakınca, akidenin sadık ve sağlam takipçileri tarafından öngörülmesi gerektiği ve öngörüldüğü üzere, kendisini gittikçe daha fazla hissettirmiştir. Çünkü yapının kalanını tehlikeye atmaksızın bir sütunu yerinden oynatmanız mümkün değildir. Ayrıca bu başka yollardan tahkik edilen şeyi, yani Yehova’nın Ahura Mazda’nın, Seytan’ın da ondan koparılamayacak olan Ehrimen’in bir başka adı olduğunu teyit eder; fakat Ahura Mazda da bizatihi İndra’nın bir başka adıdır.   </p>
			<p class="paragraf">Hıristiyanlık saf bir <span class="CharOverride-4">öğreti</span>ye sahip olmamanın kendine özgü sıkıntı ve sakıncasını aynı durumda olan başka dinlerle paylaşır. Hıristiyanlık özü itibariyle ve öncelikle <span class="CharOverride-4">bir anlatı veya bir tarih</span>, bir olaylar dizisi, kişilere ait olgular, eylemler ve ıstıraplar bütünüdür. Ve bizatihi bu tarih dogmayı oluşturur, ona inanmak da kurtuluşa götürür. Diğer dinlerde, özellikle Budacılıkta, elbette kurucuların hayatları içinde tarihsel bir tamamlayıcı öğe bulunur; ne var ki bu bizzat dogmanın bir parçası değildir, sadece ona eşlik eder. Sözgelimi <span class="CharOverride-4">Lalitavistara</span>’yı,<span class="dipp"><a href="#footnote-225-68" id="footnote-225-68-backlink">68</a></span> <span class="CharOverride-4">Sakya Muni</span>’nin, şimdiki dünya–çevriminin Buda’sının, hayat hikâyesini içerdiği kadarıyla İncil ile karşılaştırabiliriz. Fakat bu dogmadan, dolayısıyla Budacılığın kendisinden tamamen ayrı ve bağımsız bir şey olarak kalır, nasıl ki daha önceki Budaların yaşamları tamamen farklı idiyse ve geleceğin Budalarının yaşamları da farklı olacaksa. Burada dogma hiçbir surette kurucunun yaşamıyla gelişmemiş ve münferit kişilerin ve olguların üzerine oturtulmamıştır; burada dogma evrensel bir niteliğe sahiptir ve aynı derecede bütün zamanlar için geçerlidir. Dolayısıyla <span class="CharOverride-4">Lalitavistara</span> Hıristiyanların anladıkları anlamda bir İncil, bir kurtuluş olgusunun müjdeli-sevindirici haberleri değil, fakat herkesin kendisini nasıl kurtarabileceğinin yolunu göstermiş kimsenin hayat hikâyesidir. Çinlileri misyonerlerle hikâye anlatıcıları diye alay etmeye sevk eden şey Hıristiyanlığın işte bu tarihsel doğasıdır.   </p>
			<p class="paragraf">Hıristiyanlığın bu çerçeve içerisinde zikredilmesi gereken ve izah edilemeyecek bir diğer temel kusuru–ki hazin sonuçları her gün kendisini göstermektedir–insanı, her şeye karşın özünde mensup olduğu, <span class="CharOverride-4">hayvanlar âlemi</span>nden en gayritabii biçimde koparmış olmasıdır. Hıristiyanlık insanı kendi başına kabul etmeye çalışır ve hayvanları kesin biçimde eşya olarak görür; halbuki Brahman dini ve Budacılık hakikate bağlı kalarak insanın genel olarak tabiatın bütünüyle, özel olarak hayvanlarla açık akrabalığını kabul eder ve onu ruhgöçü öğretisi ve diğer yollardan hayvan dünyasıyla yakından bağlantılı olarak gösterir. Brahman dini ve Budacılıkta hayvanların genel olarak oynadığı önemli rol, <span class="CharOverride-4">Yahudi </span>[<span class="CharOverride-4">leşmiş</span>]<span class="CharOverride-4"> Hıristiyanlık</span>ta bir hiç ölçüsüne indirgenmiş konumlarıyla karşılaştırıldığında, her ne kadar Avrupa’da bizler böyle bir saçmalığa alışmış olsak da, mükemmeliyet bakımından<span class="dipp"><a href="#footnote-225-69" id="footnote-225-69-backlink">69</a></span> bu sonuncuyu mahkûm eder. Bu temel kusuru önemsizmiş gibi göstermek için iğrenç olduğu kadar arsız da olan ve zaten <span class="CharOverride-4">Ahlakın İki Temel Meselesi</span>, “Ahlakın Temeli” s. 19 (7)’de kıyasıya eleştirmiş olduğum bir hileli yola tevessül ederiz; ama aslında böylelikle onu daha da büyütüp içinden çıkılmaz hale getirmekten başka bir şey yapmış olmayız. Sözünü ettiğim yeme, içme, gebelik, ölüm, ölü beden ve benzeri gibi hayvanların bizimle ortak olarak sahip oldukları ve sair her şeyden fazla bizim doğamızla onlarınki arasındaki özdeşliği gösteren bütün doğal işlevleri [ve durumları] insan söz konusu olduğunda tamamen farklı tabirlerle anlatma kandırmacasıdır. Bu kesinlikle alçak ve iğrenç bir oyundur.   </p>
			<p class="paragraf">Şimdi az önce sözü edilen temel kusur yoktan yaratmanın bir sonucudur; buna göre Yaratıcı (Tekvin, 1 ve 9) bütün hayvanları, bunlar sanki safi birer eşyaymışçasına ve onlara düzgün bir şekilde davranılmasına ilişkin herhangi bir tavsiyede bulunulmaksızın insana teslim eder, oysa köpeğini satan birisinin bile yetiştirdiği hayvandan ayrılırken eklemeyi unutmayacağı şeyler vardır. Yaratıcı, onlar üzerinde <span class="CharOverride-4">hüküm</span> sürebilsin ve dolayısıyla onlara dilediklerini yapabilsinler diye hayvanları insanın emrine teslim eder; ardından ikinci bölümde insanı, gelecekte taşıyacağı isimleri hayvanlara vermekle görevlendirerek, ilk hayvanbilim profesörü olarak seçer. Bu da yine hayvanların bütünüyle insana bağımlılığının, yani hiçbir hakka sahip olmaksızın varoluşlarının bir simgesinden başka bir şey değildir. Kutsal Ganga! Irkımızın anası! Bu tür hikâyeler benim üzerimde Yahudi ziftinin ve <span class="CharOverride-4">foetor Judaieus</span>un<span class="dipp"><a href="#footnote-225-70" id="footnote-225-70-backlink">70</a></span> bıraktığına benzer bir etki bırakır.   </p>
			<p class="paragraf">Buradaki kusur hayvanları insanın kullanımı için imal edilmiş bir eşya olarak gören Yahudi görüşünden kaynaklanmaktadır. Fakat ne yazık ki Hıristiyanlığa geçtiği için bunun sonuçları bugün bile hissedilmektedir. Tam bu sebepten ötürü bu dinin en mükemmel ahlaka sahip olduğuna inanmaktan vazgeçmeliyiz. Buyruklarını insanlarla sınırlayıp bütün hayvan dünyasını her türlü haktan mahrum bıraktığı için o gerçekten ciddi ve tek bir kusurla maluldür. Bu yüzden çoğu zaman hayvanlardan daha da vahşi olan kaba ve duyarsız kalabalıklardan onları korumak için dinin yerini kolluk gücü almalıdır; ve bu yeterli olmadığı için hayvanları koruma cemiyetleri bugün bütün Avrupa’da ve Amerika’da hızla yayılmaktadır. Buna karşılık <span class="CharOverride-4">sünnetsiz</span> Asya’da böyle bir koruma dünyadaki en lüzumsuz şey olacaktır;  çünkü orada din hayvanlara yeterli korumayı sağlar ve hatta onların yararına yapılacak hayırseverlikleri teşvik eder.   </p>
			<p class="paragraf">Sözgelimi bunun meyveleri Surat’taki büyük hayvan hastanelerinde görülür. Hıristiyanlar, Müslümanlar ve hatta Yahudiler hasta hayvanlarını buraya gönderebilirler. Ne var ki başarılı bir şekilde tedavi edilip iyileştikten sonra bu insanlar gayet haklı olarak hayvanların buradan tekrar alınmasına izin vermezler. Benzer şekilde her ne zaman bir Brahman ya da Budacının başına iyi bir şey gelse bir <span class="CharOverride-4">Te Deum</span> duası söylemek için koşmaz, bunun yerine pazaryerine gider, şehir kapılarında kafeslerini açıp azat etmek için kuş satın alır. Bütün dinlerin mensuplarının birbirleriyle karşılaştıkları Astrakhan’da bunları gözlemlemek için pek çok fırsat çıkar; ve onlar benzer türde yüzlerce şey yaparlar. Öbür tarafta bir de bizim Hıristiyan ayaktakımının hayvanlara karşı davranışlarında takındıkları iğrenç, korkunç ve acımasız habisliğe bakın, onları sebepsiz amaçsız öldürürken gülerler, sakatlayıp işkence ederler, sayelerinde ekmek paralarını kazandıkları yaşlı atları, kamçıların altında dayanamayıp sonunda yere yığılıncaya kadar, cılız kemiklerinin içindeki son damla iliği kurutuncaya dek çalıştırırlar. Gerçekten insanların bu yeryüzünün iblisleri, hayvanların da işkence gören ruhları oldukları söylenebilir. Bunlar Cennet Bahçesine kurulmuş sahnenin sonuçlarıdır. Bu ayaktakımı ancak cebirle ya da dinle dizginlenebilir; fakat burada Hıristiyanlık bizi yüzüstü ve utanç içinde bırakmaktadır.   </p>
			<p class="paragraf">Güvenilir bir kaynaktan işitmiştim, bir cemiyet hayvanların insanların vahşilik ve gaddarlıklarına karşı korunması için vaaz talebinde bulunması üzerine bir Protestan din adamı şu cevabı vermiş: dünyadaki en büyük iyi niyet ve en iyi iradeyle bile bu konuda bir şey yapamam, çünkü bu konuda din bana hiçbir destek sunmuyor. Adam dürüst ve haklıydı. 27 Kasım 1852 tarihli bir genelgede Münih’te hayvanlara sağladığı koruma nedeniyle övgüye değer bir cemiyetse, gayet iyi niyetle, Kitabı Mukaddes’ten “hayvanlara saygıyı buyuran düsturları” iktibas etmeye çalışmış ve şunları zikretmiştir: Meseller, 12:10; Vaiz 7: 24; Mezmurlar 147: 9; 104: 14; Eyüp 38:41; Matta 10: 29. Fakat bu, bizim sayfaları açıp bakmayacağımıza güvenen sofuca bir hilekarlıktan başka bir şey değil; ilk sırada zikredilen pek iyi bilinen pasaj, her ne kadar zayıfsa da, konuyla ilgili bir şeyler söyler. Diğerleri, doğru, hayvanlardan söz eder, ama onlara saygıdan değil. Bu ilk pasaj ne söylüyor? “Doğru kişi hayvanının hayatını gözetir.” “Hayatı gözetir!” Ne ifade ama? Günahkâr ya da suçlu birine karşı merhametli, fakat çoğu kez efendisinin sayesinde ekmeğini kazandığı ve karşılığında da samandan başka bir şey görmeyen günahsız sadık bir hayvana karşı değil. Gerçekten merhametli!   </p>
			<p class="paragraf">Hayvanlara merhamet değil, adalet borçluyuz, ve bu borç Avrupa’da çoğu kez ödenmeden kalan bir borçtur; çünkü burada, “hayvan özü itibariyle insanla aynıdır,” gibi açık ve basit hakikat, iğrenç ve itici bir paradoks haline gelmiştir ve bu <span class="CharOverride-4">foetor Judaieus</span>un bu kıtanın her bir köşesine işlemesi sayesinde olmuştur.<span class="dipp"><a href="#footnote-225-71" id="footnote-225-71-backlink">71</a></span> Bu yüzden hayvanların korunması kolluk güçlerine ve bu amaçla kurulmuş olan cemiyetlere kalmaktadır, fakat ağızları dilleri olmayan ve yüzlerce vahşet tablosundan zar zor birinin günışığına çıktığı, ayaktakımının bu yaygın vahşiliğine karşı, özellikle cezalar da çok hafif olduğu için, bunların elinden çok az şey gelmektedir. İngiltere’de kırbaçlama yakınlarda telaffuz edilebilmiştir ve bu ceza bana gayet uygun bir cezalandırma yöntemi olarak görünmektedir. Ancak insan ve hayvanın asli doğalarının özdeşliğini kabul etmek yerine insanı özel hayvan kategorisi içine dâhil eden ya da insanla şempanze ve orangutan arasındaki büyük benzerliği gözler önüne sermeye çalışan dürüst ve aklı başında meslektaşlarıyla öfkeli bir tartışmaya girişecek kadar bağnaz ve dar kafalı olan bilginler ve hatta hayvanbilimciler varken kitlelerden ne umabiliriz?   </p>
			<p class="paragraf">Fakat sofu Jung StilIing bağnazlık derecesine varan Hıristiyan kafa yapısıyla <span class="CharOverride-4">Scenen aus dem Geisterreich</span>, c. II, Bl. 1, s. 15’te aşağıdaki karşılaştırmayı delil gösterdiğinde gerçekten tiksindiricidir: “Tıpkı ışığı yoğunlaştıran bir cam parçasının odağına tutup da cerahat benzeri kanı ıslık sesi çıkararak akkor sıcaklıkta kaynarken büyük bir bahçe örümceği nasıl kuruyup büzülürse, iskelet de birdenbire büzülerek bir cücenin tarifi imkânsız derecede iğrenç biçimine büründü.” Demek ki bu Tanrı adamı böylesine iğrenç bir alçaklığı işlemiş ya da soğukkanlılıkla seyretmiş, ki bu durumda bu da aynı kapıya çıkar. Aslında bunda öylesine ufak ve zararsız bir kötülük görüyor olmalı ki hiçbir sakınca görmeden ve tam bir serinkanlılıkla onu bize anlatabilmektedir. Bunlar Tekvin kitabının ve genel olarak tabiata Yahudilere özgü bütün bir bakış tarzının sonuçlarıdır. Buna karşılık Hindular ve Budacılarda geçerli olan anlayış <span class="CharOverride-4">Mahavakya</span> (büyük söz) “tat tvam asi”dir (bu sensin!) ve davranışlarımızda bir kılavuz olarak onun iç doğasıyla bizimkinin özdeşliğini gözümüzün önünde bulundurabilmemiz için her hayvan için her zaman dile getirilmelidir. Bütün ahlak sistemlerinin en mükemmeliymiş! Alın onu ne haliniz varsa görün.   </p>
			<p class="paragraf">Göttingen’de öğrenciyken Blumenbach fizyoloji derslerinde bize gayet ciddi bir eda ile teşrih masasındaki dehşet saatlerinden söz eder ve bunun ne kadar zalimce ve sarsıcı bir şey olduğunu anlatırdı. Bu yüzden buna nadiren ve ancak bize doğrudan faydası olan çok önemli araştırmalarda başvurulması gerektiğini söylerdi. Fakat o zaman da bütün tıp öğrencilerine davetiye gönderildikten sonra büyük ders salonlarında ve mümkün olduğu ölçüde herkese açık olarak yapılmalıdır, ta ki bu bilim sunağında gaddarca kurban edilmiş canlıdan mümkün olan en büyük fayda sağlanabilsin. Ne var ki şimdilerde her şarlatan hekim işkence odasında, çözümü kitaplarda çoktan yer almış olan, fakat açıp bakamayacak kadar tembel ve cahil olduğu sorunları çözmek için hayvanlara en gaddarca işkenceleri yapmaya kendisini ehil ve yetkili saymaktadır. Hekimlerimiz artık klasik bir eğitim almıyor, oysa geçmişte böyle değildi, neticede böyle bir eğitim onlara belli bir insanlık ve soyluluk ruhu aşılıyordu. Oysa günümüzde mümkün olduğunca çabuk üniversitenin yolunu tutmaktalar, oradan da kısa yoldan hekim olmayı öğrenmek ve sonra da dünyada hoşça vakit geçirmek istiyorlar.  </p>
			<p class="paragraf">Burada anlaşılan taklit edilecek modeli Fransız biyologlar koyuyor, Almanlar da, salt teorik ve çoğu kez boş ve beyhude soruları çözmek için, çoğunlukla büyük sayıda, masum hayvana en acımasız eziyet ve işkenceleri yapmada onlarla boy ölçüşüyor. Şimdi bunu beni bilhassa tiksindirip bezdirmiş olan birkaç örnekle aydınlığa kavuşturmaya çalışacağım; bunlar hiçbir surette münferit vaka değildir, benzer türde yüzlerce örnek sayılabilir. Marburg’tan Profesör Ludwig Fick <span class="CharOverride-4">Über die Ursaehen der Knoehenformen</span> (1857) isimli kitabında göz çukurlarını kemiklerin doldurduğunu gözlemleyip varsayımının doğruluğunu saptayabilmek için hayata gözlerini yeni açmış hayvanların göz bebeklerini çıkardığını anlatmaktadır! (Bkz. 24 Ekim 1857 tarihli <span class="CharOverride-4">Central Blatt</span>).  </p>
			<p class="paragraf">Nuremberg’te Baron von Bibra tarafından işlenmiş ve anlaşılmaz bir saflık örneğiyle <span class="CharOverride-4">Vergleichende Untersuchungen über das Gehirn des Menschen und der Wirbelthiere</span>’sinde (Mannheim, 1854, s. 131 vd.) <span class="CharOverride-4">tanquam re bene gesta</span><span class="dipp"><a href="#footnote-225-72" id="footnote-225-72-backlink">72</a></span> kamuoyuna duyurulmuş olan gaddarlık da özellikle zikredilmeye değer bir örnektir. Baron açlıktan ölüm halinde beynin kimyasal bileşenlerinin orantısında bir değişiklik olup olmadığı konusunda yararsız ve lüzumsuz bir araştırma yapmak için bilerek ve isteyerek iki tavşanı <span class="CharOverride-4">açlıktan ölüme</span> terk etmiştir! Bilim yararına, <span class="CharOverride-4">n’est-ce-pas</span>?<span class="dipp"><a href="#footnote-225-73" id="footnote-225-73-backlink">73</a></span> Önce insan sonra kimyager oldukları bu neşterli ve potalı beylerin aklına hiç gelmez mi? Zararsız hayvanları analarının koynundan alıp yavaş yavaş ve acı içerisinde açlıktan ölümü tatmaları için kilit altına kapattıklarında huzur içinde nasıl uyuyabiliyorlar acaba? Uykularında kâbus görmezler mi? Ve bu Bavyera’da olmuyor mu? Orada Prens Adalbert’in himayesinde seçkin ve övgüye değer şansölye Perner, bütün Almanya’yı zalimlik ve vahşiliğe karşı hayvanları savunmasıyla parlak bir örnek olarak göstermemiş miydi? Münih’te faaliyet gösteren fevkalade yararlı cemiyetle yakın ilişki içinde olan bir dernek yok mu Nuremberg’de? Bibra’nın gaddarca hareketi önlenemediyse eğer, cezalandırılmadan bırakıldı mı?   </p>
			<p class="paragraf">Her halükârda kitaplardan hâlâ Bibra’nın öğreneceği kadar öğreneceği olan herkes, nihai cevapları gaddarlık yoluyla<span class="dipp"><a href="#footnote-225-74" id="footnote-225-74-backlink">74</a></span> zorla almanın bilgisini genişletmek için doğaya işkence etmekten, muhtemelen uzun süreden beri bilinen sırlarını zorla söyletmekten farksız olduğunu unutmasın. Böyle bir bilgi için, zavallı çaresiz hayvanlara ölümüne işkence etmek zorunda kalmadan, başka birçok günahsız zararsız yol ve imkân mevcuttur. Zavallı zararsız tavşan ne yapmıştır da yakalanıp açlıktan acı ve işkence içinde yavaş yavaş ölmeye terk edilerek kurban edilmiştir? Araştırma konusu yapılan meseleyle ilgili kitaplarda bulunabilecek her şeyi daha önceden öğrenip anlamayan hiç kimse teşrih masasında yaptıklarını meşrulaştıracak veya mazur gösterecek bir şey bulamaz.   </p>
			<p class="paragraf">Avrupa’da doğayla, ama her halükârda hayvanlarla ilgili Yahudi fikriyatının ve bakış açısının sonunun yaklaştığı ve <span class="CharOverride-4">gerek bizde gerekse hayvanlarda yaşayan ezeli-ebedi özün</span> bu haliyle tanınmasının ve onlara saygıyla ve özenle davranılmasının zamanının geldiği, hatta geçtiği aşikârdır. Bunu aklınızdan çıkarmayın ve unutmayın ki bunun şaka kaldırabilir bir yanı yoktur ve bütün Avrupa’yı sinagoglarla donatacak olsaydınız bile tek bir söz geri alınmayacaktır. Bütün temel özellikler bakımından <span class="CharOverride-4">hayvan</span>ın bizimle mutlak olarak aynı olduğunu, farkın irade olan özde ya da cevherde değil, sadece arazda, yani zekâda aranması gerektiğini görmemek için bir insanın her türlü duyu ve algıdan yoksun olması ya da <span class="CharOverride-4">foetor Judaieus</span> ile bütünüyle bayılıp kendinden geçmiş olması gerekir. Dünya bir makine parçası, hayvanlar da bizim kullanımımız için üretilmiş eşya değildir. Bu tür görüşler özü itibariyle birbirinden çok da farklı olma yan sinagoglara ve felsefe derslerinin verildiği sınıflara bırakılmalıdır. Buna karşılık yukarıdaki bilgi bize hayvanlara karşı doğru hareket tarzının ilke yahut kuralını sunar. Bağnazlara, gayretkeşlere ve papazlara burada buna karşı çok fazla konuşmamalarını tavsiye ederim, çünkü bu kez sadece <span class="CharOverride-4">hakikat</span> değil <span class="CharOverride-4">ahlak</span> da bizim yanımızda.<span class="dipp"><a href="#footnote-225-75" id="footnote-225-75-backlink">75</a></span>  </p>
			<p class="paragraf"><span class="CharOverride-4">Demiryollarının en büyük faydası</span> milyonlarca yük beygirinin çileli bir hayattan kurtulmuş olmasıdır.   </p>
			<p class="paragraf">Kuzeye doğru çekilmiş ve bu yüzden derisinin rengi beyazlamış olan insanın, her ne kadar İngiltere’de de vejetaryenler var ise de, hayvani gıdaya ihtiyaç duyduğu ne yazık ki doğrudur. Fakat yediğimiz hayvanların ölümü kloroformla bayıltmak suretiyle ve ölümcül noktadan en hızlı ve keskin darbeyle olabildiğince acısız gerçekleştirilmelidir. Bunu Eski Ahit’in ifade ettiği gibi, “doğru insanın hayvanının hayatını gözetmesi”nden dolayı değil, fakat bizim içimizde yaşadığı gibi bütün hayvanlarda da yaşayan ezeli ebedi öze mecburi vazifemizden dolayı yapmalıyız. Boğazlanacak bütün hayvanlar önce kloroformla bayıltılmalıdır; takip edilecek soylu yol budur ve insanlık için bir onurdur. Burada Batının yüksek bilimsel bilgisiyle Doğunun yüksek ahlakı kol kola yürüyecektir, çünkü Brahman dini ve Budacılık düsturlarını “kişinin komşusu”yla sınırlandırmaz, “bütün canlı varlıkları” da koruması altına alır.   </p>
			<p class="paragraf">Her türlü Yahudi mitolojisine ve papazların korkutup yıldırmalarına rağmen aklını yitirmemiş ve <span class="CharOverride-4">foetor Judaieus</span>la sersemlememiş herkese kendiliğinden aşikâr olan doğrudan ve kati hakikat Avrupa’da dahi önünde sonunda kabul edilecek ve daha fazla örtbas edilemeyecektir. Sözünü ettiğim hayvanların <span class="CharOverride-4">bütün temel yönler bakımından bizimle aynı olduğu</span> ve farkın sadece zekâ, yani beyin etkinlik derecesinde yattığı, bu sonuncusunun da çeşitli hayvan türleri arasında büyük farklılık gösterdiği hakikatidir. Bu şekilde hayvanlara karşı daha insanca bir yaklaşıma tanık olacağız. Çünkü ancak bu basit ve su götürmez yüce hakikat kitlelere ulaştıktan sonra hayvanlar haksız hukuksuz yaratıklar olarak görülmekten ve böylece her menfur alçaklığın habis hevesine ve zalimliğine terk edilmekten kurtulacaktır; ancak o zaman her şarlatan hekimin, günümüzde tanık olduğumuz gibi, cehaletin verdiği cüretle ve sayısız hayvana en korkunç işkencelerle, her tuhaf ve acayip gelgeç hevesinin keyfi tecrübesine tabi tutulmasının önüne geçilecektir. Kuşkusuz şimdilerde hayvanların çoğu durumda <span class="CharOverride-4">kloroformla bayıltıldıkları</span> ve böylece teşrih esnasında acıdan kurtarıldıkları, ardından da süratle öldürüldükleri teslim edilmelidir. Ne var ki bu yöntem sinir sistemi ve duyarlığının etkinliğiyle ilgili olarak gerçekleştirilen ve şimdilerde çok yaygın olan anatomi çalışmalarında, gözlemlenecek şeyin bizatihi kendisi böyle bir durumda durdurulacağı için, zorunlu olarak terk edilmektedir. Ne yazık ki teşrih için en sık alınan hayvan ahlaken bütün hayvanların en soylusu ve ayrıca yüksek derecede gelişmiş sinir sistemi nedeniyle acıya en fazla duyarlı hale gelmiş olanı, yani köpektir.<span class="dipp"><a href="#footnote-225-76" id="footnote-225-76-backlink">76</a></span>   </p>
			<p class="paragraf">Avrupa’da hayvanlara karşı vicdansız–insafsız davranışların önüne mutlaka geçilmelidir. Hayvan dünyasına Yahudi bakış açısı gayriahlakiliği nedeniyle Avrupa’dan sürülüp çıkarılmalıdır. Bizim ve hayvanların her türlü niyet ve amaçlara karşın mutlak olarak aynı olduğumuzdan daha aşikâr ne olabilir? Bunu kabulden sarfınazar etmek için bir kimsenin her türlü duyu ve algıdan yoksun olması ya da <span class="CharOverride-4">görmek istemiyor</span> olması gerekir, çünkü onun için bahşiş hakikatten daha makbuldür.   </p>
			<div>
				<div>
					<p class="dipnot"><a href="#footnote-225-59-backlink" id="footnote-225-59">59</a>	[: Gr. agape: “kardeşçe sevgi”. Tabir için bkz. G. T. Bettany, <span class="CharOverride-4">Dünya Dinleri Ansiklopedisi</span>, (Say Yayınları, 2006) s. 722.]</p>
				</div>
				<div>
					<p class="dipnot"><a href="#footnote-225-60-backlink" id="footnote-225-60">60</a>	[: Kişinin cennet veya cehenneme gideceğinin doğumundan önce tayin ve takdiri.]</p>
				</div>
				<div>
					<p class="dipnot"><a href="#footnote-225-61-backlink" id="footnote-225-61">61</a>	Bkz. Wiggers,<span class="CharOverride-4"> Augustinismus und Pelagianismus</span>, s. 335.</p>
				</div>
				<div>
					<p class="dipnot"><a href="#footnote-225-62-backlink" id="footnote-225-62">62</a>	[: Asli mükemmeliyet haline.]</p>
				</div>
				<div>
					<p class="dipnot"><a href="#footnote-225-63-backlink" id="footnote-225-63">63</a>	[: Eğer Tanrı en kötü ve en bayağı şeylerin dünyaya musallat olma sını istememiş olsaydı hiç kuşkusuz elini kaldırır, bütün bu alçak ve iğrenç şeylerin tümünü dünyanın sınırlarından sürüp çıkarırdı; çünkü hangimiz Tanrısal iradeye karşı koyabiliriz? Bir günah işlen diğinde mücrimlere onu işleyecek gücü veriyorsa eğer, suçların Tanrı’nın iradesine karşı işleneceğini nasıl varsayabiliriz? Ama eğer bir kimse Tanrı’nın iradesi olmadan bir kusur işleyebiliyorsa o zaman Tanrı kendisine karşı gelen ve bunu işleyecek güce sahip olan insandan daha zayıftır. Buradan anlaşılır ki Tanrı dünyayı var olduğu şekliyle istemiştir, çünkü eğer daha iyi bir dünya istemiş olsaydı daha iyisine sahip olurdu.]</p>
				</div>
				<div>
					<p class="dipnot"><a href="#footnote-225-64-backlink" id="footnote-225-64">64</a>	[: Eğer Tanrı günahları istiyorsa, onları işleyen odur; yok eğer günahları dilemiyorsa onlar yine de işlenmektedir. Dolayısıyla onun ya öngörüsüz, ya iktidarsız, ya da zalim olduğunu söylemek gerekir. Çünkü o hükmünü ne nasıl icra edeceğini biliyor, ne onu icra edebiliyor, ne de buna aldırış ediyor. (Çeviriler E. F. J. Pay ne’ye aittir.)]</p>
				</div>
				<div>
					<p class="dipnot"><a href="#footnote-225-65-backlink" id="footnote-225-65">65</a>	[:<span class="CharOverride-4"> mordicus tenere</span>: çılgınca, kuvvetle ve azimle tutmak, bırakma mak.]</p>
				</div>
				<div>
					<p class="dipnot"><a href="#footnote-225-66-backlink" id="footnote-225-66">66</a>	[: <span class="CharOverride-4">ewigen Seligkeit:</span> L.<span class="CharOverride-4"> beatitudo (beati sunt...</span>).]</p>
				</div>
				<div>
					<p class="dipnot"><a href="#footnote-225-67-backlink" id="footnote-225-67">67</a>	[Sırasıyla: Yeryüzü Devleti ve Göksel Devlet.]</p>
				</div>
				<div>
					<p class="dipnot"><a href="#footnote-225-68-backlink" id="footnote-225-68">68</a>	[: Gautama Buda’nın efsanevi hayat hikâyesi. Özellikle Mahayana Budacılığında kutsal sayılır ve bu ekolün sanat eserlerine ilham kaynağı olmuştur.]</p>
				</div>
				<div>
					<p class="dipnot"><a href="#footnote-225-69-backlink" id="footnote-225-69">69</a>	[: Yani hangi sistemin mükemmeliyete daha yakın olduğu sorusu bakımından...]</p>
				</div>
				<div>
					<p class="dipnot"><a href="#footnote-225-70-backlink" id="footnote-225-70">70</a>	[: Yahudi kokusu.]</p>
				</div>
				<div>
					<p class="dipnot"><a href="#footnote-225-71-backlink" id="footnote-225-71">71</a>	Teşvik edici beyan ve bildirilerinde hayvanları koruma cemiyetle ri asla sonuç vermeyecek bir temellendirmeye başvurmaktadır: Buna göre hayvanlara karşı gaddarlığın, sanki insan ahlaki ödevin doğrudan konusuymuş da hayvan sadece dolaylı objesi, bizatihi bir şeymiş gibi, insanlara karşı gaddarlığa götüreceği sonucuna varılmaktadır. Yazık! (Bkz<span class="CharOverride-4">. Ahlakın İki Temel Meselesi</span>, “Ahlakın Temeli” s. 8 ve 19 (7)’de).</p>
				</div>
				<div>
					<p class="dipnot"><a href="#footnote-225-72-backlink" id="footnote-225-72">72</a>	[: Sanki matah bir şey yapmış gibi.]</p>
				</div>
				<div>
					<p class="dipnot"><a href="#footnote-225-73-backlink" id="footnote-225-73">73</a>	[: Öyle mi?]</p>
				</div>
				<div>
					<p class="dipnot"><a href="#footnote-225-74-backlink" id="footnote-225-74">74</a>	Sözgelimi beynin ağırlığının vücudun geri kalanının ağırlığına orantısıyla ilgili ayrıntılar konusunda araştırmalar yapar; halbuki bunu bulup ortaya çıkarmış olan keskin kavrayışlı Sömmering’ten bu yana, beynin ağırlığını bütün bedenin ağırlığıyla değil, fakat sinir sisteminin geri kalanının ağırlığıyla nispet içinde değerlendir memiz gerektiği genel olarak bilinir ve tartışma konusu yapılmaz. (Krş. Blumenbach,<span class="CharOverride-4"> Institutiones physiologicae</span>, edit. quart., 1821, s. 173. Bir şeyi önce öğren sonra tartışmaya katıl. Yeri gelmişken bu, cahillikleri dışında hiçbir şeyi kanıtlamayan kitaplar yazan heveskârları da içine alacak şekilde genişletilmelidir.) Açık ki bu insanların ve hayvanların beyinleriyle ilgili deneysel araştırmalara başlamazdan evvel önbilgiye sahip olmamızı gerekli kılar. Fakat zavallı hayvanları yavaş yavaş ölüme götüren işkencelere tabi tut mak bir şey öğrenmekten kuşkusuz daha kolaydır.</p>
				</div>
				<div>
					<p class="dipnot"><a href="#footnote-225-75-backlink" id="footnote-225-75">75</a>	Bunlar “doğru inancı” telkin etmek için Brahmanlara ve Budacı lara misyonerler gönderiyorlar; fakat bu insanlar Avrupa’da hay vanlara nasıl davranıldığını işittiklerinde içlerinde Avrupalılara ve onların dini öğretilerine karşı en derin nefret duygusundan başka bir şey uyanmıyor.</p>
				</div>
				<div>
					<p class="dipnot"><a href="#footnote-225-76-backlink" id="footnote-225-76">76</a>	Köpeklerin, insanın yegâne hakiki yoldaşı ve en sadık arkadaşı, Fr. Cuvier’nin söylediği gibi, insanın şimdiye dek kaydettiği en harikulade fetih olan bu hayvanların zincire vurulması üzerine birkaç söz. İnce hisli ve yüksek derecede zeki olan bu yaratık, tıpkı bir suçlu gibi, zincire vurulur ve sabahtan akşama kadar sürekli yenilenen ve hiç dinmeyen özgürlük ve hareket arzusu içinde yanıp tutuşur, öyle ki hayatı hiç bitmeyen bir işkenceye dönüşür. Böyle bir zalimlik neticesinde bu hayvan sonunda bir köpek olmaktan çıkar ve sevgisiz, vahşi, güvenilmez bir hayvana, iblis insanı görmesiyle titreyen, yaltaklanan bir yaratığa dönüşür. Neden olduğum böyle bir acıyla her zaman karşılaşmaktansa doğrusu köpeğin benden çalınmasını tercih ederim. (Benim İngiliz Lordu ve onun zincire vurulmuş köpeğiyle ilgili <span class="CharOverride-4">The Times</span>’da çıkan haber üzerine düşüncelerim için bkz. <span class="CharOverride-4">P. u. P. s.</span> 153 [bu dizi içinde “Hayatın Anlamı” başlıklı üçüncü kitabın 23. sayfasına bakınız]). Kafeslere konulmuş her türlü kuş da rezilce ve ahmakça bir gaddarlıktır. Behemehal yasaklanmalı ve burada da polis insanlığın yerini almalıdır.</p>
				</div>
			</div>
		</div>
	</body>
</html>