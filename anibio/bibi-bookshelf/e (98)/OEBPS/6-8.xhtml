<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>6-8</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:afc0d93c-b4a2-47c7-9cde-a1242ae4c7c3" name="Adept.expected.resource"/>
	</head>
	<body id="x6" xml:lang="tr-TR">
		<div>
			<p class="split">  </p>
			<p class="anabaslik" id="_idParaDest-11">ESKİ ve YENİ AHİTLER     </p>
			<p class="paragraf ParaOverride-2">Yahudiliğin temel ayırt edici özellikleri, birbiriyle yakından bağlantılı olan ve gerçek <span class="CharOverride-4">teizm</span>in şartları olarak kabul edilebilecek <span class="CharOverride-4">gerçekçilik</span> ve <span class="CharOverride-4">iyimserlik</span>tir. Çünkü bu maddi dünyayı mutlak olarak gerçek, hayatı da bize bahşedilmiş hoş bir bağış olarak görür. Buna karşılık Brahman dini ve Budacılığın temel ayırt edici özellikleri idealizm ve kötümserliktir, çünkü bunlar dünyaya ancak düşsel bir varlık atfederler ve hayatı bizim günahımızın bir sonucu olarak görürler. Bildiğimiz kadarıyla Yahudiliğin kökeni durumunda olan Zendavesta öğretisinde kötümser unsuru Ehrimen temsil eder.<span class="dipp"><a href="#footnote-225-77" id="footnote-225-77-backlink">77</a></span> Fakat Yahudilikte bu Şeytan olarak ancak ikincil bir konumdadır, ne var ki Ehrimen gibi o da yılanların, akreplerin ve bilumum haşaratın müsebbibi ve doğurucusudur. Aynı zamanda Yahudilik onu derhal iyimserlik konusundaki temel hatasını düzeltmek, yani Düşüş için kullanır; ve şimdi bu dine en aşikar ve somut hakikat için gerekli olan ve onun en doğru temel fikri diyebileceğimiz kötümser unsuru sokar; her ne kadar bu onun temeli ve mukaddemi<span class="dipp"><a href="#footnote-225-78" id="footnote-225-78-backlink">78</a></span> olarak gösterilmesi gereken şeyi varoluşun akışı içine taşırsa da.  </p>
			<p class="paragraf">Septuaginta’daki<span class="dipp"><a href="#footnote-225-79" id="footnote-225-79-backlink">79</a></span> Ezra’nın ilk kitabı Yehova’nın Ahura Mazda olduğunu çarpıcı bir şekilde doğrular, nitekim Luther’in atlamış olduğu <span><img alt="17.png" class="_idGenPageitem-12" src="image/17_fmt.jpeg"/></span>(6: 24): “Kral <span class="CharOverride-4">Kyros</span> Yeruşalim’de Rabbe bir ev yaptırmıştı, orada ona <span class="CharOverride-4">sürekli yanan ateş</span>le kurbanlar sunuluyordu.” Ayrıca Makabilerin ikinci kitabı, 1. ve 2. bölümler ve 13: 8 Yahudilerin dininin Perslerinkiyle aynı olduğunu gösterir, çünkü Nehemya’nın önderliğinde Babil esaretine götürülmüş olan Yahudilerin daha önce kutsal ateşi suyu çekilmiş bir sarnıçta gizlemiş oldukları, orada suyun altında kaldığı ve bir mucizeyle, Pers kralının büyük buyruğu sayesinde yeniden tutuşturulduğu anlatılır. Yahudiler gibi Persler de suretlere tapmayı hor görürler ve bu yüzden bu şekilde tanrılara asla takdime sunmazlardı. (Spiegel<span class="CharOverride-4">, Über die Zendreligion</span>, ayrıca Zend dini ile Yahudilik arasındaki yakın ilişkiye dikkat çeker, fakat o ilkinin sonuncudan geldiğini düşünür.) Nasıl ki Yehova Ahura Mazda’nın dönüşüm geçirmiş bir formuysa Şeytan da Ehrimen’in buna karşılık gelen dönüşmüş biçimi, yani Ahura Mazda’nın hasmı ya da karşıtıdır. (Septuaginta’nın “Ş<span class="CharOverride-4">eytan</span>” sözcüğünü kullandığı yerde Luther “<span class="CharOverride-4">hasmı</span>” tercih etmiştir, mesela bkz. I. Krallar 11: 23.) Anlaşılan Yehova’ya ibadet Hilkiya’nın yardımıyla Yeşu döneminde başlamış, diğer bir deyişle, Mecusilerden veya Zerdüştilerden alınıp Babil sürgününden dönüşte Ezra tarafından tamamlanmıştır. Çünkü Yeşu ve Hilkiya dönemine kadar ve ayrıca Süleyman peygamber döneminde [bugünkü İsrail’in güneyinde] aşikâr ki doğal din, Sabiilik, Bel, Aştarte tapımı ve diğerleri yaygındı. (Krallar’ın Yeşu ve Hilkiya ile ilgili kitaplarına bakınız.)<span class="dipp"><a href="#footnote-225-80" id="footnote-225-80-backlink">80</a></span>  </p>
			<p class="paragraf">Yeri gelmişken, Yahudiliğin Zend dinindeki kökeninin teyidi olarak Eski Ahit’e ve diğer Yahudi otoritelere göre kerubimin Yehova’nın üzerine oturtulduğu bir boğa kafasına sahip yaratıklar olduğu zikredilebilir. (Mezmurlar, 99: 1. Septuaginta’da II. Krallar 6: 2 ve 22: 11; Kitap 4, 19: 15: ” <span><img alt="16.png" class="_idGenPageitem-13" src="image/16_fmt.jpeg"/></span>)<span class="dipp"><a href="#footnote-225-81" id="footnote-225-81-backlink">81</a></span> Yarı boğa, yarı insan, ayrıca yarı aslan gibi figürler Ezekiyel’in tarifine (1 ve 10. Bölümler) çok benzer ve Persepolis’teki heykel parçaları üzerinde, ama özellikle Musul ve Nemrud’da karşılaşılan Asur heykelleri arasında bulunur. Hatta Viyana’da bile böyle bir boğa-kerubiye binen Ahura Mazda’yı gösteren oyma bir taş vardır. Bunun ayrıntıları <span class="CharOverride-4">Wiener Jahrbücher der Litteratur</span>, Eylül 1833, İran Seyahatleri Kayıtları’nda bulunmaktadır. Ayrıca J. G. Rhode <span class="CharOverride-4">Die heilige Sage des Zendvolks</span> isimli kitabında bu kökenin ayrıntılı açıklamasını sunmaktadır. Bütün bunlar Yehova’nın soy kütüğünü aydınlığa kavuşturmaktadır.  </p>
			<p class="paragraf">Buna karşılık Yeni Ahit, ahlakı çilecilik noktasına götüren baskın Hint ahlak anlayışıyla, kötümserliği ve <span class="CharOverride-4">avatara</span>sıyla<span class="dipp"><a href="#footnote-225-82" id="footnote-225-82-backlink">82</a></span> da doğrulandığı üzere bir ölçüde Hint kökenli olmalıdır. Tam bunlar sayesinde Eski Ahit’e keskin biçimde ve taban tabana zıttır, dolayısıyla bu ikisini birbirine bağlayabilecek bir bağı ancak Düşüş hikâyesi sunacaktır. Çünkü bu Hint öğretisi Vaat Edilmiş Topraklara yol bulduğunda, ortaya feragat ve pişmanlığa dayalı bir ahlak anlayışı ile birlikte çürüyüp bozulan bir dünya ve onun bir avatara tarafından kurtarılması ve selamete kavuşturulması ihtiyacının bilgisiyle Yahudi tektanrıcılığı ve onun <span><img alt="8.png" class="_idGenPageitem-14" src="image/8_fmt.jpeg"/></span><span class="dipp"><a href="#footnote-225-83" id="footnote-225-83-backlink">83</a></span> birleştirilmesi sorunu çıkıyordu. Ve sorunun çözümü olabildiğince, yani bu türden farklı, hatta birbiriyle çelişen iki öğretinin birleştirilebileceği ölçüde başarılıydı.   </p>
			<p class="paragraf">Duvar sarmaşığı desteğe ve tutunacak bir şeye gereksinim duyduğu için kaba yontulmuş bir direğe dolanır, her yerde kendisini onun eğri çarpık biçimine uydurur ve onu taklit eder, ama aynı zamanda direğe yaşam ve zarafet örtüsü giydirir, böylece bize çıplak direğin yerine hoş bir görüntü sunar. Benzer şekilde kökleri Hint bilgeliğinde olan Mesih’in öğretisi eski ve tamamen farklı kaba Yahudilik gövdesinin üzerini örtmüş ve asli formdan muhafaza edilmesi gereken şeyi bu öğretiyle gayet farklı, doğru ve canlı bir şeye dönüştürmüştür. Aynı gibi görünür, fakat gerçekte farklı bir şeydir.   </p>
			<p class="paragraf">Nitekim yoktan yaratan ve dünyadan ayrı olan Yaratıcı Kurtarıcıyla ve onun sayesinde insanlarla özdeşleşir. Kurtarıcı onların temsilcileridir, çünkü onda ve onun sayesinde kurtulurlar, nasıl ki Âdem ile düşmüşler ve o zamandan beri günah, çürüme, bozulma, ıstırap ve ölümün bağlarından kurtulamamışlardır. Budacılıkta olduğu gibi burada da dünya artık kendisini, “her şey[i] çok güzel” <span><img alt="9.png" class="_idGenPageitem-15" src="image/9_fmt.jpeg"/></span> bulmuş olan Yahudi iyimserliğinin ışığında değil, bu sayılanların toplamı olarak izhar eder. Tam tersine şimdi iblisin kendisi “dünyanın prensi”, ”<span><img alt="10.png" class="_idGenPageitem-16" src="image/10_fmt.jpeg"/></span> (Yuhanna, 12: 31) dünyanın hâkimi olarak adlandırılır. Dünya artık bir amaç değil, bir araçtır; ebedi neşe ve mutluluk âlemi onun ötesinde ve ölümün ardındadır. Bu dünyadan yüz çevirme ve umutlarımızı daha iyisine döndürme Hıristiyanlığın ruhudur. Fakat böyle bir dünyanın yolu uzlaşma ile, yani dünyamızdan ve onun hallerinden kurtulma ile açılır. Ahlakta “düşmanını sevme” kısas ya da misilleme hakkının, ebedi hayat vaadi ise sayısız soy ve nesil vaadinin yerini alır ve babanın günahlarının üç ve dördüncü nesle kadar çocukların başına bela olması kalkar ve onun yerine hepsini gölgede bırakan ve herkese kol kanat geren Kutsal Ruh ile karşılaşırız.   </p>
			<p class="paragraf">Böylece Eski Ahit öğretilerinin Yeni Ahit öğretileriyle düzeltildiğini ve yeni bir yorum kazandırıldığını görürüz; ve bu sayede kadim Hint dinleriyle özünde temel bir uzlaşma ortaya çıkmış olur. Hıristiyanlıkta doğru olan her şey aynı zamanda Brahman ve Buda dinlerinde de bulunur. Fakat bu iki dinde Yahudilere mahsus yoktan yaratılıp hayat verilmiş, zaman içinde vücuda getirilmiş, ihtiyaç, sefalet, keder ve endişe ile dolu kısacık bir hayat için Yehova’ya şükür ve hamd edecek kadar alçakgönüllü olamayacak bir varlık fikrini boşuna ararız. Çünkü Yeni Ahit’te Hint bilgeliğinin ruhu uzak tropik diyarlardan rüzgâr esintisiyle tepelerin, derelerin üzerine yayılmış bir çiçeğin kokusu gibi alınabilir. Buna mukabil Eski Ahit’te bununla karşılaştırılabilecek ve aynı zamanda iyimser teizmi düzeltmek için eklenilmesi bir gereklilik olan Düşüş dışında hiçbir şey yoktur; Yeni Ahit eskisine Düşüş sayesinde bağlanır. Çünkü Düşüş kendisini Yeni Ahit’e sunan ve onun da sağlamca tutunabileceği tek konudur.   </p>
			<p class="paragraf">Şimdi bir türün tam ve eksiksiz bilgisi için nasıl ki cinsin bilgisi gerekliyse—her ne kadar bu sonuncusu da ancak türleriyle bilinirse de—Hıristiyanlığın tam olarak anlaşılması için de dünyayı reddeden diğer iki dinin, Brahman dini ve Budacılığın bilgisi; ayrıca mümkün olduğu kadar bunlar hakkında sağlam ve doğru bir bilgi gereklidir. Zira Sanskritçe Grekçe ve Latince’nin gerçekten tam ve doğru bir şekilde anlaşılmasına katkıda bulunduğu gibi Brahman dini ve Budacılık da Hıristiyanlığı anlamamamızın yolunu açar.   </p>
			<p class="paragraf">Hint dinlerine aşina olan Kitabı Mukaddes bilginlerinin bir gün çıkıp çok hususi özellikler vasıtasıyla bunların Hıristiyanlıkla ilişkisini ortaya çıkarabilecekleri umudunu ben de muhafaza ediyorum. Bu arada şimdilik sadece geçici olarak aşağıdaki hususlara dikkat çekmek istiyorum. Yakup’un Mektubunda (Yakup 3: 6) “doğanın gidişi”, ” <span><img alt="11.png" class="_idGenPageitem-17" src="image/11_fmt.jpeg"/></span> (kelimesi kelimesine “oluşum ve doğumun çarkı”) ifadesi vardır, ki her zaman bir <span class="CharOverride-4">crux interpretum</span><span class="dipp"><a href="#footnote-225-84" id="footnote-225-84-backlink">84</a></span><span class="CharOverride-4"> </span>olmuştur. Fakat Budacılıkta ruhgöçü çarkı çok bilindik bir kavramdır. Abel Rémusat’nın <span class="CharOverride-4">Foe Kue Ki</span> çevirisinin 28. sayfasında şunlar söylenir: <span class="CharOverride-4">la roue est l’emblème de la transmigration des âmes, qui est comme un cercle sans commencement ni fin</span>; s. 179: <span class="CharOverride-4">la roue est un emblème familier aux Bouddhistes, il exprime le passage successif de l’âme dans le cercle des divers modes d’existence.</span> 282. sayfada Buda kendisi söyler: <span class="CharOverride-4">qui ne connaît pas la raison, tombera par le tour de la roue dans la vie et la mort</span>.<span class="dipp"><a href="#footnote-225-85" id="footnote-225-85-backlink">85</a></span> Burnouf’un <span class="CharOverride-4">Introduction à l’histoire du Bouddhisme</span>’inin I. cildinin 434. sayfasında şu önemli pasaja rastlarız: <span class="CharOverride-4">Il reconnut ce que c’est que la roue de la transmigration qui porte cinq marques, qui est à la fois mobile et immobile; et ayant triomphé de toutes les voies par lesqeulles on entre dans le monde, en les détruisant</span>, <span class="CharOverride-4">etc</span>.<span class="dipp"><a href="#footnote-225-86" id="footnote-225-86-backlink">86</a></span> Spence Hardy’nin <span class="CharOverride-4">Eastern Monachism</span>’inin (Londra, 1850) 6. sayfasında şunları okuyoruz: <span class="CharOverride-4">Like </span>the revolutions of a wheel<span class="CharOverride-4">, there is a regular succession of death and birth, the moral cause of which is the cleaving to existing objects, whilst the instrumental cause is </span>karma (<span class="CharOverride-4">action</span>).<span class="dipp"><a href="#footnote-225-87" id="footnote-225-87-backlink">87</a></span> Ayrıca aynı eserin 193, 223 ve 224. sayfalarına bakınız. Keza <span class="CharOverride-4">Prabodha Chandrodaya</span>’da (Perde IV, Sahne 3; çev. Tylor, Londra, 1812, s. 49) şu söylenir: <span class="CharOverride-4">Ignorance is the source of Passion, wbo turns </span>the wheel of this mortal existence<span class="CharOverride-4">.</span><span class="dipp"><a href="#footnote-225-88" id="footnote-225-88-backlink">88</a></span> Buchanan’ın Burma metinlerine göre Budacılık tasvirinde (<span class="CharOverride-4">Asiatic Researches</span>, c. VI, s. 181), birbirini takip eden dünyaların sürekli gelip geçtiğinden söz edilir: <span class="CharOverride-4">The successive destructions and reproductions of the world resemble</span> a great wheel,<span class="CharOverride-4"> in which we can point out neither beginning nor end</span>.<span class="dipp"><a href="#footnote-225-89" id="footnote-225-89-backlink">89</a></span> (Aynı pasaj, sadece daha uzun şekliyle, Sangermano’nun <span class="CharOverride-4">Description of the Burmese Empire</span>, Roma, 1833, s. 7’de de mevcuttur.)<span class="dipp"><a href="#footnote-225-90" id="footnote-225-90-backlink">90</a></span>  </p>
			<p class="paragraf">Graul’un sözlüğüne göre <span class="CharOverride-4">Hansa</span>, <span class="CharOverride-4">sannyasi</span>nin<span class="dipp"><a href="#footnote-225-91" id="footnote-225-91-backlink">91</a></span> eşanlamlısıdır. Muhtemelen <span class="CharOverride-4">Johannes</span> ismi (bizim <span class="CharOverride-4">Hans</span>’ı aldığımız) onunla (ve onun ıssız yerlerde <span class="CharOverride-4">sannyasi</span> hayatıyla) bağlantılı olmalıdır. Her ikisinin de artık doğdukları topraklarda hüküm sürmemeleri Budacılığın Hıristiyanlığa bütünüyle zahiri ve tesadüfi benzerliğidir; dolayısıyla her ikisi için de söylemek gerekir: <span><img alt="12.png" class="_idGenPageitem-18" src="image/12_fmt.jpeg"/></span><span><img alt="13.png" class="_idGenPageitem-19" src="image/13_fmt.jpeg"/></span> (<span class="CharOverride-4">vates in propria patria honore caret</span>).<span class="dipp"><a href="#footnote-225-92" id="footnote-225-92-backlink">92</a></span>   </p>
			<p class="paragraf">Eğer Hint öğretileriyle bu uyuşmayı açıklamak için her türden zan ve tahmine teslim olmak isteseydik İncil’de bildirilen Mısır’a kaçışla ilgili haberin tarihsel bir gerçeğe dayandığını; Mesih’in dinleri Hint kökenli olan ve kendilerinden Hint ahlakını ve <span class="CharOverride-4">avatara</span> fikrini almış olduğu Mısırlı rahipler tarafından eğitildiğini; ve daha sonra bunları kendi ülkesinde Yahudi dogmalarına uyarlamaya ve eski gövdeye aşılamaya çalıştığını varsayabilirdik. Kendi ahlaki ve akli üstünlüğü konusunda sahip olduğu hissiyatın nihayetinde kendisini bir <span class="CharOverride-4">avatara</span> olarak görmeye ve safi insandan daha fazlası olduğuna işaret etmek için kendisini İnsan Oğlu olarak adlandırmaya ikna ettiği varsayılabilir. Hatta iradesinin yoğunluğu ve saflığıyla ve genellikle kendinde şey olarak irade ile birlikte anılan ve bizim canlılara özgü manyetizma ve bunlarla ilgili sihirli etkilerden bildiğimiz kadiri mutlaklık sayesinde mucize diye adlandırılan şeyleri gerçekleştirebildiği, diğer bir deyişle, iradenin metafizik etkisiyle hareket edebildiği dahi anlaşılabilirdir. Bu durumda Mısırlı rahiplerin verdiği eğitimin kendisine faydası dokunmuş olurdu. Rivayet ve menkıbeler daha sonra bu mucizeleri büyütmüş ve abartmış olmalıdır. Çünkü gerçek bir mucize her yerde doğanın kendisinin verdiği bir <span class="CharOverride-4">démenti</span><span class="dipp"><a href="#footnote-225-93" id="footnote-225-93-backlink">93</a></span><span class="CharOverride-4"> </span>olacaktır.<span class="dipp"><a href="#footnote-225-94" id="footnote-225-94-backlink">94</a></span>   </p>
			<p class="paragraf">Bu arada mektuplarıyla ilgili sahtelik iddiasında bulunulamayacak Paulos’un tam bir ciddiyet içinde, çağdaşlarından çoğu hâlâ hayatta olacak kadar yakın bir zaman içinde terki dünya etmiş olan birini nasıl bedenlenmiş Tanrı ve dünyanın yaratıcısıyla özdeş gösterebildiği ancak bu türden varsayımlara bağlı olarak bir ölçüde açıklanabilir. Zira bu türde ve büyüklükte tanrılaştırmaların—ki aksi takdirde ciddi olarak kabul edilmeleri gerekir—tedricen olgunlaşmaları için yüzlerce yılın geçmesi gerekir. Buna karşılık bir bütün olarak Paulos’un mektuplarının hakikiliğine karşı delil öne sürülebilir.    </p>
			<p class="paragraf">Genel olarak İncillerimizin özgün bir şeye, her halükârda Mesih’in kendisinin zamanından ve yakınlarından kalma bir parçaya dayandıklarını, tam da, vaatte bulunulduğunda orada olan birinin hayatında gerçekleşeceği umulan, dünyanın sonuyla ve Mesih’in bulutlar içinde harikulade dönüşüyle ilgili tatsız kehanetten çıkarmak mümkündür. Bu vaadin gerçekleşmemiş olması fevkalade sıkıntı verici bir durumdur ve sadece daha sonraki zamanlarda rahatsızlık kaynağı olmakla kalmamış, Paulos ve Petrus’un da mahcup olmalarına yol açmıştır. Bütün bunlar Reimarus’un <span class="CharOverride-4">Vo</span><span class="CharOverride-4">m Zwecke Jesu und seiner Jünger</span> başlıklı okunmaya değer kitabının s. 42–4 bölümlerinde ayrıntılı olarak ele alınıp tartışılmıştır. Şimdi eğer İnciller o dönemde elde mevcut olan çağdaş belgelere sahip olunmaksızın birkaç yüzyıl sonra yazılmış olsaydı, İncillerin yazarları gerçekleşmedikleri daha o zaman belli olduğu için huzursuzluk kaynağı olan kehanetleri [metne] dâhil etmemek için ellerinden geleni yaparlardı. Yazarlar bu tür pasajları içeren çağdaş belgeler temelinde çalışmış olmasaydı, bütün bu pasajlar İncillere o ölçüde az dâhil edilirdi, ki bu yüzden Reimarus bunları, ilk havariler Mesih’i sadece Yahudilerin dünyevi kurtarıcısı olarak gördükleri için gayet kurnazca, ilk havariler sistemi olarak adlandırdığı şeye bağlar. Çünkü inananlar arasında ağızdan ağıza nakledilen bir rivayet bile inancı güçlükler içinde bırakacak kimi şeyleri bünyesine dâhil etmekten uzak durur. Yeri gelmişken, Reimarus tıpkı Matta 27: 28–30, Luka 23:1–4, 37, 38 ve Yuhanna 19: 19–22 gibi önkabulü için bilhassa elverişli olan Yuhanna 11: 48’i (1: 50 ve 6: 15 ile karşılaştırın) açıklanamayacak biçimde göz ardı etmiştir. Fakat bu önkabulü eğer ciddi biçimde ileri sürmek ve sonuna kadar götürmek istiyorsak, Hıristiyanlıktaki dini ve ahlaki unsurların Hint ve Budist öğretiler hakkında bilgi sahibi olan İskenderiyeli Yahudiler tarafından bir araya getirildiğini ve kasvetli talihiyle siyasi bir kahramanın da bu öğretilerle ilişki kurmak için seçildiğini varsaymamız gerekirdi; çünkü başlangıçta o dünyevi bir Mesih’ti, göksel Mesih’e daha sonra dönüştürüldü. Fakat hiç kuşkusuz buna karşı söylenecek çok şey vardır. Yine de İncillerin hikâyesini açıklamak için Strauss’un ileri sürdüğü mitoslarla ilgili ilke doğruluğunu, en azından ayrıntıları bakımından, korur; ve bu ilkenin nereye kadar genişletileceğini kestirmek kolay olmayacaktır.   </p>
			<p class="paragraf">Mitosları andıran şey söz konusu olduğunda genel olarak bunu, bize daha yakın ve daha az kuşkulu olan örneklerden hareketle açıklamalıyız. Sözgelimi bütün Ortaçağ’da, Kral Arthur İngiltere’de olduğu kadar Fransa’da da her zaman aynı karakter ve aynı maiyetle birlikte görünen sağlam, kararlı, kendine fazla güvenen ve oldukça faal, ilginç bir şahsiyettir. Yuvarlak Masası, şövalyeleri, benzeri görülmemiş kahramanlıkları, tuhaf teşrifatçısı, sadakatsiz karısı ve onun Lancelot’u ve benzeri şeylerle Kral Arthur yüzyıllardır şairlerin ve öykü yazarlarının sürekli kendilerine konu edindikleri bir figür olmuştur. Bütün bu yazarlar bize aynı karakterlere sahip aynı kişileri, hatta birbirileriyle çok fazla ihtilafa düşmedikleri olaylar içinde sunarlar; sadece giysiler ve tavırlar bakımından, yani her birinin yaşadığı çağa uygun olarak birbirlerinden belirgin biçimde ayrılırlar. Birkaç yıl önce Fransız devleti M. de la Villemarqué’ı Kral Arthur efsanelerinin kökenini araştırmak üzere İngiltere’ye gönderdi. Temel olgularla ilgili olarak ortaya çıkan sonuç şuydu: 6. yüzyılın başlarında Galler’de, sürekli olarak Sakson istilacılarla savaşmış, ancak önemsiz işleri unutulmuş olan Arthur adında bir kabile reisi yaşamıştır. Bundan, Tanrı bilir niçin, yüzyıllar boyunca sayısız şarkı, romans ve hikâyelerde ünlenmiş harikulade bir figür ortaya çıkmıştır. Bkz., Th. de la Villemarque, <span class="CharOverride-4">Contes populaires des anciens Bretons, avec un essay sur</span> <span class="CharOverride-4">l’origine des épopées sur la table monnde</span>, iki cilt, 1842; ayrıca Ritson, <span class="CharOverride-4">The Life of King Arthur from Ancient Historians and Authentic Documents</span>, 1825, ki burada uzak, belli belirsiz, bulanık bir figür olarak gözükmekle birlikte gerçek bir nüveden yoksun olduğu söylenemez.   </p>
			<p class="paragraf">Roland’da da neredeyse tamamen aynı durum söz konusudur. Bütün Ortaçağ’ın kahramanı olan Roland sayısız şarkıda [<span class="CharOverride-4">Chanson de Roland</span>], destansı öyküde, hikâyede, hatta Roland Sütunları ile ünlenmiş, sonunda Ariosto’ya malzemesini sunup böylece yüce bir nitelik kazanmıştır. Şimdi bu isim, tarihte sadece tek bir durumda ve üç cümleyle zikredilir, yani Einhard onu Roncevaux’da <span class="CharOverride-4">Hroulandus, Britannici limitis praifectus</span><span class="dipp"><a href="#footnote-225-95" id="footnote-225-95-backlink">95</a></span> olarak kalmış olan ileri gelenlerden biri olarak sayar; onun hakkında bildiklerimizin tümü bundan ibarettir. Benzer şekilde Mesih hakkında gerçekte bildiklerimizin tamamı da Tacitus’da yer alan pasajdan (<span class="CharOverride-4">Annals</span>, lib. XV, c. 44) ibarettir.   </p>
			<p class="paragraf">Bir başka örneği, efsaneler ve kroniklerle, fakat her şeyden evvel ünlü ve çok güzel <span class="CharOverride-4">Romancero</span>’daki halk şarkılarıyla ve son olarak Corneille’in en iyi tragedyasıyla da yüceltilen dünyaca ünlü İspanyol El Cid sunar. Burada da bunların hepsi ana hadiselerde birbiriyle uyuşur, özellikle <span class="CharOverride-4">Chimène</span> konusunda. Buna karşılık yetersiz tarihsel veriler bize onun hakkında cesur ve beyefendi bir şövalye ve seçkin, fakat çok zalim, hain, hatta paragöz bir karaktere sahip, neredeyse bir <span class="CharOverride-4">condottiere</span><span class="dipp"><a href="#footnote-225-96" id="footnote-225-96-backlink">96</a></span> gibi önce bir tarafa ardından diğerine ve Hıristiyanlardan çok Serazenlere hizmet eden, ama yine de bir <span class="CharOverride-4">Chimène</span> ile evlenmiş bir önder olduğu dışında hiçbir şey söylemez. Ayrıntılar, doğru bilgiye ulaşmak için ilk kaynak olarak görülen Dozy,<span class="CharOverride-4"> Recherches sur l’histoire de l’Espagne</span>, 1849, c. I’de görülebilir. Hatta <span class="CharOverride-4">İlyada</span>’nın tarihsel temeli ne olabilir? Aslında bu meselenin köküne inmek için, asılsızlığını <span class="CharOverride-4">P. u. P</span>. s. 86’da tartıştığım Newton ve elması hakkında anlatılan hikâyeye işaret edelim; ne var ki hikâye bu asılsızlığına karşın binlerce kez tekrar edilmiştir. Hatta <span class="CharOverride-4">Bir Alman Prensese Mektuplar</span>’ının ilk cildinde Euler de öyküyü <span class="CharOverride-4">con amore</span> resmetmeyi ihmal etmemiştir. Eğer genel olarak bu bütün tarih bakımından büyük öneme sahip bir mesele olacaksa o zaman, ne yazık ki halen olduğu gibi, insanlara böyle iğrenç bir yalan söylenmemelidir.   </p>
			<div>
				<div>
					<p class="dipnot"><a href="#footnote-225-77-backlink" id="footnote-225-77">77</a>	[Bir karşılaştırma için bkz. G. T. Bettany, <span class="CharOverride-4">Dünya Dinleri Ansiklopedisi</span>, s. 415 vd.]</p>
				</div>
				<div>
					<p class="dipnot"><a href="#footnote-225-78-backlink" id="footnote-225-78">78</a>	[Yani, onun altında yatan ve onu önceleyen şeyi...]</p>
				</div>
				<div>
					<p class="dipnot"><a href="#footnote-225-79-backlink" id="footnote-225-79">79</a>	[Bkz. 46 numaralı dipnot.]</p>
				</div>
				<div>
					<p class="dipnot"><a href="#footnote-225-80-backlink" id="footnote-225-80">80</a>	Ezra’yagöreKyrosveDarius’un,tapınaklarınınyenidenyapılmasına izin verdikleri Yahudilere gösterdiği başka türlü izah edilemeyen teveccüh, Babil’de o zamana kadar Baal’e, Aştarte’ye, Molokh’a ve diğerlerine tapmış olan Yahudilerin Perslerin galibiyetinin ardından Zerdüştiliği benimsemelerine ve bundan böyle Yehova ismi altında Ahura Mazda’ya ibadet etmelerine bağlanabilir mi? Kyros’un İsrail’in tanrısına dua etmesi de böyle bir ihtimali ./..   </p>
					<p class="dipnot ParaOverride-13">../. desteklemektedir, ki bu başka türlü saçma olacaktır (Septu aginta’da I Ezra 2: 3). Eski Ahit’in Ezra’dan önceki kitaplarının tümü daha sonra ve dolayısıyla Babil esaretinin ardından kaleme alınmıştır, veya her halükarda Yehova öğretisi daha sonraki bir tarihte dâhil edilmiştir. Ayrıca I Ezra 8 ve 9’dan Yahudiliğin en iğrenç tarafını öğreniyoruz. Burada seçilmiş kavmin davranışı ata ları İbrahim peygamberin haksız ve menfur örneğiyle uyum için dedir. Nasıl ki o İsmail ile birlikte Hacer’i sürgüne göndermişse, Yahudilerin Babil esareti sırasında evlendikleri kadınlar da, Musa peygamberin soyundan olmadıkları gerekçesiyle çocuklarıyla bir likte ortada bırakılmışlardı. Bütün İsrail kavminin daha büyük alçaklığını örtbas etmek için belki de İbrahim peygambere böy le alçakça bir davranış atfedilmedikçe bundan daha alçakça bir hareket kolay kolay tasavvur edilemez.</p>
				</div>
				<div>
					<p class="dipnot"><a href="#footnote-225-81-backlink" id="footnote-225-81">81</a>	[: Rab, İsrail’in Tanrısı kerubilerin arasında oturur.]</p>
				</div>
				<div>
					<p class="dipnot"><a href="#footnote-225-82-backlink" id="footnote-225-82">82</a>	[: Skr. <span class="CharOverride-4">avatarati → avatarana</span>; bir tanrının yeryüzünde insan veya hayvan biçiminde bedenlenmesi...]</p>
				</div>
				<div>
					<p class="dipnot"><a href="#footnote-225-83-backlink" id="footnote-225-83">83</a>	[: Her şey çok güzeldi (Tekvin I: 31).]</p>
				</div>
				<div>
					<p class="dipnot"><a href="#footnote-225-84-backlink" id="footnote-225-84">84</a>	[: Yorumcular için bir güçlük.]</p>
				</div>
				<div>
					<p class="dipnot"><a href="#footnote-225-85-backlink" id="footnote-225-85">85</a>	[: Çark ruhların göçünün simgesidir ve tıpkı bir daire gibi başı sonu yoktur... Çark Budacıların aşina oldukları bir remzdir; bu ruhun farklı varoluş formlarından birbirini takip eden geçişini ifa de eder... Bu hakikatten haberdar olmayan kimse çarkın hayata ve ölüme doğru dönüşü konusunda yanılacaktır.]</p>
				</div>
				<div>
					<p class="dipnot"><a href="#footnote-225-86-backlink" id="footnote-225-86">86</a>	[: O beş alameti bulunan ve aynı zamanda hem hareketli hem hareketsiz olan ruhgöçü çarkının ne olduğunu biliyordu; ve insa nın dünyaya girdiği yolların tümünden, bunları yok ettiği için, gali biyetle çıktıktan sonra... (Çeviriler E. F. J. Payne’ye aittir.)]</p>
				</div>
				<div>
					<p class="dipnot"><a href="#footnote-225-87-backlink" id="footnote-225-87">87</a>	[: Tıpkı bir çarkın dönüşleri gibi doğum ve ölüm de düzenli olarak birbirini takip eder, bunun ahlaki nedeni, varolan objelere bağlan mak, araçsal nedeni ise karmadır (eylem).”]</p>
				</div>
				<div>
					<p class="dipnot"><a href="#footnote-225-88-backlink" id="footnote-225-88">88</a>	[: Cehalet <span class="CharOverride-4">bu ölümlü hayatın çarkını </span>döndüren <span class="CharOverride-4">Tutkunun</span> kökenidir.]</p>
				</div>
				<div>
					<p class="dipnot"><a href="#footnote-225-89-backlink" id="footnote-225-89">89</a>	[: Dünyanın yok oluş ve yeniden var oluşları, üzerinde ne başlan gıcı ne sonu gösterebileceğimiz <span class="CharOverride-4">büyük bir çarka</span> benzer.]</p>
				</div>
				<div>
					<p class="dipnot"><a href="#footnote-225-90-backlink" id="footnote-225-90">90</a>	Manu, XII. 124. Sancara, s. 103. Obry, Nirvana; s. 30 ve 31’de şunu söyler: “<span class="CharOverride-4">La transmigration porte en Sanscrit le nom vague de Samsara, cercle ou mouvement circulaire des naissanees.</span>” [Ruh göçü Sanskritçede muğlak Samsara isminin karşılığıdır, doğumlar çevrimi ya da çevrimsel hareketi anlamına gelir.]</p>
				</div>
				<div>
					<p class="dipnot"><a href="#footnote-225-91-backlink" id="footnote-225-91">91</a>	[Bkz. 23 numaralı dipnot.]</p>
				</div>
				<div>
					<p class="dipnot"><a href="#footnote-225-92-backlink" id="footnote-225-92">92</a>	[: Bir peygamber kendi ülkesinde saygı görmez.]</p>
				</div>
				<div>
					<p class="dipnot"><a href="#footnote-225-93-backlink" id="footnote-225-93">93</a>	[: Yalanlama, tekzip.]</p>
				</div>
				<div>
					<p class="dipnot"><a href="#footnote-225-94-backlink" id="footnote-225-94">94</a>	Kitlelerin tek anladıkları delil mucizelerdir; bu yüzden bütün din kurucuları bunları gerçekleştirmiştir.  </p>
					<p class="dipnot ParaOverride-11">Kutsal metinler muhtevalarını doğrulamak ya da bu konuda uyanabilecek kuşkuları ortadan kaldırmak için mucizelere yer verirler; fakat bunların tam tersi sonucu doğuracakları bir zaman gelir.  </p>
					<p class="dipnot ParaOverride-11">İnciller mucizelere yer vererek inanılırlıklarını desteklemeye çalışmışlar, fakat bu şekilde sahihliklerine zarar vermişlerdir. Mucizelerin İncillerin doğruluğunu kanıtlaması gerekir, fakat tam tersi bir etki doğururlar.  </p>
					<p class="dipnot ParaOverride-11">Tanrıbilimciler bunlardan bir ölçüde kurtulmak için mucizelere ya mecazi bir anlam vermeye ya da onları doğal bir temel üzerine oturtmaya çalışırlar. Çünkü onlar <span class="CharOverride-4">miraculum sigillum mendaciinin</span> [bir mucize bir sahtelik işaretidir] farkındadırlar.</p>
				</div>
				<div>
					<p class="dipnot"><a href="#footnote-225-95-backlink" id="footnote-225-95">95</a>	[: Hrouland, Britanya sınır bölgesinin komutanı.]</p>
				</div>
				<div>
					<p class="dipnot"><a href="#footnote-225-96-backlink" id="footnote-225-96">96</a>	[: Avrupa’da özellikle 14. ve 15. yüzyıllarda prenslerin veya devletlerin hizmetine girmiş paralı askerlerin kumandanı.]</p>
				</div>
			</div>
		</div>
	</body>
</html>