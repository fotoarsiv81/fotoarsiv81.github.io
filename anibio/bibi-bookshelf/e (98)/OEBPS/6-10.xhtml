<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>6-10</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:afc0d93c-b4a2-47c7-9cde-a1242ae4c7c3" name="Adept.expected.resource"/>
	</head>
	<body id="x6" xml:lang="tr-TR">
		<div>
			<p class="split">  </p>
			<p class="arabaslik_orta" id="_idParaDest-13">AKILCILIK   </p>
			<p class="paragraf ParaOverride-2">Hıristiyanlığın merkezi ve kalbi Düşüş, ilk günah, doğal durumumuzun günahkârlığı, doğaya göre insanın bozulması öğretisinden oluşur. İnanç sayesinde bir parçası olduğumuz Kurtarıcı vasıtasıyla şefaat ve kefaret de bununla bağlantılıdır. Fakat Hıristiyanlık böylelikle kendisinin kötümser olduğunu gösterir ve dolayısıyla Yahudiliğe ve onun hakiki mirasçısı olan İslam’a taban tabana zıttır; buna karşılık Brahman dini ve Budacılık ile yakından ilişkilidir. Âdem ile hepimiz günah işledik ve lanetlendik; halbuki Kurtarıcı ile hepimiz kurtuluruz. Bu aynı zamanda insanın gerçek özünün ve hakiki kökünün tek bir kişide değil, fakat (<span class="CharOverride-4">Platonik</span>) insan <span class="CharOverride-4">İdea</span>sı olan türde bulunduğunu, bireylerin zamana yayılmış İdeanın salt fenomenal görünümü olduğunu ifade eder.    </p>
			<p class="paragraf">Dinlerdeki temel farklılık, kesinlikle tektanrıcı, çoktanrıcı, Üçlemeci [Trimurti ya da Trinitas], tümtanrıcı veya Tanrıtanımaz (Budacılık gibi) olup olmadıkları değil, fakat iyimser mi yoksa kötümser mi oldukları sorusunda aranmalıdır. Bu sebepten ötürü Eski ve Yeni Ahitler birbirine taban tabana zıttır ve bunların karışımı katıksız bir <span class="CharOverride-4">kentauros</span> oluşturur. Eski Ahit iyimser, Yeni Ahit kötümserdir. Daha önce gösterildiği gibi evvelkinin kökü Ahura Mazda öğretisindedir, sonraki iç özüne göre, Brahman dini ve Budacılıkla irtibatlıdır ve dolayısıyla her türlü ihtimal içinde bir bakıma tarihsel olarak bundan türetilebilir. Eski Ahit majör perdesi, Yeni Ahit minör perdesidir. Eski Ahit’teki tek istisna Düşüş’tür, fakat Hıristiyanlık gelip de onu yegâne uygun temas noktası olarak tekrar devralıncaya kadar burada tıpkı bir <span class="CharOverride-4">hors d’oeuvre</span> gibi kullanılmadan kalır.    </p>
			<p class="paragraf">Fakat günümüzün akılcıları Pelagius’un ayak izlerini takip ederek, Hıristiyanlığın yukarıda sözü edilen ve Augustinus, Luther ve Melanchthon’un gayet doğru bir şekilde yorumlayıp ellerinden geldiği kadar sistematize ettikleri karakteristiklerini ortadan kaldırmak için bütün güçlerini kullanmaktalar. Hıristiyanlığı, tutarlı bir şekilde savunulduğu takdirde böyle bir iyimserliğin gerekli kıldığı üzere, daha iyi bir ahlak ve gelecek hayat ilavesiyle tatsız, yavan, bencil, iyimser bir Yahudiliğe indirgemek için bu yorumları yok etmeye çalışıyorlar. Ve bu zevk ve ihtişamın çok çabuk sona ermemesi, iyimser hayat görüşüne karşı daha da yüksek sesle bağıran ve mermer heykel gibi sonunda mutlu ve neşeli Don Juan’a gelen ölümü erteleyebilmek için yapılıyor. Bu akılcılar dürüst ama Yeni Ahit mitosunun derin anlamına dair en küçük bir fikirleri olmayan ve Yahudi iyimserliğinin ötesine geçemeyen sığ ve modası geçmiş adamlar. Anladıkları Yahudi iyimserliği ve bu tam onların zevkine göre. Onlar hem tarihsel hem dogmatik anlamda çıplak, kupkuru, yavan hakikatin peşindeler. Onları eski dünyanın Evhemerosçularına<span class="dipp"><a href="#footnote-225-100" id="footnote-225-100-backlink">100</a></span> benzetebiliriz. Tabiatüstücülerin bize sundukları şey elbette esas itibariyle bir mitologyadır; fakat bu başka türlü kalabalıkların anlayış menzili içine taşınamayacak derin ve önemli hakikatlerin aracıdır.   </p>
			<p class="paragraf">Buna karşılık bu akılcıların Hıristiyanlığın anlam ve ruhuna dair her türlü bilgiden, hatta seziş gücünden ne kadar uzak olduklarını, sözgelimi büyük havarileri Wegscheider <span class="CharOverride-4">Institutianes Thealogiae Christianae Dogmatica</span> isimli naif eserinde gösterir. Wegscheider burada (not ve yorumlarıyla birlikte s. 115) Cicero’nun <span class="CharOverride-4">De officiis</span>’inin muhtelif kitaplarındaki sığ ve sıkıcı zırvaları Augustinus’un ve reformcuların ilk günah ve doğada karşılaşıldığı haliyle insanın asli günahkârlığı ile ilgili derin ifadelerinin karşısına çıkarmakta tereddüt etmez; çünkü bu tür zırvalar tam ona göredir. Bu adamın kuruluğunu, yavanlığını, sığlığını sergilerken gösterdiği naiflik ve basitlik, hatta Hıristiyanlığın ruhunu kavrayacak seziş gücünden zerrece pay almamışlık karşısında insan gerçekten şaşırmadan edemez. Fakat o sadece <span class="CharOverride-4">unus e multis</span>dir.<span class="dipp"><a href="#footnote-225-101" id="footnote-225-101-backlink">101</a></span> Bretschneider Kitabı Mukaddes yorumlarından ilk günahı kaldırmıştır, halbuki ilk günah ve kurtuluş Hıristiyanlığın özünü oluşturur. Diğer yandan taibatüstücülerin zaman zaman daha da kötüsü, ya da kelimenin en kötü anlamında rahip oldukları da inkâr edilemez bir gerçektir. O halde iki ateş arasında nasıl yol bulacağını Hıristiyanlık düşünsün.   </p>
			<p class="paragraf">İki yanın ortak hatası dinde açık, kuru, lâfzî ve yalın hakikati aramalarıdır. Fakat böyle bir şeyi ancak filozoflar yüksek bir gaye edinebilirler. Dinde ancak insanlar için uygun, dolaylı, mecazi ve simgesel bir hakikate yer vardır. Hıristiyanlık doğru bir düşünceyi yansıtan bir alegoridir, fakat kendi başına alegori doğru olan şey değildir. Ne var ki gerek tabiatüstücülerin gerekse akılcıların düştükleri hata bunun böyle olduğunu kabul etmektir. Tabiatüstücüler alegorinin kendi başına doğru olduğunu savunmaya; akılcılar ise kendi ölçütlerine göre doğru oluncaya kadar ona yeni bir anlam kazandırmaya çalışırlar. Dolayısıyla her bir taraf bu şekilde birbiriyle tartışır ve yerinde, güçlü deliller kullanırlar. Akılcılar tabiatüstücülere: “Sizin öğretiniz doğru değil,” der. Tabiatüstücüler karşılık verir: “Sizin öğretiniz Hıristiyanlık değil,” her ikisi de haklıdır. Akılcılar aklı ölçütleri olarak kabul ettiklerini düşünür, fakat aslında bu amaçla teizm ve iyimserliğin varsayımlarıyla sınırlı aklı, her türlü akılcılığın ilk örneği olan Rousseau’nun <span class="CharOverride-4">Profession dejoi du vicaire Savoyard</span>’una benzer bir şeyi alırlar. Dolayısıyla Hıristiyanlığın dogması hakkında <span class="CharOverride-4">sensu proprio</span> olarak doğru gördükleri şey, yani teizm ve ölümsüz ruh, dışında hiçbir şeyi kabul etmeyeceklerdir.   </p>
			<p class="paragraf">Fakat cehaletin verdiği cüretle burada <span class="CharOverride-4">saf akla</span> müracaat edecek olurlarsa, akli olduğundan alıkonmak için seçilmiş olan bu dogmalarının sadece içkin ilkelerin aşkın bir uygulamasına dayandığı ve dolayısıyla bunun yalnızca eleştirel olmayan ve bu yüzden savunulması imkânsız bir felsefi dogmatizm oluşturduğu görüşünü kabule zorlamak için bizim onlara <span class="CharOverride-4">Saf Aklın Eleştirisi</span>yle hizmet etmemiz gerekir. <span class="CharOverride-4">Saf Aklın Eleştirisi</span> her sayfasında buna karşı çıkar ve bunun beyhude bir şey olduğunu gösterir; dolayısıyla bizatihi başlığı onun akılcılığa karşı düşmanlığını açığa vurur. Bu yüzden tabiatüstücülük alegorik de olsa bir hakikate sahipken, akılcılığa hakikatin hiçbir türü atfedilemez. Akılcılar yanlış yoldadırlar. Kim bir akılcı olmayı istiyorsa bir filozof olmalı ve bir filozof olarak da kendisini her türlü otoritenin boyunduruğundan kurtarmalıdır; hep ilerlemeli ve hiçbir şeyden çekinmemelidir. Ama eğer bir Tanrıbilimci olmayı istiyorsa o zaman tutarlı olmalı ve otoritenin temelini, hatta bu onu akıl almaz ve izah edilmez bir şeye inanmayı davet ediyorsa bile, terk etmemelidir. Kimse iki efendiye birden hizmet edemez; dolayısıyla bu ya akıl ya da kutsal metin olmalıdır. <span class="CharOverride-4">Juste milie</span><span class="CharOverride-4">u</span><span class="dipp"><a href="#footnote-225-102" id="footnote-225-102-backlink">102</a></span> burada iki şeye birden sahip olmak isterken hiçbirine sahip olamamak anlamına gelir. Ya inan ya felsefe yap! Hangisi seçilirse tümüyle kabul edilmelidir. Belli bir noktaya kadar inanıp daha ötesinden sarfınazar etmek, benzer şekilde belli bir noktaya kadar felsefe yapıp daha ileri gitmemek, bunlar akılcılığın temel karakteristiklerini oluşturan sathiliklerdir.<span class="dipp"><a href="#footnote-225-103" id="footnote-225-103-backlink">103</a></span> Diğer yandan akılcılar dürüst bir şekilde çalışıp sadece kendilerini aldattıkları kadarıyla ahlaken mazur görülebilirler; halbuki taibatüstücüler salt alegori için <span class="CharOverride-4">sensu proprio</span> hakikat iddialarıyla çoğu zaman başkalarını da kasıtlı olarak yanlış yola sevk etmeye çalışırlar. Ne var ki çabaları sayesinde alegoride içerilen hakikat korunur, halbuki kuzeyli sıkıcı körlükleriyle akılcılar bunu ve beraberinde Hıristiyanlığın bütün özünü pencereden aşağı atarlar. Aslında adım adım, Voltaire’in seksen yıl önce yükselmiş olduğu sahneye ulaşırlar sonunda. Bu akılcıların Tanrı’nın niteliklerini (<span class="CharOverride-4">quidditas</span> yahut özünü) değişmez hale getirip safi “Tanrı” sözcüğünün ve parolasının artık yeterli gelmediği noktada nasıl dikkatli bir şekilde, insan ile bir tabiat gücü arasında <span class="CharOverride-4">juste milieu</span>yu tutturmayı—ki elbette böyle bir şey çok güçtür—hedeflediklerini görmek çoğu kez eğlendiricidir. Ayrıca akılcılar ile tabiatüstücüler arasındaki bu mücadelede iki taraf, Kadmos’un diktiği ejderha dişlerinden ortaya çıkan silahlı adamların yaptığı gibi, birbirlerini yok eder. Burada belli bir yönden yaygın ikiyüzlülük meseleye ölüm darbesini indirir. Dolayısıyla nasıl ki İtalyan şehirlerinin şenliklerinde ciddi bir şekilde işlerinin peşinde koşan gerçekçi insanların arasında çılgın maskeler dolaşıyorsa, Almanya’da da şimdilerde filozofların, doğabilimcilerin, tarihçilerin, eleştirmenlerin ve akılcıların arasında, çoktan geçmişte kalmış bir dönemin kıyafetleri içinde, sürü halinde dolaşan Tartuffeler<span class="dipp"><a href="#footnote-225-104" id="footnote-225-104-backlink">104</a></span> ya da din mürailerini görüyoruz; ve ortaya çıkan etki, bilhassa uzun ve tumturaklı konuştuklarında gülünçtür.    </p>
			<p class="paragraf">Bilimlerin ilerlemeyi sürdürüp gittikçe daha fazla yayılacağını ve bunun da dinin yeryüzünde varlığını sürdürüp gelişmesini engellemeden olabileceğini düşünenler ciddi bir yanılgıya düşüyorlar. Fizik ve metafizik dinin doğal düşmanlarıdır, din de onların hasmıdır ve her zaman onları baskı altına almaya çalışmıştır, buna karşılık ötekiler de onun gücünü azaltmak için uğraşmıştır. Bu ikisi arasında barış ve uyumdan söz etmeye kalkışmak kesinlikle gülünçtür; bu bir <span class="CharOverride-4">bellum ad internecionem</span>dir.<span class="dipp"><a href="#footnote-225-105" id="footnote-225-105-backlink">105</a></span> Dinler cehaletin çocuklarıdır ve analarından uzun ömürlü olmaları beklenemez. İskenderiye kütüphanesini yaktırdığında Halife Ömer aslında bunu anlamıştı ve o zaman bunun için şu savunmayı yapmıştı: kitapların içindekiler ya <span class="CharOverride-4">Kuran</span>’da zaten mevcuttur ve dolayısıyla fuzulidirler, ya yoktur, bu sefer de lüzumsuzdurlar. Bu gerekçenin budalaca olduğu kabul edilir, ama eğer <span class="CharOverride-4">cum grano salis</span> anlaşılacak olursa gerçekten kurnazcadır. Demek istediği şuydu: Eğer bilimler <span class="CharOverride-4">Kuran</span>’ın ötesindeyse dinlerin düşmanlarıdır ve bu yüzden müsamaha gösterilmemelidir. Şayet Hıristiyan yöneticiler Halife Ömer kadar zeki olmuş olsaydılar Hıristiyanlık için çok daha iyi olurdu. Ne var ki insanları Ortaçağ’da bulundukları noktaya geri götürmek için vakit artık çok geçtir; bunun için bütün kitaplar yakılsa, akademiler lağvedilse, <span class="CharOverride-4">pro ratione voluntas</span><span class="dipp"><a href="#footnote-225-106" id="footnote-225-106-backlink">106</a></span> üniversitelerin iliğine işlense de boştur. Çünkü bir avuç gerici ile hiçbir şey yapılamaz; bugün bunlar bize hırsızlık yapmak için ışıkları söndürenlere benzer görünüyor. Çünkü inkâr edilemez derecede aşikâr ki milletler yavaş yavaş akıllarından inancın boyunduruğunu silkip atmayı geçiriyor; bunun belirtileri her yerde görülmektedir, her ne kadar bunlar her bir ülkede farklı bir kılığa bürünmüş ise de. Bunun nedeni aralarında yayılan bilginin çokluğudur. Her gün artan ve her doğrultuda gittikçe daha geniş bir alana yayılan her türden bilgi bulunduğu yere veya duruma göre herkesin ufkunu genişletmektedir ve bu sonunda ister istemez öyle bir büyüklüğe erişecek ki Hıristiyanlığın iskeletini oluşturan mitoslar ürküp sinecekler, dolayısıyla inanç artık onlara tutunamaz olacaktır. Din insanlığa tıpkı çocukluk elbiseleri gibi küçük geliyor; onu durdurmanın yolu yoktur; elbiseler sökülüp patlamaktadır. Aynı kafada inanç ve bilgi birbiriyle uyuşmaz; onlar tıpkı bir sürü içindeki kurt ve koyun gibidir ve kuşkusuz bilgi komşusunu yemekle tehdit eden kurttur. Dinin can çekişirken kendisini anası olarak göstermek istediği ahlaka sıkı sıkıya tutunduğunu görüyoruz; fakat bunun da faydası olmayacaktır. Hakiki ahlak ve ahlaklılık dine bağlı bir şey değildir, her ne kadar her din bunları yaptırım gücüyle pekiştirip güçlendiriyorsa da. Başlangıçta orta sınıfların zorlaması ile ortaya çıkan Hıristiyanlık bir toplantı kurumu olarak göründüğü en alt sınıflara ve bir siyasi mesele olduğu üst sınıflara sığınmaktadır; fakat burada Goethe’nin sözünün geçerli olduğunu aklımızdan çıkarmayalım.   </p>
			<p class="paragbos">  </p>
			<p class="paragraf ParaOverride-14"><span class="CharOverride-4">So fühlt man Absicht und man ist verstimmt.</span><span class="dipp"><a href="#footnote-225-107" id="footnote-225-107-backlink">107</a></span>  </p>
			<p class="paragraf ParaOverride-15">(<span class="CharOverride-4">Tasso</span>, II, 1).    </p>
			<p class="paragbos">    </p>
			<p class="paragraf">Okur Condorcet’nin yukarıda zikredilen pasajını ister istemez burada bir kez daha hatırlayacaktır.  </p>
			<p class="paragraf">İnanç aşk gibidir; zora gelmez. Bu yüzden devlet önlemleriyle onu bir yere sokmaya ya da orada yerleştirmeye kalkmak tehlikeli bir iştir. Çünkü nasıl ki aşkı zorlama çabası nefreti doğurursa, inancı zorla [benimsetme] girişimi de tam bir inançsızlıkla sonuçlanır.<span class="dipp"><a href="#footnote-225-108" id="footnote-225-108-backlink">108</a></span> İnanç eğer teşvik edilmek isteniyorsa bu ancak dolaylı ve dolayısıyla önceden gereğince yapılan hazırlıklarla olabilir. Bu hazırlığın en başta gelen unsuru içinde gelişip boy atacağı verimli bir toprağın önceden hazırlanmasıdır; böyle bir toprak da cehalettir. Bu yüzden İngiltere’de çok eski zamanlardan günümüze kadar, halkın üçte ikisinin okuma yazma öğrenmemesi için her şey yapılmıştır; dolayısıyla bugün bu ülkede başka bir yerde boş yere arayacağımız kadar kör ve katı bir inanç egemendir. Ama İngiltere’de bile hükümet eğer halk eğitimini papazların elinden alırsa çok geçmeden inanç için her şey bitmiş olacaktır. Ve dolayısıyla genel olarak bilimlerin etkisiyle gücü sürekli zayıfladığı için Hıristiyanlık yavaş yavaş sonuna yaklaşmaktadır. Bu arada ancak kutsal metinleri olmayan dinlerin yok olduğu düşüncesi onun için bir umut olabilir. Greklerin ve Romalıların, bu dünya güçlerinin dinlerinin yerinde bugün yeller esmektedir. Ama buna karşılık bu aşağılık küçük Yahudi soyunun dini korunmuştur; ve benzer şekilde Zend kavminin dini de Zerdüştiler arasında korunmaktadır. Halbuki Keltlerin, İskandinavların ve eski Almanların dinleri kaybolmuştur. Ne var ki gerek Brahman gerekse Buda dini varlığını ve gelişmesini sürdürmektedir; bunlar bütün dinlerin en eskisidir ve her birinin tam ve tafsilatlı metinleri vardır.   </p>
			<p class="yildiz">***  </p>
			<p class="paragraf">Temelini <span class="CharOverride-4">tek bir hadise</span>de bulan ve esasen belirli bir zamanda ve yerde vuku bulmuş olan bu hadiseyi dünyanın ve bütün varoluşun dönüm noktası haline getirmeye çalışan bir din zayıf ve cansız bir temele sahiptir; çünkü insanlar bu konu üzerine düşünmeye başladıkları an muhtemelen varlığını sürdüremeyecektir. Buna karşılık Budacılıkta, Mesih’in dünyayı kurtardığı ve onsuz kurtuluşun mümkün olmadığı Hıristiyanlık dininde gözüktüğü gibi gözükmemesi için binlerce Buda varsayımı ne kadar akıllıcadır! Fakat Mısır’da, Asya’da ve Avrupa’da abideleri bütün büyüklük ve ihtişamlarıyla varolan dört bin yıl onun hakkında hiçbir şey bilemiyor ve bütün yücelik ve ihtişamlarına karşın bu çağlar onu bir kerecik bile olsun göremeden şeytanın kucağına düşmüştür! Her bir <span class="CharOverride-4">kalpa</span>nın sonunda dünya ve onunla birlikte öğreti sona erdiği ve dolayısıyla yeni bir dünya yeni bir Buda’ya ihtiyaç duyduğu için pek çok Buda gereklidir. Kurtuluş her zaman için mümkündür.   </p>
			<p class="paragraf"><span class="CharOverride-4">Uygarlığın</span> <span class="CharOverride-4">Hıristiyan</span> uluslar arasında en yüksek düzeyde olması Hıristiyanlığın onun için elverişli olmasından değil, fakat bu dinin gerileyip çökmüş ve artık çok az bir tesir gücünün kalmış olmasından kaynaklanır. Etkisi olduğu sürece, sözgelimi Ortaçağ’da olduğu gibi uygarlık çok geriydi. Buna karşılık İslam, Brahman dini ve Budacılığın hayat üzerinde hâlâ belirleyici bir etkisi vardır; Çin’de bu etki henüz asgari düzeydedir ve dolayısıyla burada uygarlık bir bakıma Avrupa’dakine benzer durumdadır. Her türlü din kültüre düşmandır.   </p>
			<p class="paragraf">Geçen yüzyıllarda din orduların ardında durup gizlenmeye çalıştıkları bir ormandı. Günümüzde bunu tekrarlama çabası keskin bir püskürtmeyle karşılaşmıştır. Çünkü bunca kesimden sonra geriye ancak, hilekâr, düzenbaz ve dolandırıcıların zaman zaman ardına kendilerini gizleyebildikleri çalılık ve fundalıklar kalmıştır. Bu sebepten ötürü onu her şeye uzatmak isteyenlere karşı dikkatli olmamız ve onları daha önce iktibas edilmiş olan: <span class="CharOverride-4">detras de la cruz está el diablo</span><span class="dipp"><a href="#footnote-225-109" id="footnote-225-109-backlink">109</a></span> vecizesiyle karşılamamız gerekir.  </p>
			<div>
				<div>
					<p class="dipnot"><a href="#footnote-225-100-backlink" id="footnote-225-100">100</a>	[Mitologyadaki tanrıların yalnızca tanrılaştırılmış ölümlüler—bü yük insanlar, kahramanlar, savaşçılar vb.—olduğunu, insanların bu kişilere besledikleri hayranlıkla karışık korku ve saygının kendi elleriyle kendi tanrılarını yaratmaya yol açtığını ileri süren Eski Yunan düşünürü Euhemeros’un öğretisi.]</p>
				</div>
				<div>
					<p class="dipnot"><a href="#footnote-225-101-backlink" id="footnote-225-101">101</a>	[: Çoklarından biri.]</p>
				</div>
				<div>
					<p class="dipnot"><a href="#footnote-225-102-backlink" id="footnote-225-102">102</a>	[: Orta yol.]</p>
				</div>
				<div>
					<p class="dipnot"><a href="#footnote-225-103-backlink" id="footnote-225-103">103</a>	[die Halbheit: Kifayetsiz önlem.]</p>
				</div>
				<div>
					<p class="dipnot"><a href="#footnote-225-104-backlink" id="footnote-225-104">104</a>	[: Molière’in aynı isimli oyunundaki başkahraman ikiyüzlü, riyakâr papaz.]</p>
				</div>
				<div>
					<p class="dipnot"><a href="#footnote-225-105-backlink" id="footnote-225-105">105</a>	[: Bir ölüm kalım savaşı.]</p>
				</div>
				<div>
					<p class="dipnot"><a href="#footnote-225-106-backlink" id="footnote-225-106">106</a>	[: İradem aklımdır.]</p>
				</div>
				<div>
					<p class="dipnot"><a href="#footnote-225-107-backlink" id="footnote-225-107">107</a>	[: Maksat sezilir ve düzen bozulur.]</p>
				</div>
				<div>
					<p class="dipnot"><a href="#footnote-225-108-backlink" id="footnote-225-108">108</a>	Dinin ne kadar kötü bir vicdana sahip olduğu alay etmenin ve eğlence konusu yapmanın ağır ceza tehdidiyle yasaklanmış olmasından çıkarılabilir.  </p>
					<p class="dipnot ParaOverride-11">Avrupa hükümetleri yerleşik dine her türlü saldırıyı yasaklarlar. Ne var ki kendileri Brahman ve Buda dinlerinin ülkelerine, kendi ithal malı dinlerine yer açmak için bu dinlere bağnazca bir edayla ve hararetle kökten saldıran misyonerler gönderirler. Ve bir Çin imparatoru ya da Tunkinli bir mandarin bu tür insanların başlarını kopardığında bağırıp çağırarak yapılanları protesto ederler.</p>
				</div>
				<div>
					<p class="dipnot"><a href="#footnote-225-109-backlink" id="footnote-225-109">109</a>	[: Çarmıhın arkasında iblis durur.]</p>
				</div>
			</div>
		</div>
	</body>
</html>