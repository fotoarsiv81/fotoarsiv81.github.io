<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>6-1</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:afc0d93c-b4a2-47c7-9cde-a1242ae4c7c3" name="Adept.expected.resource"/>
	</head>
	<body id="x6" xml:lang="tr-TR">
		<div>
			<p class="split">  </p>
			<p class="anabaslik ParaOverride-10" id="_idParaDest-4">II  </p>
			<p class="paragraf ParaOverride-2">Bu ülkenin bin yıllık tarihi tecrübesinde yeri olmayan bir din anlayışının bu milletin maşeri şuurunda silinmez bir yeri olan ‘Deli Dumrul’luğa soyunması karşısında şu soruların artık behemehâl sorulması gerekir: Bu dinin tarihinde iktidar hırsının tutsağı veya istihbarat şebekelerinin oyuncağı olmadıkça tanık olunmamış ve çarpıklığı ancak parodilerle gözler önüne serilebilecek bir din telakkisi nasıl olur da bin dört yüzyıllık geleneği sorgulamaya cüret edebilir ve sığ idrakince anlaşılır bulmadığı her şeyi keyfince yasaklamaya tevessül edebilir? Bugün böyle bir anlayış, artık her nereden ve nasıl icazet aldıysa, daha rüşde erdiğini ispatlayamayan bir akılla hangi hakla şuna dur buna geç diyebilir? Bugün bu anlayışın temsilcileri tehlikeli şeylere hırsları ve yüce şeylere tembellikleri yüzünden sakatlanmış akıllarıyla nasıl olur da başkalarının akıllarını sınırlamaya ve sakatlamaya teşebbüs edebilirler? Bu ve benzeri sorular, bugünlerde yaşananların benzerinin yaşandığı vasatta tarihen de sabit olduğu üzere, bir müddet sonra temsilcileri olduklarını iddia ettiklere şeye karşı kökten sorgulamaya, ardından topyekûn ret ve inkâra, ve fırsatını bulduğunda da yasaklama ve bastırmaya dönüştüğünde bunun müsebbibi kimler olacaktır? Bunlar yaptıklarıyla bu ülkenin son yüz yıllık tarihi içinde kendilerine yapılanları meşrulaştırdıklarının farkında değiller mi?  </p>
			<p class="paragraf">Nitekim felsefe ve dini temsil eden kişilerin muhaveresinde söz buraya geldiğinde din için varlık sebebi olarak gösterilen “davranış için bir kılavuz ve ıstırap ile ölüm halinde bir iç rahatlığı ve teselli” düzeyinde kalır. Dini böylesine dar bir alana hapsetmekten daha büyük bir ihanet olabilir mi?   </p>
			<p class="paragraf">“Her şeyden evvel şiddete başvurmaktan, haksız ve gaddarca ya da yüz kızartıcı nitelikte olan herhangi bir şey yapmaktan alıkoymak için kalabalıkların kaba ve kötü eğilimleri dizginlenmelidir. Şimdi eğer onları hakikati tanıyıp kavrayıncaya kadar beklemek isteseydik hiç kuşku yok çok geç kalırdık. Ve zaten bulunduğunu varsaysak bile hakikat onların anlayış güçlerini katbekat aşacaktır. Her halükârda onun alegorik dile büründürülmüş bir anlatımı, bir mesel, bir mitos onların amaçlarına hizmet eder.”  </p>
			<p class="paragraf">Ve bugün bu ülkede de dinin mevcudiyeti ve meşruiyeti sorgulanmaya kalktığında dişe dokunur tek müdafaanın bu düzeyde kalması ve daha öteye gidememesi biraz da bu ve benzeri kafaların vaktiyle sergilemiş oldukları marifetlerin bir sonucu değil midir? Bugün yediden yetmişe artık insanlar vermeden almaya kalkıyor ve bu sebepten ötürü hemen her alanda sahtelikten geçilemiyorsa öyle ki sonunda bu sahteciliğe toprağı da ortak edip tezgâhlar halis mahsullerden, sofralar helal lokmalardan ebediyen mahrum kalıyor ve bunun da ne devlet denetimi ne piyasa dengesiyle önüne geçilebiliyorsa “işte bütün bunlar insanları almadan vermeyi öğretenin yolundan alıkoyduğunuz için başımıza geldi” demenin şimdi kime ne faydası olabilir?   </p>
			<p class="paragraf">Ve hakikate sırtını dönen bir din bütün sermayesini insanların saflıklarına ve korkularına borçlu olan bir umacı olarak gösterilmeyecek midir? O zaman din “hakikati kavramaktan aciz ve dolayısıyla gerek duyulduğunda onun yerini alacak bir şeye ihtiyaç duyan büyük çoğunluğun hazin dar kafalılığına” dayanan “zorunlu kötülük” olarak takdim edilmeyecek midir?   </p>
			<p class="paragraf">Edilecektir:  </p>
			<p class="paragraf">“Hakiki felsefe çabasına, samimi hakikat araştırmasına, en soylu insanların bu en soylu çağrısına bir devlet tekeliyle uydurulmuş olan bu ananevi metafizikten daha karşıt bir şey olabilir mi? Onun düstur ve dogmaları her kafaya en erken yaşlarda öylesine büyük bir gayretle, öylesine derin ve sağlam bir şekilde kazınmaktadır ki o kafa, mucizevî bir esnekliğe sahip olmadıkça, bir daha ömür boyu bunların etkisinden kurtulamamaktadır. Bu şekilde her sağlıklı aklın temeli bir daha iflah olmamak üzere bozulup altüst edilmektedir; bir başka deyişle, kendi başına yeterince zayıf olan özgün düşünce ve yansız yargı yeteneği, ilgili oldukları şeyler bakımından ebediyen felç ve harap edilmektedir.”   </p>
			<p class="paragraf">O zaman insanlara her şeyin kendi asli fıtri yapısı içinde örselenmeden engellenmeden menziline maksuduna erişmesini vazeden din, bu defa insanların sakatlanmasının ve yolundan edilmesinin aracı olarak kullanılmış olmayacak mıdır?  </p>
			<p class="paragraf">Olacaktır:  </p>
			<p class="paragraf">“[E]ğer erken yaşlarda akıllara kazınmış inancın ne yaptığını kendi gözlerinizle ve yakından görmek istiyorsanız İngilizlere bakın. Doğanın başka herkesten çok kayırdığı, başka herkesten çok akılla, anlayışla, yargı gücüyle ve karakter sağlamlığıyla donattığı bu ulusa bakın; kiliselerinin aşıladığı ve diğer yetenekleri arasında bir saplantı ya da sabit bir fikir gibi görünen ahmakça boş inançlarıyla başka bütün milletleri geride bırakarak nasıl da küçük düşürüldüklerini, hatta alay konusu yapıldıklarını görün. Bunun için başka bir şeye değil, sadece eğitimin ruhban sınıfının eline bırakılmış olmasına şükretmeliler. Onların üzerine titrediği tek bir şey vardır, en erken yaşlarda bütün inanç umdelerini körpe dimağlara kazımaktır, öyle ki bu tekrarlı talim beyinlerinin bir bakıma kısmen felç olmasıyla sonuçlanır. Bu da bütün hayatları boyunca kendisini ahmakça bir bağnazlıkla dışa vurur. Aralarındaki yüksek derecede zeki ve anlayışlı kimseleri bile bu bağnazlıkla kendi düzeylerine indirirler ve biz bunlar hakkında ne düşüneceğimizi ya da ne yapacağımızı bilemeyiz.”  </p>
			<p class="paragraf">Ve hissiselimle yaklaşıldığında <span class="CharOverride-4">sensu allgegorico</span> hakikatleri teslim edilen meseller ve mecazlar bu defa yalanla işbirliği olarak değerlendirilecek ve tıpkı Philalethes’in ağzından dile getirildiği gibi itiraz konusu yapılmayacak mıdır?   </p>
			<p class="paragraf">Yapılacaktır:  </p>
			<p class="paragraf">“Nihayetinde bu [yani hakikatin mecaz ve meseller yardımıyla dile getirilmesi] yalan kisvesini üzerine geçirmiş hakikat anlamına gelir. Fakat böyle yaparak hakikat kendisi için ölümcül olan bir müttefikle ittifak yapmış olur. Yanlışı hakikatin kabı ya da aracı olarak kullanma yetkisine sahip olanların ellerine böylelikle tehlikeli bir silah verilmiş oluyor! Eğer durum buysa korkarım yanlışın yol açtığı zarar hakikatten elde edilen faydadan daha büyük olacaktır.”  </p>
			<p class="paragraf">O zaman felsefe nazargâhından seslendirilen bu itirazları sağduyu cihetinden bile kendini zorlayan karşı itirazlarla cevaplayacak gücü kim kendinde bulabilecektir?   </p>
			<p class="paragraf">“Bu gerçek felsefe bulunup ortaya çıkarılmış olsaydı bile din sizin düşündüğünüz gibi ortadan kalkmazdı. Çünkü herkes için tek bir metafizik sistem olamaz; bir insan ile diğeri arasındaki zihinsel yeterlilik bakımından doğal farklılık ve bunların gelişiminde ortaya çıkan ilave farklılık böyle bir şeye asla izin vermeyecektir.”  </p>
			<p class="paragraf">“Farklı dinler insanların yalın haliyle kendi başına anlayamayacakları hakikati kavrayıp anladıkları değişik sistemlerden ibarettir; onlar için hakikati bu form yahut sistemlerden koparmak mümkün değildir. Bu yüzden, aziz dostum, bu sistemleri alaya almanın hem dar kafalılık hem de haksızlık olduğunu söylersem gücenip darılmayın sakın…”   </p>
			<p class="paragraf">Peki bunun vebalini kim üstlenecektir?   </p>
		</div>
	</body>
</html>