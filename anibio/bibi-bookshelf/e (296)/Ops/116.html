<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>6. Bölüm -Altın Çöpçü Daha Beter Arkadaşlar Ediniyor</title>
</head>
<body>
<h1><a id="a164"></a>6. Bölüm -Altın Çöpçü Daha Beter Arkadaşlar Ediniyor</h1>
<p>Bay Silas Wegg, talihin yaverini, devlet kuşunun tüneğini artık nadiren kendi evinde görebiliyor, kendisine verilen talimat icabı belli saatler arası Köşk'te bekliyordu. Bay Wegg bu düzenlemeye büyük infial duyuyordu, zira belli saatler akşam saatleriydi ve dostça hamlenin gelişimi bakımından elzem saatlerdi. Bayan Elizabeth, Efendi Georgejane Teyze ve Parker Amca gibi saygın mahlûkların üstüne basıp yükselen bu yeni zenginin, okuryazar adamına eziyet etmesinin tam da ondan beklenecek şey olduğunu söylemişti Bay Venüs'e acı acı.</p>
<p>Roma İmparatorluğu'nun çöküp gitmesi üzerine Bay Boffin, elinde Rollins'in Antik Tarih kitabıyla çıkagelmişti, uyuşukluk verici özelliği sabit bulunan bu kıymetli eser, Makedonyalı iskender'in bütün ordusunun (o sırada yaklaşık kırk bin kişi olsa gerekti) komutanlarını yaptığı banyodan sonra bir titreme nöbetine yakalanmışken gördüklerinde hep birlikte gözyaşlarına boğulduğu sıralarda bir kenara bırakılmıştı. Bay Wegg'in komutası altında Yahudi Savaşlarının da hezimetle sonuçlanması üzerine Bay Boffin bu sefer elinde Plutarkhus'la çıkagelmişti: Yazdığı hayat hikâyelerini neticede pek eğlenceli bulsa da Plutarkhus'un bunlara inanmasını beklemeyeceğini umuyordu. Okunulan şeylerin ne kadarına inanıp ne kadarına inanmayacağı Bay Boffin'in edebi alandaki başlıca meselesiydi; bir müddet yarısına mı inansın, hepsine mi hiçbirine mi bilememişti; sonunda ılımlı bir adam olarak yarısına inanmakta karar kıldığında da hangi yarısına inanacağı sorusu baki kalmıştı. Bu engeli aşmayı asla başaramadı.</p>
<p>Silas Wegg patronun, yıllar ve heceler boyu birbiriyle savaşan, sınırsız sayıda esiri ve ganimeti coğrafi sınırları hiçe sayarak oradan oraya kolayca taşıyan, garip garip soylardan gelen, akıl almaz insanların, telaffuz edilmez isimleriyle dolu zındık bir tarihçi eşliğinde bir arabadan inip çıkagelmesine artık alışınıştı ki bir akşam patron matron gelmedi. Yarım saat kadar gecikme payı tanıdıktan sonra Bay Wegg bahçe kapısına çıktı ve belki Bay Venüs yakınlardadır da duyar diye, evde olduğunu ve meşgul olmadığını bildirmek için bir ıslık çaldı. Bunun üzerine yandaki duvarın gölgesinden Bay Venüs çıkıverdi.</p>
<p>&quot;Silah arkadaşım,&quot; dedi Bay Wegg zevkten dört köşe, &quot;hoşgeldin!&quot;</p>
<p>Buna mukabil Bay Venüs ona kuru kuru iyi akşamlar demekle yetindi.</p>
<p>&quot;İçeri geç birader,&quot; dedi Silas, omzunu sıvazlayarak, &quot;şöminenin başında yerini al. Hani şu şarkıda olduğu gibi,</p>
<p class="p8">Ne bir kötülük var korkacak </p>
<p class="p8">Ne yalan dolan</p>
<p class="p8">Tek mutluluğum hakikat, Bay Venüs </p>
<p class="p8">Unuttum neydi sevincim </p>
<p class="p8">Lay lay lom</p>
<p class="p8">Neydi kılavuzum, unuttum </p>
<p class="p8">Ateşimin başında, efendim </p>
<p class="p8">Ateşimin başında.&quot;</p>
<p class="p8">&nbsp;</p>
<p>Gücünü lafzından ziyade ruhundan alan bu kupleyle Bay Wegg misafirini evine buyur etti.</p>
<p>&quot;Öyle bir gelişin var ki birader,&quot; dedi Bay Wegg misafirperver bir coşkuyla, &quot;tıpkı şey gibisin -hani vardır ya aynen öyle- gözüm kamaşmaktan seni göremeyecektim neredeyse - böyle etrafında ışıl ışıl hale gibi bir şey.&quot;</p>
<p>&quot;Nasıl haleymiş o öyle?&quot; diye sordu Bay Venüs.</p>
<p>&quot;Umut, bayım,&quot; dedi Silas. &quot;Senin halen bu işte.&quot;</p>
<p>Bu konudan pek emin olmayan Bay Venüs, memnuniyetsizce ateşe baktı.</p>
<p>&quot;Bu akşamı,&quot; diye bağırdı Wegg, &quot;dostça hamlemizi daha da ilerletmek için kullanacağız. Sonrasında da şarap dolu bir kadehi kırıp -tabii bizimki sulandırılmış romla dolu olacak- yemin edeceğiz. Nasıl demiş şair?</p>
<p>Senin kendi kara şişen olmana gerek yok Bay Venüs</p>
<p>Ben benimki olurum</p>
<p>Senin bardağına bir dilim limon atarız, bilirim seversin </p>
<p>Auld lang syne<a id="a165"></a><a href="notes.html#a274"><span class="t16">{34}</span></a></p>
<p>Wegg'deki bu misafirperverlik ve alıntı bolluğu, Bay Venüs'te bir hırçınlık gözlemlemiş olmasından geliyordu.</p>
<p>&quot;Dostça hamleye gelince,&quot; dedi adı geçen beyefendi, dizlerini sinirli sinirli ovalayarak, &quot;itirazım, bu hamlenin hamle filan edememesi.&quot;</p>
<p>&quot;Roma, birader,&quot; dedi Wegg, &quot;belki pek bilinmez ama ikizlerle bir kurt tarafından kurulmuş ve mermerden yapılmış bir şehirdir; bir günde kurulmadı.&quot;</p>
<p>&quot;Ben kuruldu mu dedim?&quot; diye sordu Venüs. &quot;Hayır, demedin birader. Doğrusun.&quot;</p>
<p>&quot;Ama şunu diyorum,&quot; diye devam etti Venüs, &quot;anatomik hazinelerim arasından çekilip alınıyorum, insan parçalarının yerine yanmış kömür parçalarını koymam isteniyor ve bundan bir şey çıkmıyor. Ben bırakacağım artık.&quot;</p>
<p>&quot;Hayır, bayım!&quot; diye karşı çıktı Wegg heyecanla. &quot;Hayır, bayım!</p>
<p class="p8">Atıl, Chester, atıl</p>
<p class="p8">Devam, Bay Venüs, devam!</p>
<p class="p8">&nbsp;</p>
<p>Sakın öldüm bittim deme! Senin gibi bir adam!&quot;</p>
<p>&quot;Öldüm demeye itirazım yok,&quot; dedi Bay Venüs, &quot;ölmeye itirazım var. Ayrıca itirazım olsa da olmasa da öleceğime göre, küller arasında boşu boşuna aranarak harcayacak vaktim yok.&quot;</p>
<p>&quot;Ama hamleye ne kadar az zaman ayırıyorsun bir düşün,&quot; diye üsteledi Wegg. &quot;Birlikte bu işi yaptığımız akşamlan toplasan kaç eder? Sen ki fikirden, kanaatten, histen yana tıpkı benim gibisin, sen ki bütün toplumu tellerle birbirine tutturacak sabra sahipsin -iskeleti şeyediyorum anladın?- bu kadar çabuk mu teslim olacaksın?&quot;</p>
<p>&quot;Bu işi sevmiyorum,&quot; dedi Bay Venüs sıkıntıyla başını dizlerinin arasına koyup tozlu saçlarını çekiştirerek &quot;Hem insanı devam etmeye teşvik eden bir şey de yok.&quot;</p>
<p>&quot;Şu dışarıdaki tepelerde,&quot; dedi Bay Wegg çok kuvvetli bir fikir ortaya atıyormuş gibi elini uzatarak, &quot;insanı teşvik eden bir şey yok mu? Şu bize bakan tepelerde?&quot;</p>
<p>&quot;Çok büyükler,&quot; diye homurdandı Venüs. &quot;Şurasını kazmak, orasını dürtüklemek, burasım delmek neye yarar? Hem şimdiye kadar ne bulduk?&quot;</p>
<p>&quot;Ne bulduk?&quot; diye bağırdı Wegg, onaylayacak bir şey bulmaktan memnun. &quot;Bak orada haklısın, ahbap. Hiçbir şey bulamadık. Ama bir de öteki taraftan bak, ne bulabiliriz? Sen de kabul edersin, her şey.&quot;</p>
<p>&quot;Bu işi sevmiyorum,&quot; dedi Venüs hırçın hırçın. &quot;Fazla düşünmeden girdim bu işe. Hem senin Boffin tepeleri çok iyi bilmiyor mu? Merhumun huyunu suyunu da çok iyi bilmiyor mu? Kendisi hiç burada bir şey bulmayı umuyormuş gibi davrandı mı?&quot;</p>
<p>Tam o anda tekerlek sesleri duyuldu.</p>
<p>&quot;Gecenin bu vakti gelecek kadar densiz olduğunu düşünmek istemiyorum,&quot; dedi Bay Wegg sabırlı bir dargınlıkla, &quot;ama gelen o sanki.&quot; Bahçe kapısının zili çaldı.</p>
<p>&ldquo;Ta kendisi,&quot; dedi Bay Wegg, &quot;bu kadar densizmiş. Buna üzüldüm işte, azıcık olsun bir saygı kırıntısını muhafaza etmek isterdim ona karşı.&quot;</p>
<p>Bay Boffin'in bahçe kapısından gürbüz bir sesle bağırdığı duyuldu, &quot;Merhaba! Wegg! Hu huuu!&quot;</p>
<p>&quot;Otur oturduğun yerde, Bay Venüs,&quot; dedi Wegg. &quot;Belki şöyle bir uğramıştır.&quot; Sonra seslendi, &quot;Hoşgeldiniz efendim! Hemen geliyorum! Bir dakika, Bay Boffin. Bacağımın izin verdiği kadar hızlı gelmeye çalışıyorum!&quot; Sevinçli bir telaş içindeymiş gibi elindeki ışıkla topallaya topallaya kapıya gitti ve dışarda duran arabanın camından bakınca, bir yığın kitap tarafından içeriye hapsedilmiş Bay Boffin'i gördü.</p>
<p>&quot;Yardım et, Wegg,&quot; dedi Bay Boffin heyecanla, &quot;yol açılmadan dışarı çıkamayacağım. Bak bu Annual Register, Wegg, bir araba dolusu. Bunu biliyor musun?&quot;</p>
<p>&quot;Animal Register mı efendim?&quot; dedi, ismi yanlış anlayan üçkâğıtçı.<a id="a166"></a><a href="notes.html#a275"><span class="t16">{35}</span></a><span class="t16"> </span>&quot;Bahse girerim, gözüm kapalı içinden istediğiniz hayvanı bulurum, Bay Boffin.&quot;</p>
<p>&quot;Buradaki Kirby'nin Muhteşem Müze'si,&quot; dedi Bay Boffin, &quot;Caulfield'in Karakterler'i, bu da Wilson'ın. Ne karakterler ama, Wegg, ne karakterler! Bu gece en iyisinden bir iki tanesini duymam şart. Paralarını paçavralara sarıp ne acayip yerlere koyarlarmış şaşarsın. Şu ciltleri tutuver, Wegg, yoksa devrilip çamura düşecekler. Etrafta yardım edecek kimse yok mu?&quot;</p>
<p>&quot;Sizden ümidimi hiç istemeden de olsa kesince bir arkadaşımı davet etmiştim, o var efendim.&quot;</p>
<p>&quot;Çağır gelsin,&quot; diye bağırdı Bay Boffin; &quot;bir el atıversin. Kolunun altındakine dikkat et düşmesin. Dancer o. Kız kardeşiyle yürürken buldukları ölü bir koyunun etiyle börek yapmışlar. Arkadaşın nerde kaldı? Hah, gelmiş! Rica etsem Wegg'le bana şu kitaplar taşımamıza yardım eder misinizi Ama Southwark'lı Jemmy Taylor'la Gloucester'li Jemmy Wood'u bırakın. O iki Jemmy'yi ben kendim taşıyacağım.&quot;</p>
<p>Büyük bir heyecan içinde durmadan konuşarak, oradan oraya koşuşturarak, kitapların taşınmasına ve düzenlenmesine nezaret etti, bütün kitaplar yere yığılana ve araba gönderilene kadar kendinde değil gibiydi.</p>
<p>&quot;işte!&quot; dedi Bay Boffin şeytanca bir zevkle onlara bakarak. &quot;Hepsi bir arada, yirmi dört kemancı gibi. Tak gözlüğünü Wegg; en iyilerinin nerede olduğunu biliyorum, hemen şöyle tadımlık bir bakıverelim. Arkadaşının adı neydi?&quot;</p>
<p>Bay Wegg arkadaşını Bay Venüs olarak takdim etti.</p>
<p>&quot;Hı?&quot; diye bağırdı Bay Boffin, ismi hatırlayarak. &quot;Clerkenwell'den mi?&quot;</p>
<p>&quot;Clerkenwell'den, beyefendi,&quot; dedi Bay Venüs.</p>
<p>&quot;Sizi duydum,&quot; diye bağırdı Bay Boffin. &quot;ihtiyar adam hayattayken bahsetmişti. Onu tanıyordunuz. Ondan bir şey aldınız mı hiç?&quot; Batıcı bir meraktı bu.</p>
<p>&quot;Hayır, beyefendi,&quot; dedi Venüs.</p>
<p>&quot;Ama size bazı şeyler göstermiştir, değil mi?&quot;</p>
<p>Bay Venüs, arkadaşına göz ucuyla bakarak olumlu cevap verdi.</p>
<p>&quot;Size ne gösterdi?&quot; diye sordu Bay Boffin, ellerini arkasında kavuşturup, başını merakla uzatarak. &quot;Kutular, küçük dolaplar, cüzdanlar, paketler, kilitli ya da mühürlü şeyler, bağlı şeyler gösterdi mi?&quot;</p>
<p>Bay Venüs başını iki yana salladı.</p>
<p>&quot;Porselenden anlar mısınız?&quot;</p>
<p>Bay Venüs yine başını salladı.</p>
<p>&quot;Çünkü size bir çaydanlık filan gösterdiyse bilmek isterim,&quot; dedi Bay Boffin. Sonra sağ eli dudaklarında düşünceli düşünceli tekrar etti. &quot;Çaydanlık, çaydanlık,&quot; ve yerdeki kitaplara baktı, içlerinde bir yerde çaydanlıkla ilgili ilginç bir şey varmış gibi.</p>
<p>Bay Wegg'le Bay Venüs merakla birbirlerine baktılar; Bay Wegg gözlüğünü düzeltip, çerçevesi üzerinden gözlerini kocaman açtı ve eliyle burnunun yanma vurdu. Venüs'e gözlerini dört açmasını tembihler gibiydi.</p>
<p>&quot;Çaydanlık,&quot; diye tekrar etti Bay Boffin, düşünceli düşünceli kitapları karıştırarak; &quot;çaydanlık, çaydanlık Hazır mısın Wegg?&quot;</p>
<p>&quot;Emrinize amadeyim, efendim,&quot; dedi beyefendi, koltuğunda her zamanki yerini alıp, tahta bacağını sehpanın altına uzatarak. &quot;Bay Venüs, rica etsem biraz yanıma geçip bana yardımcı olur musun, mumların fitillerini kesmek için?&quot;</p>
<p>Bay Venüs'ün bu davete anında icabet etmesi üzerine, Silas tahta bacağıyla onu dürtükleyerek, iki koltuğun arasıda durmuş dalgı dalgı ateşe bakan Bay Boffin'i işaret etti.</p>
<p>&quot;Öhö, öhö!&quot; diye öksürdü Bay Wegg, işvereninin ilgisini çekmek için.</p>
<p>&quot;Register'dan bir hayvanla başlamak ister miydiniz efendim?&quot;</p>
<p>&quot;Hayır,&quot; dedi Bay Boffin, &quot;hayır, Wegg.&quot; Göğüs cebinden küçük bir kitap çıkarıp büyük bir özenle okuryazar adamına verdi ve sordu, &quot;Bunun adı ne, Wegg?&quot;</p>
<p>Silas gözlüğünü düzeltip birinci sayfayı okudu, &quot;Merryweather'ın, Cimrilerin Hayatları ve Yaptıkları. Bay Venüs, rica etsem mumları biraz yakma çeker misiniz?&quot; Bu fırsatı arkadaşına anlamlı bir bakış fırlatmak için yaratmıştı.</p>
<p>&quot;Hangileri var orada?&quot; diye sordu Bay Boffin. &quot;Kolaydaysa bir bakıver.&quot;</p>
<p>&quot;Bakayım, efendim,&quot; dedi Silas, içindekiler bölümüne dönüp, yavaş yavaş sayfalan karıştırarak, &quot;hepsi burada olmalı bence, efendim; epey bir var; gözüme çarpanlar John Overs, John Little, Dick Jarrel, John Elwes, Blewbury'den Peder Jones, Akbaba Hopkins, Daniel Dancer...&quot;</p>
<p>&quot;Dancer'ı oku, Wegg,&quot; dedi Bay Boffin.</p>
<p>Arkadaşına yine bir bakış atan Silas, bölümü arayıp buldu.</p>
<p>&quot;Yüz dokuzuncu sayfa, Bay Boffin. Sekizinci bölüm. Bölümün içindekiler 'Doğumu ve Mal Varlığı. Giysileri ve Dış Görünümü. Bayan Dancer ve Kadısı Faziletleri. Cimrinin Malikânesi. Bulunan Hazine. Koyun Etinin Hikâyesi. Cimrinin Ölümden Anladığı. Cimrinin Köpeği Bob. Grif-fiths ve Efendisi. Üç Beş Kuruş Kazanmanın Yolları. Ateş Yerine. Enfiye Kutusu Taşımanın Faydaları. Sırtmda Bir Gömleği Olmadan Ölümü. Gübre Yığını Hazineleri...&quot;'</p>
<p>&quot;Hı? O neymiş?&quot; diye sordu Bay Boffin.</p>
<p>&quot;Gübre Yığını Hazineleri,&quot; diye tekrar etti Silas tane tane. &quot;Bay Venüs, rica etsem şu mumların fitillerini keser misiniz?&quot; Bunu sırf ilgisini dudaklarına çekmek için söylemişti &quot;Tepeler!&quot; dedi sadece ağzını açıp kapayarak</p>
<p>Bay Boffin, ayakta durduğu yere bir iskemle çekti ve oturup kurnazca ellerini ovalayarak: &quot;Dancer'ı oku,&quot; dedi.</p>
<p>Bay Wegg bu mühim adamın hayat hikâyesini, türlü tamah ve rezillik safhalarım bir bir geçerek, Bayan Dancer&rsquo;ın sadece soğuk un çorbası içmekten ölümüne, Bay Dancer&rsquo;ın paçavralarını bir urganla tutturmasına, yemeğini üzerine oturarak ısıtmasına, üzerinde bir çuvalla çırılçıplak ölümüne kadar okudu. Sonra da şu şekilde devam etti:</p>
<p>&quot;Dancer&rsquo;ın ölümüyle Kaptan Holmes'e kalan evi, daha doğrusu enkaz yığını, pek bakımsız, harap bir binaydı çünkü yarım asırdan fazladır tamir edilmemişti.&quot;</p>
<p>(Bay Wegg durup arkadaşına ve oturdukları odaya baktı; burası da uzun süredir tamir görmemişti.)</p>
<p>&quot;Ama dışardan bakıldığında çok fukara görünen harap binanın içi çok zengindi. Bütün her yerini keşfetmek haftalar sürmüştü; cimrinin gizli zulalarını açığa çıkarmak Kaptan Holmes için çok keyifli bir uğraş olmuştu.&quot;</p>
<p>(Wegg durup &quot;gizli zulalar&quot; lafını tekrar etti ve tahta bacağıyla arkadaşını tekrar dürttü.)</p>
<p>&quot;Bay Dancer'ın en zengin kasalarından biri, ahırdaki gübre yığınıydı; bu zengin gübrenin içinde iki bin beş yüz pounda yakın bir meblağ saklıydı; dikkatle yalağa bağlanmış ve iyice çivilenmiş eski bir ceketin içinde de banknot ve altın halinde beş yüz pound daha bulundu.&quot;</p>
<p>(Burada Bay Wegg'in tahta bacağı sehpanın altında yavaş yavaş yükselmeye başladı.)</p>
<p>'Tam ve yarım altınla dolu pek çok küp bulundu; evin gizli köşelerinde farklı zamanlarda yapılan araştırmalarda da çok sayıda banknot paketine rastlandı. Bazıları duvardaki oyuklara tıkılmıştı.&quot;</p>
<p>(Burada Bay Wegg duvara baktı.)</p>
<p>&quot;Sandalyelerin minderleri ve döşemeleri altına çıkınlar yerleştirilmişti.&quot;</p>
<p>(Burada Bay Wegg, hafifçe yana eğilip oturduğu koltuğa baktı.)</p>
<p>&quot;Bazıları çekmecelerin arkalarına yerleştirilmişti; altı yüz pound değerinde kâğıt para katlanmış vaziyette bir çaydanlığın içinde bulundu. Kaptan ahırda, eski bozuk paralarla dolu küpler buldu. Bacayı aramayı da ihmal etmediler, zahmete de değdi çünkü kurum dolmuş on dokuz farklı delikte farklı miktarda paralar vardı, toplamı iki yüz poundu geçiyordu.&quot;</p>
<p>Bay Wegg'in tahta bacağı zirveye doğru yükseldikçe yükselmiş, çapraz dirseği de Bay Venüs'ün böğrüne daldıkça dalmıştı, sonunda bu iki hareket dengesini muhafaza etmesini imkânsız hale getirince, yana doğru devrilip Bay Venüs'ü de koltuğun kenarına sıkıştırdı. Bir iki saniye ikisi de toparlanmak için bir girişimde bulunmadı; ikisi de akçe baygınlığından mustaripti.</p>
<p>Ama gözlerini ateşe dikmiş, kendine sarılmış iskemlesinde oturan Bay Boffin üzerlerinde ayıltıcı bir etki yaptı. Hareketlerini perdelemek için hapşurma rolüne yatan Bay Wegg, derinden bir &quot;Hapşuuu!&quot; sesiyle Bay Venüs'le kendisine ustaca çekidüzen verdi.</p>
<p>&quot;Biraz daha okuyalım,&quot; dedi Bay Boffin aç aç.</p>
<p>&quot;Sırada John Elwes var, efendim. John Elwes'i dinlemeyi arzu eder miydiniz?&quot;</p>
<p>&quot;Ya!&quot; dedi Bay Boffin. &quot;Dinleyelim bakalım John neler yapmış.&quot;</p>
<p>O pek bir şey saklamışa benzemiyordu, bu yüzden de hikâye tekdüze geldi. Ama altın ve gümüş liraları bir turşu kavanozuna koyup onu da büyük saatin içine saklayan, bir kahve kutusu dolu hazineyi merdivenin altına yerleştiren, bir kısım parayı da eski bir fare kapanına koyan Wilcocks adında örnek bir hanımefendi ilgiyi yeniden tazeledi. Onu fukara olduğunu iddia eden başka bir hanım takip etti; serveti küçük kâğıt ve paçavralara sarılı halde bulunmuştu. Onu elmacılık yapan başka bir hanım takip etti, on bin poundluk bir servet biriktirmiş ve bunu &quot;sağda solda, köşelerde oyuklarda, tuğlaların arkasında, zemin tahtalarının altında&quot; saklamıştı. Onun ardından gelen Fransız beyefendi, bacasını tıkamak pahasına parasını oraya saklamıştı, ölümünden sonra &quot;yirmi bin frank, altın liralar ve değerli taşlar dolu deri bir valiz&quot; bulmuştu baca temizleyici. Bu basamakların ardından son vakaya, insan Saksağan vakasına geldi Bay Wegg.</p>
<p>&quot;Seneler önce Cambridge'de Jardine soyadlı cimri bir çift yaşardı; iki oğulları vardı; baba tam bir cimriydi ve öldüğünde yatağında bin altın bulundu. Oğullar da babaları kadar pinti oldular. Yirmi yaşlarında Cambridge'de kumaşçılığa başlayıp, ölene kadar bu işi sürdürdüler. Jardineler'in Dükkânı, Cambridge'deki dükkânların en kirlisiydi. Müşteriler olsa olsa meraktan oraya bir şey almaya giderdi. Kardeşlerin pek rezil bir görünümü vardı; etrafları meslek gereği rengarenk kumaşlarla çevrili olduğu halde kirli paçavralar içinde dolaşırlardı. Yatakları olmadığı, yatağa para vermek yerine, tezgahın altında, paket kâğıtları üzerinde uyudukları söylenirdi. Evlerinde her şey kıttı. Yirmi yıldır sofraları bir lokma et görmemişti. Yine de kardeşlerden büyüğü öldüğünde, öteki hayretler içinde, kendisinden bile saklanan büyük miktarda para buldu.&quot;</p>
<p>&quot;Bakın!&quot; diye bağırdı Bay Boffin. &quot;Ondan bile saklamış, sadece iki kişilermiş ama birisi ötekinden saklamış.&quot;</p>
<p>Fransız beyefendiyle tanıştığından beri eğilip eğilip bacaya bakan Bay Venüs son cümleyle dikkatini topladı ve kendini tutamayarak tekrar etti.</p>
<p>&quot;Hoşuna mı gitti?&quot; diye sordu Bay Boffin aniden dönerek.</p>
<p>&quot;Anlamadım?&quot;</p>
<p>&quot;Wegg'in okudukları hoşuna mı gitti?&quot;</p>
<p>Bay Venüs son derece ilginç bulduğunu söyledi.</p>
<p>&quot;Madem öyle tekrar gel,&quot; dedi Bay Boffin, &quot;biraz daha dinle. İstediğin zaman gel; öbür gün yarım saat erken gel. Daha çok var; ucu bucağı yok.&quot;</p>
<p>Bay Venüs buna katıldığını söyledi ve daveti kabul etti.</p>
<p>&quot;Neler saklanıyor, inanılır gibi değil,&quot; dedi Bay Boffin dalgın dalgın, &quot;inanılır gibi değil.&quot;</p>
<p>&quot;Paradan mı bahsediyorsunuz, efendim?&quot; dedi Wegg, onun ağzını aramak için olabildiğince mültefit bir surat takınıp, arkadaşına bir tepik daha atarak.</p>
<p>&quot;Para!&quot; dedi Bay Boffin. &quot;Tabii belgeler de.&quot;</p>
<p>Keyiften kendinden geçen Bay Wegg tekrar Bay Venüs'ün üzerine yıkıldı ve tekrar kendini toparlayarak hislerini bir hapşırıkla maskeledi.</p>
<p>&quot;Hap-şuu! Belgeler mi dediniz efendim? Saklanmış belgeler?&quot;</p>
<p>&quot;Saklanıp unutulmuş,&quot; dedi Bay Boffin. &quot;Bana Harika Müze'yi satan kitapçı - Harika Müze nerde?&quot; Dizlerinin üzerine çökmüş hevesle kitapları karıştırıyordu.</p>
<p>&quot;Size yardım edeyim mi efendim?&quot; dedi Wegg.</p>
<p>&quot;Hayır, buldum; burada,&quot; dedi Bay Boffin yeniyle kitabın tozunu alarak. &quot;Dördüncü cilt. Kitapçı bana dördüncü ciltten okumuştu. Bak bakalım, Wegg.&quot;</p>
<p>Silas kitabı alıp sayfalarını çevirdi.</p>
<p>&quot;Hayrete Şayan Taşlaşma mı efendim?&quot;</p>
<p>&quot;Hayır, değil,&quot; dedi Bay Boffin. 'Taşlaşma olamaz.&quot;</p>
<p>&quot;Ayaklı Saz Mumu dedikleri General John Reid'in hikâyesi mi? Portresi de var.&quot;</p>
<p>&quot;Hayır o da değil,&quot; dedi Bay Boffin.</p>
<p>&quot;Mücevher yutan adamın tuhaf hikâyesi mi?&quot;</p>
<p>&quot;Saklamak için mi yutmuş?&quot; diye sordu Bay Boffin.</p>
<p>&quot;Hayır efendim,&quot; dedi Wegg metne bakarak; &quot;kazara olmuşa benziyor. Hah! Şu olacak, Yirmi Bir Yıl Kayıp Kalan Mirasın Şaşırtıcı Keşfi!&quot;</p>
<p>'Tamam o!&quot; diye bağırdı Bay Boffin. &quot;Onu oku.&quot;</p>
<p>&quot;Bu olağanüstü dava,&quot; diye okumaya başladı Silas yüksek sesle, &quot;İrlanda&rsquo;daki son Maryborough mahkemelerinde görüldü. Özetle şöyledir. Robert Baldwin l782'de vasiyetini yazmış ve ihtilaflı topraklarını en küçük oğlunun çocuklarına bırakmıştı; daha sonra elden ayaktan düştü, bunadı ve seksen küsur yaşında öldü. Davalı büyük oğul, babası öldükten hemen sonra babasının vasiyeti imha ettiğini söyledi; başka bir vasiyet bulunamadığından ihtilaflı toprak ona geçti ve yirmi bir yıl boyunca onda kaldı. Bütün aile babalarının vasiyet bırakmadan öldüğüne inanıyordu. Yirmi bir yıl sonra davalının karısı öldü ve kısa süre sonra yetmiş sekiz yaşındaki davalı çok genç bir kadınla evlendi; iki oğlunun bu gelişmeden endişe duyması ve hislerini onu iğneleyerek ifade etmesi babalarını öyle usandırdı ki öfkeyle büyük oğlunu mirastan mahrum bırakacak bir vasiyet yazdı ve bir öfke nöbeti esnasında bunu küçük oğluna gösterdi. Küçük oğlan toprağın ağabeyine kalması için hemen vasiyeti alıp imha etmeye karar verdi. Bunu yapmak üzere babasının yazıhanesinin kilidini kırdığmda, babasının değil, ailede çoktan unutulmuş dedesinin vasiyetini buldu.&quot;</p>
<p>&quot;Al işte!&quot; dedi Bay Boffin. &quot;Bakın insanlar neler saklayıp unutuyor ya da imha etmeye niyetlenip etmiyor!&quot; Sonra ağır ağır ekledi, &quot;A-kıl al-maz!&quot; Sonra onun gözleriyle odayı taraması üzerine Wegg'le Venüs de gözleriyle odayı taradı. Sonra Wegg, gözlerini tekrar ateşe bakmaya başlayan Bay Boffin'e dikti; sanki üzerine atlayıp ya düşüncelerini ya canını diye bağıracaktı.</p>
<p>&quot;Ama bu gece çok geç oldu,&quot; dedi Bay Boffin, bir sessizliği takiben elini sallayarak. &quot;Öbür gün daha fazla okuruz. Kitapları raflara yerleştir, Wegg. Bay Venüs de sana yardım eder herhalde.&quot;</p>
<p>Konuşurken elini paltosunun iç cebine sokmuş, kolay kolay çıkmayacak kadar büyük bir şeyi çıkarmaya çabalıyordu. Bu nesnenin kırık dökük bir hırsız feneri olduğunu görünce iki arkadaşın ağzı açık kaldı!</p>
<p>Bu küçük aletin yarattığı etkiyi hiç fark etmeyen Bay Boffin yere diz çöktü ve cebinden bir kutu kibrit çıkarıp fenerin içindeki mumu dikkatle yaktıktan sonra, kibriti söndürüp ateşe attı. &quot;Ben gidiyorum, Wegg,&quot; dedi sonra, &quot;etrafta, avluda filan bir iki tur atacağım. Sen gelme. Ben bu fenerle zamanında yüzlerce, ne yüzlercesi, binlerce tur atmışımdır burada.&quot;</p>
<p>Wegg, &quot;Ama efendim nasıl olur, böyle tek başınıza...&quot; diye kibarca söze başlamıştı ki, kapıya doğru giden Bay Boffin durdu.</p>
<p>&quot;Seni yanımda istemediğimi söyledim, Wegg.&quot;</p>
<p>Wegg, bir an küşayiş gelmiş gibi baktı, sanki patronunun bu sözü ancak şimdi dikkatine sunulduğunda farkına varmıştı. Bay Boffin'in dışarı çıkıp kapıyı arkasından kapamasına izin vermekten başka yapacak bir şeyi yoktu. Ama o çıkar çıkmaz, Venüs'ün iki elini birden tutarak, boğuluyor-muş gibi fısıldadı:</p>
<p>&quot;Bay Venüs onu takip etmeliyiz, gözlemeliyiz, bir an olsun gözden kaybetmemeliyiz.&quot;</p>
<p>&quot;Neden ki?&quot; diye sordu Bay Venüs, yine aynı kısık sesle.</p>
<p>&quot;Bu gece geldiğinde keyfimin yerinde olduğunu fark etmişsindir dostum. Bir şey buldum.&quot;</p>
<p>&quot;Ne buldun?&quot; diye sordu Venüs, Wegg'i sıkı sıkı tutarak, iki ünlü gladyatör gibi kilitlenmiş duruyorlardı.</p>
<p>&quot;Anlatacak zaman yok. Onu aramaya gitti bence. Hemen peşinden gitmeli.&quot;</p>
<p>Birbirlerini bırakarak sessizce kapıya gittiler, yavaşça açtılar ve dışarı baktılar. Bulutlu bir geceydi ve tepelerin karanlık gölgesi avluyu daha da karartıyordu. &quot;Bir dolap çevirmese,&quot; diye fısıldadı Wegg, &quot;neden hırsız feneri kullansın? Normal fener taşısa ne iş karıştırdığını görürdük. Sessiz ol. Şu taraftan.&quot;</p>
<p>Küllere gömülmüş çömlek parçalarının çevrelediği patikada dikkatle ilerliyorlardı. Onun kendine has hızlı adımlarıyla, yola yuvarlanmış közleri ezerek yürüdüğünü duyabiliyorlardı. &quot;Burayı ezbere biliyor,&quot; diye mırıldandı Silas, &quot;feneri açmaya hiç ihtiyacı yok, yerin dibine batası!&quot; Ama tam o anda feneri açıp ışığını tepelere çevirdi.</p>
<p>&quot;Orası mı?&quot; diye sordu Venüs fısıltıyla.</p>
<p>&quot;Heyecanlı,&quot; dedi Silas aynı ses tonuyla. &quot;Hem nasıl heyecanlı. Kesin yakınlaştı. Çıkarmaya gidiyor bence. Elindeki ne?&quot;</p>
<p>&quot;Kürek,&quot; diye cevapladı Venüs. &quot;Onu nasıl kullanacağını da ikimizden de daha iyi bilir.&quot;</p>
<p>&quot;Arayıp da bulamazsa, ne yapalım ortak?&quot; diye sordu Wegg.</p>
<p>&quot;Dur bakalım, bulamazsa o zaman düşünürüz,&quot; dedi Venüs.</p>
<p>Akıllıca bir tavsiyeydi bu çünkü feneri tekrar kapattı ve tepe karardı. Bir iki saniye sonra ışığı tekrar açtı, ikinci bir tepenin dibinde duruyordu, feneri ağır ağır omuzu hizasına kadar kaldırdı ve yüzeyin durumunu in-ediyormuş gibi öylece tuttu.</p>
<p>&quot;Burası da mı değil?&quot; dedi Venüs.</p>
<p>&quot;Hayır,&quot; dedi Wegg, &quot;soğuyor.&quot;</p>
<p>&quot;Bana öyle geliyor ki,&quot; diye fısıldadı Venüs, &quot;birilerinin burayı karıştırıp karıştırmadığını anlamaya çalışıyor.&quot;</p>
<p>&quot;Şşş!&quot; dedi Wegg, &quot;iyice soğudu, hatta buz tuttu.&quot; Bu sözün ardından fener tekrar kapandı, ve üçüncü bir tepenin dibinde tekrar açıldı.</p>
<p>&quot;Üzerine tırmanıyor!&quot; dedi Venüs. &quot;Kürekle filan!&quot; dedi Wegg.</p>
<p>Omzundaki kürek, ona eski anıları hatırlatarak canlandırıyormuş gibi hızlı adımlarla, yükseliş ve çöküşe başladıkları zamanlarda Silas Wegg'e tarif ettiği tepenin üzerine çıkan 'yılankavi patikayı' tırmanmaya başladı Bay Boffin. Fenerini kapamıştı. Diğer ikisi de, feneri tekrar açtığında seçilmemek için sine sine peşinden gitmeye başladılar. Bay Venüs öne geçmiş, Bay Wegg'i takma bacağıyla kendisine kazacağı tuzaklardan çabucak kurtarmak üzere çeke çeke götürüyordu. Altın Çöpçü'nün bir an soluğunu tuttuğunu fark edince onlar da soluklarını tuttular.</p>
<p>&quot;Bu onun kendi tepesi,&quot; diye fısıldadı Wegg hızlı hızlı soluklanarak, &quot;bu tepe.&quot;</p>
<p>&quot;Üçü de onun zaten,&quot; dedi Venüs.</p>
<p>&quot;Kendisi de öyle düşünüyor; ama bu ona bırakılan ilk tepeydi, onun için benim diyordu; ona miras kalan bir tek bu vardı ilk başta.&quot;</p>
<p>&quot;Işığı açtığında,&quot; dedi Venüs, hayal meyal seçilen patronundan gözlerini ayırmadan, &quot;hemen eğil, bana yakın dur.&quot;</p>
<p>Tekrar yola koyulduğunda onlar da tekrar peşine düştüler. Tepenin zirvesine ulaştığında feneri yarım açıp yere koydu. Orada çıplak, eğri, hava şartlarından rengi ağarmış bir direk gömülüydü küllere, senelerdir de oradaydı. Tam bu direğin yanında duruyordu fener: Aşağıdaki birkaç karışlık bölümünü ve etrafındaki küllü zemini aydınlatıyor, havaya da maksatsız bir ışık hüzmesi düşürüyordu.</p>
<p>&quot;O direği çıkaracak değil ya!&quot; diye fısıldadı Venüs, iyice sinmiş, birbirlerine yanaşmışlardı.</p>
<p>&quot;Belki içi boştur, bir şeyle doludur,&quot; diye fısıldadı Wegg.</p>
<p>Her ne içinse orayı kazacaktı çünkü kollarını kıvırmış, avuçlarına tü-kürmüş, eski günlerdeki gibi küremeye başlamıştı. Direkle bir alakası yoktu ama işe başlamadan bir kürek boyu mesafe ölçmüştü, derin kazmak gibi bir amacı da yoktu. On, on beş kadar uzmanca darbe yeterli olmuştu. Sonra durup oyuğa baktı, üzerine. eğildi ve sıradan bir içki şişesi çıkardı: Hollandalı'nın içinde Cesaretini sakladığı söylenen şu bodur, yüksek omuzlu, kısa boyunlu şişelerden. Bunu yapar yapmaz feneri kapadı ve karanlıkta deliği doldurduğunu işittiler. Küller usta bir el tarafından kolayca kaldırılıp koparıldığından casuslar bunun kaçmak için en uygun zaman olduğunu düşündüler. Yine geldikleri gibi Bay Venüs, Bay Wegg'in yanından geçti ve onu arkadan çeke çeke aşağı indirmeye başladı. Ama Bay Wegg'in inişi bir miktar müşkülat içermiyor değildi, zira başına buyruk takma bacağı yarıya kadar küllere gömülüyordu. Zaman da iyice daraldığı için Bay Venüs onu yakasından tuttuğu gibi sırtına vurdu ve yolculuğun geri kalanını ceketi kafasına geçmiş, tahta bacağı yerde sürüklenerek tamamladı. Bu yolculuk şekli Bay Wegg'i öyle hırpalamıştı ki zekâ dairesi aşağıda olmak üzere düz zemine bırakıldığında feleğini şaşırmıştı, öyle ki Bay Venüs göstermese evinin yolunu bulamayacaktı. O zaman bile sersem sepelek etrafına bakarak kendi etrafında dönüp durdu ve ancak Bay Venüs'ün sert darbelerle tozunu silkmesinin ardından kendine gelebildi.</p>
<p>Bay Boffin ağır ağır inmişti. Bu arada toz alma işlemi başarıyla sona erdirilmiş, Bay Venüs de biraz soluklanmaya zaman bulmuştu. Şişenin üzerinde olduğuna şüphe yoktu ama nerede olduğu belirsizdi. Kaba, bol bir palto giyiyordu ve şişeyi yarım düzine cebinden herhangi birine koymuş olabilirdi.</p>
<p>&quot;Ne oldu Wegg?&quot; diye sordu Bay Boffin. &quot;Rengin mum gibi solmuş.&quot; Bay Wegg içim dışıma çıkmış gibi hissediyorum dedi, pek teşbihe başvurmadan.</p>
<p>&quot;Safra kesesi,&quot; dedi Bay Boffin, fenerin mumunu üfleyip paltosunun aynı cebine yerleştirdi. &quot;Safra kesenden şikayetin var mı Wegg?&quot;</p>
<p>Bay Wegg yine gerçeğe bağlı kalarak, daha önce hiç böyle bir şey hissetmediğini söyledi.</p>
<p>&quot;Yarın doktora git, Wegg,&quot; dedi Bay Boffin, &quot;öbür güne hazır ol. Bu arada bu mahalle büyük bir kayıp yaşayacak, Wegg.&quot;</p>
<p>&quot;Nasıl kayıp, efendim?&quot;</p>
<p>&quot;Tepeleri kaybedecek.&quot;</p>
<p>Dostça hamleciler birbirlerine bakmamak için öyle bariz bir gayret sarf ettiler ki baksalar daha iyi olacaktı.</p>
<p>&quot;Onlarla işiniz bitti mi Bay Boffin?&quot; diye sordu Silas. &quot;Evet; buradan gidiyorlar. Benimki gitmiş kadar oldu bile.&quot; </p>
<p>&nbsp;</p>
</body>
</html>