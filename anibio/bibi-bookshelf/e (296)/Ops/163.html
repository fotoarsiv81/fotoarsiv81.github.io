<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>5. Bölüm -Dilencinin Karısı</title>
</head>
<body>
<h1><a id="a188"></a>5. Bölüm -Dilencinin Karısı</h1>
<p>Düğün dönüşü, Bayan Wilfer'ın üzerindeki tesirli kasvet, kerubi vicdanın kapısını öyle sert çaldı, kerubi bacaklar öyle titretti ki, karşısında kederli kahraman hanımı, Bayan Lavinia ve muteber aile dostu Bay George Sampson kadar kafası meşgul insanlar olmasa, suçlunun ruhen ve bedenen sergilediği düşkünlük şüphe uyandırabilirdi. Ama üçünün de dikkati evlilik hadisesine yoğunlaşmış olduğundan, kabahatli suç ortağına ayıracak dikkatleri kalmamıştı neyse ki; bu sayede, hiç de kendisinden kaynaklanmayan sebeplerden paçayı kurtardı.</p>
<p>&quot;Bakıyorum da RW,&quot; dedi Bayan Wilfer devletli köşesinden, &quot;kızın Bella'yı hiç sormuyorsun.&quot;</p>
<p>&quot;Gerçekten de canım,&quot; dedi beceriksizce bilmemezlikten gelerek, &quot;unuttum gitti. Bella nasıl - daha doğrusu nerede?&quot;</p>
<p>&quot;Burada değil,&quot; diye beyanda bulundu Bayan Wilfer kavuşturduğu kollarıyla.</p>
<p>Kerubi &quot;Öyle mi canım!&quot; gibilerinden bir şeyler mırıldandı. &quot;Burada değil,&quot; diye tekrarladı Bayan Wilfer, sert, derinlerden gelen bir sesle. &quot;Artık Bella diye bir kızın yok, RW.&quot; &quot;Yok mu?&quot;</p>
<p>&quot;Hayır. Kızın Bella,&quot; dedi Bayan Wilfer, söz konusu genç hanımla hiçbir zaman kan bağı olmamış gibi yüksekten alan bir tavırla; Bella'dan, onun bütün itirazlarına rağmen kocasının aldığı lüks bir eşyaymış gibi sitemle bahsederek &quot;kızın Bella bir Dilenciye kapılandı.&quot;</p>
<p>&quot;O nasıl söz öyle, canım!&quot;</p>
<p>&quot;Kızı Bella'nın mektubunu babana göster, Lavinia,&quot; dedi Bayan Wilfer, tekdüze parlamento sesiyle, elini sallayarak. &quot;Sanırım baban bu belgenin söylediğim şeyi kanıtladığını kabul edecektir. Eminim baban kızı Bella'nın elyazısını tanıyordur. Gerçi belli olmaz. Tanımadığını da söyleyebilir. Hiçbir şeye şaşırmam artık.&quot;</p>
<p>&quot;Bu sabah Greenwich'ten gönderilmiş,&quot; dedi Eleavucasığmaz, öfkeyle kanıtı babasına uzatarak. &quot;Annemin kızmayacağını umuyormuş ama Bay John Rokesmith'le evlenmiş, çok mutluymuş, daha önce kavga çıkmasın diye haber vermemiş, sevgili sana da söyleyecekmiş, bana da sevgilerini yollamış, doğrusu bu ailenin başka bir bekar üyesi bu hareketi yapsa ne derdin merak ediyorum!&quot;</p>
<p>Mektubu okudu ve cılız bir sesle, &quot;İnanamıyorum!&quot; diye bağırdı.</p>
<p>&quot;İstediğin kadar inanamıyorum de,&quot; diye çıkıştı Bayan Wilfer boğuk bir sesle. Bu teşvik üzerine RW aynı kelimeyi tekrar söylese de umduğu başarıyı elde edemedi; zira haşin hanımı müthiş bir hınçla: &quot;Bunu demin de söyledin,&quot; dedi.</p>
<p>&quot;Çok şaşırtıcı. Ama bence, canım,&quot; dedi kerubi, huzursuzluk verici bir sessizlik içinde mektubu katlayarak, &quot;işe iyi tarafından bakalım! Bay John Rokesmith'in (onu tanıdığım kadarıyla) dilenci olmadığını söylesem itirazın olur mu canım?&quot;</p>
<p>&quot;Ne münasebet!&quot; dedi Bayan Wilfer korkunç bir nezaketle. &quot;Sahi mi? Bay Rokesmith'in mal mülk sahibi bir beyefendi olduğunun farkında değildim. Ama duyduğuma çok sevindim.&quot;</p>
<p>&quot;Bunu duyduğuna pek emin değilim, canım,&quot; dedi kerubi tereddütle.</p>
<p>&quot;Teşekkürler,&quot; dedi Bayan Wilfer. &quot;Anlaşılan yanlış şeyler söylüyorum. Olacağı da bu zaten. Kızım beni hiçe sayarsa kocam da sayacak elbet. Biri normalse öteki de normal. Birbirini tamamlıyor. Müthiş!&quot; Tevekkülle silkinerek, ölümcül bir neşe ifadesi takındı.</p>
<p>Ancak Eleavucasığmaz bu noktada Bay Sampson'ı peşinden sürükleyerek çatışmaya daldı.</p>
<p>&quot;Anne,&quot; diye araya girdi genç hanım, &quot;konudan çıkmasan, hiçe saymaktan filan bahsetmesen daha iyi olacak, bu dediğin çok saçma.&quot;</p>
<p>&quot;Ne!&quot; diye bağırdı Bayan Wilfer kara kaşlarını düğümleyerek.</p>
<p>&quot;Bu dediğin çok saçma,&quot; dedi Lavvy, &quot;George Sampson da benim gibi düşünüyor.&quot;</p>
<p>Aniden taş kesilen Bayan Wilfer, hiddetli gözlerini zavallı George'a dikti; sevgilisine borçlu olduğu destekle, sevgilisinin annesine borçlu olduğu destek arasında ikiye bölünen George kendini bile destekleyecek halde değildi.</p>
<p>&quot;Mesele şu ki,&quot; diye devam etti Lavinia, &quot;Bella bana hiç de abla gibi davranmadı, George'un ve ailesinin önünde beni küçük düşürdü böyle kaçıp rezil ve bayağı bir şekilde evlenerek -nedimesi de kilisenin temizlikçisi olmuştur herhalde- halbuki bana söylemesi gerekirdi, 'George'la nişanlanmış olman buna engel değilse, annemle babamdan sırrımı saklamak şartıyla, nikahımda bulunarak beni şereflendirmeni isterim Lavvy,' demesi gerekirdi. O zaman elbette giderdim.&quot;</p>
<p>&quot;Gider miydin? Nankör!&quot; diye bağırdı Bayan Wilfer. &quot;Çiyan!&quot;</p>
<p>&quot;Yapmayın hanımefendi! Rica ederim böyle demeyin!&quot; diye araya girdi Bay Sampson, başını ciddi ciddi sallayarak. &quot;Size saygım sonsuz ama yapmayın rica ederim. Biliyorsunuz. insan, bir beyefendinin hisleriyle genç bir hanımla nişanlanmışsa ve işin sonu (bir aile üyesinden bile olsa) çiyanlara gelmişse, olmaz! Bunu sizin insafınıza bırakıyorum,&quot; dedi Bay Samp-son, lafın sonunu biraz beceriksizce bağlayarak.</p>
<p>Bayan Wilfer'ın, bu müdahalesi sonucu genç beyefendiye bakışlarında öyle bir garez vardı ki Bayan Lavinia gözyaşlarına boğuldu ve Sampson'ı savunmak için boynuna sarıldı.</p>
<p>&quot;Öz be öz annem,&quot; diye bağırdı genç hanım, &quot;George'u ezmeye çalışıyor! Ezilmene izin vermeyeceğim George! Ben yaşadığım müddetçe asla!&quot;</p>
<p>Sevgilisinin kollarındaki Bay Sampson, halen Bayan Wilfer'a başını sallamaya çabalıyordu. &quot;Size saygım sonsuz hanımefendi ama çiyan miyan yakışmadı size!&quot;</p>
<p>&quot;Ezilmene izin vermeyeceğim George!&quot; diye bağırdı Bayan Lavinia. &quot;Annemin önce beni yok etmesi lazım, o zaman başı göğe erer belki. Vah vah! George'u mutlu yuvasından bunlara maruz kalsın diye mi çekip aldım? George sevgilim, özgürsün! Beni anneme ve kaderime terk et, sevgili George.</p>
<p>Teyzene selamlarımı söyle, sevgili George ve yoluna çıkıp varlığını harap eden bu çiyana bela okumamasını rica et. Vah vah!&quot; Histerisel açıdan henüz reşit olmuş genç hanım, ilk icrası olduğu düşünüldüğünde gayet başarılı sayılacak bir krize bıraktı kendini; bu arada üzerine eğilmiş olan Bay Sampson, içinde bulunduğu şaşkınlık sebebiyle Bayan Wilfer'a çelişkili ifadelerle hitap ediyordu: &quot;iblis -size saygım sonsuz- yaptığını görüyor musun!&quot;</p>
<p>Kerubi çaresizce çenesini ovalayarak olan biteni seyrediyordu ama genel itibariyle konunun bu şekilde güme gitmesinden memnundu, histerinin geri kalan her şeyi yutma özelliği sayesinde önceki meselenin kaynayacağını düşünüyordu. Gerçekten de öyle oldu çünkü yavaş yavaş kendine gelen Eleavucasığmaz, büyük bir heyecanla, &quot;George, canım, sen iyi misin?&quot; diye sormaya başlamıştı. &quot;George sevgilim, ne oldu? Annem nerde?&quot; Bay Sampson rahatlatıcı sözler söyleyerek, yere serilmiş kızı kaldırdı ve ikramlık bir şeymiş gibi Bayan Wilfer'a teslim etti. Bayan Wilfer vakarla bu ikramı (kendisine sunulan istiridyeymiş gibi) kabul ederek alnına dudaklarını şöyle bir dokundurduktan sonra, Bayan Lavvy sendeleyerek Bay Sampson'ın korumasına geri döndü: &quot;George canım, aptalca bir şey yaptım galiba ama hâlâ kendime tam gelemedim, dizlerim titriyor, elimi bırakma George!&quot; Daha sonra da en beklenmedik anlarda, elbisesinin göğsü yırtılacakmış gibi, hıçkırık sesiyle soda şişesi açılma sesi arası bir ses çıkararak, George'u epey telaşa gark etti.</p>
<p>Bu krizin en kayda değer sonuçlarından biri, barış tesis edildikten sonra Bayan Lavinia, Bayan Wilfer ve Bay George Sampson üzerinde açıklanamaz, rahatlatıcı bir manevi etki yaratmış olmasıydı. RW dışarıdan bakan ve en ufak sempati duymayan biri olarak bunun dışında kalmıştı. Bayan Lavinia bir yararlık göstermenin tevazusu içindeydi; Bayan Wilfer dingin bir bağışlama ve tevekkül halindeydi; Bay Sampson'sa ıslah edilmiş, uslanmış bir havadaydı. Bu etki, daha önceki meseleye döndüklerinde genel ruh hallerine de sinmişti.</p>
<p>&quot;George canım,&quot; dedi Lavvy melankolik bir tebessümle, &quot;bütün bu olanlardan sonra, eminim annem babama, Bella'ya onu ve kocasını görmekten mutluluk duyacağımızı söyleyebileceğini, söyleyecek.&quot;</p>
<p>Bay Sampson kendisinin de buna emin olduğunu söyledi; Bayan Wilfer'a ne kadar büyük saygı duyduğunu ve daima da duyacağını mırıldandı. Hele bu olanlardan sonra.</p>
<p>&quot;Benim hiç yapmayacağım bir şey varsa,&quot; dedi Bayan Wilfer, köşesinden ilan ederek, &quot;bir evladımın ve onun kızoğlankız tercihi olan bir Gencin,&quot; Bay Sampson bu sıfattan pek hoşlanmışa benzemiyordu, &quot;hislerini dikkate almamaktır. Kendimi yanıltılmış ve kandırılmış hissedebilir -heyhat, buna emin olabilirim. Kendimi bir kenara itilmiş, çiğnenmiş hissedebilirim - heyhat, buna emin olabilirim. Bay ve Bayan Boffin'e karşı duyduğum kötü hisleri nihayet bastırıp onları bu çatı altında kabul etmişken ve kızın Bella'nın,&quot; bu noktada kocasına dönmüştü, &quot;onların çatısı altında ikamet etmesine razı olmuşken, kızın Bella'nın,&quot; yine kocasına döndü, &quot;bu kadar nahoş ve rezil bir ahbaplıktan, maddi anlamda biraz fayda sağlamasının iyi olacağını hissedebilirim - heyhat, buna emin olabilirim. Bay Rokesmith'le evlenmekle, yüzeydeki gösterişine rağmen bir Dilenciyle evlendiğini hissedebilir - heyhat, buna emin olabilirim. Ayrıca kızın Bella'nın,&quot; tekrar kocasına döndü, &quot;bir Dilencinin karısı olmakla ailesini yüceltmediğini hissediyor olabilirim. Ama bütün bu hislerimi bastırıyor ve hiçbir şey söylemiyorum.&quot;</p>
<p>Bay Sampson, ailesi için bir yüzkarası değil daima örnek olmuş birinden de böylesinin bekleneceğini mırıldandı. Hele bütün bu olup bitenlerden sonra daha fazla (diye ekledi Bay Sampson, biraz muğlak bir ifadeyle). Yine haddini aşarak eklemek istiyordu ki, annesi için geçerli olan bu durum küçük kızı için de geçerliydi ve ikisinin davranışlarının da içinde nasıl dokunaklı duygular uyandırdığını asla unutamazdı. Son olarak, göğsünde taş değil de yürek taşıyan birinin, şeyi yapmadan duramayacağını söyledi, ama ne olduğunu söylemedi çünkü Bayan Lavinia uzayan konuşmasına müdahale etmişti.</p>
<p>&quot;Bu yüzden de RW,&quot; dedi Bayan Wilfer, konuşmasına kaldığı yerden devam edip tekrar beyine dönerek, &quot;kızın Bella'ya söyle istediği zaman gelsin, onu burada ağırlarız. Aynı zamanda,&quot; kısa bir ara verip, o arada bir de hap yutmuş gibi devam etti, &quot;kocasını da.&quot;</p>
<p>&quot;Rica ederim, baba,&quot; dedi Lavinia, &quot;Bella'ya benim burada yaşadıklarını anlatma. Hem bir şeye yaramaz, hem de kendine kızmasına sebep olabilir.&quot;</p>
<p>&quot;Yavrucuğum,&quot; dedi Bay Sampson, &quot;bilmesi lazım.&quot;</p>
<p>&quot;Hayır, George,&quot; dedi Lavinia sesinde kararlı bir fedakarlıkla. &quot;Hayır, sevgili George, bırak unutulsun gitsin.&quot;</p>
<p>Bay Sampson bunu 'çok asil' buldu.</p>
<p>&quot;O kadar asil bir şey yok, sevgili George,&quot; dedi Lavinia. &quot;Baba, rica ederim Bella'nın yanında George'la nişanlandığımızı söyleme. Kendisini böyle heba edişini hatırlatmak için söylemişsin gibi olur. Aynı zamanda Bel-la'nın yanında George'un terfisinden bahsetmenin uygun kaçmayacağını da tahmin edersin. Kendi fakirliği yüzüne vuruluyormuş gibi hissedebilir. Onun kardeşi olduğumu asla unutmayacağım ve onu yaralayacak, acı verici kıyaslamalardan daima kaçınacağım.&quot;</p>
<p>Bay Sampson, bu düşüncenin meleklere yaraşacağı inancını beyan etti. Bayan Lavvy vakarla cevap verdi, &quot;Hayır sevgili George, sadece insan olduğumun gayet iyi farkındayım.&quot;</p>
<p>Bayan Wilfer kendi namına, gözlerini iki büyük, siyah soru işaret gibi kocasına dikmiş, amansızca soruyordu, Senin içinden neler geçiyor? Böyle büyük bir nimeti hak ediyor musun? Elini kalbine koyup, böyle histerik bir kıza layık olduğunu söyleyebilir misin? Böylesi bir eşe layık olup olmadığını sormuyorum bile -beni bir kenara bırakalım- seyretmekte olduğun bu aile tablosunun her yere sinmiş ahlaki ihtişamının farkında mısın, buna şükrediyor musun? Şaraptan bir parça rahatsız olmasının yanı sıra, her şeyi önceden bilme suçunu ele verecek rasgele bir kelime söylemekten büyük korku duyan RW'yi epey sarstı bu sorular. Ancak bu sahne artık ömrünü tamamladığından uyuklamaya sığındı ancak bunu yapmakla hanımının hışmına uğradı.</p>
<p>&quot;Kızın Bella'nın durumunu bildiğin halde uyuyabiliyor musun?&quot; diye sordu onu hakir görerek.</p>
<p>Kocası mülayim bir tavırla, &quot;Evet, uyuyabiliyorum canım,&quot; diye cevap verdi.</p>
<p>&quot;O zaman,&quot; dedi Bayan Wilfer vakur bir öfkeyle, &quot;insanlık namına yatağına gitmeni tavsiye ediyorum.&quot;</p>
<p>&quot;Teşekkür ederim, canım,&quot; dedi kocası, &quot;bence de benim için en iyi yer orası.&quot; Karısının hislerini paylaşmayan bu sözlerle memnuniyetle odasına çekildi.</p>
<p>Bu olaydan birkaç hafta sonra, Dilencinin karısı (Dilenciyle kolkola), babası üzerinden yapılmış bir davete icabet ederek çaya geldi. Dilencinin karısının, Bayan Lavvy'nin büyük bir düşüncelilikle muhafaza ettiği dokunulmazlığa saldırıp, bir anda ortalığı hallaç pamuğu gibi atması takdire şayandı.</p>
<p>&quot;Anneciğim,&quot; diye bağırdı Bella, yüzünde güller açarak, &quot;nasılsın anneciğim?&quot; Sonra sevinçle ona sarıldı. &quot;Lavvy'ciğim, sen nasılsın, George Sampson nasıl, işleri nasıl gidiyor, ne zaman evleneceksiniz, çok mu zengin olacaksınız? Hemen her şeyi anlat bana. John, annemle Lavvy'yi öp de, şöyle rahatça oturalım.&quot;</p>
<p>Bayan Wilfer ters ters bakıyordu ama çaresizdi. Bayan Lavinia ters ters bakıyordu ama çaresizdi. Görünüşe göre en ufak bir pişmanlık hissetmeyen, son derece de teklifsiz davranan Bella bonesini çıkarıp çayları koydu.</p>
<p>&quot;Anneciğim, Lavvy, ikinize de şeker koyuyorum. Baba (canım babacığım) sen süt istemezsin. John ister. Evlenmeden önce ben de sütsüz içerdim ama artık John sütlü içtiği ben de sütlü içiyorum. Annemle Lavvy'yi öptün mü John'cuğum? Öptün demek! Kusura bakma görmedim de onun için sordum. Ekmeği ve yağı keser misin, John; çok tatlısın. Annem iki kat sever. Şimdi, anneciğim, Lavvy'ciğim, lütfen bana şerefiniz üzerine doğruyu söyleyin! Evlenmek için kaçtığımı haber veren mektubu okuduğunuzda bir an -sadece bir an- için olsun başımı yaktığımı düşünmediniz mi?&quot;</p>
<p>Daha Bayan Wilfer eldivenlerini sallayamadan, Dilencinin karısı en neşeli ve şefkatli tavrıyla devam etti.</p>
<p>&quot;Herhalde bana bozulmuşsunuzdur ama bunu hak ettim doğrusu. Ama öyle umursamaz ve kalpsiz bir mahlûktum, sizi para için evleneceğime, aşk için evlenmenin elimden gelmediğine öyle ikna etmiştim ki, bana inanamayacağınızı düşündüm. Çünkü John'dan ne kadar İyi, lyi, İyi şeyler öğrendiğimi bilmiyordunuz. Neyse! Ben de sakladım, benim olduğumu düşündüğünüz insan olmaktan utandım ve birbirimizi anlayamayacağımızdan, kavga edeceğimizden korktum, sonradan çok üzüleceğimizi düşündüm, bu yüzden de John'a fazla tantana olmadan beni almak istiyorsa alabileceğini söyledim. O istedi ben de razı oldum. Greenwich Kilisesi'nde hiç kimsenin huzurunda evlendik - sadece tanımadığımız bir adam vardı,&quot; bu noktada gözleri daha da ışıldadı, &quot;yarım gazi. Birbirimize sonradan üzüleceğimiz şeyler söylemediğimiz daha iyi olmadı mı anne, Lavvy, dostane duygularla bu güzel çayı birlikte içmek iyi olmadı mı?&quot;</p>
<p>Ayağa kalkıp onları tekrar öptükten sonra sandalyesine geri döndü (yolda bir kavis çizip kocasının da boynuna sarılmıştı) ve kaldığı yerden devam etti.</p>
<p>&quot;Tabii şimdi doğal olarak, nasıl yaşadığımızı, neyle geçindiğimizi bilmek istersiniz. Anlatayım! Blackheath'te oturuyoruz, şirin mi şirin bir bebek evinde, cici mi cici döşenmiş, güzel mi güzel, akıllı, küçük bir hizmetçimiz var, çok tutumluyuz, düzenliyiz, her şeyi saati saatine yapıyoruz, senede yüz elli pound gelirimiz var, ihtiyacımız olan her şeye, hattâ fazlasına sahibiz. Son olarak belki, biz bizeyken, kocam hakkındaki fikrimi öğrenmek isteyebilirsiniz -fikrim şu- ona neredeyse âşığım diyebilirim!&quot;</p>
<p>&quot;Biz bizeyken, belki, benim de,&quot; dedi kocası, belli etmeden yanına yaklaşmış gülümsüyordu, &quot;karım hakkındaki fikrimi öğrenmek istiyor olabilirsiniz, karım hakkındaki fikrim...&quot; Ama Bella ona dönüp elini dudaklarına koydu.</p>
<p>&quot;Durun bayım! Hayır, John! Cidden! Lütfen bir süre daha söyleme! Bebek evindeki bebekten daha kıymetli bir şey olmak istiyorum önce.&quot; &quot;Canım, değil misin ki?&quot;</p>
<p>&quot;Olmak istediğimin yarısı kadar, hattâ çeyreği kadar değilim! Önce beni bir dene, zor bir şeyde dene, sonra onlara benim hakkımda ne düşündüğünü anlatırsın.&quot;</p>
<p>&quot;Peki, hayatım,&quot; dedi John. &quot;Söz.&quot;</p>
<p>&quot;Canımsın. Şimdi tek kelime bile etmeyeceğine söz ver.&quot;</p>
<p>&quot;Söz,&quot; dedi John, bakışlarında büyük bir hayranlıkla, &quot;tek kelime etmeyeceğim şimdi!&quot;</p>
<p>Bella ona teşekkür etmek için gülen yanağını göğsüne dayadı ve ışıldayan gözlerle ailesine bakarak: &quot;Daha da ileri gideceğim, baba, anne ve Lavvy. John bu kadarını hiç tahmin etmiyor - ama ona bayağı âşığım!&quot;</p>
<p>Bayan Wilfer bile evli kızının etkisiyle biraz gevşemişti ve azametli bir tavırla, RW böyle şeylere layık olsa, kendisinin de tahtından inip onu hoş tutmaya tenezzül edebileceğini ima eder gibi oldu. Öte yandan Bayan Lavinia'nın bu durumda nasıl bir taktik izleneceği konusunda kuvvetli şüpheleri vardı, bu tür bir muamele George Sampson üzerinde denense onu şımartmaz mıydı acaba? RW dünyanın en harika kızlarından birinin babası olduğuna iyice kanaat getirmişti, Rokesmith de dünyanın en şanslı erkeklerinden biriydi; bu fikrini Rokesmith'e söyleyecek olsa muhtemelen ona itiraz etmezdi.</p>
<p>Yeni evli çift, Londra'dan Greenwich'e kadar rahat rahat yürümek için erken kalktılar. İlk başta çok neşeliydiler ve durmadan konuşuyorlardı; ama bir süre sonra Bella'ya kocası biraz düşünceliymiş gibi geldi. Sormadan duramadı:</p>
<p>&quot;John sevgilim, neyin var?&quot; &quot;Nasıl yani, canım!&quot;</p>
<p>&quot;Bana ne düşündüğünü söylemeyecek misin?&quot; dedi Bella, gözlerinin içine bakarak.</p>
<p>&quot;Ahım şahım bir şey düşündüğüm yok, ruhum. Zengin olmamı istemez miydin, onu düşünüyordum.&quot;</p>
<p>&quot;Zengin!&quot; diye tekrarladı Bella, ondan biraz uzaklaşarak</p>
<p>&quot;Yani çok zengin. Mesela Bay Boffin kadar. Hoşuna gider miydi?&quot;</p>
<p>&quot;Bunu denemek beni korkuturdu, John. Zenginlik ona çok mu iyi geldi sanki? Bir zamanlar o zenginlik içinde bir yerim varken ben daha mı iyiydim?&quot;</p>
<p>&quot;Ama zenginlik bütün herkesi bozmaz, canım.&quot;</p>
<p>&quot;Çoğu insanı bozmaz mı peki?&quot; diye sordu Bella kaşlarını kaldırarak.</p>
<p>&quot;Bozmuyordur umarım. Mesela sen zengin olsan, başkalarına iyilik edecek gücün olurdu.&quot;</p>
<p>&quot;Evet, bayım, mesela,&quot; dedi Bella oyuncul bir havayla, &quot;peki o gücü kullanır mıydım? Yine bayım, mesela, kendi kendime zarar verecek büyük bir gücüm de olmaz mıydı?&quot;</p>
<p>Gülüp kolunu sıkarak cevap verdi kocası: &quot;İyi de mesela, o gücü kullanır mıydın?&quot;</p>
<p>&quot;Bilmiyorum,&quot; dedi Bella, düşünceli düşünceli başını sallayarak. &quot;Kullanmayacağımı umuyorum. Zannediyorum. Ama ummak ve zannetmek kolay, insan zengin olmayınca.&quot;</p>
<p>&quot;Neden bu ifade yerine, insan fakir olunca demiyorsun canım?&quot; diye sordu dikkatle yüzüne bakarak.</p>
<p>&quot;Neden fakir olunca demiyorum? Çünkü fakir değilim. Fakir olduğumuzu düşündüğümü zannediyor olamazsın değil mi John?&quot;</p>
<p>&quot;Zannediyorum, canım.&quot;</p>
<p>&quot;Ah, John!&quot;</p>
<p>&quot;Lütfen beni anla sevgilim. Sana sahip olduğum için dünyadaki herkesten daha zengin olduğumu biliyorum; ama seni düşünüyorum ve senin için düşünüyorum. Beni ilk büyülediğinde üzerinde böyle bir elbise vardı ve bana sorarsan başka hiçbir elbise seni bundan daha zarif, daha güzel gösteremez. Ama bugün bile bir sürü güzel elbise beğendin; sana bunları verebilmeyi istemem doğal değil mi?&quot;</p>
<p>&quot;İstemen çok hoş, John. Bunu böyle şefkatle söylediğini duymak, sevinçten, minnettarlıktan gözlerimi yaşanıyor. Ama onları istemiyorum.&quot;</p>
<p>'Tamam ama,&quot; diye devam etti kocası, &quot;şu anda çamurlu sokaklarda yürüyoruz. O güzel ayaklarını o kadar seviyorum ki, çamurun ayakkabının topuğuna bile bulaşmasına tahammül edemiyorum. Binecek bir araban olmasını istemem doğal değil mi?''</p>
<p>&quot;Ayaklarımı bu kadar beğendiğini bilmek çok hoş, John,&quot; dedi Bella, bakışlarını ayaklarına indirerek, &quot;maalesef bu ayakkabılar biraz fazla büyük. Ama araba filan istemiyorum, inan bana.&quot;</p>
<p>&quot;Peki sahip olacağını bilsen ister miydin Bella?&quot;</p>
<p>&quot;Arabanın kendisi beni, senin bu isteğin kadar memnun etmezdi. Sevgili John, senin dileklerin, masallarda perilerin söylenir söylenmez gerçekleştirdiği dilekler kadar gerçek benim için. Çok sevdiğin bu kadın için dileyebildiğin her şeyi dile, hepsi benim olur, John. Gerçekten sahip olmuşum gibi.&quot;</p>
<p>Bu konuşma onları hiç de mutsuz etmemişti, evleri de kıymetinden hiçbir şey kaybetmemişti. Bella ev hususunda, hızla mükemmel bir dehaya dönüşüyordu. Bütün ilham perileri (kocasına göre) onun emrine girmiş, evi daha da cazip hale getirmesine yardım ediyorlardı.</p>
<p>Evlilik hayatı büyük bir mutluluk içinde akıp gidiyordu. Erkenden kahvaltı eden kocası her sabah çalışmak için Şehre indiğinden ve akşam yemeğine kadar dönmediğinden gün boyu evde yalnızdı. Bella'ya bir 'Çin firmasında' çalıştığını söylemişti; o da çay, pirinç, tuhaf kokulu ipekler, oymalı kutular ve şeffaf porselene boyanmış, çekik gözlü, yüksek ayakkabılı, sıkı sıkı atkuyruklu insan resimlerini gözlerinin önüne getirmiş, ayrıntısını sormamıştı. Kocasını daima istasyona kadar geçirir, dönüşte de karşılardı; eski uçan halleri biraz durulmuştu (fazla değil) ve elbisesi pırıl pırıldı. Ama John işe gidip de eve döndüğünde, elbisesini çıkarır, üzerine bir önlük giyer, saçlarını arkada toplar, çok büyük dikkat isteyen bir işe hazırlanır gibi gündelik işlere koyulurdu. Ölçmeler, karıştırmalar, kesmeler, kızartmalar, toz almalar, yıkamalar, parlatmalar, kurumuş çiçekleri kesmeler, yabani otları yolmalar, yamamalar, katlamalar, havalandırmalar, böyle çeşitli, böyle zorlu işler! Gençkızlığında Bayan BW olarak pek bir şeye elini sürmeyen Bayan JR, daimi danışma ve destek ihtiyacını, Britanyalı Ev Kadınının Kılavuzu başlıklı bilge kitaptan karşılıyordu. Dirseklerini masaya, ellerini şakaklarına koyar, Kara Büyü üzerine kafa patlatan kafası karışık bir büyücü gibi dikkat kesilirdi. Bunun sebebi, Britanyalı Ev Kadınının Kılavuzu'nun, kalben tam bir Britanyalı olsa da, kendini kendi dilinde açıkça ifade edecek kadar uzman bir Britanyalı olmamasıydı; talimatlarını Kamçatkaca verse de zaman zaman aynı hükümde olurdu. Bu tür bir kriz patlak verdiğinde Bella aniden bağırırdı: &quot;Yahu sen ne demeye çalışıyorsun? Sarhoş musun nesin?&quot; Bu ani çıkışı yaptıktan sonra, bütün gamzeleri derin bir araştırma ifadesiyle büzülmüş vaziyette, Ev Kadınına tekrar dönerdi.</p>
<p>Britanyalı Ev Kadınının, Bayan John Rokesmith'in hayli sinir bozucu bulduğu bir soğukluğu vardı. Bir generalin erine bir Kazak yakalamasını emretmesi gibi &quot;Bir semender<a id="a189"></a><a href="notes.html#a286"><span class="t16">{40}</span></a> alın&quot; emrini veriyordu. Yahut da kesinlikle bulunamayacak bir şeyden &quot;bir avuç atın&quot; deyiveriyordu. Ev Kadınının bu en mantıksız anlarında Bella kitabı kapatıp masanın üzerine fırlatır, &quot;Seni ihtiyar merkep seni! Nerden bulacağım ki ben onu?&quot; diye azarlardı.</p>
<p>Bayan John Rokesmith'in dikkatini her gün belli bir süre meşgul eden bir çalışma daha vardı. John eve geldiğinde genel konularda onunla sohbet edebilmek için gazeteyi didik didik ediyordu. Her alanda ona eşlik etme arzusu öyle kuvvetliydi ki, John cebire ya da geometriye gönül vermiş olsa onları da aynı azimle hatmetmeye çalışırdı. Şehir havadislerini depolayıp akşam boyu neşeyle John'un üzerine saçması harikaydı; piyasaya satışa çıkarılmış mallardan bahsederdi lafın gelişi söyler gibi, bankaya ne kadar altın götürüldüğünden, çok bilgili ve ciddi görünmeye çalışırdı ama sonra kendi kendine, şirin şirin güler ve kocasını öperek: &quot;Hep sevgiden, John,&quot; derdi.</p>
<p>Şehirde çalışan bir adam olarak John'un neyin değerinin arttığıyla, bankaya götürülen altınla hiç alakası yoktu. Ama dünyanın en kıymetli, en tatlı şeyi olan, değeri sürekli daha da artan, dünyadaki bütün altına bedel karısına tarifsiz alakası vardı. Bella, duyduğu sevgiyle, zekâsıyla ve yeteneğiyle, ev işlerinde hayret verici bir ilerleme kaydetmiş olsa da, sevimli bir mahlûk olarak hiçbir ilerleme kaydetmemişti. Kocasının hükmü buydu ve gerekçesini de şöyle açıklamıştı: evlilik hayatına dünyanın en sevimli mahlûku olarak başlamış olması.</p>
<p>&quot;Öyle şen bir yapın var ki!&quot; dedi şefkatle. &quot;Evin içinde parlak bir ışık gibisin.&quot;</p>
<p>&quot;Cidden öyle miyim, John?&quot;</p>
<p>&quot;Cidden öyle misin? Evet, cidden öylesin. Hatta bunun çok daha fevkindesin.&quot;</p>
<p>&quot;Biliyor musun sevgili John,&quot; dedi Bella, onu ceketinin düğmesinden çekerek, &quot;zaman zaman - ama lütfen gülme.&quot;</p>
<p>Onun istemediği bir şeyi hiçbir şey yaptıramazdı John'a. &quot;Zaman zaman bana biraz fazla ciddiymişim gibi geliyor.&quot; &quot;Çok mu yalnız kalıyorsun canım?&quot;</p>
<p>&quot;Hayır, John! Zaman çok kısa, bütün hafta hiç boş zamanım olmuyor.&quot;</p>
<p>&quot;Peki neden ciddisin, hayatım? Ne zaman ciddisin?&quot;</p>
<p>&quot;Sanırım güldüğümde,&quot; dedi Bella, gülerek başını kocasının omzuna dayadı. &quot;Şu anda kendimi çok ciddi hissettiğime inanmıyor musunuz bayım? Ama durum böyle.&quot; Tekrar güldü ve gözlerinde bir şey parladı.</p>
<p>&quot;Zengin mi olmak isterdin, yavrum?&quot; diye sordu şımartan bir sesle.</p>
<p>&quot;Ne zengini, John! Nasıl böyle aptal sorular sorabiliyorsun?&quot;</p>
<p>&quot;Bir üzüntün mü var, aşkım?&quot;</p>
<p>&quot;Hiç üzüntüm yok!&quot; dedi Bella kendinden emin. Ama sonra birden fikir değiştirerek, gülme ağlama arası: &quot;Evet, bir şey var! Bayan Boffin!&quot; dedi.</p>
<p>&quot;Ben de bu ayrılığa çok üzülüyorum. Belki de geçici bir şeydir. Belki ileride zaman zaman onu görebilirsin - yani görebiliriz.&quot; Bella bu konuda çok meraklı davranabilirdi ama o anda pek öyle görünmüyordu. Dalgın dalgın kocasının düğmesini inceliyordu ki babası akşam oturmasına geldi.</p>
<p>Babasının özel bir sandalyesi ve onun için ayrılmış özel bir köşesi vardı ve -kendi evinde yaşadığı mutluluk müstesna- burada dünyanın her yerinde olduğundan çok daha mutluydu. Bella'yla babasını bir arada görmek daima çok güzeldi ama bu latif akşamda, kocası onun babasına karşı her zamankinden daha muhteşem olduğunu düşündü.</p>
<p>&quot;Aferin benim oğluma,&quot; dedi Bella, &quot;okuldan çıkar çıkmaz, hiç haber vermeden kalkıp gelmiş. Bugün okulda neler oldu anlat bakalım, canım?&quot;</p>
<p>&quot;Bildiğin gibi, güzelim,&quot; dedi kerubi, kızı onu koltuğuna oturturken gülümseyerek ellerini oğuşturuyordu, &quot;iki okula gidiyorum. Birisi Mincing Sokağı'ndaki müessese, diğeri de annenin akademisi. Hangisini kastediyorsun, canım?&quot;</p>
<p>&quot;ikisi de,&quot; dedi Bella.</p>
<p>&quot;İkisi çok ha? Doğrusunu istersen bugün ikisi de biraz ömür törpüsüydü canım ama beklenmeyecek bir şey değil. Eğitim almak kolay iş değil; hem hayat öğrenmek değildir de nedir?&quot;</p>
<p>&quot;Peki ya her şeyi iyice öğrendiğinde ne yapacaksın, seni sersem çocuk?&quot;</p>
<p>&quot;O zaman, canım,&quot; dedi kerubi biraz düşündükten sonra, &quot;öleceğim herhalde.&quot;</p>
<p>&quot;Ne fena çocuksun sen böyle,&quot; diye çıkıştı Bella, &quot;böyle kasvetli şeylerden bahsediyorsun, gamlı gamlı oturuyorsun.&quot;</p>
<p>&quot;Bella'cığım,&quot; dedi babası, &quot;gamlı değilim. Bir tarla kuşu kadar neşeliyim.&quot; Yüzü de bunu doğruluyordu.</p>
<p>&quot;Madem sen değilsin, gamlı olan benim herhalde,&quot; dedi Bella; &quot;hemen kendimi toparlayayım. John, bu ufaklığa yemeğini vermek lazım.&quot;</p>
<p>'Tabii ki, canım.&quot;</p>
<p>&quot;Okulda her şeyi ellemiş durmuş,&quot; dedi Bella, babasının eline bakıp hafifçe üzerine vurarak, &quot;insan içine çıkacak hali kalmamış. Pis çocuk!&quot;</p>
<p>&quot;Gerçekten de öyle, canım,&quot; dedi babası, &quot;ben de ellerimi yıkamak için izin isteyecektim ama sen önce davrandın.&quot;</p>
<p>&quot;Gelin, bayım!&quot; diye bağırdı Bella, onu ceketinden çekerek, &quot;hemen gelin ve ellerinizi yıkayın! Size güven olmaz şimdi, tek başına bırakılmazsınız. Gelin bayım!&quot;</p>
<p>Kerubi büyük bir keyifle, küçük banyoya sevkedildi; orada Bella yüzünü sabunlayıp ovaladı, ellerini sabunlayıp ovaladı, su vurup duruladı ve iyice kuruladı, kulaklarına kadar pancar gibi kızarttı. &quot;Şimdi de iyice taranmanız lazım, bayım,&quot; dedi Bella hamarat hamarat. &quot;Işığı tut, John. Gözlerinizi kapayın, bayım, çenenizi uzatın. Uslu uslu size söyleneni yapın!&quot;</p>
<p>Bu emirlere seve seve uyan babasının saçlarına çok gösterişli bir şekil verdi; önce yukarı yukarı taradı, ortadan ayırdı, parmaklarına dolayıp kıvırdı, tepeye tepeye dikti, bu arada sürekli John'a doğru geri çekilerek eserine bakıyordu. John da boştaki koluyla onu karşılıyor ve sabırlı kerubi, saç tuvaletinin bitmesini beklerken, bir müddet orada alıkoyuyordu.</p>
<p>&quot;Tamam!&quot; dedi Bella son dokunuşları da tamamladıktan sonra. &quot;Şimdi terbiyeli bir çocuğa benzedin! Ceketini giy de yemeğe gel.&quot;</p>
<p>Ceketini kuşanan kerubi köşesine geri götürüldü -yumuşak tabiatında en ufak bir bencillik olmadığından, çocuk şarkısındaki o neşeli ama kendine yeten çocuğa, Jack Horner'a benziyordu- Bella kendi elleriyle kucağına bir örtü koyup yemeğini tepside getirdi. &quot;Dur bir dakika,&quot; dedi, &quot;kıyafetçiklerini temiz tutmak lazım,&quot; ve hızlı hareketlerle çenesinin altına bir peçete bağladı.</p>
<p>O yemeğini yerken Bella yanına oturmuş, bazen kibar bir çocuk olup çatalını sapından tutması için onu paylıyor, bazen etini kesiyor, bazen de bardağına içki koyuyordu. Bütün bunlar pek acayip olsa da, mülayim babasıyla oyuncak gibi oynamaya alışık olsa da, onun buna hiç ses çıkarmamasından büyük keyif duysa da, Bella'nın üzerinde bu akşam bir başkalık vardı. Her zamankinden daha az oyuncu, kaprisli ya da doğal olduğu söylenemezdi ama kocasına, karısının az önce söylediği şeylerin altında daha ciddi bir sebep varmış ve bütün bu oyunların altında bir ciddiyet yatıyormuş gibi gelmişti.</p>
<p>Bella'nın, babasının piposunu yaktıktan ve bardağına içkisini koyduktan sonra, kocasıyla ikisi arasındaki tabureye oturması, kocasına yaslanarak sessiz kalması da bu kanaati doğrular gibiydi. Öyle ki babası eve gitmek üzere ayağa kalktığında, orada olduğunu unutmuş gibi irkilerek ona dönmüştü.</p>
<p>&quot;Babama biraz eşlik edebilir misin, John?&quot;</p>
<p>&quot;Evet, canım. Sen gelmeyecek misin?&quot;</p>
<p>&quot;Gerçek bir sevgilim olduğunu yazdığımdan beri Lizzie Hexam'a başka mektup yazmadım. Korların içinde, sevgilim için kendimi ateşe, hatta suya atacağımı söylediğinde ne kadar haklı olduğunu ona anlatmak istiyorum. Bu gece içimden geldi, John, evde kalıp yazayım şu mektubu.&quot;</p>
<p>&quot;Yorgunsun.&quot;</p>
<p>&quot;Hiç yorgun değilim, canım, Lizzie'ye yazma havasındayım. İyi geceler babacığım. İyi geceler, biricik, tatlı babacığım!&quot;</p>
<p>Tek başına kaldığında kağıdı kalemi eline alıp Lizzie'ye uzun bir mektup yazdı. Tam bitirmiş ve üzerinden bir kez daha okumuştu ki kocası döndü. 'Tam zamanında geldiniz bayım,&quot; dedi Bella; &quot;şimdi size ilk perde nutkunuzu<a id="a190"></a><a href="notes.html#a287"><span class="t16">{41}</span></a> vereceğim. Ama benimki salon-perde nutku olacak. Şu mektubu bir katlayayım da bu sandalyeye oturursun, ben tabureyi alacağım (gerçi bu tabure nedamet taburesi olsa, üzerine sizin oturmanız gerekirdi bayım) birazdan sıkı bir sorgudan geçeceksin.&quot;</p>
<p>Mektubu katlayıp mühürledikten, üzerine adresini yazıp kalemini ve orta parmağını sildikten, yazı kutusunu kilitleyip kaldırdıktan, bütün bunları Britanyalı Ev Hanımı ciddiyetiyle yaptıktan sonra her zamanki ahenkli kahkahalarından birini atmadan, kocasını sandalyeye oturttu, kendi de tabureye geçti.</p>
<p>&quot;Evet bayım! Baştan başlayayım. Adınız ne?&quot;</p>
<p>Ondan sakladığı sırra bundan daha doğrudan saldıran bir soru John'u bu kadar şaşırtmazdı. Yine de hislerini ve sırrını saklamayı başardı ve 'John Rokesmith, canım,&quot; diye cevap verdi.</p>
<p>&quot;Aferin! Sana bu ismi kim vermiş?&quot;</p>
<p>Bir şeylerin ona sırrını açık ettiği şüphesiyle, adeta soru sorarcasına cevap verdi, &quot;Vaftiz babamla, vaftiz annem, canım?&quot;</p>
<p>&quot;Çok iyi!&quot; dedi Bella. &quot;Ama yıldızlı pekiyi değil çünkü cevap vermeden önce tereddüt ettin. Ama buraya kadarki soruları bildiğin için ötekileri sormayacağım. Şimdi seni ezberden sınav yapacağım. John, hayatım, bu akşam neden bana daha önce sorduğun o soruyu tekrar sordun - zengin olmak ister miyim diye?&quot;</p>
<p>Yine sır! Ellerini dizine koymuş oturan karısının gözlerinin içine baktı ve sırrını ona açmasına ramak kaldı.</p>
<p>Hazırda cevabı olmadığı için ona sarılmaktan başka yapacak bir şey bulamadı.</p>
<p>&quot;Kısacası sevgili John,&quot; dedi Bella, &quot;nutkumun konusu bu: Hiçbir eksiğim yok ve buna inanmanı istiyorum.&quot;</p>
<p>&quot;Hepsi bu kadarsa nutuk bitmiş sayılır çünkü inanıyorum.&quot;</p>
<p>&quot;Daha bitmedi, John,&quot; dedi Bella duraksayarak &quot;Bu birincisiydi. Bir de korkunç bir ikinci ve korkunç bir üçüncü var - kilisede mini minicik bir günahkarken kendime böyle söylerdim vaaz sırasında.&quot;</p>
<p>&quot;Gelsinler öyleyse, canım.&quot;</p>
<p>'John emin misin; yani yüreğinin derinliklerinde...?&quot; &quot;Yüreğim bana ait değil ki,&quot; diye cevap verdi.</p>
<p>&quot;Hayır, John ama anahtarı sende. Ben sana kendi yüreğimi verdiğimde senin de bana verdiğin yüreğinin derinliklerinde, eskiden çok paragöz olduğuma dair bir anı olmadığına emin misin?&quot;</p>
<p>&quot;Olmaz mı, sözünü ettiğin zamanları hatırlamasam,&quot; dedi dudağını dudaklarına dayayarak, yumuşak bir sesle, &quot;seni bu kadar sevebilir miydim? Hayatımın takviminde o en parlak günler silinmez miydi? Ne zaman güzel yüzüne baksam, güzel sesini duysam, asil savunucumu görebilir miydim? Seni ciddileştiren bu olamaz, değil mi bir tanem?&quot;</p>
<p>&quot;Hayır John, bu değildi, onu çok sevdiğim halde Bayan Boffin de değildi. Dur bir dakika, nutkuma devam edeceğim. Önce bana biraz zaman ver çünkü sevinçten ağlayacağım. İnsanın sevinçten ağlaması harika bir şey, John.&quot;</p>
<p>Boynuna sarılıp bir müddet ağladı, sonra gülerek, &quot;Sanırım artık üçüncüye hazırım, John,&quot; dedi.</p>
<p>&quot;Her ne ise ben de üçüncüye hazırım,&quot; dedi John.</p>
<p>&quot;inanıyorum ki John,&quot; diye devam etti Bella, &quot;inandığıma inandığını. ..&quot;</p>
<p>&quot;Yavrucuğum,&quot; diye bağırdı kocası neşeyle, &quot;ne çok inanmak bu böyle!&quot;</p>
<p>&quot;Hakikaten öyle değil mi?&quot; dedi Bella tekrar gülerek &quot;Hiç bu kadar çok inanmak olduğunu bilmezdim! Gramerde fiil çeker gibi. Ama bundan daha azı da beni kesmezdi. Tekrar deneyeyim. İhtiyacımız olduğu kadar paraya sahip olduğumuza, hiçbir eksiğimiz olmadığına inandığıma, inandığına inanıyorum, John.&quot;</p>
<p>&quot;Kesinlikle doğru, Bella.&quot;</p>
<p>&quot;Ama paramız herhangi bir sebeple bu kadar çok olmasa -şu anda alabildiğimiz bazı şeylerden kısmak zorunda kalsak- yine de benim halimden memnun olduğuma inanır mıydın John?&quot;</p>
<p>&quot;Kesinlikle, ruhum.&quot;</p>
<p>&quot;Teşekkür ederim, canım, binlerce kere. Senin de benim kadar memnun olacağına,&quot; dedi biraz kekeleyerek, &quot;emin olabilirim değil mi John? Ama eminim zaten. Çünkü ben memnun olursam senin de olacağını biliyorum; çünkü sen benden çok daha güçlü, çok daha sağlam, çok daha mantıklı ve cömertsin!&quot;</p>
<p>&quot;Şşş!&quot; dedi kocası, &quot;böyle şeyler söyleme. Her konuda haklı olsan da bu konuda yanılıyorsun. Sana küçük bir haberim var, bir tanem, aslında daha önce söylemem gerekirdi. Gelirimizin kesinlikle şu anki gelirimizden az olmayacağını düşünmek için kuvvetli sebeplerim var.&quot;</p>
<p>Normalde bu habere çok daha fazla ilgi gösterirdi; ama birkaç saat önce dikkatini verdiği düğmeye dikmişti gözlerini yine ve kocasının söylediğini adeta duymamış gibi görünüyordu.</p>
<p>&quot;Eee, üçünü de bitirdik artık,&quot; diye bağırdı kocası onu teşvik ederek, &quot;seni ciddileştiren bu muydu?&quot;</p>
<p>&quot;Hayır, canım,&quot; dedi Bella, düğmeyi çevirip başını iki yana sallayarak, &quot;bu değildi.&quot;</p>
<p>&quot;Madem öyle, mübarek kadın, demek bir de dördüncü var!&quot; diye bağırdı John.</p>
<p>&quot;Bu biraz canımı sıkıyordu, ikinci de,&quot; dedi Bella, düğmeden gözlerini ayırmadan, &quot;ama bu başka bir tür ciddiyet - çok daha derin ve sakin bir ciddiyet.&quot;</p>
<p>Kocası yüzünü ona doğru eğdiğinde o da yüzünü ona doğru kaldırdı ve küçük sağ eliyle kocasının gözlerini kapadı.</p>
<p>&quot;Evlendiğimiz gün babam bize bilinmedik denizlerden gelen gemilerden bahsetmişti hatırlıyor musun?&quot;</p>
<p>&quot;Gayet iyi hatırlıyorum, canım!&quot;</p>
<p>&quot;Sanırım... onların arasında... okyanusta bir gemi... seninle bana... küçük bir bebek getiriyor, John.&quot;</p>
<p>&nbsp;</p>
</body>
</html>