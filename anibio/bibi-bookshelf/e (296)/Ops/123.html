<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p>&quot;Seni bana tercih ettiler,&quot; dedi Wegg. &quot;Ama kendine yeni bir iş arasan iyi olacak, delikanlı.&quot;</p>
<p>İçeride turlayan Bay Boffin'in gölgesi üç büyük pencerenin güneşlikleri üzerinden geçti, geri dönerken bir daha geçti.</p>
<p>&quot;Aha!&quot; diye bağırdı Wegg. &quot;Demek burdasın. Şişeyi ne yaptın? Bu kutuyu almak için o şişeyi seve seve verirdin, Çöpçü!&quot;</p>
<p>Kendini derin bir uykuya böyle hazırladıktan sonra eve yollandı. Hırsı öyle büyüktü ki kafası yarıyı geçip üçte ikiye, onu geçip dörtte üçe, oradan bütün her şeyi ele geçirmeye uzanmıştı. &quot;Yok ama o kadarı da olmaz,&quot; diye düşündü, yürüdükçe sakinleşerek &quot;Zaten bizi satın almasa da başına aynı şey gelecek. Hepsini istersek hiçbir şey alamayız.&quot;</p>
<p>Herkesi öyle kendimize göre yargılıyoruz ki bizi satın almayabileceği, dürüst çıkabileceği, fakir kalmayı tercih edebileceği aklına gelmiyordu hiç. Bu düşünce belirir gibi olunca hafiften ürperdi ama belirdiği gibi kaybolduğu için bu ürperti fazla uzun sürmedi.</p>
<p>&quot;Paranın zevkini iyi aldı,&quot; dedi Wegg; &quot;paranın zevkini iyi aldı, artık bunu yapamaz.&quot; Kaldırımda topallaya topallaya giderken bu sözler adeta bir nakarata dönüştü. Bu şarkıya adımlarıyla tempo tutarak (kendi ayağıyla picno, tahta bacağıyla forte) sokakları inlete inlete ilerledi, &quot;Paranın zevkini iyi aldı, paranın zevkini iyi aldı, artık bunu yapamaz.&quot;</p>
<p>Silas ertesi gün bile kendini bu ahenkli nakaratla rahatlatıyordu. Sabahın köründe yataktan kaldırılmış, avlunun kapısını açıp Küçük Tepeyi taşımaya gelen arabaları içeri almıştı. Günler haftalar boyu süreceği anlaşılan bu uzun çalışmayı izlerken gözünü bile kırpmıyordu ve ne zaman (tozda boğulmamak için) gözlerini işçilerden hiç ayırmadan küçük bir kül devriyesine çıksa hala bu şarkıya tempo tutarak yürüyordu: &quot;Paranın zevkini iyi aldı, paranın zevkini iyi aldı, artık bunu yapamaz.&quot;</p>
<p>&nbsp;</p>
</body>
</html>