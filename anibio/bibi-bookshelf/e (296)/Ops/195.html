<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>16. Bölüm -Genel İtibariyle insanlar ve Şeyler</title>
</head>
<body>
<h1><a id="a202"></a>16. Bölüm -Genel İtibariyle insanlar ve Şeyler</h1>
<p>Bay ve Bayan John Harmon'ın, ilk keyifli meşgaleleri soyadları askıdayken yanlış gitmiş ya da gidebilecek olan her şeyi yoluna sokmak oldu. John'un düzmece ölümünün herhangi bir şekilde sorumlu olabileceği meseleleri takip ederken gayet geniş davrandılar; mesela Bayan Eugene Wrayburn'le alakası olduğu için bebek terzisinin de kendi üzerlerinde bir hakkı olduğunu düşündüler, çünkü Bayan Eugene Wrayburn de hikâyenin karanlık tarafıyla alakalıydı. Bunun üzerine her ikisinin de iyi ve sadık dostu Bay Riah'ın işin dışında bırakılamayacağı anlaşıldı. Hatta yanlış iz üzerinde çalışırken büyük emek harcayan Komiser Bey bile hesaba katıldı. Kısa süre sonra söz konusu kıymetli memur hakkında polis kuvvetleri içinde bir dedikodu yayılmıştı: Sözüm ona bir gece SixJolly Fellowship Porters'ın barında flip sürahisinin başına kurulduğunda Bayan Abbey Potterson'a, John Harmon'ın hayata dönmesiyle &quot;tek kuruş kaybetmediğini,&quot; hatta kendisi hunharca katledilmiş, Komiser Bey de hükümetin verdiği ödülü cebine indirmiş olsa ancak bu kadar memnun olacağını itiraf etmişti.</p>
<p>Yaptıkları bütün bu ayarlamalar sırasında Bay ve Bayan John Harmon, muteber avukatları Bay Mortimer Lightwood'dan büyük yardım görmüşlerdi; mesleğinde eşine zor rastlanır bir ivedilik ve azim gösteriyor, kendisine bir vazife verildiği anda hemen yerine getiriyordu; bu yüzden de genç Blight, okyanus ötesinde şairane bir biçimde Göz-açan tabir edilen içkiden içmişçesine dirilmiş, pencereden bakmak yerine kendini gerçek müşterilere bakar bulmuştu. Bay Riah'ın mevcudiyeti, Eugene'in sorunlarını çözmek için verdiği ipuçlarıyla büyük fayda arzetmiş, Lightwood büyük bir şevkle kendini Bay Fledgeby'ye saldırma ve onu taciz etme işine vermişti. Bulaştığı birtakım tehlikeli işlerin elinde patlayıp onu havaya uçuracağını gören, yediği dayaktan da yeterince ders çıkarmış olan Bay Fledgeby anlaşmaya razı olmuş, aman dilemişti. Mülayim Twemlow, kendisi bilmese de bu durumdan faydalanmıştı. Anlaşılmaz bir biçimde yumuşayan Bay Riah, St James's, Duke Caddesi'ndeki kiralık araba avlusuna bakan evinde onu bizzat ziyarete gitmiş, bu sefer amansız değil sakin bir tavırla ona, bundan böyle borcunun sadece faizini ödemesinin ve ödemeyi Bay Lightwood'un bürosunda yapmasının Yahudi hıncını bastırmaya yeteceğini bildirmişti; ancak Twemlow'un borcunu Bay Harmon'ın ödediği ve artık ona borçlu olduğu sırrını kendine saklamıştı. Böylelikle yüce Singsworth'ün gazabı savuşturulmuş, şöminenin üzerindeki taş basması resminde önünde duran Korint sütununa kendi (ve Britanya) kanunlarının izin verdiğinden daha fazla miktarda ahlaki ihtişam püskürtmesine gerek kalmamıştı.</p>
<p>Bayan Wilfer'ın, Dilencinin karısını yeni dilencilik mekanında ziyareti önemli bir hadiseydi. Zaten daha mekana yerleşildiği gün baba Şehirden çağırtılmış, hayretten ağzı açık kalmış, tek kulağından tutularak bütün hazinelerini görmesi için evde oda oda dolaştırılmış, coşmuş, kendinden geçmişti. Baba aynı zamanda Sekreter tayin edilmiş, bir an önce Chicksey, Veneering ve Stobbles'tan sonsuza kadar istifa etmesi talep edilmişti. Ama anne sonra geldi ve şanına yaraşacak devletle geldi.</p>
<p>Kendisine gönderilen arabaya, annesinin ihtişamını tanımayan Bayan Lavinia'nın yardımıyla değil, eşliğinde tekmil afra tafrayla bindi. Bay George Sampson da uysalca peşlerinden geliyordu. Bayan Wilfer onu arabada, aileden birinin cenazesine katkıda bulunma onurunu bahşediyormuş gibi karşıladı, sonra da Dilencinin uşağına &quot;İleri!&quot; komutunu verdi.</p>
<p>Kollarını kavuşturarak kendini yastıklara bırakan Lavvy, &quot;Keşke şöyle biraz yayılabilsen anne,&quot; dedi.</p>
<p>&quot;Ne!&quot; dedi Bayan Wilfer, &quot;Yayılmak mı!&quot;</p>
<p>&quot;Evet, anne.&quot;</p>
<p>&quot;Ne mutlu ki,&quot; dedi o etkileyici hanım, &quot;böyle bir şey elimden gelmiyor.&quot;</p>
<p>&quot;Belli oluyor, anne. Ama insan kızının ya da ablasının evine yemeğe giderken neden kombinezonu tahtadan yapılmış gibi otursun anlamıyorum.&quot;</p>
<p>&quot;Ben de,&quot; diye onu azarladı Bayan Wilfer, &quot;genç bir hamının senin sözünü ettiğin giysinin adını ağzına alabilmesini anlamıyorum. Senin yerine yüzüm kızardı.&quot;</p>
<p>&quot;Teşekkür ederim, anne,&quot; dedi Lavvy esneyerek, &quot;ama icap ederse kendi kendime kızarabilirim.&quot;</p>
<p>Bu noktada Bay Sampson daha önce hiç başarılı olmadığı halde, barışı tesis etme amacıyla, sevimli bir gülüşle: &quot;Hanımefendi, o söylemese de biz onun orada olduğunu biliyoruz,&quot; dedi. Der demez de pot kırdığını anladı.</p>
<p>&quot;Orada olduğunu biliyoruz, öyle mi!&quot; dedi Bayan Wilfer gazapla ona bakarak.</p>
<p>&quot;Doğrusu George,&quot; diye çıkıştı Bayan Lavinia, &quot;neyi ima ettiğini hiç anlamıyorum, biraz daha düşünceli olsan, şahsi meselelere pek girmesen daha iyi olacak.&quot;</p>
<p>&quot;Dökül!&quot; diye bağırdı Bay Sampson, bir anda umutsuzluğa kapılarak. &quot;Buyur! Dökül, Bayan Lavinia Wilfer!&quot;</p>
<p>&quot;Bu tramvay şoförü ağızlarıyla ne demek istiyorsun hayal bile edemiyorum. Ayrıca etmek de istemiyorum. Ancak şunu bütün kalbimle biliyorum ki ben asla...&quot; boş bulunup cümleye önceden bir çıkış yolu düşünmeden giren Bayan Lavinia lafını, &quot;dökülmem&quot; diye bitirmek durumunda kaldı. Biraz zayıf bir son olmakla birlikte, aşağılamadan güç alıyordu.</p>
<p>&quot;Evet tabii!&quot; diye bağırdı Bay Sampson acı acı. &quot;Hep böyle oluyor. Ben hiç... &quot;</p>
<p>&quot;Hiç küçük bir ceylan yetiştirmediğini söyleyeceksen&quot;<a id="a203"></a><a href="notes.html#a291"><span class="t16">{43}</span></a> diye lafını kesti Bayan Lavvy, &quot;boşuna zahmet etme çünkü bu arabada bulunanlardan hiçbiri yetiştirdiğini düşünmüyor. Biz seni iyi tanırız.&quot; (Taşı gediğine koyar gibi söylemişti bunu.)</p>
<p>&quot;Lavinia,&quot; dedi Bay Sampson kederli bir sesle, &quot;ben onu demek istemedim. Bu ailenin başına talih kuşu konduğundan beri o eski itibarlı konumumu muhafaza etmeyi beklemediğimi söylemeye çalışıyordum. Neden beni de götürüyorsun,&quot; dedi Bay Sampson, &quot;asla rekabet edemeyeceğim o ışıltılı salonlara, sonra da mütevazı maaşımı neden başıma kakıyorsun? İnsaflı mı bu? Adil mi?&quot;</p>
<p>Tahtından birkaç kelam sarf etme fırsat çıktığını fark eden, görkemli Bayan Wilfer da bu noktada tartışmaya katıldı.</p>
<p>&quot;Bay Sampson bir evladımın meramını yanlış anlamanıza izin veremem.&quot;</p>
<p>&quot;Bırak, anne,&quot; diye araya girdi Bayan Lavvy burnu havada. &quot;Ne demiş ne yapmış hiç umrumda değil.&quot;</p>
<p>&quot;Hayır, Lavinia,&quot; dedi Bayan Wilfer, &quot;bu işin ucu soyumuza dokunuyor. Bay George Sampson, en küçük kızımın bile...&quot;</p>
<p>(&quot;Neden 'bile' kelimesini kullandığım anlamıyorum, anne,&quot; diye lafını kesti Bayan Lavvy, &quot;çünkü ben de diğerleri kadar önemliyim.&quot;)</p>
<p>&quot;Sus!&quot; dedi Bayan Wilfer vakarla. &quot;Tekrar ediyorum, Bay Sampson en küçük kızıma dalkavukça güdüler yakıştırıyorsa, bunları aynı şekilde en küçük kızımın annesine de yakıştırıyor demektir. O anne bunları kesinlikle kabul etmiyor ve Bay George Sampson'dan, şerefli bir genç olarak, kendisinin ne yapacağını söylemesini istiyor. Belki yanılıyor olabilirim -kuvvetle muhtemel- ama Bay George Sampson,&quot; diye devam etti Bayan Wilfer ihtişamla eldivenlerini savurarak, &quot;bana birinci sınıf bir arabaya kurulmuş gibi görünüyor. Bay George Sampson kendi isteğiyle, Saray Yavrusu denebilecek bir malikâneye gidiyormuş gibi görünüyor. Bay George Sampson, ne desem, içine Karışmak için can attığı bu ailenin başına gelen -ne desem- Terfiye katılmaya davet edilmiş gibi görünüyor. Madem öyle Bay Sampson'ın bu üslubu nerden geliyor?&quot;</p>
<p>&quot;Şuradan geliyor, hanımefendi,&quot; diye açıkladı Bay Sampson büyük bir moralsizlikle, &quot;mali açıdan kıymetsizliğimi büyük bir ızdırapla hissediyorum. Lavinia'nın artık zengin akrabaları var. Yine eski Lavinia olarak kalmasını bekleyebilir miyim? Beni küçümseme eğiliminde olduğunu gördüğümde hassasiyet göstermem anlaşılır değil mi?''</p>
<p>&quot;Konumunuzdan memnun değilseniz, bayım,&quot; dedi Bayan Lavinia büyük nezaketle, &quot;ablamın arabacısı sizi istediğiniz yerde indirebilir.&quot;</p>
<p>&quot;Sevgili Lavinia,&quot; dedi Bay Sampson acıklı acıklı, &quot;sana tapıyorum.&quot;</p>
<p>&quot;Bu işi daha hoş bir şekilde yapamıyorsan hiç yapma daha iyi,&quot; dedi genç hanım.</p>
<p>&quot;Aynı zamanda,&quot; diye devam etti Bay Sampson, &quot;size büyük saygı duyuyorum. Eminim hak ettiğiniz saygıyı gösteremiyorumdur ama yine de büyük saygı duyuyorum. Bu zavallı adama tahammül et, Lavinia, bu zavallı adama tahammül edin, hanımefendi çünkü sizin onun için yaptığınız asil fedakarlıklar bilmekle beraber, zengin ve nüfuzlu insanlarla rekabet etmek zorunda kalmak onu adeta delirtiyor,&quot; dedi Bay Sampson alnına vurarak.</p>
<p>&quot;Zengin ve nüfuzlu insanlarla rekabet etmen gerekirse,&quot; dedi Bayan Lavvy, &quot;muhtemelen önceden sana söylenir. En azından ben söylerim.&quot;</p>
<p>Bay Sampson hararetle bunun &quot;insan üstü&quot; olduğunu söyleyerek Bayan Lavinia'nın ayaklarına kapandı.</p>
<p>Bay Sampson'ı minnettar bir tutsak olarak, kendi sözünü ettiği ışıltılı salonlara götürmek ve hem ihtişamlarının canlı bir tanığı hem de tenezzüllerinin parlak bir örneği olarak o salonlarda dolaştırmak, anneyle kızın keyfini taçlandıran bir ilave olmuştu. Merdiveni çıkarken onun yanında yürümesine izin veren Bayan Lavinia, adeta şöyle diyordu: &quot;Bütün bu ortama rağmen hâlâ seninim George. Ne kadar sürer bilmem ama hâlâ seninim.&quot; Aynı zamanda alışık olmadığı nesnelere baktığında onu alicenaplıkla aydınlatıyordu: &quot;Egzotik bitkiler, George&quot; veya &quot;Kuşhane, George&quot; veya &quot;Yaldızlı saat, George.&quot; Bu arada Bayan Wilfer, en ufak bir hayret ya da takdir ifadesi gösterse kendinden ödün vermiş gibi olacak bir Vahşi Kabile Şefi havasında, bütün bu dekorasyon içinde önden gidiyordu.</p>
<p>Gerçekten de bu etkileyici hamının gün boyu sergilediği tavır, benzer koşullar altındaki bütün etkileyici kadınlara örnek olacak şekildeydi. Bay ve Bayan Boffin'le ilişkisini, sanki onlar için söylediği şeyleri onlar kendisi için söylemiş ve kırgınlığını ancak Zaman tamir edebilirmiş gibi yenilemişti. Kendisine yaklaşan her hizmetkara, ona yiyeceklerle saldıran, içeceklerle maneviyatını çökerten can düşmanları gibi muamele etmişti. Masada damadının sağ tarafında, yiyeceklere zehir karıştırılmış olmasını bekler gibi ve karakter gücüyle başka her türlü ölümcül pusuyu savuşturmaya hazır, dimdik oturmuştu. Bella'ya, birkaç yıl önce bir toplantıda tanıştığı, iyi konumdaki genç bir hanıma karşı nasıl davranırsa öyle davranıyordu. Köpüklü şampanyanın etkisiyle buzlan biraz erir gibi olsa da damadına kendi babasıyla ilgili bazı hikâyeler anlatmış, aralara baba evinden çıktığı günden beri insanlar tarafından kıymeti anlaşılmamış bir nimet olduğuna dair soğuk imalar sıkıştırmış, kulağa buzdan bir ırkın buzdan bir temsilcisi gibi gelen babasının hikâyeleri, dinleyenleri iliklerine kadar titretmişti. Büyüklerin yanına getirilen Yorulmak bilmez yüzünde gülücüklerle etrafına bakarken birden anneannesini görünce katıla katıla ağlamaya başlamıştı. Nihayet evden ayrıldığında üzerinde ya kendisi darağacına gidiyormuş ya da evdekileri idam edilmek üzere ardında bırakıyormuş gibi bir havası vardı. Yine de John Harmon bütün bunlardan büyük keyif almış ve yalnız kaldıklarında karısına, bu foyanın üstüne onun doğal hallerinin her zamankinden daha tatlılıkla doğal göründüğünü ve babasının kızı olduğuna şüphesi olmadığı halde, annesinin kızı olduğuna dair inancının kolayca sarsılabileceğini söylemişti.</p>
<p>Bu ziyaret daha önce de belirtildiği gibi büyük bir hadiseydi. Aynı ölçüde büyük olmayan ama evde özel kabul edilen bir başka hadise de yine o sıralarda vuku buldu; bu da Bay Zifos'la Bayan Wren arasındaki ilk görüşmeydi.</p>
<p>Bebek terzisinin, Yorulmak bilmez için yaptığı, neredeyse onun iki katı büyüklüğünde bir bebeği alma görevine Bay Zifos talip olmuştu.</p>
<p>&quot;İçeri buyrun, bayım,&quot; dedi Bayan Wren, tezgahında çalışıyordu. &quot;Kim olduğunuzu sorabilir miyim?&quot;</p>
<p>Bay Zifos adı ve kemik çıkmalarıyla kendini takdim etti.</p>
<p>&quot;Öyle mi!&quot; diye bağırdı Jenny. &quot;Sizinle tanışmayı bekliyordum. Çok iyi işler yaptığınızı duydum.&quot;</p>
<p>&quot;Gerçek mi?&quot; dedi Zifos sırıtarak. &quot;İyi dediniz ama ne yapmışım ben bilmiyorum.&quot;</p>
<p>&quot;Birisini çöp arabasına atmışsınız,&quot; dedi Bayan Wren.</p>
<p>&quot;Ha! O mu!&quot; diye bağırdı Zifos. &quot;Evet, bayan.&quot; Kafasını geriye atıp güldü.</p>
<p>&quot;Allah muhafaza!&quot; diye bağırdı Bayan Wren yerinde sıçrayarak. &quot;Ağzını o kadar fazla açma, genç adam, yoksa öyle kalır bir daha da kapanmaz.&quot;</p>
<p>Bay Zifos ağzını biraz daha açıp, gülmesi geçene kadar öyle tuttu.</p>
<p>&quot;Şu dev gibisin,&quot; dedi Bayan Wren, &quot;Fasulye Sırığı ülkesinde eve döndüğünde Jack'i yemek ister ya hani.&quot;</p>
<p>&quot;Dev yakışıklı mı, bayan?&quot; diye sordu Zifos.</p>
<p>&quot;Hayır,&quot; dedi Bayan Wren. &quot;Çirkin.&quot;</p>
<p>Misafir odaya baktı -artık içinde eskiden olmayan pek çok eşya vardı-ve &quot;Güzel ev, bayan,&quot; dedi.</p>
<p>&quot;Beğenmene sevindim,&quot; dedi Bayan Wren. &quot;Ben nasılım sence?&quot;</p>
<p>Bay Zifos'un dürüstlüğü bu soru karşısında zor durumda kaldığından, bir kemik çıkıntısıyla oynayıp sırını ve bir şey demedi.</p>
<p>&quot;Doğruyu söyle!&quot; dedi Bayan Wren aksi bir bakışla. &quot;Eğri büğrü bir garibe olduğumu düşünmüyor musun?&quot; Bu sorudan sonra kafasını iki yana sallarken saçlan açıldı.</p>
<p>&quot;Ah!&quot; diye bağırdı Zifos büyük bir hayranlıkla. &quot;Ne gür, rengi ne güzel!&quot;</p>
<p>Bayan Wren her zamanki gibi çenesini manalı manalı kaldırarak işine devam etti. Ama saçlarını olduğu gibi bıraktı; yarattıkları etkiden pek de rahatsız olmamıştı.</p>
<p>&quot;Burada tek başınıza mı yaşıyorsunuz, bayan?&quot; diye sordu Zifos.</p>
<p>&quot;Hayır,&quot; dedi Bayan Wren çenesini taklatarak. &quot;İyilik perisiyle birlikte yaşıyorum.&quot;</p>
<p>&quot;Kim,&quot; Bay Zifos bunu pek anlayamamıştı, &quot;kim dediniz, bayan?&quot;</p>
<p>&quot;İkinci babamla,&quot; diye cevap verdi Bayan Wren biraz ciddileşerek. &quot;Daha doğrusu ilk babamla.&quot; Başını sallayarak içini çekti. &quot;Zavallı çocuğumu tanısaydın beni anlardın. Ama tanımıyorsun, tanıyamazsın. Daha iyi!&quot;</p>
<p>&quot;Bu kadar muntazam dikiş dikmek için, bu kadar zevkli işler yapmak için çok eğitim görmüşsünüzdür herhalde,&quot; dedi Zifos bebeklere bakarak.</p>
<p>&quot;İğneyi tutmayı bile öğreten olmadı bana, genç adam!&quot; dedi terzi başını kaldırarak. &quot;Debelendim durdum öğreneceğim diye. İlk başta pek berbattı, şimdi biraz düzeldi.&quot;</p>
<p>&quot;Halbuki ben,&quot; dedi Zifos, biraz kendini kınayarak, &quot;ta ne zamandır öğrene öğrene bitiremedim, Bay Boffin de para verdikçe veriyor!&quot;</p>
<p>&quot;Duydum mesleğini,&quot; dedi Bayan Wren, &quot;marangozluk öğreniyormuşsun.&quot;</p>
<p>Bay Zifos başını salladı. 'Tepeler bitti ya artık, ondan beridir. Size bir şey yapmak isterdim, bayan.&quot; &quot;Memnun olurum. Ama ne?&quot;</p>
<p>&quot;Bebekleri koymak için raflar yapabilirim mesela,&quot; dedi Zifos odaya bakarak, &quot;ya da kumaşlarla iplikleri koymak için çekmeceler yapabilirim. Ya da şu koltuk değneği için güzel bir sap yapabilirim, babanızındır belki.&quot;</p>
<p>&quot;Benim,&quot; dedi küçük mahlûk yüzü ve boynu bir anda kızararak, &quot;Topalım.&quot;</p>
<p>Zavallı Zifos da kızardı çünkü kemik çıkıntıları ardında doğuştan gelme bir hassasiyet vardı. Belki de bu gafı telafi etmek için söylenebilecek en güzel şeyi söyledi. &quot;Sizin olmasına sevindim çünkü başkası için değil sizin için güzelleştirmeyi tercih ederim. Bakabilir miyim acaba?&quot;</p>
<p>Bayan Wren tam ona değneği uzatacaktı ki durdu. &quot;Ama önce nasıl kullandığımı görsen daha iyi,&quot; dedi sert bir sesle. &quot;İşte böyle. Hoplaya zıplaya, düşe kalka. Pek hoş değil, di mi?&quot;</p>
<p>&quot;Bana pek ihtiyacınız yokmuş gibi göründü,&quot; dedi Zifos.</p>
<p>Küçük terzi tekrar oturdu ve ona değneği uzatırken, yumuşak bakışı ve gülüşüyle, 'Teşekkür ederim,&quot; dedi.</p>
<p>&quot;Raflarla çekmecelere gelince,&quot; dedi Zifos, koltuk değneğinin sapını kolunda ölçüp usulca duvara dayadıktan sonra, &quot;benim için büyük zevk olacak. Çok güzel şarkı söylediğinizi duydum; ücret olarak para yerine şarkıyı tercih ederim, en sevdiğim şeydir, Bayan Higden'la Johnny'ye de komik şarkılar söylerdim hep, hani şu içinde konuşma olanlardan. Gerçi onlar pek size uymaz bahse girerim.&quot;</p>
<p>&quot;Sen çok nazik bir genç adamsın,&quot; dedi terzi; &quot;gerçekten çok nazik. Teklifini kabul ediyorum. Herhalde benimki için de sorun olmaz,&quot; diye ekledi omuzlarını silkerek, &quot;olursa da oluversin.&quot;</p>
<p>&quot;Babanızı mı diyorsunuz, bayan?&quot; diye sordu Zifos.</p>
<p>&quot;Hayır, hayır,&quot; dedi Bayan Wren. &quot;Benimki işte, benimki.&quot;</p>
<p>&quot;Benimki, benimki!&quot; diye tekrar etti Zifos etrafına bakınarak,</p>
<p>&quot;Bana kur yapmaya, evlenme teklif etmeye gelecek olan kişi,&quot; dedi Bayan Wren. &quot;Hay Allah, anlayamadın bir türlü!&quot;</p>
<p>&quot;Ha! O!&quot; dedi Zifos. Düşünceli ve sıkıntılı bir hal almıştı. &quot;Ben onu hiç düşünmemiştim. Ne zaman geliyor, bayan?&quot;</p>
<p>&quot;Amma da soru!&quot; diye bağırdı Bayan Wren. &quot;Nereden bileyim?&quot;</p>
<p>&quot;Nereden geliyor, bayan?&quot;</p>
<p>&quot;Töbe töbe, nerden bileyim? Yerler içinde bir yerden, zamanlar içinde bir zaman gelecek, herhalde. Şu anda onun hakkında başka bir şey bilmiyorum.&quot;</p>
<p>Bu laf Bay Zifos'a olağanüstü komik bir şaka gibi görünmüş olacak ki başını arkaya atıp ölçüsüz bir keyifle güldü. Onun böyle saçma sapan güldüğünü gören bebek terzisi de kahkahalarla gülmeye başladı. İkisi de bitkin düşene kadar güldüler.</p>
<p>&quot;Ay, ay, ay!&quot; dedi Bayan Wren. &quot;Rica ederim dur Dev, yoksa daha ne olduğumu anlayamadan diri diri yutacaksın beni. Hala neden geldiğini söylemedin hem.&quot;</p>
<p>&quot;Bayan Harmonlar'ın bebeği için geldim,&quot; dedi Zifos.</p>
<p>&quot;O kadarını tahmin ettim,&quot; dedi Bayan Wren, &quot;buyur bakalım, küçük Bayan Harmonlar'ın bebeği. Gıcır gıcır banknotlara sarılmış gibi gümüşi kağıda sardım bak. Aman dikkat et. Gel elini sıkayım. Tekrar teşekkürler.&quot;</p>
<p>&quot;Altından yapılmış olsa bu kadar dikkat etmezdim,&quot; dedi Zifos, &quot;elinizi iki elimle sıkıyorum, bayan, yakında yine gelirim.&quot;</p>
<p>Ama Bay ve Bayan John Harmon'ın yeni hayatlarındaki en büyük hadise Bay ve Bayan Eugene Wrayburn'ün ziyaretiydi. Bir zamanların o yakışıklı Eugene'i maalesef çökmüş, rengi kaçınıştı ve karsının koluyla bir bastondan kuvvet alarak yürüyebiliyordu. Ama günbegün güçleniyor, iyiye gidiyordu. Doktorlar da zamanla üzerinde büyük bir sakatlık kalmayabileceğini söylemişlerdi. Bay ve Bayan Eugene Wrayburn, Bay ve Bayan Harmon'ın evlerine kalmaya geldiğinde büyük hadise olmuştu gerçekten de; bu arada Bay ve Bayan Boffin de aynı evde oturmaktaydı (her gün vitrin gezmeye çıkıyor, mutlu mesut yaşıyorlardı).</p>
<p>Bayan John Harmon, başbaşa konuşurlarken Bay Eugene Wrayburn'e, sorumsuz zamanlarında karısının ona karşı hislerini bildiği kadarıyla anlatmıştı. Bay Eugene Wrayburn de ondan, karısının onu ne kadar değiştirdiğini görmesini rica etmişti, Allah aşkına!</p>
<p>&quot;Hiç şikayet etmiyorum,&quot; dedi Eugene, &quot;karar verdim.&quot;</p>
<p>&quot;İnanır mısın Bella,&quot; diye araya girdi karısı, onsuz yapamayan kocasının yanında hemşiresi olarak yerini alarak, &quot;düğün günümüzde bana yapabileceği en iyi şeyin ölmek olduğunu söyledi.&quot;</p>
<p>&quot;O dediğimi yapmadığıma göre, Lizze,&quot; dedi Eugene, &quot;senin önerdiğin şeyi yapacağım - senin için.&quot;</p>
<p>Aynı ikindi, Eugene üst kattaki odasında kanepede yatarken Lightwood onunla sohbete gelmiş, Bella da karsını gezmeye çıkarmıştı. &quot;Onu ancak güç kullanarak götürebilirsin,&quot; demişti Eugene; Bella da şakadan güç kullanmıştı.</p>
<p>&quot;Sevgili dostum,&quot; dedi Eugene, Lightwood'a elini uzatarak, &quot;bundan daha iyi zamanda gelemezdin çünkü kafam çok dolu ve boşaltmak istiyorum. Gelecekten bahsetmeden önce şimdiyi konuşalım. Ruhu benden çok daha genç olan ve tescilli bir güzellik tutkunu olan Muhterem Pederim geçen gün (iki gün önce bizi otelde ziyarete geldi ve otelde kalmamıza itiraz etti) Lizzie'nin portresinin yapılması gerektiğini söyleme inceliğinde bulundu. MP'nin ağzından çıkınca melodramatik bir kutsamayla aynı etkiyi yaratıyor.&quot;</p>
<p>&quot;İyileşiyorsun,&quot; dedi Mortimer gülümseyerek.</p>
<p>&quot;Ciddi söylüyorum,&quot; dedi Eugene. &quot;MP'nin bunu söyleyip (kendisinin sipariş verdiği benim ödediğim) şarabı 'Oğlum bu berbat şeyi nasıl içiyorsun?' diyerek ağzında yuvarlaması, başka bir babanın gözyaşları içinde evliliğimizi onaylamasına denktir. MP'nin soğukluğu bildik standartlarla ölçülemez.&quot;</p>
<p>&quot;Doğrudur,&quot; dedi Lightwood.</p>
<p>&quot;Bu konuda,&quot; diye devam etti Eugene, &quot;MP'den duyup duyacağım son şey budur, dünyayı yana kaykılttığı şapkasıyla arşınlamaya devam edecek. Evliliğim, aile mihrabında böyle vakarla kabul gördüğüne göre artık onlardan yana bir derdim kalmadı. İkinci olarak, mali sorunlarımı hafifletme konusunda harikalar yarattın Mortimer. Yanımda can kurtaranım gibi bir koruyucu ve kahya olduktan sonra (gördüğün gibi daha gücümü toplayamadım, ondan bahsederken sesimin titremesine engel olacak kadar erkek olamadım, nasıl canımın içi anlatamam Mortimer!) benimdir dediğim o azıcık şey daha da çoğalır. Gerçi onun ne kadar olduğunu gayet iyi bildiğin için çok daha fazlasına ihtiyaç olduğunu da biliyorsun. Hiç.&quot;</p>
<p>&quot;Hiçten de beter sanırım, Eugene. Benim küçük gelirim (keşke büyükbabam bana bırakmak yerine okyanusa atsaymış) olmadık işler yapınama engel oldu en azından. Seninki de öyle sanırım.&quot;</p>
<p>&quot;Hikmet konuşuyor,&quot; dedi Eugene. &quot;İkimiz de toyuz. Şimdi bir aman diledik tam diledik. Neyse önümüzdeki bir iki sene bundan bahsetmeyelim. Kanınla birlikte bir sömürgeye gidip orada kendi işimi yapmak gibi bir fikrim var, Mortimer.&quot;</p>
<p>&quot;Sensiz ne yaparım bilmiyorum, Eugene, ama belki de doğrusu budur.&quot;</p>
<p>&quot;Hayır,&quot; dedi Eugene. &quot;Doğru değil yanlış.&quot;</p>
<p>Bunu söylerken öyle hararetli, hatta öfkeli bir çıkış yapmıştı ki Morti-mer şaşırdı.</p>
<p>&quot;Şu kırık kafamda bir heyecan var mı sanıyorsun?&quot; diye devam etti Eu-gene mağrur bir bakışla, &quot;hiç de değil, inan bana. Hamlet kendi nabzının sağlıklı sesi için ne demişse ben de aynını söyleyebilirim. Düşündüm mü kanım beynime sıçrıyor. Söyle! Lizzie'den utanıyormuş gibi onunla birlikte uzaklara mı kaçmalıyım ödlekçe, ona sırtımı mı dönmeliyim? Lizzie bana hem de çok daha uygun bir durumda sırtını dönmüş olsa, şimdi arkadaşın nerede olurdu Mortimer?&quot;</p>
<p>&quot;Onurlu ve vefalı bir düşünce,&quot; dedi Lightwood. &quot;Yine de Eugene... &quot;</p>
<p>&quot;Yine de ne, Mortimer?&quot;</p>
<p>&quot;Acaba şeyden emin misin, yani (onu düşündüğüm için söylüyorum) ona karşı bir soğukluk hissetmeyeceğine - Sosyete açısından, emin misin?&quot;</p>
<p>&quot;Ah! Bu kelimeye bir bakalım,&quot; dedi Eugene gülerek. &quot;Bizim Tippins'i mi kastediyoruz?&quot;</p>
<p>&quot;Belki,&quot; dedi Mortimer kendisi de gülerek</p>
<p>&quot;Tabii ki onu kastediyoruz!&quot; dedi Eugene büyük bir şevkle. &quot;Kendimizden bile saklayıp, etrafından dolanmaya çalışabiliriz ama onu kastediyoruz! Karım benim kalbime Tippins'ten çok daha yakın, Mortimer, ona Tippins'e borçlu olduğumdan biraz daha fazlasını borçluyum ve onunla Tippins'le duyduğumdan çok daha fazla gurur duyuyorum. Bu yüzden de onunla, onun için burada, açık arazide son nefesime kadar çarpışacağım. Onu saklamaya ya da ödlekçe onun için bir delikte, bir kuytuda mücadele etmeye kalkarsam, dünyada en sevdiğim ikinci insan olan sen, sakın çekinme bana şunu söyle - o gece kanlar içinde yatarken beni ayağıyla çevirip aşağılık suratıma tükürse çok daha iyi yapardı.&quot;</p>
<p>Bu kelimeleri söylerken yüzüne yayılan ışıltı, hatlarını öyle bir aydınlattı ki sanki hiç yaralanmamış gibi göründü bir an. Arkadaşı Eugene'e tam onun istediği karşılığı verdi ve Lizzie dönene kadar birlikte gelecekten konuştular. Lizzie onun yanındaki yerini tekrar alıp, ellerine ve başına şefkatle dokunduktan sonra: &quot;Beni zorla dışarı gönderdin ama yanında kalsam daha iyi olacakmış, Eugene. Günlerdir yüzün böyle kızarmamıştı. Ne yaptın?&quot;</p>
<p>&quot;Hiçbir şey,&quot; dedi Eugene, &quot;dört gözle dönmeni bekledim.&quot;</p>
<p>&quot;Bir de Bay Lightwood'la konuştun,&quot; dedi Lizzie yüzünde tebessümle ona dönerek. &quot;Ama eminim o seni rahatsız edecek bir şey söylememiştir.&quot;</p>
<p>&quot;Hiç de değil canım!&quot; diye karşı çıktı Eugene, o eski uçar tavrıyla gülüp onu öperek, &quot;öyle bir kelime etti ki sorma!&quot;</p>
<p>O gece Temple'a evine dönerken Mortimer Lightwood'un düşüncelerinde Sosyete kelimesi öyle çok dolaştı ki uzun zamandır görmediği Sosyeteye şöyle bir göz atmaya karar verdi.</p>
<p>&nbsp;</p>
</body>
</html>