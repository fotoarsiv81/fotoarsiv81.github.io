<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p>&quot;Sevgili Lizzie,&quot; dedi alçak sesle, öteki taraftan kulağına eğilerek, &quot;neye karşı? Kime karşı?&quot;</p>
<p>&quot;Kısa süre önce gördüğünüz ve kızdırdığınız birine karşı.&quot;</p>
<p>Parmaklarını şaklatıp güldü. &quot;Peki öyleyse,&quot; dedi, &quot;madem başka yolu yok, Bay Agop'la emaneti paylaşalım ve seni evine birlikte bırakalım. Bay Agop o tarafta, ben bu tarafta. Bay Agop'un da itirazı yoksa eşlikçiler yola koyulabilir.&quot;</p>
<p>Onun üzerindeki gücünü biliyordu. Gitmesi için ısrar etmeyeceğini biliyordu. Onun için böyle korkuya kapılmışken gözünün önünde olmamasından rahatsızlık duyacağını biliyordu. Bütün uçar ve gamsız görünümüne rağmen onun yüreğinde işine gelen ne varsa biliyordu.</p>
<p>Kendisinden istenen şeyleri umursamadan onun yanında neşeyle yürümesi; talibinin sıkıcı kaskatılığı ve kardeşinin bencil küstahlığı üzerinde şakaları ve kendine güveniyle yükselmesi; en yakınları ona ihanet ettiğinde gösterdiği sadakat; o gece ne büyük bir üstünlüğü, nasıl müthiş bir etkisi vardı! Bunlara ilaveten, zavallı kızcağız, onun kendisi yüzünden tehdit altına girdiğini duymuş, onun için acı çekmişti. Ses tonunda (onu rahatlatmak için takınılmış gibi görünen kayıtsızlığı bastırarak) zaman zaman beliren ciddi ilginin, en hafif temasının, karanlık sokakta yanındaki varlığının, büyülü bir dünyadan manzaralar gibi görünmesine ve bu aydınlığa tahammül edemeyen kıskançlık, kötülük ve hainliğin, kötü ruhlar gibi ona saldırdığını düşünmesine şaşmamak lazım.</p>
<p>Riah'ın evine gitmek yeniden mevzu bahis edilmediğinden doğrudan Lizzie'nin oraya gittiler. Kapıya kısa bir mesafe kala onlarla vedalaşıp ayrıldı.</p>
<p>&quot;Bay Agop,&quot; dedi Eugene sokakta başbaşa kaldıklarında, &quot;buraya kadar geldiğiniz için teşekkür ederim ama artık istemeyerek de olsa sizinle vedalaşmak durumundayım.&quot;</p>
<p>&quot;Beyefendi,&quot; dedi ihtiyar, &quot;size iyi geceler diliyorum. Keşke bu kadar düşüncesiz olmasaydınız.&quot;</p>
<p>&quot;Bay Agop,&quot; dedi Eugene, &quot;size iyi geceler diliyorum. Keşke bu kadar düşünceli olmasaydınız (zira biraz sıkıcı oluyorsunuz).&quot;</p>
<p>Ama akşamki rolünü oynadığı için sırtını Yahudi'ye döndüğünde sahneden indi ve kendisi de düşünceli bir hal aldı. &quot;Lightwood'un tekerlemesi nasıldı?&quot; diye mırıldandı durup purosunu yakarken. &quot;Bunun sonu nereye varır? Ne yapıyorsun? Nereye gidiyorsun? Yakında göreceğiz. Of!&quot; dedi derin derin içini çekerek.</p>
<p>Aynı iç çekiş bir saat sonra adeta yankılanır gibi tekrar etti, evin yakınlarında karanlık bir merdivende oturan Riah ayağa kalkıp, ölmüş bir zamanın hayaleti gibi, eski elbisesiyle sabırlı sabırlı yoluna gittiğinde.</p>
<p>&nbsp;</p>
</body>
</html>