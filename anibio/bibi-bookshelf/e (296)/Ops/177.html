<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>10. Bölüm -Bebek Terzisi Bir Kelime Keşfediyor</title>
</head>
<body>
<h1><a id="a196"></a>10. Bölüm -Bebek Terzisi Bir Kelime Keşfediyor</h1>
<p>Karartılmış, sessiz bir oda; pencerenin dışında, uçsuz bucaksız okyanusa akan nehir; yatakta her yeri sargılar içinde, kullanamadığı iki kolu tahtalara bağlanmış, çaresizce yatan bir adam. Sadece iki günlük aşinalık küçük terziyi bu sahneye öyle alıştırmıştı ki iki gün önce senelerin alışkanlığının tuttuğu yeri tutuyordu.</p>
<p>Eugene onun gelişinden beri neredeyse hiç kıpırdamamıştı. Gözleri bazen açık bazen kapalıydı. Gözleri açık olduğunda boş bakışlara karşısındaki bir noktaya dikiliyordu. Bazen hafif bir öfke ya da hayret ifadesiyle kaşları çatılıyordu. Işte o zaman Mortimer Lightwood onunla konuşuyor, bazı durumlarda arkadaşının adını söyleyecek kadar ileriye gidiyordu. Ama bir saniyede bilinç tekrar kayboluyor ve Eugene'in parçalanmış kabuğu içinde ruh kalmıyordu.</p>
<p>Jenny'ye işini yapması için gerekli malzemeler alınmış, yatağın ayaku-cuna küçük bir masa yerleştirilmişti. Sandalyenin arkasından aşağı dökülen gür saçlarıyla orada otururken Eugene'in dikkatini çekmesini umut ediyorlardı. Yine aynı maksatla, o gözlerini açtığında fısıldar gibi şarkı söylüyordu ya da o belli belirsiz ifadeyle kaşlarını çattığında, ama suya çizilmiş bir şekil gibi uçucuydu bu ifade. Şimdiye kadar Eugene onun farkına varmış değildi. Başında duranlar bir hastabakıcı, bütün boş zamanlarını orada geçiren Lizzie ve yanından hiç ayrılmayan Lightwood'du.</p>
<p>İki gün oldu üç, üç gün oldu dört. Sonunda hiç beklenmedik bir anda bir şey fısıldadı.</p>
<p>&quot;Efendim Eugene?&quot;</p>
<p>&quot;Mortimer acaba... &quot;</p>
<p>&quot;Acaba ne?&quot;</p>
<p>&quot;Onu getirtir misin?&quot;</p>
<p>&quot;Sevgili dostum, burada, geldi.&quot;</p>
<p>Aradaki uzun aranın farkında olmadığından konuşmaya birkaç gün önce kaldığı yerden devam ediyordu.</p>
<p>Küçük terzi yatağın ayak ucunda, şarkısını mırıldanarak ayağa kalktı ve gülerek ona selam verdi. &quot;Elini sıkamıyorum, Jenny,&quot; dedi Eugene biraz olsun eski haline benzemişti; &quot;ama seni gördüğüme çok sevindim.&quot;</p>
<p>Bu sözleri Jenny'ye Mortimer tekrarladı çünkü ancak hastanın üzerine eğilerek ve konuşma teşebbüslerini dikkatle izleyerek anlaşılabiliyordu. Biraz sonra ekledi: &quot;Sor bakalım çocukları görmüş mü?&quot;</p>
<p>Mortimer bunu anlayamadı, hatta Jenny de ama sonra ekledi:</p>
<p>&quot;Sor bakalım çiçek kokularını duymuş mu?&quot;</p>
<p>&quot;Ha anladım!&quot; diye bağırdı Jenny. &quot;Şimdi anladım!&quot; Hızlı hızlı o tarafa geldiğini görünce Mortimer yerini ona bıraktı ve Jenny yüzünde o güzel ifadeyle yatağın üzerine eğilip konuşmaya başladı: &quot;Bana rahat ve huzur getiren, sıra sıra ışıltılı çocukları kastediyorsun değil mi? Beni kaldırıp hafifleten çocukları.&quot;</p>
<p>Eugene gülümsedi, &quot;Evet.&quot;</p>
<p>&quot;Seni gördüğümden beri görmedim onları. Artık hiç görmüyorum ama son zamanlarda pek acı da çekmiyorum.&quot; &quot;Harika bir hayaldi,&quot; dedi Eugene.</p>
<p>&quot;Ama kuşlarımın öttüğünü duydum,&quot; diye bağırdı küçük mahlûk, &quot;çiçeklerimin kokularını da. Hem de çok! ikisi de çok güzeldi, İlahiydi.&quot;</p>
<p>&quot;Burada kalıp bana bakanlara yardım et,&quot; dedi Eugene sükûnetle. &quot;Ben ölmeden önce burada o hayali bir daha görmeni isterdim.&quot;</p>
<p>Jenny elini onun dudaklarına dokundurdu, sonra işine ve alçak sesle söylediği şarkıya geri dönerken aynı eli kendi yüzüne kapattı. Eugene şarkıyı bariz bir keyifle dinledi, alçala alçala sessizliğe kavuşana kadar.</p>
<p>&quot;Mortimer.&quot;</p>
<p>&quot;Canım Eugene.&quot;</p>
<p>&quot;Beni burada bir iki dakika daha tutacak bir şey verebilsen... &quot; &quot;Burada tutmak ne?&quot;</p>
<p>&quot;Bilmediğim yerlere savrulup gitmemi engelleyecek bir şey. Çünkü daha yeni geri gelmişim gibi geliyor ve kendimi tekrar kaybedecekmişim gibi - lütfen dostum!&quot;</p>
<p>Mortimer ona emniyetle verilebilecek bazı uyarıcılar verdi (zaten her an el altında bulunduruluyordu bunlar) ve tekrar üzerine eğilerek onu ikaz etmek üzereydi ki Eugene konuştu:</p>
<p>&quot;Bana sakın konuşma deme çünkü konuşmam lazım. O bilmediğim yerlerde dolanırken beni kemiren bitirici kaygıyı bilsen - Ucu bucağı olmayan o yerler nereler Mortimer? Çok uzaktalar herhalde!&quot;</p>
<p>Arkadaşının yüzüne bakınca kendini kaybetmek üzere olduğunu anladı; çünkü bir an sonra ekledi: &quot;Merak etme - daha gitmedim. Ne diyordum?&quot;</p>
<p>&nbsp;</p>
</body>
</html>