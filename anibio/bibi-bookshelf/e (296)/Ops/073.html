<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>7. Bölüm -Dostça Bir Hamle</title>
</head>
<body>
<h1><a id="a146"></a>7. Bölüm -Dostça Bir Hamle</h1>
<p>Bay Boffin'le okur yazar adamı Bay Silas Wegg arasındaki anlaşma, Bay Boffin'in hayatındaki değişiklikler yüzünden biraz farklılık göstermişti; şöyle ki Roma İmparatorluğu genellikle sabahları, seçkin ve aristokrat aile malikânesinde çöküyordu, eskiden olduğu gibi akşamları Boffin'in Köşkü'nde değil. Gerçi modanın şaşaasından kaçacak delik arayan Bay Boffin'in, Wegg'den önce davranıp hava karardıktan sonra Köşk'e gittiği ve orada eski koltuğunda, artık iyice suyu ısınan dünyanın eski efendilerinin, bu güçsüz ve yoz imparatorların başlarına gelen talihsizlikleri dinlediği vakiydi. Wegg'e yaptığı iş için daha az para verilse ya da bu vazifeye layık meziyetleri olsa, bu ziyaretlerden memnun olabilirdi; ama fazlaca ödüllendirilen bir sahtekâr olduğu için ziyaretler onu rahatsız ediyordu. Zaten kural değil midir, yetersiz hizmetkarın daima işverenine karşı olması. Soy sop icabı yönetici olan ve geldikleri mevkide yapmadık budalalık bırakmayan bütün o asil ve saygıdeğer mahlûklar da kendi işverenlerine karşıdırlar daima (bazen yanıltıcı bir güvensizlik, bazen de zehirli bir küstahlıkla). Halkın efendisiyle onun hizmetkarı için geçerli olan bu durum, bütün dünyadaki her türlü efendi hizmetkar için de geçerlidir.</p>
<p>Bay Silas Wegg nice zamandır duvarının dibinde açıkta oturduğu ve 'Bizim Ev' dediği malikâneye nihayet serbestçe girip çıkma izni edindiğinde ve orayı en ufak ayrıntısında bile zihninde yarattığı resimden bambaşka bulduğunda, bu ileriyi gören ve her yere nüfuz eden şahıs, öneminden bir şey kaybetmemek ve aleyhindeki bu durumu telafi etmek için, kederli geçmişi düşündükçe melankoliye kapılıyormuş gibi bir haller vermişti kendine; sanki evle ikisi hayatta pek acınası bir vaziyete düşmüşlerdi.</p>
<p>&quot;İşte burası, beyefendi,&quot; diyordu Silas patronuna, hüzünlü ve dalgın bir edayla başını sallayarak, &quot;bir zamanlar Bizim Evdi! O muhteşem insanları, Bayan Elizabeth'i, Bay George'u, Jane Teyze'yi ve Parker Amca'yı&quot; -bu isimler de kendi uydurmasıydı- &quot;girip çıkarlarken gördüğüm bu bina! Bu hallere mi düşecekti? Vah vah!&quot;</p>
<p>Öyle yürekten yanıp yakılıyordu ki, iyi huylu Bay Boffin'in onun için üzülesi geliyor, evi satın almakla ona büyük zarar verdiğini düşünmekten kendini alamıyordu.</p>
<p>Yolu tesadüfen Clerkenwell'e düşmüş gibi davranan Bay Wegg, büyük bir hassasiyetle yürüttüğü iki üç diplomatik görüşme sonucu Bay Venüs'le de pazarlığı bağlamıştı.</p>
<p>&quot;Benimkini Köşk'e getir,&quot; dedi Silas pazarlık bağlandıktan sonra, &quot;önümüzdeki Cumartesi akşamı, muhabbet olsun diye sıcak suyla karışık bir kadeh Jamaika romuna itirazın yoksa, ben de onu sakınacak adamlardan değilim.&quot;</p>
<p>&quot;Bende pek sohbet olmadığını bilirsiniz, beyefendi,&quot; dedi Bay Venüs, &quot;ama dediğiniz gibi olsun.&quot;</p>
<p>Dediği gibi oluyor ve Cumartesi akşamı geliyor, Bay Venüs de Köşk'ün kapısına gelip zili çalıyor.</p>
<p>Bay Wegg kapıyı açtığında, Bay Venüs'ün koltuğunun altında kahverengi kağıda sarılmış çomak gibi bir şey seçiyor ve alaycı bir sesle: &quot;Arabayla gelirsiniz sanmıştım!&quot; diyor.</p>
<p>&quot;Hayır, Bay Wegg,&quot; diyor Venüs. &quot;Paket taşırken görülmeye bir itirazım yok.&quot;</p>
<p>&quot;Tabii paket taşırken görünmekte bir şey yok!&quot; diyor Wegg hoşnutsuzlukla. Ama açıktan açığa söylenmiyor. &quot;Ama belki birtakım paketlerin ortalıkta görülmeye itirazı vardır!&quot;</p>
<p>&quot;Siparişinizi buyrun, Bay Wegg,&quot; diyor Venüs, kibarca elindeki paketi uzatarak, &quot;onu fışkırdığı kaynağa geri getirdiğime memnunum.&quot;</p>
<p>&quot;Teşekkürler,&quot; diyor Wegg. &quot;Madem bu işi hallettik, size dostça bazı şüphelerimden bahsedeyim; acaba bir avukata danışsam bu parçayı bana vermemezlik edebilir miydiniz? Sadece hukuki bir nokta olarak söylüyorum.&quot;</p>
<p>&quot;Öyle mi dersiniz Bay Wegg? Açık ihaleyle aldım ben bunu.&quot; &quot;Bu ülkede insan eti satın alamazsınız, beyefendi; diri diri alamazsınız,&quot; diyor Wegg başını iki yana sallayarak. &quot;Peki ya kemik?&quot; &quot;Hukuki olarak mı?&quot; diye soruyor Venüs. &quot;Hukuki olarak.&quot;</p>
<p>&quot;Bu konuda konuşabilecek kadar bilgim yok, Bay Wegg,&quot; diyor Venüs, rengi kızarıp sesi de biraz yükselerek; &quot;ama başka bir konuda konuşabilecek kadar bilgim var, o konu da şu ki daha en baştan görmüş olmak isterdim sizin - niyetinizi mi desem?&quot;</p>
<p>&quot;Ben olsam orada bırakırdım,&quot; diyor Bay Wegg teskin edici bir sesle.</p>
<p>&quot;Ücretimi almadığım halde size bu paketi vermeden önce. Hukuki olarak bu işler nasıldır bilemem ama bu söylediğim hakikat konusunda yüzde yüz eminim.&quot;</p>
<p>Bay Venüs (kuşkusuz aşkta uğradığı hayal kırıklığı yüzünden) biraz sinirli olduğundan ve onu zıvanadan çıkarmak Bay Wegg'in işine gelmeyeceğinden, uysal bir sesle, &quot;Ben sadece misal olarak söyledim; farzı misal yani,&quot; diyor.</p>
<p>&quot;Madem öyle, Bay Wegg, bu faraziyeyi başka bir zaman söyleyin,&quot; diye çıkışıyor Bay Venüs, &quot;çünkü açıkçası ben böyle misallerden hiç hoşlanmam.&quot;</p>
<p>Bu arada akşamın serinliğinden Bay Wegg'in, gaz lambası ve ateşle aydınlanmış oturma odasına geliyorlar. Bay Venüs yumuşayarak mekânı övüyor ve fırsattan istifade, Bay Wegg'e buraya kapılanmakla akıllılık edeceğini daha önce söylediğini hatırlatıyor.</p>
<p>&quot;Fena değil,&quot; diyor Wegg. &quot;Ama unutmayın, Bay Venüs, saf altın diye bir şey yoktur. İçkinizi istediğiniz gibi alın, sonra da buyrun ateşin başına oturun. Pipoculuk işlerinde nasılsınız?&quot;</p>
<p>&quot;Pek o taraklarda bezim yok, beyefendi,&quot; diyor beriki, &quot;ama size eşlik etmek için arada bir nefes çekerim.&quot;</p>
<p>Bunun üzerine önce Bay Venüs, ardından Bay Wegg içkilerini alıyor; önce Bay Venüs ardından Bay Wegg pipolarını yakıp birer nefes çekiyor.</p>
<p>&quot;Demek bu madene bile sahte şeyler karışmış öyle mi Bay Wegg?&quot;</p>
<p>&quot;Muamma denen şeyden,&quot; diyor Wegg, &quot;hiç hoşlanmam, Bay Venüs. Bu evin eski sakinlerinin karanlıkta canlarına kastedilmiş olması hiç hoşuma gitmiyor, kimin yaptığını da bilmiyorum.&quot;</p>
<p>&quot;Birilerinden mi şüpheleniyorsunuz, Bay Wegg?&quot;</p>
<p>&quot;Hayır,&quot; diyor söz konusu beyefendi. &quot;Bundan kimin karlı çıktığını biliyorum ama kimseden şüphelenmiyorum.&quot;</p>
<p>Bunu söyleyen Bay Wegg piposunu içerek ateşe, gayet kararlı bir Hayırseverlik ifadesiyle bakıyor; sanki bu büyük erdem esefle ondan uzaklaşması gerektiğini anladığında onu eteklerinden tutup zorla alıkoymuş gibi.</p>
<p>&quot;Keza,&quot; diye devam ediyor Wegg, &quot;bazı olaylar ve kişiler hakkında çeşitli gözlemlerim var ama sesimi çıkarmıyorum, Bay Venüs. İsmi lazım değil, bir şahsın üzerine gökyüzünden muazzam bir servet yağıyor. Halbuki bana düşen bir haftalık, bir çuval da kömür. Hangimiz daha düzgün adamız? İsmi lazım değil o şahıs değil. Bu benim gözlemim ama sesimi çıkartmıyorum. Haftalığımla kömürümü alıyorum. O da servetini alıyor. İşler böyle.&quot;</p>
<p>&quot;Olaylara sizin gibi sükûnetle bakabilsem benim için çok iyi olurdu, Bay Wegg.&quot;</p>
<p>&quot;Aslına bakarsanız bir gözlemim daha var,&quot; diye devam ediyor Silas, piposunu ve tahta bacağını sözlerini vurgulamak için hafifçe kaldırarak; ancak bunu yapar yapmaz dengesi bozularak geriye kaykılıyor; &quot;ama bu konuda da sesimi çıkarmıyorum. İsmi lazım değil bu şahıs tesir altında kalmaya meyilli. Tesir altında kalıyor. Hemen elinin altındayım, daha iyi bir mevkiye gelebilirim, hatta gelmeyi hak ediyorum...&quot;</p>
<p>(Bay Venüs mırldanarak bunu onaylıyor.)</p>
<p>&quot;İsmi lazım değil bu şahıs, benim üzerimden atlayıp, bir yabancıyı benden yukarı yerleştiriyor. Hangimiz daha düzgün adamız? Hangimizin ezberinde daha fazla şiir var? İsmi lazım değil bu şahsın hizmetinde hangimiz sivil olsun asker olsun Romalılarla boğuştu, hangimizin memeden kesilip talaşın üzerine atıldığı zamanki gibi sesi kısıldı? Konuşmalarıyla onu tesiri altına alan yabancının değil. Yine de ev kendisininmiş gibi rahatça girip çıkabiliyor, kendi odası var, harika bir mevkide ve senede bin kâğıt filan kazanıyor. Beni Köşk'e sürdüler, istendiğinde burada bulunacak bir mobilya gibi. Sözün özü, meziyetler insana bir şey kazandırmıyor. Dünyanın düzeni böyle. Bütün bunları gözlüyorum, ne yapayım elimde değil, görme gücüm çok kuvvetli; ama ses çıkarmıyorum. Daha önce hiç burada bulundunuz mu Bay Venüs?&quot;</p>
<p>&quot;Bahçe kapısından içeri girmişliğim yoktur, Bay Wegg.&quot;</p>
<p>&quot;Kapıya kadar gelmişliğiniz var öyleyse?&quot;</p>
<p>&quot;Evet, Bay Wegg, meraktan içeriye şöyle bir göz gezdirmiştim.&quot;</p>
<p>&quot;Bir şey gördünüz mü?&quot;</p>
<p>&quot;Bildiğimiz çöplükten başka bir şey görmedim.&quot;</p>
<p>Bay Wegg bir türlü semeresini alamadığı bir arayışla gözlerini odada dolaştırıyor, sonra Bay Venüs'e geri çeviriyor; üzerinde bir şeyler sakladığından şüpheleniyormuş gibi.</p>
<p>&quot;Yine de beyefendi,&quot; diye devam ediyor, &quot;ihtiyar Harmon'ı tanıdığınız için, ziyaretine gelmeniz kibarlık olurdu. Zaten kibar bir mizacınız var.&quot; Bu son iltifat, Bay Venüs'ü yumuşatmak için.</p>
<p>&quot;Doğrudur,&quot; diye cevap veriyor Venüs, bozuk gözlerini kırpıştırıp, tozlu gibi duran saçlarını düzelterek, &quot;eskiden öyleydim, bir hadise beni benden alana kadar. Neden bahssettiğimi anlıyorsunuz değil mi Bay Wegg? Üzerinde &quot;sizinle hiçbir ilintim olsun istemem&quot; yazan o kâğıt parçasına kadar. Onda beri her şey uçup gitti, bir hüzün baki.&quot;</p>
<p>&quot;Öyle demeyin,&quot; diyor Bay Wegg, teselli kabilinden duygusal bir sesle.</p>
<p>&quot;Ama öyle,&quot; diyor Venüs, &quot;her şey! Cümle aleme pek gaddar gelecek belki ama en yakın dostumun suratını dağıtasım geliyor.&quot;</p>
<p>Bay Venüs'ün bu pek de dostane olmayan beyanı vurgulamak için ayağa fırlamasıyla, Bay Wegg kendini korumak için istemsiz olarak tahta bacağını kaldırıyor ve sandalyesiyle birlikte arkaya yuvarlanma tehlikesiyle karşı karşıya kalınca, bu zararsız insan sevmez tarafından kurtarılıyor. Şaşkın şaşkın ona bakan Bay Venüs kafasını kaşıyor.</p>
<p>&quot;Dengenizi kaybettiniz, Bay Wegg,&quot; diyor Venüs, ona piposunu uzatarak.</p>
<p>&quot;Etmeyip de ne yapaydım,&quot; diye homurdanıyor Silas, &quot;insanın misafirleri hiç ikaz etmeden, kutudan fırlayan kuklalar gibi davrandığında ne yapılır! Sandalyenizden öyle fırlayıp durmayın Bay Venüs!&quot;</p>
<p>&quot;Kusura bakmayın Bay Wegg. Çok kederliyim.&quot;</p>
<p>&quot;Evet ama ne olursa olsun,&quot; diyor Wegg itiraz kabilinden, &quot;insan zihnine mukayyet olduğunda, oturarak da kederlenebilir! Bir şeylerle ilintili olmaya gelince. İnsan sağlam şeylerle ilintili olmak istiyor, ne zaman ne yapacağı belli olmayan şeylerle değil. Benimse de,&quot; diyor yine kafasını kaşıyarak, &quot;ne yapacağım hep bellidir.&quot;</p>
<p>&quot;Hakkınız var, beyefendi.&quot;</p>
<p>&quot;Neyse efendim.&quot; Bay Wegg yavaş yavaş ironik üslubunu ve tam yatışmamış sinirini bir kenara bırakıp piposuna dönüyor. &quot;İhtiyar Bay Harmon'la arkadaşlığınızdan bahsediyorduk.&quot;</p>
<p>&quot;Arkadaşım değildi, Bay Wegg. Sadece iki kelam etmişliğimiz, birlikte iş yapmışlığımız vardı. Tozun çöpün içinde bulunanlar konusunda çok meraklı bir adamdı. Hem meraklı hem ketum.&quot;</p>
<p>&quot;Ya! Demek onu ketum buluyordunuz?&quot; diyor Wegg hırslı bir sevinçle.</p>
<p>&quot;Hali tavrı hep öyleydi.&quot;</p>
<p>&quot;Ya!&quot; diyerek gözlerini odada tekrar dolaştırdı. &quot;Tozun içinde ne bulunduğuna gelirsek. Nasıl bulduğunu anlattı mı hiç? Bu sırlarla dolu mekanda yaşayınca insan bilmek istiyor. Neyi nerede bulduğunu mesela. Ya da nasıl aradığını. Tepelerin üzerinden mi başlarmış, altından mı? Bir çubukla mı yoklarmış,&quot; Wegg bu noktada çok hünerli ve açıklayıcı bir pandomim gösterisi yapmıştı, &quot;yoksa kürekle mi atarmış? Ne dersiniz sevgili Bay Venüs, kürekle mi çubukla mı?&quot;</p>
<p>&quot;Bir şey diyemeyeceğim, Bay Wegg.&quot;</p>
<p>&quot;Şurada biz bizeyiz Bay Venüs -bir bardak daha alın- neden bir şey diyemiyorsunuz?&quot;</p>
<p>&quot;Çünkü bana kalırsa bulunan şey, ayıklama ve eleme işlemi sırasında bulunmuştu. Bütün Tepeler ayıklanıp elenmiş mi?&quot;</p>
<p>&quot;Kendi gözünüzle görüp fikrinizi söylersiniz. Bir bardak daha alın!&quot;</p>
<p>Bay Wegg her &quot;bir bardak daha alın&quot; dediğinde tahta bacağından destek alarak sandalyesini biraz daha yaklaştırıyor; sanki o bardağa içki değil de kendilerinden birer parça koyup karıştıracaklarmış gibi.</p>
<p>&quot;Demin de söylediğim gibi bu sır dolu mekanda yaşayınca,&quot; diyor Wegg, misafiri ikramı kabul ettiğinde, &quot;insan bazı şeyleri bilmek istiyor. Şurada kardeş sayılırız, tozun içinde bazı şeyler bulduğu gibi bazı şeyler sakladığım da söyleyebilir miydiniz?&quot;</p>
<p>&quot;Bay Wegg, genel itibariyle, mümkündür diyeceğim.&quot;</p>
<p>Bay Wegg gözlüğünü elinde sıkarak, Bay Venüs'ü tepeden tırnağa hayranlıkla süzüyor.</p>
<p>&quot;Bana denk bir fani olarak, bugün elinizi ilk defa sıkıyorum, nasıl oldu da bir insan evladını bir diğerine bağlayan böylesi hudutsuz bir emniyet hareketini bu zamana kadar ihmal ettim bilmem,&quot; diyor Wegg, Bay Venüs'ün elini bir müddet sol eliyle tuttuktan sonra sağ eliyle ezercesine sıkıyor; &quot;işte böyle -zira iki ayağı üzerinde, başı yukarıda dolaşan ve ikizim diyebileceğim bir adamla aramda bundan daha aşağı bir münasebet olamaz-aramızdaki güveni perçinleyelim bu hareketle - sizce ne saklamış olabilir?&quot;</p>
<p>&quot;Bu sadece bir varsayımdan ibaret, Bay Wegg.&quot;</p>
<p>&quot;Elinizi vicdanınıza koyun,&quot; diye bağırıyor Wegg; misafirinin elinin sulu romu üzerinde olması bu ifadeye etkisinden bir şey kaybettirmiyor; &quot;varsayımınızı kelimelere dökün, söyleyin, Bay Venüs!&quot;</p>
<p>&quot;ihtiyar öyle bir beyefendiydi ki,&quot; diyor bu işbilir anatomi uzmanı, içkisini ağır ağır yudumladıktan sonra, &quot;para, kıymetli eşyalar, hatta kâğıtlar saklamak için bu mekanın sunduğu imkanları mutlaka değerlendirecek biriydi bana sorarsanız.&quot;</p>
<p>&quot;insanlığın ziyneti böyle adamlar,&quot; diyor Bay Wegg, yine falına bakacakmış gibi Bay Venüs'ün elini tutuyor, kendisininki de zamanı geldiğinde onu ezmeye hazır havada duruyor: &quot;Şairin aklında tam da bu vardı belki, o milli bahriye şiirini yazarken:</p>
<p>Orsaya kaçtı gemi, yatır rüzgârın altına,</p>
<p>Eğilsin serenin cundası; Tekrar, diye bağırdım Bay Venüs, kırın dümeni,</p>
<p>Toplayın yelkenleri yoksa uçup gidecek gemi!</p>
<p>Tabii gemi hakiki İngiliz meşesinden yapılmışsa olur bunlar, ki siz de öylesiniz Bay Venüs, 'kâğıtlar' ifadesini açıklar mısınız?&quot;</p>
<p>&quot;İhtiyar beyefendi yakın akrabalarını uzaklaştırdığına, en doğal bağları bile kopardığına göre,&quot; diyor Bay Venüs, &quot;bol miktarda vasiyet yazmış, onlara zeyiller yapmış olmalı.&quot;</p>
<p>Silas Wegg'in avcu, inleyen bir şaklamayla Venüs'ün avcuna iniyor ve Wegg keyifle haykırıyor, &quot;Hem fikren hem kalben ikiziz! Bir bardak daha alın!&quot;</p>
<p>Tahta bacağını ve sandalyesini artık Bay Venüs'ün dibine getirmiş olduğu için içkiyi çabucak kendisi hazırlıyor ve misafirine bardağı uzatıyor, kendi bardağının ağzını onunkine dokunduruyor, bardağı dudaklarına götürüyor, sonra bırakıyor ve ellerini misafirinin dizlerine koyarak konuşmaya devam ediyor:</p>
<p>&quot;Bay Venüs! Bir yabancının benim üstüme getirilmesine bozulmuyorum, gerçi bu yabancı şüpheli bir müşteriye benziyor ya. Paranın fazlasından zarar gelmez ama parayı da düşünmüyorum. Kendi çıkarıma bir şeyler yapmayacak kadar kibirli değilim ama kendim için bir şey istiyorsam namerdim. Sadece adalet istiyorum.&quot;</p>
<p>Bay Venüs bozuk gözlerini kırpıştırarak soruyor: &quot;Neden bahsediyorsunuz, Bay Wegg?&quot;</p>
<p>&quot;Size dostça bir hamlede bulunmayı teklif ediyorum. Bu hamlenin ne olduğunu görüyor musunuz beyefendi?&quot;</p>
<p>&quot;Siz açık açık söyleyene kadar kesin bir şey diyemem.&quot;</p>
<p>&quot;Bu mekanda bulunacak bir şey varsa gelin birlikte bulalım. Gelin dostça bir hamlede bulunup bunu birlikte arama konusunda anlaşalım. Karı aramızda eşit paylaştırmak konusunda dostça bir hamlede bulunalım. Adalet için.&quot; Silas kendine asil bir hava vermişti.</p>
<p>&quot;Bu durumda,&quot; diyor Bay Venüs, ancak kafasını sabitlediğinde dikkatini toplayabiliyormuş gibi elleriyle saçlarını tutarak bir müddet düşünüyor, &quot;tozun içinden bir şey çıkarsa ikimizin arasında sır kalacak öyle mi?&quot;</p>
<p>&quot;Ne bulduğumuza göre değişir, Bay Venüs. Para, altın ya da mücevher çıkarsa, herkes kadar bizim de malımız sayılır.&quot;</p>
<p>Bay Venüs bunu sorgular gibi kaşını ovalıyor.</p>
<p>&quot;Adalet namına bizim olur. Birisi bunları farkında olmadan çöple birlikte sattığına, alıcı da parasını vermediği, kendisine ait olmaması gereken bir şeyi aldığına göre. Zaten bunlar alıcının eline geçse adaletsiz olmaz mı Bay Venüs?&quot;</p>
<p>&quot;Ya kâğıt çıkarsa,&quot; diyor Bay Venüs.</p>
<p>&quot;Kâğıtların içinde yazanlara bakıp, en fazla kimi ilgilendiriyorlarsa onlarla temasa geçeriz,&quot; diye cevapladı Wegg hiç düşünmeden. &quot;Adalet için mi Bay Wegg?&quot;</p>
<p>&quot;Daima, Bay Venüs. Söz konusu kimseler bunları adaletsiz bir biçimde kullanırlarsa günahı boyunlarına. Bay Venüs, sizin hakkınızda bazı düşüncelerim var ki dile getirmesi hiç kolay değil. Sizi o akşam, güçlü zihninizi çayla boğmaya çalışırken gördüğümden beri, sizi harekete geçirecek bir maksada ihtiyacınız olduğunu hissediyorum. Bu dostça hamle sayesinde muhteşem bir maksada kavuşacaksınız.&quot;</p>
<p>Bay Wegg daha sonra, baştan beri kurnaz zihninin baş köşesinde yer alan düşünceleri, - böylesi bir araştırma için Bay Venüs'ün sahip olduğu nitelikleri açıklamaya girişiyor. Bay Venüs'ün sabrını ve ince işçiliğini övüyor; küçük parçaları bir araya getirme becerisini; türlü dokular ve kumaşlar konusundaki bilgisini; küçük ipuçlarının onu büyük keşiflere sevketmesi ihtimalini. &quot;Halbuki ben,&quot; diyor Wegg, &quot;bu gibi konularda hiç iyi değilimdir. İster çubukla yoklayayım ister kürekle kazayım, daha sonra Tepelere hiç dokunmamışım gibi bir görüntü verecek incelik bende yok. Halbuki siz çok başkasınız, hem dostça bir hamleyle size teklifte bulunan bir kardeşinizin tuttuğu ışıkla yapacaksınız bu işi.&quot; Bay Wegg daha sonra tahta bacağın, merdivenlere ve yüksek yerlere tırmanmakta ne kadar uygunsuz olduğunu belirtiyor tevazuyla, ayrıca bu odun uzantının, küllü bir tepeye tırmanma gayesiyle vazifeye çağırıldığında belli bir yere gömüldüğünü ve sahibini o noktaya mıhladığını ima ediyor. Sonra meselenin bu yönünü bir kenara bırakıp Köşk'e taşınmadan önce Tepelerin altında yatan servet efsanesini ilk Bay Venüs'ten duyduğunu söylüyor ve bu manidar hadisenin &quot;mutlaka bir anlamı olduğu&quot; tespitinde bulunuyor, hafiften sofu bir edayla. Son olarak da adalet kavramına geri dönüyor, Bay Boffin'i (cinayetten en büyük kazancı onun sağladığının inkar edilemeyeceğini öne sürüyor bir kez daha açık sözlülükle) zan altında bırakabilecek bazı ipuçlarının ortaya çıkma ihtimalini haber veriyor uğursuzca ve dostça hamlecilerin onu adaletin pençesine teslim edeceğini söylüyor. Hem bunu ödül için filan yapmayacaklarını vurguluyor - ama ödülü almamak da ilkesizlik olur tabii.</p>
<p>Bir terrierin kulakları gibi havaya kalkmış saçlarıyla bütün bunları dikkatle dinliyor Bay Venüs. Lafını bitiren Bay Wegg, adeta kalbinin temizliğini göstermek için iki kolunu kocaman açıp bir cevap beklentisiyle tekrar kavuşturduğunda, Bay Venüs konuşmadan önce bir müddet gözlerini kırpıştırıyor.</p>
<p>&quot;Gördüğüm kadarıyla kendiniz tek başınıza bu işi denemişsiniz,&quot; diyor nihayet konuştuğunda. &quot;Bu işin zorluklarını tecrübeyle görmüşsünüz.&quot;</p>
<p>&quot;Hayır, pek denediğim söylenemez,&quot; diyor Wegg, bu sözdeki imadan telaşa kapılarak. &quot;Şöyle bir karıştırdım sadece. Üstünkörü.&quot;</p>
<p>&quot;Zorluklardan başka bir şey bulamadınız öyle mi?&quot;</p>
<p>Wegg başını sallıyor.</p>
<p>&quot;Ne diyeceğimi bilemiyorum, Bay Wegg,&quot; diyor Venüs bir müddet düşündükten sonra.</p>
<p>&quot;Evet deyin,&quot; diye üsteliyor Wegg.</p>
<p>&quot;Bu kadar kederli olmasam cevabım Hayır olurdu. Ama kederlere gark olduğum için, deliliğe ve umutsuzluğa sürüklendiğim için, sanırım Evet diyeceğim.&quot;</p>
<p>Wegg sevinçle iki bardağı tekrar dolduruyor ve tokuşturma törenini tekrarlıyor ve içten içe, Bay Venüs'ü şu an içinde bulunduğu elverişli ruh haline düşüren genç hamının sağlığına ve başarısına içiyor bütün kalbiyle.</p>
<p>Bunun akabinde dostça hamlenin çeşitli maddeleri sıralanıp üzerinde fikir birliğine varılıyor. Gizlilik, sadakat, sebat. Köşk daima Bay Venüs'e, araştırmalar için açık olacak ve mahallede dikkati çekmemek için gereken her tedbir alınacak.</p>
<p>&quot;Ayak sesleri duyuyorum!&quot; diye bağıyor Venüs.</p>
<p>&quot;Hani?&quot; diye bağırıyor Wegg ayağa fırlayarak.</p>
<p>&quot;Dışarıdan geliyor. Şşş!&quot;</p>
<p>El sıkışarak dostça hamlenin sözleşmesini mühürleme eylemi içindeler. Yavaşça birbirlerinden uzaklaşıyor, sönen pipolarını yakıyor ve sandalyelerine yaslanıyorlar. Şüphe yok, ayak sesi. Pencereye yanaşıyor ve bir el camı tıklatıyor. &quot;Girin!&quot; diye bağırıyor Wegg; kapıya buyrun manasında. Ama ağır, eski moda pencere zar zor kaldırılıyor ve gecenin karanlık zemini içinden bir baş içeri bakıyor.</p>
<p>&quot;Bay Silas Wegg burada mı acaba? Hah! Gördüm!&quot;</p>
<p>Ziyaretçi eve normal yoldan gelse bile, dostça hamleciler kendilerini rahatsız hissedebilirlerdi. Ama göğüs boyundaki pencere pervazına yaslanmış, karanlıktan içeri bakan ziyaretçi canlarını fena halde sıkıyor. Özellikle Bay Venüs'ün; piposunu ağzından çıkarıp başını geri çeviriyor ve dükkândaki kavanozdan çıkan Hindu bebek onu almaya gelmiş gibi içeri bakan adama bakıyor.</p>
<p>&quot;İyi akşamlar Bay Wegg. Bahçe kapısının kilidine bir bakmak lazım; tutmuyor galiba.&quot;</p>
<p>&quot;Bay Rokesmith, siz misiniz?&quot; diyor Wegg dili dolanarak.</p>
<p>&quot;Benim. Sizi rahatsız etmeyeyim. İçeri girmeyeceğim. Eve giderken uğrayıp size iletmem için bir mesaj verildi bana. Kapıyı çalmadan içeri girsem mi bilemedim; belki köpek filan vardır dedim.&quot;</p>
<p>&quot;Keşke olsaydı,&quot; diye mırıldanıyor Wegg, sırtı pencereye dönük sandalyesinden kalkarken. &quot;Şşş! Ses etmeyin! Bu o tesir eden yabancı, Bay Venüs.&quot;</p>
<p>&quot;Beyefendi tanıdığım biri mi?'' diye soruyor Sekreter içeri bakarak.</p>
<p>&quot;Hayır, Bay Rokesmith. Bir arkadaşım. Beni ziyarete geldi.&quot;</p>
<p>&quot;Ya! Kusura bakmasın. Bay Boffin, kendisi gelecek diye akşamlar evde bulunmanızı beklemediğini haber vermemi istedi. Hiç istemediği halde sizi engelliyor olabileceğini düşünmüş. İleride, önceden haber vermeden gelirse, sizi bulup bulamayacağını şansa bırakmış olacak ve bulamazsa da kendisi için bir şey fark etmeyecekmiş. Yolumun üzeri olduğu için ben gelip söyleyeyim dedim. Hepsi bu.&quot;</p>
<p>Sözünü bitiren Sekreter &quot;iyi geceler&quot; diyerek pencereyi kapatıyor ve gözden kayboluyor. Ayak seslerine kulak kabartıyorlar, bahçe kapısına yürüdüğünü, kapıyı da arkasından kapadığını duyuyorlar.</p>
<p>&quot;İşte bu adam uğruna, Bay Venüs,&quot; diyor Wegg onun gittiğine emin olunca, &quot;beni ikinci plana ittiler! Onun hakkında ne düşünüyorsunuz?&quot;</p>
<p>Belli ki Bay Venüs ne düşüneceğini bilemiyor, zira bir iki sonuçsuz teşebbüste bulunduktan sonra &quot;ilginç bir yüzü&quot; olduğunu söylemek dışında ağzından anlaşılır bir şey çıkmıyor.</p>
<p>&quot;İkiyüzlü demek istiyorsunuz herhalde,&quot; diyor Wegg, hınçlı bir kelime oyunuyla. &quot;Onun yüzüne ancak bu denir. İlginç yüze diyeceğim yok, yeter ki ikiyüzlü olmasın! Sinsi bir kafa bu.&quot;</p>
<p>&quot;Hakkında bir bildiğiniz mi var?&quot; diye soruyor Venüs.</p>
<p>&quot;Bir bildiğim mi var?&quot; diye tekrarlıyor Wegg. &quot;Bir bildiğim? Doğruluğun kölesi olmasam ne mutlu bir adam olurdum, bildiğim her şey bu adamın aleyhine demek zorunda olmasaydım.&quot;</p>
<p>Tüysüz devekuşları ne acınası sığınaklara daldırırlar kafalarını! Bay Rokesmith'in sinsi bir kafası olduğunu düşünmek Wegg için muazzam bir ahlaki telafi sunuyordu!</p>
<p>&quot;Böyle yıldızlı bir gecede, Bay Venüs,&quot; diyor dostça hamleciyi uğurlamaya çıktığında, ikisi de içkileri tazeleyip durmaktan biraz sarsak bir hal almış; &quot;böyle yıldızlı bir gecede, herkese tesir eden yabancıların, sinsi kafaların, sanki hiç korkacak şeyleri yokmuş gibi gökyüzünün altında eve yürüdüklerini düşünüyorum da!&quot;</p>
<p>&quot;Gök cisimlerini görmek,&quot; diyor Bay Venüs, yukarı bakmak için kafasını kaldırdığında şapkası düşüyor, &quot;o ezici kelimeleri hatırlattı bana, şu ilintili olmak istemediği meselesi, ilintili görülmek. .. &quot;</p>
<p>&quot;Biliyorum! Biliyorum! Tekrar söylemenize gerek yok,&quot; diyor Wegg, elini sıkarak. &quot;Ama bu yıldızların, ismi lazım değil birine karşı, beni nasıl doğruluk yoluna soktuğunu düşünün. Fenalığa hiç gelemem. Bakın nasıl eski anılarla parıldıyorlar! Neyin anılarıyla acaba?&quot;</p>
<p>Bay Venüs acı acı cevap veriyor, &quot;Onun sözlerinin, kendi elyazısıyla, kendisinin ilintili...&quot; diye lafa başlamışken Silas vakarla sözünü kesiyor.</p>
<p>&quot;Hayır, beyefendi! Bizim Evin, helak olup giden Efendi George'un, Jane Teyze'nin, Parker Amca'nın anılarıyla! Servetin kölelerine, zamanın kurtlarına kurban diye verildi hepsi!&quot;</p>
<p>&nbsp;</p>
</body>
</html>