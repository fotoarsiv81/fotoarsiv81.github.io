<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p>Zaman ilerledikçe bu pusuda bekleme işi de gittikçe daha nazik bir hal alıyordu. Sanki adam başına gelecekleri hissetmiş ya da korkup kaçmıştı. Hareketlerini, onların elinden kurtulmak için kendisine on iki saatlik bir avantaj sağlayacak şekilde planlamış olabilirdi. Alınterini tüketmiş olan dürüst adam huzursuzlanmış, insanların onu kandırmaya nasıl da meraklı olduğundan acı acı şikayete başlamıştı - kendisi Emeğin gururunu taşıyordu!</p>
<p>Gözetleme yeri, hem evi hem de nehri aynı anda görebilecekleri şekilde seçilmişti. Kız, babasının ona seslendiğini zannettiğinden beri eve giren de çıkan da olmamıştı. Onlar görmeden kimse oradan geçemezdi.</p>
<p>&quot;Saat beşte hava ağaracak,&quot; dedi Bay Komiser, &quot;o zaman göz önünde olacağız.&quot;</p>
<p>&quot;Baksanıza,&quot; dedi Riderhood, &quot;Belki de buralarda bir yerdedir. Köprülerin arasında gidip geliyordur.&quot;</p>
<p>&quot;E ne olmuş?&quot; dedi Bay Komiser. Soğukkanlı ama şüpheli bir tavırla.</p>
<p>&quot;Şu anda da öyle yapıyor olabilir.&quot;</p>
<p>&quot;E ne olmuş?&quot; dedi Bay Komiser.</p>
<p>&quot;Benim tekne de rıhtımda, öteki teknelerin arasında.&quot;</p>
<p>&quot;Senin tekneye ne olmuş?&quot; dedi Bay Komiser.</p>
<p>&quot;Tekneye binip etrafı bi kolaçan etsem nasıl olurdu? Huyunu suyunu bilirim, nereleri sevdiğini. Sular bu seviyedeyken nerede olacağını bilirim. Orttağıydım di mi? Sizin gelmenize gerek yok. Siz hiç kıpırdamayın. Ben yardımsız da çıkarırım tekneyi; beni görseler de fark etmez, nasılsa hep buralardayım.&quot;</p>
<p>&quot;Daha beter bir fikir de ortaya atabilirdin,&quot; dedi Bay Komiser şöyle bir düşündükten sonra. &quot;Bak bakalım.&quot;</p>
<p>&quot;Durun biraz. Önceden kararlaştıralım. Size ihtiyacım olursa Fellowships'in oraya gelip ıslık çalarım.&quot;</p>
<p>&quot;Haddim olmayarak, denizcilik hususundaki bilgisi benim kat be kat üzerimde olan, saygıdeğer ve yiğit dostuma bir hatırlatmada bulunmak arzusundayım,&quot; diye lafa girdi Eugene abartıyla, &quot;ıslık çalmak bir gizem halkası yaratacak ve yorumlara sebebiyet verecektir. Saygıdeğer ve yiğit dostum umarım, bu grubun bağımsız bir üyesi olarak, bu meyhane ve bu memleket için geçerli olduğunu düşündüğüm bir düşüncemi dile getirdiğim için beni bağışlar.&quot;</p>
<p>&quot;Konuşan Öteki Efendi miydi yoksa Avukat Lightwood muydu?&quot; diye sordu Riderhood. Çünkü çömelmiş ya da uzanmış vaziyette, birbirlerinin yüzlerini görmeden konuşuyorlardı.</p>
<p>&quot;Saygıdeğer ve yiğit dostumuzun sorduğu soruya cevaben,&quot; dedi Eugene, sırtüstü yatmış, şapkasını yüzüne kapamış, titiz bir gözetlemeye çok uygun bir duruş almıştı, &quot;hiç tereddütsüz, duyduğu aksanın Öteki Efendi'nin aksanı olduğunu söyleyebilirim.&quot;</p>
<p>&quot;Sen de az gözlemci değilsin, Efendi. Az gözlemci değilsin,&quot; dedi muhbir.</p>
<p>Hem nasıl.</p>
<p>&quot;Madem öyle, Fellowships'in oraya kadar kürekle gelip yatarım, ıslığa gerek yok. Orada bir şey gördünüz mü anlarsınız ki ben gelmişim, iskeleye iniverirsiniz. Herkes anladı mı?&quot;</p>
<p>Herkes anladı.</p>
<p>&quot;Kaçtım öyleyse!&quot;</p>
<p>Bir an sonra, yandan vuran sert rüzgârla yalpalayarak teknesine doğru gidiyordu; bir iki dakika içinde açıldı ve kıyı kıyı nehirden yukarı doğru gitmeye başladı.</p>
<p>Eugene dirseği üzerinde doğrulmuş karanlıkta onun ardından bakıyordu. &quot;İnşallah saygıdeğer ve yiğit dostumuzun teknesi,&quot; diye mırıldandı, tekrar yere uzanıp şapkasının içine konuşmak, &quot;insanseverlikle dolsun da tepetaklak olup onu ortadan kaldırıversin! - Mortimer.&quot;</p>
<p>&quot;Saygıdeğer dostum.&quot;</p>
<p>&quot;Üç soygun, iki kalpazanlık bir de geceyarısı suikasti.&quot;</p>
<p>Yine de vicdanındaki yüke rağmen, Eugene durumdaki küçük değişiklik sayesinde biraz ferahlamıştı. İki arkadaşı da öyle. Önemli olan bir değişiklik olmasıydı. Gerilim başa sarmış, daha yakın bir zamandan yeniden başlamış gibiydi. Beklenecek yeni bir şey vardı. Üçü de daha fazla dikkat kesilmiş, mekanın ve zamanın kötü etkilerine karşı bir tür muafiyet kazanmışlardı.</p>
<p>Bir saatten uzun beklediler, hatta uyuklamaya bile başlamışlardı ki içlerinden biri -kendisinin gördüğünü, uyuklamadığını söylemişti hepsi de- teknesiyle birlikte Riderhood'u kararlaştırılan noktada seçer gibi oldu. Ayağa fırlayıp sığınaklarından çıktılar ve yanına gittiler. Geldiklerini görünce iskeleye yanaştı; böylece Six Jolly Fellowship Porters'ın çoktan uykuya yatmış karanlık kütlesi altında, iskelede duranlarla fısıltıyla konuşabilecekti.</p>
<p>&quot;Anladıysam arap olayım!&quot; dedi onlara bakarak. &quot;Neyi? Onu gördün mü?&quot;</p>
<p>&quot;Hayır.&quot;</p>
<p>&quot;Ne gördün peki?&quot; diye sordu Lightwood. Çünkü Riderhood onlara tuhaf tuhaf bakıyordu. 'Teknesini gördüm.&quot; &quot;Boş muydu?&quot;</p>
<p>&quot;Boştu. Dahası sürükleniyordu. Dahası bir küreği yoktu. Dahası öteki küreği ıskarmoza sıkışmış ve kırılmıştı. Dahası tekne iki sıra mavna arasında akımıyla sürükleniyordu. Dahası şansı yine yaver gitti, gitmediyse namerdim vallah billahi&quot;</p>
<p>&nbsp;</p>
</body>
</html>