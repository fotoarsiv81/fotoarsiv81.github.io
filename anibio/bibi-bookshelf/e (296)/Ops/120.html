<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>7. Bölüm -Dostça Hamle Güç Kazanıyor</title>
</head>
<body>
<h1><a id="a167"></a>7. Bölüm -Dostça Hamle Güç Kazanıyor</h1>
<p>Bay Boffin bahçe kapısını çarparak çıktıktan sonra dostça hamleciler, soluk soluğa, birbirlerine ters ters bakarak yerde dimdik doğruldular. Venüs'ün zayıf gözlerinde ve kızılımsı toz rengi saçlarının her telinde Bay Wegg'e karşı bariz bir güvensizlik ve en ufak bir hareketinde üzerine atılma kararlılığı vardı. Wegg'in damarlı yüzünde ve düğüm düğüm kasılmış vücudunda (tahtadan bir Alman oyuncağına benziyordu) hiç mi hiç içten geliyormuş gibi durmayan bir politik uzlaşma ifadesi vardı. İtiş kakışın etkisiyle ikisinin de yüzleri kızarmış, saçları başlan dağılmış, üstleri buruş-muştu; Wegg, yere düşerken, vefakar başının arkasına sağlam bir darbe almıştı ve kötü bir şaşkınlıkla hala onu ovalıyordu. İkisi de ilk sözü karşıdakine bırakarak bir müddet sessiz kaldı.</p>
<p>&quot;Birader,&quot; dedi Wegg sonunda sessizliği bozarak, &quot;sen haklıydın, ben yanlış yaptım. Kendimi unuttum.&quot;</p>
<p>Bay Venüs, bilirim der gibilerinden dağınık saçlarını salladı, Bay Wegg'in kendisini hiçbir maske takmadığı için asıl şimdi hatırladığını düşünür gibi bir hali vardı.</p>
<p>&quot;Ama dostum,&quot; diye devam etti Wegg, &quot;Bayan Elizabeth'i, Efendi George'u, Jane Teyze'yi, Parker Amca'yı tanıyan sen değilsin tabii.&quot;</p>
<p>Bay Venüs bu müstesna şahısları hiç tanımamış olduğunu kabul etti ve onlarla tanışmış olma şerefine ermeyi hiç bu kadar istemediğini ekledi.</p>
<p>&quot;Öyle deme dostum!&quot; dedi Wegg sesini yükselterek. &quot;Öyle deme! Çünkü onları tanımadan, bir Gaspçıyı gördüğünde cinnet geçirecek raddeye gelmek ne demektir bilemezsin.&quot;</p>
<p>Bu bahaneyi kendisine büyük bir paye veriyormuş gibi söyleyen Bay Wegg, elleriyle odanın köşesindeki bir sandalyeye kadar süründü ve orada birkaç hantal sıçramanın ardından dikey konuma gelebildi. Bay Venüs de kalktı.</p>
<p>&quot;Dostum,&quot; dedi Wegg, &quot;geç otur. Dostum, insan yüzüne bakınca düşüncelerini okuyabiliyor!&quot;</p>
<p>Bay Venüs istemeye istemeye yüz hatlarını yumuşatmaya çalıştı ve onlardan da bir şey okunuyor mu anlamak ister gibi ellerine baktı.</p>
<p>&quot;Çünkü, şunu iyi bilesin, bu manidar yüz ifadesinin,&quot; diye devam etti Wegg kelimelerini işaret parmağıyla vurgulayarak, &quot;bana hangi soruyu sorduğunu çok iyi biliyorum.&quot; &quot;Ne sorusu?&quot; dedi Venüs.</p>
<p>&quot;Bir şey bulduğumu neden daha önce söylemediğim sorusu,&quot; dedi Wegg neşeli bir hatırşinaslıkla. &quot;Yüzün bana bunu soruyor: 'Neden bu akşam geldiğimde hemen söylemedin? Bay Boffin'in onu aramaya geldiğini düşünene kadar neden benden sakladın?' Yüz ifaden bu soruyu lisandan çok daha açık soruyor. Sen de benim yüzümden cevabımı okuyabiliyor musun?&quot;</p>
<p>&quot;Hayır,&quot; dedi Venüs.</p>
<p>'Tahmin etmiştim! Peki neden?&quot; diye sordu Wegg aynı neşeli samimiyetle. &quot;Çünkü benim konuşan bir yüzüm yok. Çünkü kusurlarının farkındayım. Bütün insanlara aynı nimet bahşedilmez. Ama kelimelerle cevap verebilirim. Hangi kelimelerle mi? İşte şunlar. Sana hoş bir süp-pi-RİZ yapmak istemiştim!&quot;</p>
<p>Sürpriz kelimesini böyle uzatıp vurguladıktan sonra Bay Wegg, arkadaşı ve biraderini iki eliyle sarstı, sonra mutlu bir ayrıcalık hissiyle kendisi için gördüğü küçücük bir hizmetin lafını bile etmemesini isteyen şefkatli patronu gibi iki eliyle dizlerine vurdu.</p>
<p>&quot;O konuşan yüzün,&quot; dedi Wegg, &quot;aldığı cevaptan memnun soruyor, 'Ne buldun?' Bu kelimeleri söylediğini duyar gibi oluyorum!&quot;</p>
<p>Venüs onu boşu boşuna bekledikten sonra, &quot;Ee!&quot; diye çıkıştı, &quot;madem öyle neden cevap vermiyorsun?&quot;</p>
<p>&quot;Bir dinle!&quot; dedi Wegg. &quot;Cevap vereceğim. Bir dinle! Sevgili biraderim, eylemlerimin olduğu gibi hislerimin de ortağı, bir para kutusu buldum.&quot;</p>
<p>&quot;Nerede?&quot;</p>
<p>&quot;Bir dinle!&quot; dedi Wegg. (Olabildiğince çok şeyi kendine saklamaya çalışıyor, ne zaman bir şeyi açıklamaya zorlansa, Bir dinle, diyerek sıyrılmaya çalışıyordu.) &quot;Günün birinde...&quot;</p>
<p>&quot;Ne zaman?&quot; dedi Venüs pervasızca.</p>
<p>&quot;Ha-hayır,&quot; dedi Wegg başını dikkatli, düşünceli ve oyuncu bir havayla sallayarak. &quot;Hayır, bayım! Konuşan yüzünün sorduğu soru bu değil. Bu senin sesin; sadece sesin. Devam edelim. Günün birinde avluda yürüyordum -tek başıma- aile dostumuz, All's Well'in yazarının sözleriyle:</p>
<p class="p8">Batan ay da terk etmişti beni, Bay Venüs</p>
<p class="p8">&nbsp;&nbsp;&nbsp;&nbsp;&nbsp;&nbsp;hatırlarsınız belki </p>
<p class="p8">Daha ben söylemeden anlayacaksınız,</p>
<p class="p8">&nbsp;&nbsp;&nbsp;&nbsp;&nbsp;&nbsp;yıldızlar aydınlatmaktaydı geceyi </p>
<p class="p8">Kulelerde, surlarda, çadır kurulmuş sahralarda </p>
<p class="p8">Nöbetçi tek başına yürür </p>
<p class="p8">Nöbetçi</p>
<p class="p8">&nbsp;</p>
<p>... işte ben de aynı şekilde, bayım, bir ikindi vakti avluda yürüyordum ve elimde de zaman zaman edebi hayatın tekdüzeliğini dağıtmak için kullandığım demir bir çubuk vardı ki ismi lazım değil bir nesneye denk geldim.&quot;</p>
<p>&quot;İsmi lazım. Ne nesnesi?&quot; diye sordu Bay Venüs gazapla.</p>
<p>&quot;Bir dinle!&quot; dedi Wegg. &quot;Pompa. Bir pompaya denk geldim ve bir de baktım üst tarafı hem gevşemiş, hem orada bir kapak var, hem de içinde bir şeyler tıngırdıyor. O şey küçük, yassı, uzun bir para kutusu çıktı. Heves kırıcı denecek kadar hafif olduğunu söylememe bilmem gerek var mı?&quot;</p>
<p>&quot;İçinde kâğıtlar vardı,&quot; dedi Venüs.</p>
<p>&quot;Tam o konuşkan yüze layık bir söz!&quot; diye bağırdı Wegg. &quot;Bir kâğıt vardı. Kutu kilitlenmiş, bağlanmış, mühürlenmişti, üzerine parşömenden bir etiket yapıştırılmıştı: VASİYETİM, JOHN HARMON, GEÇİCİ OLARAK BURAYA SAKLANMIŞTIR.&quot;</p>
<p>&quot;İçeriğini öğrenmemiz lazım,&quot; dedi Venüs.</p>
<p>&quot;Bir dinle!&quot; diye bağırdı Wegg. &quot;Ben de öyle düşündüm ve kutuyu kalkıp açtım.&quot;</p>
<p>&quot;Bana gelmeden!&quot; diye bağırdı Venüs.</p>
<p>&quot;Aynen öyle, bayım!&quot; dedi Wegg gamsız, pervasız. &quot;Aynı dili konuşuyoruz! Senin gibi bu işlerden anlayan bir adamın da teslim edeceği gibi, süp-pi-RİZ yapacaksam tam yapayım dedim! Ne mutlu ki senin de tahmin ettiğin gibi, belgeyi inceledim. Usülüne uygun hazırlanmış, usülüne uygun şahitleri var, çok kısa. Hiç arkadaşı olmadığı ve kendine karşı gelen bir ailesi olduğu için, John Harmon, Nicodemus Boffin'e Küçük Tepeyi bırakıyor, onun için yeter de artar bile, geri kalan mal varlığınıysa devlete bırakıyor.&quot;</p>
<p>&quot;Uygulamaya geçirilen vasiyetin tarihine bakmak lazım,&quot; dedi Venüs. &quot;Bundan daha sonra hazırlanmış olabilir.&quot;</p>
<p>&quot;Bir dinle!&quot; diye bağırdı Wegg. &quot;Ben de öyle dedim. O vasiyete bakmak için bir şilin ödedim (senin payını vermesen de olur). Birader, o vasiyet bundan aylar önce yazılmış. Şimdi sevdiğim bir insan ve dostça hamlede ortağım olarak,&quot; diye ekledi Wegg, tekrar alicenap bir tavırla ellerini tutarak ve dizlerine vurarak, &quot;aramızdaki muhabbete yaraşacak bir iş çıkarmış mıyım, senin için süp-pi-RlZ oldu mu?&quot;</p>
<p>Bay Venüs dostu ve ortağını şüpheci gözlerle süzdükten sonra ağaç gibi cevap verdi: &quot;Büyük haber, Bay Wegg. Bunu inkar edemem. Ama bana bu haberi, böyle yüreğin hoplamadan vermeni tercih ederdim ve sorumluluğu paylaştırmadan önce bana ne yapacağız diye sormanı tercih ederdim.&quot;</p>
<p>&quot;Bir dinle!&quot; diye bağırdı Wegg. &quot;Böyle diyeceğini biliyordum. Ama bütün kaygıyı tek başıma taşıdım, bütün suçu da ben yükleneceğim!&quot; Bunu muazzam bir yüce gönüllülükle söylemişti.</p>
<p>&quot;Şimdi bu vasiyetle şu kutuyu bir görelim,&quot; dedi Venüs.</p>
<p>&quot;Acaba şey mi demek istiyorsun,&quot; dedi Wegg gözle görülür bir isteksizlikle, &quot;bu vasiyetle bu kutuyu gör. ..&quot;</p>
<p>Bay Venüs masaya sertçe vurdu.</p>
<p>&quot;Bir dinle!&quot; dedi Wegg. &quot;Bir dinle! Hemen gidip getiriyorum.&quot;</p>
<p>Tamahkarlıktan bu hazineyi ortağına göstermeye bir türlü karar veremiyormuş gibi uzun bir süre ortalıkta görünmedikten sonra eski, deri bir şapka kutusuyla geri döndü. Hem sıradan bir görüntü vermek hem de şüphe çekmemek için öteki kutuyu bunun içine koymuştu. &quot;Ama burada açma sakın,&quot; dedi Silas alçak sesle, etrafına baktı: &quot;geri dönebilir, gitmemiş olabilir; gördüklerimizden sonra ne işler karıştırdığını bilemeyiz.&quot;</p>
<p>&quot;Hakkın var,&quot; diye onayladı Venüs. &quot;Benim oraya gel.&quot;</p>
<p>Kutuyu ondan kıskanan ama mevcut koşullarda açmaya da korkan Wegg bir an tereddüt etti. &quot;Sana benim oraya gel diyorum,&quot; dedi Venüs bağırarak. Bu teklifi reddetmenin bir yolunu bulamayan Wegg alelacele cevap verdi, &quot;Bir dinle! - Gelirim tabii.&quot; Bunun üzerine Köşk'ü kapadı ve birlikte yola koyuldular Bay Venüs koluna sımsıkı yapışmıştı.</p>
<p>Bay Venüs'ün müessesesine gelince her zamanki sönük ışığı vitrinde yanar buldular, ellerinde kılıçla salamura edilmiş ve aralarındaki şeref meselesi henüz çözülmemiş iki kurbağa bu ışıkta pek seçilmiyordu. Bay Venüs çıkarken dükkânın kapısını kilitlemişti, girerken anahtarıyla açtı ve içeri girdikleri anda tekrar kilitledi ama öncesinde kepenkleri de sıkı sıkı kapatmıştı. &quot;Biz izin vermeden kimse giremez,&quot; dedi sonra, &quot;buradan daha emniyetli yer bulamayız.&quot; Paslı ocaktaki ılık közleri toplayıp ateşi canlandırdı, küçük tezgahın üzerindeki mumun fitilini kesti. Ateş titrek ışığını yağlı kara duvarlara rasgele düşürmeye başladığında Hint bebek, Afrikalı bebek, mafsallı İngiliz bebek, kafatasları ve koleksiyonun diğer parçaları, efendileri gibi dışarı çıkmış da yeni dönmüşler, bu sırra nezaret etmek için verdikleri randevuya dakikası dakikasına uymuşlar gibi yerlerini almaya başladılar. Bay Wegg onu son gördüğünden beri Fransız beyefendi epey gelişmiş, bir çift bacak, bir de kafa sahibi olmuştu ama kolları henüz muallaktaydı. Kafa esasen her kime aitse, bu kadar çok dişini muhafaza etmiş olmasa Silas Wegg kendisine yapılmış bir incelik telakki edecekti.</p>
<p>Silas sessizce ateşin önündeki tahta kutunun üzerinde yerini aldı; taburesine oturan Venüs de iskelet elleri arasından çay tepsisiyle, fincanları çıkartıp çaydanlığı ateşe koydu. Silas bu hazırlıklardan içten içe memnundu çünkü neticenin Bay Venüs'ün zekâsını sulandıracağına güveniyordu.</p>
<p>&quot;Şimdi,&quot; dedi Venüs, &quot;her şey güvenli ve sakin. Keşfi bir görelim.&quot;</p>
<p>Wegg, ellerinde bariz bir isteksizlikle ve iskelet ellerinden bir ikisi fırlayıp belgeyi kapacakmış gibi onlara tekrar tekrar bakarak şapka kutusunu açtı ve para kutusunu çıkardı, sonra da para kutusunu açıp vasiyeti çıkardı. Venüs kağıdın bir köşesini tutmuş dikkatle okurken o da öteki köşeyi sıkı sıkı tutuyordu.</p>
<p>&quot;Doğru mu anlatmışım, ortak?&quot; dedi Bay Wegg.</p>
<p>&quot;Doğru anlatmışsın, ortak,&quot; dedi Bay Venüs.</p>
<p>Bunun üzerine Bay Wegg rasgele, zarif bir hareketle kağıdı katlamaya davrandı ama Bey Venüs köşesini tutmaya devam ediyordu.</p>
<p>&quot;Hayır, bayım,&quot; dedi Bay Venüs, zayıf gözlerini kırpıştırıp başını sallayarak &quot;Hayır, ortak. Şimdi bunu kimin saklayacağı meselesi var. Kim saklayacak, ortak?&quot;</p>
<p>&quot;Ben,&quot; dedi Wegg.</p>
<p>&quot;Hiç olur mu, ortak!&quot; diye çıkıştı Venüs. &quot;Orada yanlışsın. Ben saklayacağım. Bana bak, Bay Wegg, seninle öyle uzun uzadıya tartışmak istemiyorum, senin üzerinde anatomik bazı işlere de girişmek istemiyorum.&quot;</p>
<p>&quot;Ne demek istiyorsun?&quot; dedi Wegg sükûnetle.</p>
<p>&quot;Şunu demek istiyorum, ortak,&quot; dedi Venüs ağırdan alarak, &quot;şu anda sana karşı muazzam dostane duygular içindeyim. Ama kendi mekanımdayım, sanatımın ganimetleri arasındayım, aletlerim de çok kullanışlıdır.&quot;</p>
<p>&quot;Ne demek istiyorsun, Bay Venüs?&quot; diye sordu Wegg tekrar.</p>
<p>&quot;Demin de söylediğim gibi,&quot; dedi Bay Venüs uysal bir sesle, &quot;sanatımın ganimetleri arasındayım. Bunlardan bol bol var, çeşitli insan parçaları stoğum kabarık, dükkân ağzına kadar dolu, şu anda yeni bir ganimete ihtiyacım yok. Ama sanatımı severim ve nasıl yapacağımı da bilirim.&quot;</p>
<p>&quot;Senin üstüne yok,&quot; diye onayladı Bay Wegg, biraz sarsılmış vaziyette.</p>
<p>&quot;Pek çok insan numunesinden seçmeler var,&quot; dedi Venüs &quot;(tahmin etmezsin ama) şu oturduğun kutuda. Kapının arkasındaki şu güzel kompozisyonda pek çok insan numunesinden seçmeler var;&quot; başıyla Fransız beyefendiyi göstermişti, &quot;ama hala iki kol bulamadım. Gerçi çok acelem de yok ya.&quot;</p>
<p>&quot;Biraz kafan karıştı herhalde, ortak,&quot; dedi Silas.</p>
<p>&quot;Kafa karışıklığımın kusuruna bakma,&quot; dedi Venüs, &quot;bazen biraz böyle olurum. Sanatımı severim, sanatımı nasıl yapacağımı iyi bilirim ve bu belgeyi ben saklayacağım.&quot;</p>
<p>&quot;İyi de bunun sanatınla ne alakası var, ortak?&quot; diye sordu Wegg anlamazdan gelerek.</p>
<p>Bay Venüs kronik yorgunluktan mustarip gözlerinin ikisini aynı anda kırptı ve ateşin üzerindeki çaydanlığı düzelterek, kof bir sesle, &quot;iki dakikaya kaynar,&quot; dedi.</p>
<p>Silas Wegg çaydanlığa, raflara, kapının arkasındaki Fransız beyefendiye baktı, sonra kızarmış gözlerini kırpıştıran ve boştaki eliyle cebinde bir şeyler -belki bir çakı- arayan Bay Venüs'ü görünce içine bir korku geldi. İkisi de alalade bir kâğıt parçasından ibaret olan belgenin bir ucunu tuttuklarından Venüs'le mecburen çok yakın oturmuşlardı.</p>
<p>&quot;Ortak,&quot; dedi Wegg, yine anlamazlığa gelerek, &quot;ikiye bölüp ikimizin de birer yarısını saklamasını teklif ediyorum.&quot;</p>
<p>Venüs dağınık saçlarını iki yana salladı, &quot;Bölmek iyi fikir değil, ortak. İptal edilmiş gibi görünebilir.&quot;</p>
<p>&quot;Ortak,&quot; dedi Wegg, birbirlerini dikkatlice süzdükleri kısa bir sessizlikten sonra, &quot;yüzün bana bir orta yol teklif edecekmiş gibi geliyor.&quot;</p>
<p>Venüs dağınık saçlarını tekrar iki yana salladı. &quot;Ortak, bu belgeyi benden daha önce saklamıştın. Bir daha saklamana izin vermeyeceğim. Kutuyu ve etiketi sen alabilirsin ama belgeyi ben saklayacağım.&quot;</p>
<p>Silas biran daha tereddüt ettikten sonra köşeyi bırakıp, yine o yücegönüllü, coşkulu ses tonunu takınarak bağırdı, &quot;Güven olmayınca hayat nedir ki? Dostu da şerefli olmayacak mı insanın? Emniyet ve güvenle belgeyi sana emanet ediyorum, ortak.&quot;</p>
<p>Kızarmış gözlerini kırpıştırmaya devam eden -ama bunu bir zafer gösterisinden ziyade, kendi kendisiyle konuşur gibi yapan- Bay Venüs elinde kalan kağıdı katladı ve arkasındaki bir çekmeceye kilitleyerek anahtarı da cebine attı. Sonra, &quot;Çay içer misin ortak?&quot; diye sordu. Bay Wegg, &quot;Teşekkür ederim, ortak,&quot; dedi ve çay demlenip fincanlara boşaltıldı.</p>
<p>&quot;Şimdi,&quot; dedi Venüs, tabağa döktüğü çayını üfleyip yakın dostuna bakarak, &quot;şu soru akla geliyor, nasıl bir yol takip etmeli?&quot;</p>
<p>Bu hususta Silas Wegg'in söyleyeceği çok şey vardı. Dostu, biraderi ve ortağından, o akşam okudukları etkileyici bölümleri hatırlamasını rica ediyordu; Bay Boffin'in kafasında bu vakalarla Köşk'ün eski sahibi ve şimdiki konumu arasında bir bağlantı kurulduğu açıktı; şişe ve kutu vardı. Biraderi ve dostuyla, kendisine felek gülmüştü; bu belgeye bir fiyat biçmekten ve bu fiyatı, talihin yaveri, devlet kuşunun tüneğinden talep etmekten başka yapmaları gereken bir şey yoktu; kendisi artık yaverden ziyade tüneğe benzemeye başlamıştı. Buradan gelecek parayı tek bir anlamlı sözle ifade etmek mümkündü, &quot;Yarısı!&quot; Peki bu 'yarısı' ne zaman talep edilecekti? Burada tavsiye edebileceği bir hareket planı vardı ama tek koşulla. Hareket planı, sessizce beklemeye geçmekti; Tepelerin yavaş yavaş taşınıp küçülmesini bekleyecekler, bu işlemi seyretme fırsatını değerlendireceklerdi -bu da her gün kazıp karıştırma zahmetini başkasının üzerine yıkmak demekti, hem geceleri tozun ters yüz edilmesini, kendi özel araştırmaları için kullanabilirlerdi - Tepeler gittiğinde, ortaklaşa çıkarları namına bu şansı da kullandıklarında, işte o zaman yaver ve tüneğin karşısına çıkacaklardı. Şartıysa şuydu ve dostunun, ortağının, biraderinin dikkatini buna özellikle çekiyordu. Artık kendi malları olarak görülmesi gereken malları, yaver ve tüneğin alıp götürmesine kesinlikle tahammül edilemezdi. Wegg, yaverin sinsice, içinde ne gibi kıymetli şeyler olduğu bilinmeyen o şişeyle çekip gittiğini gördüğünde ona hırsız gözüyle bakmıştı, bu sebeple de onu haksızca elde ettiği bu kazançtan mahrum etmek istemişti, tabii dostu, biraderi ve ortağı isabetli bir müdahalede bulunmasaydı. Bu yüzden de şu şartı öneriyordu, yaver yine öyle sinsi sinsi geri döner ve yakın takip sonucu, her ne olursa olsun bir şey aldığı görülürse, kafasının üzerinde sallanan keskin kılıç ona o saat gösterilecekti, neyi bildiği neden şüphe ettiği iyice sorgulanacaktı, onlar yani efendileri tarafından yönlendirilecek, tam bir manevi boyunduruk ve kölelik altında bulundurulacak, efendileri varlığının yansı karşılığında özgürlüğünü satın almasına izin verene kadar da öyle kalacaktı. Bay Wegg, &quot;Yarısı!&quot; demekle bir hata yapmışsa, dostu, biraderi ve ortağından onu düzeltme ve zayıflığını yerine konusunda çekingen davranmamasını rica ediyordu. Belki bu gibi durumlarda üçte ikisi, dörtte üçü türü şeyler söylemek daha uygun kaçardı. Bu açıdan her türlü düzeltmeye açıktı.</p>
<p>Arka arkaya üç fincan çay üzerinden, dikkatini bu konuşmaya üfürmüş olan Bay Venüs, dile getirilen fikirlerin arkasında olduğunu belirtti. Bunu duyarak coşkuya kapılan Bay Wegg ona, anasının sütü gibi ak sağ elini uzattı. Çayını elden bırakmayan Bay Venüs, fazla ayrıntıya girmeden, olabildiğince nazik bir dille, o elin eskiden anasının sütü gibi ak olduğunu belirtti. Ona sadece bakmakla yetindi ve alıp bağrına basmadı.</p>
<p>&quot;Birader,&quot; dedi Wegg bu mutlu anlaşmadan memnun, &quot;sana bir şey sormak istiyorum. Buraya ilk geldiğim geceyi hatırlıyor musun? Hani o güçlü zihnini çayla zayıflatmaya çalışıyordun.&quot;</p>
<p>Halihazırda çayını yudumlamakta olan Bay Venüs başını salladı.</p>
<p>&quot;Yine aynı yerde oturuyordun,&quot; diye devam etti Wegg düşünceli bir takdir havasıyla, &quot;sanki hiç kalkmamışsın! Bu mis kokulu sıvıyı tüketmekte sınırsız bir kapasiten varmış gibi oturuyordun! Eserlerinin arasında, misafirleri tarafından, Evim, Güzel Evim şarkısını söylemesi istenmiş bir aile reisi gibi oturuyordun!</p>
<p>Evden uzak oldum mu ihtişamı neyleyim Bana Preparatlarımı verin yeter</p>
<p>Güzelce doldurulmuş kuşlarım çağırdım mı gelmese de Öyle bir huzur verir ki bu da bana yeter. Evim, Evim, Evim, güzel Evim!</p>
<p>Her ne kadar,&quot; diye ekledi Bay Wegg etrafına bakarak, &quot;genel itibariyle biraz ürkütücü olsa da, yine insanın evi gibi yok.&quot;</p>
<p>&quot;Bir şey sormak istediğini söylemiştin ama sormadın,&quot; dedi Venüs, hiç dostane olmayan bir tavırla.</p>
<p>&quot;O gece kafan,&quot; dedi Wegg teselli kabilinden, &quot;kafan biraz bozuktu. O işler nasıl? Olumlu bir gelişme var mı?&quot;</p>
<p>&quot;Kendini bu konumda görmeyi,&quot; dedi Bay Venüs öfkeli bir inatla, narin bir hüzün karışımı komik bir ruh haliyle, &quot;ya da başkaları tarafından bu konumda görülmeyi istemiyormuş. Diyecek başka bir şey yok.&quot;</p>
<p>&quot;Yazık, yazık!&quot; dedi Wegg içini çekerek ama Venüs'le birlikte ateşe bakıyormuş gibi yapsa da gözünün ucuyla onu süzüyordu, &quot;Kadın milleti! O gece, yine böyle karşı karşıya otururken, senin böyle kafan bozuk, bana bu işlerle ilgilendiğini söylemiştin. Ne tesadüf!&quot;</p>
<p>&quot;Babası,&quot; dedi Venüs, sonra durup biraz daha çay içti, &quot;babası bu işlere karışmıştı.&quot;</p>
<p>&quot;Hanımın ismini söylememiştin, değil mi?'' diye sordu Wegg dalgın dalgın. &quot;Hayır o gece ismini söylememiştin.&quot; &quot;Pleasant Riderhood.&quot;</p>
<p>&quot;Öyle mi!&quot; diye bağırdı Wegg. &quot;Pleasant Riderhood. İnsanı etkileyen bir isim. Pleasant. Vay canına! O nahoş lafı etmese cidden adının ifade ettiği gibi hoş biri olabilirdi - ama o lafı ederek öyle olmadığını gösterdi. Onunla nasıl tanıştığını sorsam, bilmem yaralarına tuz mu basmış olurum, Bay Venüs?&quot;</p>
<p>&quot;Nehir kıyısındaydım,&quot; dedi Venüs bir yudum daha çay içip hüzünlü hüzünlü gözlerini kırpıştırarak, &quot;papağan arıyordum.&quot; Bir yudum daha içip sustu.</p>
<p>Bay Wegg, dikkatini çekmek için araya laf karıştırdı: &quot;Britanya ikliminde papağan avlamaya çıkmadın herhalde?&quot;</p>
<p>&quot;Hayır, hayır,&quot; dedi Venüs aksi aksi. &quot;Denizcilerin getirdikleri papağanlara bakmak için gitmiştim. Alıp içini dolduracaktım.&quot;</p>
<p>&quot;Ha tabii!&quot;</p>
<p>&quot;Bir müzenin siparişini hazırlamak için de güzel bir çift çıngıraklı yılan arıyordum ki felek onu karşıma çıkardı. Nehirde şu cesedin bulunduğu zamanlardı. Babası cesedin kıyıya çekilişini görmüştü. Bu konunun herkesin diline düşmesini fırsat bilip onunla tanışıklığımı ilerletmek için tekrar gittim, o gün bu gündür de aynı adam değilim. Düşünüp durmaktan iliğim kemiğim eridi. Bana şunları bir çatıver diye kendi kemiklerimi getirseler benimdir demeye yüzüm olmaz. İşte bu kadara kadar.&quot;</p>
<p>İlgisini biraz kaybeden Bay Wegg karanlıkta özellikle bir rafa bakıyordu.</p>
<p>&quot;Gayet iyi hatırlıyorum, Bay Venüs,&quot; dedi dostça bir dertleşme havasında, &quot;(ağzından çıkan tek kelime yok ki unutayım) o gece oraya gittiğini söylediğini gayet iyi hatırlıyorum, sonra da 'Neyse boşver' demiştin.&quot;</p>
<p>&quot;Ondan aldığım papağan,&quot; dedi Venüs gözlerini elemle indirip kaldırarak . &quot;Evet; orada yatıyor, kurumuş; tüyleri hariç aynı ben. Onu hazırlayacak cesareti asla bulamadım kendimde, bundan sonra da bulamam.&quot;</p>
<p>Hayal kırıklığına uğrayan Silas, zihninde bu papağanı tropik ötesi yerlere gönderdi. Şimdilik Bay Venüs'ün acılarına ilgi gösteriyormuş gibi yapma gücünü kaybettiği için tahta bacağını sağlamlayarak yola çıkma hazırlıklarına başladı; akşamki cimnastik hareketleri bacağın yapısına epey zarar vermişti.</p>
<p>Silas elinde şapka kutusuyla dükkândan çıkıp Bay Venüs'ü çayın ağırlığıyla kendini dünyayı unutma noktasına kadar batırmaya bıraktığında, bu sanatçıyı kendine ortak etmiş olmak epey canını sıktı. Bay Venüs'ün ortaya attığı birkaç bilgi kırıntısını farklı yorumlayıp acele davranmıştı, halbuki şimdi anlıyordu ki ortada kendi amacına hizmet edecek en ufak bir şey yoktu. Para kaybetmeden bu ortaklığı sona erdirmenin yollarını arayarak, sırrını açık ettiği için kendine kızarak, kazara turnayı gözünden vurduğu için kendini tebrik ederek Clerkenwell'den Altın Çöpçü'nün malikânesine kadar gitti.</p>
<p>Zira Silas Wegg, Şeytani Deha pozunda, Bay Boffin'in evi üzerine çöreklenmeden başını rahatça yastığa koyamayacaktı. Bayağı insanlar için gücün (zekâ ya da fazilet gücü olmadıkça) büyük cazibesi vardır; bilinçsiz ev-cephesine meydan okumak, içinde yaşayan ailenin üzerinden çatıyı, oyun kâğıtlarından yapılmış bir evin çatısıymışcasına çekip alma gücünü elinde bulundurmak Silas Wegg'e büyük zevk veriyordu.</p>
<p>Kendisi kabara kabara sokağın karşısında dururken araba kapıya yanaştı.</p>
<p>&quot;Yakında işin bitecek,&quot; dedi Wegg, şapka kutusuyla onu tehdit ederek. &quot;Cilan dökülmeye başladı.&quot;</p>
<p>Bayan Boffin arabadan inip içeri girdi.</p>
<p>&quot;Düşmeye hazırlan, Çöpçü Hanım,&quot; dedi Wegg.</p>
<p>Bella çevik bir hareketle aşağı inip onun peşinden koştu.</p>
<p>&quot;Ne kadar da canlıyız!&quot; dedi Wegg. &quot;O eski, paspal evine böyle neşeyle koşmayacaksın kızım. Gerçi dönüp döneceğin yer orası.&quot; Biraz sonra Sekreter çıktı.</p>
<p>&nbsp;</p>
</body>
</html>