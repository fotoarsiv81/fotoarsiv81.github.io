<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>2. Bölüm -Altın Çöpçü Biraz Yükseliyor</title>
</head>
<body>
<h1><a id="a184"></a>2. Bölüm -Altın Çöpçü Biraz Yükseliyor</h1>
<p>Bay ve Bayan Lammle, Bay ve Bayan Boffin'le kahvaltıya gelmişlerdi. Tam manasıyla davetsiz sayılmazlardı ama altın çifte kendilerini öyle bir aciliyetle dayatmışlardı ki onlarla birlikte olma saadeti ve şerefi kaçınılmaz bir hal almıştı. O gün pek bir sevecenlikleri üstlerindeydi Bay ve Bayan Lammle'ın; Bay ve Bayan Boffin'e de birbirlerine oldukları kadar düşkündüler adeta.</p>
<p>&quot;Sevgili Bayan Boffin,&quot; dedi Bayan Lammle, &quot;Alfred'imi, Bay Boffin'le böyle başbaşa konuşurken görmek canıma can katıyor. İkisi samimi olmak için yaratılmışlar. Güçlü bir karakterle birleşmiş o sadelik, munis ve müşfik bir ruhla birleşmiş o feraset - ikisinin de ayırt edici özellikleri.&quot;</p>
<p>Yüksek sesle söylenen bu sözler, Bay Boffin'le birlikte pencere tarafından kahvaltı masasına dönen Bay Lammle'a, karısının bıraktığı yerden sözü alma fırsatı verdi.</p>
<p>&quot;Sophronia'cığım,&quot; dedi söz konusu beyefendi, &quot;zavallı kocanın karakterine dair bu taraflı değerlendirmen... &quot;</p>
<p>&quot;Hayır! Hiç de taraflı değil, Alfred,&quot; diye karşı çıktı, şefkatle isyan eden kadın, &quot;rica ederim böyle konuşma.&quot;</p>
<p>&quot;Yavrum, kocan hakkında iyi fikirlerin desem - bu ifadeye de itirazın olur mu canım?&quot;</p>
<p>&quot;Nasıl olsun, Alfred?&quot;</p>
<p>&quot;Madem öyle, iyi fikirlerin, Biriciğim, Bay Boffin için biraz hafif kaçıyor, benim içinse fazla abartılı.&quot;</p>
<p>&quot;Birinci suçlamayı kabul edebilirim, Alfred ama ikinciyi asla!&quot;</p>
<p>&quot;Bay Boffin için biraz hafif kaçıyor, Sophronia,&quot; dedi Bay Lammle, sesine manevi bir ihtişam katarak, &quot;çünkü Bay Boffin'i olduğundan daha düşük bir seviyede gösteriyor; benim için biraz abartılı, Sophronia, çünkü beni Bay Boffin'le aynı yüksek seviyede gösteriyor. Halbuki Bay Boffin'in hem benden çok daha üstün nitelikleri var, hem de benden çok daha tahamüllü.&quot;</p>
<p>&quot;Senin tahammülsüzlüğün kendine karşı yapılanlara mı, Alfred?&quot;</p>
<p>&quot;Hayatım, mesele bu değil.&quot;</p>
<p>&quot;Değil mi, avukat bey?&quot; dedi Bayan Lammle şakacı bir edayla.</p>
<p>&quot;Hayır, sevgili Sophronia. Ben kendi seviyemden yukarı baktığımda Bay Boffin'i fazlasıyla cömert, hoşgörülü, kendisine layık olmayan, nankör insanlara karşı aşırı merhametli görüyorum. Ben bu asil nitelikler üzerinde hak iddia edemem. Aksine, gördüğüm zaman öfkeleniyorum.&quot;</p>
<p>&quot;Alfred!&quot;</p>
<p>&quot;Buna layık olmayan insanlara yöneldiğini görünce öfkeleniyorum, canım. İçimden Bay Boffin'le böylesi insanların arasına girip kendimi siper etmek geliyor. Neden mi? Çünkü ben onun gibi ulvi bir insan olmadığımdan daha harcıalem, daha az hassasım. Bay Boffin kadar yücegönüllü olmadığım için maruz kaldığı muamele beni daha çok yaralıyor ve bunu yapanlarla mücadele gücünü kendimde daha fazla buluyorum.&quot;</p>
<p>&nbsp;</p>
</body>
</html>