<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p>Lammlelar, sevgili Veneeringler'e öyle bayılıyorlardı ki bir müddet kendilerini bu harika dostlarından ayıramadılar; ama bir süre sonra, Bay Lammle'ın ya biraz fazla geniş bir gülüşü ya da kızıl kaşlarından birinin gizlice kalkması -muhakkak bu ikisinden biri- Bayan Lammle'a &quot;Neden oyrıamıyorsun?&quot; dedi sanki. O da etrafına göz gezdirirken genç Bayan Podsnap'ı gördü ve &quot;Bu kartı mı oynayayım?&quot; gibilerinden kocasına bakmasıyla &quot;Evet,&quot; cevabını aldıktan sonra gidip genç Bayan Podsnap'ın yanına oturdu.</p>
<p>Bayan Lammle, küçük sakin bir sohbet için bir köşeye kaçıvermiş olmaktan müthiş sevinçliydi.</p>
<p>Görünüşe göre çok sakin bir konuşma olacaktı, zira genç Bayan Podsnap biraz telaşla, &quot;Ya! Gerçekten çok naziksiniz ama maalesef ben konuşmam,&quot; dedi.</p>
<p>&quot;Başlamanın tam zamanı,&quot; dedi yaltakçı Bayan Lammle en sevimli gülüşüyle.</p>
<p>&quot;Ah! Maalesef ben çok sıkıcıyım. Ama annem konuşur!&quot;</p>
<p>Annenin konuştuğu ayan beyan ortadaydı; başını eğmiş, yelesini kabartmış, gözleri ve burun delikleri açık, her zamanki gibi dörtnala gitmekteydi.</p>
<p>&quot;Okumayı sever misiniz?&quot;</p>
<p>&quot;Evet. En azından bence sorun değil,&quot; dedi genç Bayan Podsnap.</p>
<p>&quot;M-m-m-müzik.&quot; Bayan Lammle göze girmek için öyle uğraşıyordu ki kelimeyi ağzından çıkarana kadar epey bir m sarf etti.</p>
<p>&quot;Çalmayı bilseydim bile cesaret edemezdim. Annem çalar.&quot;</p>
<p>(Yine aynı şekilde dörtnala ve bir şeyler yapıyor olmanın verdiği heyecanlı bir görünümle, annesi zaman zaman piyanonun üzerinde şöyle bir sallanırdı gerçekten de.)</p>
<p>&quot;Dans etmeyi seversiniz mutlaka?&quot;</p>
<p>&quot;Yo yo, hayır!&quot; dedi genç Bayan Podsnap.</p>
<p>&quot;Hayır mı? Bu gençlik, bu cazibeyle? Gerçekten de beni şaşırtıyorsunuz, şekerim!&quot;</p>
<p>&quot;Size bir şey söyleyeyim mi,&quot; dedi genç Bayan Podsnap, büyük tereddütler geçirip Bayan Lammle'ın dikkatle düzenlenmiş yüzüne defalarca ürkek bakışlar fırlattıktan sonra, &quot;ama kimseye söylemeyeceğinize söz verin.&quot; &quot;Canım! Hiç söyler miyim!&quot;</p>
<p>&quot;Eminim söylemezsiniz. l Mayıs'ta renkli elbiseleriyle dans eden baca temizleyicilerinin arasına karışmayı ne kadar isterdim anlatamam.&quot;</p>
<p>&quot;Yok ya!&quot; nidasını Bayan Lammle'ın dudakları arasından çekiverdi şaşkınlık.</p>
<p>&quot;Gördünüz mü! Şaşıracağınızı biliyordum. Kimseye söylemezsiniz değil mi?&quot;</p>
<p>&quot;Sözüm söz, canım,&quot; dedi Bayan Lammle, &quot;şimdi seninle konuşmaya başlayınca, seni tanımayı on kat daha fazla istiyorum. Gerçekten arkadaş olabilmeyi ne kadar isterim bilsen! Beni gerçek arkadaşın olarak görebil-sen. Yaşlı, geçkin, evli bir kadın zannetme beni, canım; daha yeni evlendim ben; bak bu üzerimdeki gelinliğim. Ee, baca temizleyicilerden bahsediyordun?&quot;</p>
<p>&quot;Şşş! Annem duymasın.&quot;</p>
<p>&quot;Oturduğu yerden bizi duyamaz.&quot;</p>
<p>&quot;Orası belli olmaz,&quot; dedi genç Podsnap sesini alçaltarak. &quot;Demek istediğim, çok eğleniyormuş gibi görünüyorlar.&quot;</p>
<p>&quot;Sen de onlardan birisi olsan çok eğleneceğini düşünüyorsun öyle mi?&quot; Genç Podsnap hızlı hızlı başını salladı. &quot;Şimdi pek eğlenemiyorsun öyleyse?&quot;</p>
<p>&quot;Nasıl eğleneyim ki?&quot; dedi genç Podsnap. &quot;Ah, çok berbat bir şey! Birini öldürebilecek kadar kötü ya da güçlü olsam, danstaki eşimi öldürürdüm.&quot;</p>
<p>Toplu halde icra edilen dans sanatına getirilen bu yeni yaklaşım öyle şaşırtıcıydı ki Bayan Lammle genç arkadaşına biraz hayretle baktı. Genç arkadaşı, dirseklerini saklamak ister gibi sımsıkı vücuduna yapıştırmış, sinirli sinirli parmaklarıyla oynuyordu. Dirseklerini saklama ütopyası (kısa kollu elbiseyle) daima varoluşunun en büyük, zararsız gayesi olmuştu.</p>
<p>&quot;Kulağa korkunç geliyor değil mi?&quot; dedi genç Podsnap, yüzünde pişmanlıkla.</p>
<p>Ne cevap vereceğini tam bilemeyen Bayan Lammle, cesaret verici bir bakışla ona gülümsemekte karar kıldı.</p>
<p>&quot;Ama benim için çok tahammül edilmez bir şey,&quot; diye devam etti genç Podsnap, &quot;hep de öyle oldu! Becerememekten çok korkuyorum. Ve hiç beceremiyorum! Madame Sauteuse'ün dans okulunda ne çektiğimi bir ben bilirim. Dans etmeyi, takdim edildiğinde selam vermeyi, başka korkunç şeyleri orada öğrenmiştim - daha doğrusu öğretmeye çalışmışlardı. Annem yapabiliyor.&quot;</p>
<p>&quot;Boşver canım,&quot; dedi Bayan Lammle yatıştırıcı bir ses tonuyla, &quot;bunlar geride kaldı.&quot;</p>
<p>&quot;Evet, geride kaldı,&quot; dedi genç Podsnap, &quot;ama ne fayda? Burası Madame Sauteuse'ün okulundan daha beter. Annem orada da vardı burada da var; ama en azından orada babam yoktu, bütün bu insanlar yoktu, gerçek partnerler yoktu. Eyvah, annem piyanodaki adamla konuşuyor! Eyvah, annem birinin yanına gidiyor! Eyvah, onu bana getirecek! Getirmesin lütfen, lütfen getirmesin, lütfen! Git, git, git!&quot; Bu sofuca niyazları, genç Bayan Podsnap gözlerini kapatıp başını duvara dayayarak telaffuz etmişti.</p>
<p>Ama Gulyabani, annesinin güdümü altında yaklaştı ve annesi, &quot;Georgiana, Bay Grompus,&quot; dedi ve Gulyabani kurbanını kaptığı gibi onu sıra başındaki şatosuna kaçırdı. Sonra salona bir göz gezdiren ketum otomat, coşkudan, akorttan uzak bir kadril çalmaya başladı ve Podsnapçılığın on altı havarisi sırasıyla şu figürleri sergilediler: 1. Sabah sekizde kalkıp, çeyrek geçe sinekkaydı traş olmak; 2. Saat dokuzda kahvaltı etmek; 3. Onda Şehre inmek; 4. Beş buçukta eve dönmek; 5. Yedide akşam yemeği yemek ve büyük halka.</p>
<p>Bütün bu ciddi vazifeler sürmekteyken, (kocaların en seveceni) Bay Alfred Lammle, (kadınların en seveceni) Bayan Alfred Lammle'ın iskemlesine yaklaştı ve arkadan karsının üzerine eğilerek bir iki saniye bileziğiyle oynadı. Bu kısa, havai oyunculuğa tezat oluşturacak karanlık bir dikkat seçilebilirdi Bayan Lammle'ın yüzünde, gözlerini kocasının yeleğinden ayırmadan birkaç kelime söyleyip karşılığında da bir ders almış gibi gözükürken. Ama bütün bunlar bir soluk buğusunun ayna üzerinden geçmesi kadar çabuk olmuştu.</p>
<p>Büyük halkada, herkesin birbiriyle eş değiştirmesi sona erdiğinden, ketum otomat çalmayı bıraktı ve on altı dansçı, ikişer ikişer, mobilyaların arasına yürümeye başladılar. Bu noktada Gulyabani Grompus'un şuursuzluğu ihtişamla kendini gösterdi; zira bu müsterih canavar, genç Bayan Podsnap'a bir sohbet ziyafeti çektiği zannıyla, seyyar vaziyette hikâye etmekte olduğu bir okçuluk toplantısını, olasılığın son sınırına kadar uzatmaktaydı; bu arada kurbanı, dönüp duran bir cenaze alayı gibi ağır ağır ilerleyen on altı kişilik kortejin başını çekmekteydi ve Bayan Lammle'a fırlattığı yoğun ümitsizlik dolu bakış haricinde, gözlerini bir kez olsun yerden kaldırmamıştı.</p>
<p>Nihayet, kapının top patlamış gibi açılması ve bütün şiddetiyle müskat şerbetinin içeri getirilmesiyle kortej dağıldı; keskin kokulu, ılık, renkli şerbet misafirlere dağıtılırken genç Bayan Podsnap da yeni arkadaşının yanına döndü.</p>
<p>&quot;Çok şükür!&quot; dedi genç Podsnap. &quot;Bitti! Bana bakmamışsınızdır inşallah!&quot;</p>
<p>&quot;Canım, neden bakmayayım ki?&quot;</p>
<p>&quot;Ah, ben kendimi biliyorum!&quot; dedi genç Podsnap.</p>
<p>&quot;Ben de sana, senin hakkında bildiğim bir şeyi söyleyeyim canım,&quot; dedi Bayan Lammle, gönülleri fetheden tavrıyla, &quot;bu utangaçlığın çok lüzumsuz.&quot;</p>
<p>&quot;Annem utangaç değildir,&quot; dedi genç Podnsap. &quot;... Senden nefret ediyorum! Git burdan!&quot; Önünden geçerken ona yaltaklanıcı bir bakış fırlatan çapkın Grompus'a söylenmişti bu sözler, fısıltıyla.</p>
<p>Bayan Lammle, &quot;Kusuruma bakmayın ama sevgili Bayan Podsnap... &quot; diye tam lafa girmişti ki, genç hanım sözünü kesti.</p>
<p>&quot;Gerçekten arkadaş olacaksak (bence öyleyiz çünkü şimdiye kadar bunu teklif eden tek insan sensin) böyle yapmayalım. Bayan Podsnap olmak yeterince berbat, hele böyle hitap edilmek daha beter. Bana Georgiana de.&quot;</p>
<p>&quot;Sevgili Georgiana,&quot; diye tekrar lafa girdi Bayan Lammle.</p>
<p>&quot;Teşekkür ederim,&quot; dedi genç Podsnap.</p>
<p>&quot;Sevgili Georgiana, annenin utangaç olmaması senin utangaç olman için neden bir sebep teşkil ediyor anlamıyorum.&quot;</p>
<p>&quot;Cidden anlamıyor musun?&quot; diye sordu genç Podsnap, sıkıntıyla parmaklarını çekiştirip bir Bayan Lammle'a bir yere bakarak. &quot;Belki de sebep teşkil etmiyordur öyleyse.&quot;</p>
<p>&quot;Sevgili Georgiana, benim bu zayıf düşüncemi çok kolay kabul ediyorsun. Aslında düşünce bile sayılmaz bu, şekerim, sadece kendi aptallığımın itirafı.&quot;</p>
<p>&quot;Yo! Aptal değilsin sen,&quot; dedi genç Podsnap. &quot;Ben aptalım ama sen aptal olsan beni böyle konuşturamazdın.&quot;</p>
<p>Kendisinin bir amaç uğruna böyle davrandığının fark edildiğini gösteren bu sözlerin Bayan Lammle'a verdiği hafif vicdan azabı yüzünü azıcık kızarttı, böylece sevgili Georgiana'sına en iyi gülüşüyle gülüp, başını şefkatli bir oyuncullukla sallarken yüzü daha bir parladı. Bir anlam ifade etmese de Georgiana'nın hoşuna gitmiş gibiydi.</p>
<p>&quot;Demek istediğim,&quot; diye devam etti Georgiana, &quot;annem beterlikle dopdolu, babam beterlikle dopdolu, her yer -en azından benim olduğum her yer- beterlikle dopdolu, belki de benim gibi beterlikten hiç anlamayan birini biraz korkutuyordur bu durum -çok kötü anlattığımın farkındayım-ne demek istediğimi anlayabildin mi acaba?&quot;</p>
<p>&quot;Gayet iyi anladım, sevgili Georgiana!&quot; Bayan Lammle, onun güvenini pekiştirecek her türlü dalavereyle devam ediyordu ki genç hamının başı tekrar aniden duvara dayanıp gözleri kapandı.</p>
<p>&quot;Ah, annem gözünde cam olan biriyle yine beterlik üzerinde! Eminim onu buraya getirecek! Getirme, getirme! Ah, gözü camlı partnerim olacak! Ne yapsam, ah ne yapsam?&quot; Bu sefer Georgiana bu nidalara ayaklarını yere vurarak eşlik ediyordu ve fazlasıyla perişan bir vaziyetteydi. Ama, muhteşem Bayan Podsnap'ın, bir gözü yok olacak kadar kısılmış, diğer gözü çerçevelenip camlanmış, aheste yabancıyı tutup getirmesine engel olmadı bu. Yabancı, söz konusu gözlüklü organından, genç Bayan Podsnap'ı kör bir kuyunun dibinden zorlukla seçiyormuş gibi bakıp, onu yüzeye çekerek aheste aheste uzaklaştı. Sonra piyanodaki tutsak, kederli özgürlük özlemini ifade eden bir parça daha çalmaya başladı ve geri kalan on altı kişi daha önceki kasvetli hareketleri tekrar ettiler ve aheste adam, genç Podsnap'ı, çok özgün bir fikir icat etmiş gibi, mobilyalar arasında gezinmeye götürdü.</p>
<p>Bu arada kibar tavırlı, serseri bir zat şömine önündeki halıya çıkmış ve Bay Podsnap'la istişarede bulunmak üzere orada toplanmış kabile başkanlarının arasına karışarak, hayli kaba bir sözle, Bay Podsnap'ın kızarmasına ve eliyle her şeyi süpürmesine mani olmuştu; son birkaç gün içinde yarım düzine kadar insanın sokaklarda açlıktan öldüğünü söylemişti densiz. Tam yemek sonrası söylenecek şey değildi tabii. Genç insanın yanaklarına uydurulmamıştı. Pek zevksizceydi.</p>
<p>&quot;İnanmıyorum,&quot; dedi Bay Podsnap, hemen safdışı ederek.</p>
<p>Kibar bey, maalesef anıtlar olduğunu, polis soruşturmaları ve mahkeme raporları bulunduğunu söyledi.</p>
<p>&quot;Kendi suçlandır o halde,&quot; dedi Bay Podsnap.</p>
<p>Veneering ve diğer kabile reisleri bu çıkış yolunu tasvip etmişlerdi. Hem geniş bir yol hem kestirme.</p>
<p>Kibar tavırlı bey, aslında olgular göz önüne alınırsa, söz konusu suçluların açlığa mahkum bırakıldığının ortaya çıktığım ima etti - bütün sefillikleriyle, bu durum karşısında cılız itirazlarını dile getirmişlerdi - ellerinde olsa açlığı kendilerinden uzak tutarlardı - kimsenin bir itirazı yoksa, açlıktan ölmemeyi tercih ederlerdi.</p>
<p>&quot;Bu dünyada,&quot; dedi Bay Podsnap öfkeyle kızararak, &quot;bu dünyada başka tek bir ülke daha yoktur ki fakirler için böyle asil tedbirler almış olsun.&quot;</p>
<p>Kibar bey bunu seve seve kabul ederdi ama belki de bu tedbirler durumu daha da kötüleştirmişti, zira bir yerlerde bir şeylerin feci yanlış gittiği ortadaydı.</p>
<p>&quot;Nerede?&quot; dedi Bay Podsnap.</p>
<p>Kibar bey, Nerede yanlış gittiğini bulmak için büyük bir ciddiyetle çaba göstermek iyi olmaz mı, diye sordu.</p>
<p>&quot;Hıh!&quot; dedi Bay Podsnap. &quot;Bir yerde bir yanlış olduğunu söylemek kolay; nerede olduğunu söylemek zor! Ama nereye varmaya çalıştığınızı görüyorum. Baştan anlamıştım. Merkezileştirme.<a id="a126"></a><a href="notes.html#a257"><span class="t16">{26}</span></a> Hayır. Ben hiç onaylamıyorum. Hiç İngiliz değil.&quot;</p>
<p>Kabile reislerinden onu onaylayan bir mırıltı yükseldi; &quot;Şimdi yakaladın onu! Bitir işini!&quot; der gibilerinden.</p>
<p>Kibar bey, herhangi birleştirmeye varmaya çalıştığının farkında değildi. Bildiği kadarıyla öyle çok bayıldığı birleştirme yoktu. Ne kadar çok hecesi olursa olsun bu isimler onu, meydana gelen korkunç olaylar kadar sarsmıyordu. Mahrumiyet ve ihmalden ölmek çok mu İngiliz bir şeydi acaba?</p>
<p>&quot;Londra'nın nüfusu ne kadar biliyorsunuzdur herhalde?&quot; dedi Bay Podsnap.</p>
<p>Kibar bey biliyordu herhalde ama kanunlar düzgün uygulandığı müddetçe, nüfusun bir önemi olmadığım da biliyordu.</p>
<p>&quot;Herhalde şunu da biliyorsunuz; en azından bildiğinizi umuyorum,&quot; dedi Bay Podsnap huşunetle, &quot;Allah, fakirleri daima yanınızda bulundurun buyurmuştur.&quot;</p>
<p>Kibar bey de bunu bildiğini umduğunu söyledi.</p>
<p>&quot;Bunu duyduğuma memnun oldum,&quot; dedi Bay Podsnap gaipten haber verir gibi. &quot;Bunu duyduğuma memnun oldum. Allah'a nasıl isyan ettiğinizi görmenizi sağlar belki.&quot;</p>
<p>Bay Podsnap'ı sorumlu tutmadığı bu saçma ve alakasız, harcıalem söze karşılık, böylesi imkan harici bir şey yapmaktan korkusu olmadığını söyledi kibar bey; ama...</p>
<p>Ama Bay Podsnap, kızarmanın ve bu kibar beyi elinin bir hareketiyle hiçliğe atmanın zamanı geldiğini hissetmişti. Şöyle bir çıkış yaptı:</p>
<p>&quot;Bu acı verici tartışmayı burada kesmek zorundayım. Hislerime iyi gelmiyor; hislerime çok itici geliyor. Bu tür şeyleri kabul etmediğimi söylemiştim. Aynı zamanda (her ne kadar kabul etmesem de) böyle şeyler oluyorsa bile, bunu kabahati bizzat mağdurlardadır, demiştim. Benim üzerime vazife değil,&quot; Bay Podsnap &quot;benim&quot; kelimesini öyle vurgulamıştı ki, senin üzerine vazife olabilir belki, demeye getirmişti, &quot;Allah'ın işine karışmak benim üzerime vazife değil. Ben bunu yapacak adam değilim elbette, ayrıca Allah'ın bize verdiği mesajı da demin yorumlamıştım. Dahası,&quot; dedi Bay Podsnap, kelinin iki yanındaki saç fırçalarına kadar kızararak, karşısındakini utandırdığını kuvvetle hissederek, &quot;bu konu çok nahoş bir konu. Hatta iğrenç bir konu. Eşlerimizin ve genç insanların yanında konuşulacak bir konu değil ve ben... &quot; Kolunun süpürme hareketi, bütün kelimelerden daha büyük bir kuvvetle, Ve ben bunu dünya üzerinden kaldırıyorum, diyordu.</p>
<p>Kibar beyin etkisiz ateşinin bu şekilde söndürülmesiyle aynı anda, aheste adamı, oturma odasının arkasında, çıkışı olmayan bir divanlar silsilesi arkasında bırakan Georgiana, Bayan Lammle'ın yanına geri döndü. Bayan Lammle'ın yanında kim olsa beğenirsiniz? Bay Lammle. Sevgili kocası!</p>
<p>&quot;Alfred aşkım, arkadaşım. Georgina, canım, beni nasıl seviyorsan kocamı da öyle sevmelisin.&quot;</p>
<p>Bay Lammle, bu özel tavsiyeyle bu kadar hızlı tarafından genç Bayan Podsnap'ın nezdinde böyle ayrıcalıklı bir konuma gelmekten gurur duymuştu. Ama Bay Lammle, sevgili Sophronia'sının arkadaşlarını kıskanacak olsa, en başta genç Podsnap'a karşı duyduğu hisleri kıskanırdı.</p>
<p>&quot;Ona Georgiana diye hitap edebilirsin, aşkım,&quot; diye araya girdi karısı.</p>
<p>&quot;Öyleyse -izninizle- Georgiana'ya karşı duyduğun hisleri kıskanırdım.&quot; Bay Lammle bu ismi, elini dudaklarından dışarı doğru narin bir hareketle açarak telaffuz etmişti. &quot;Zira daha önce (insanlara aniden kanı ısınmak gibi bir huyu olmayan) Sophronia'nın -bir kere daha izninizi rica edebilir miyim?- Georgiana'dan etkilendiği, ondan hoşlandığı kadar kimseden hoşlandığım görmemiştim.&quot;</p>
<p>Bu iltifatların nesnesi, onları kabul ederken biraz huzursuz görünüyordu, sonrasında büyük bir mahcubiyetle Bayan Lammle'a dönüp şöyle dedi:</p>
<p>&quot;Benden niçin hoşlandın hiç bilmiyorum! Aklıma hiçbir şey gelmiyor.&quot;</p>
<p>&quot;Sevgili Georgiana, sen olduğun için; etrafındaki her şeyden bu kadar farklı olduğun için.&quot;</p>
<p>&quot;Peki! Olabilir. Çünkü ben de senden etrafımdaki her şeyden farklı olduğun için hoşlanıyorum,&quot; dedi Georgiana, rahatlayıp gülümseyerek.</p>
<p>&quot;Bizim de herkesle birlikte gitmemiz lazım,&quot; dedi Bayan Lammle, büyük bir isteksizlikle ayağa kalkarak. Herkes birer ikişer gitmeye başlamıştı. &quot;Gerçekten arkadaşız değil mi sevgili Georgiana?&quot;</p>
<p>&quot;Gerçekten.&quot;</p>
<p>&quot;İyi geceler, canım.&quot;</p>
<p>Gülümseyen gözlerinin kenetlendiği içe kapanık şahıs üzerinde bir cazibe oluşturmuştu, zira Georgiana, alçak ve biraz korkulu bir sesle ona cevap verirken elini sıkı sıkı tuttu:</p>
<p>&quot;Gidince beni unutma. Arayı çok uzatma. İyi geceler!&quot;</p>
<p>Bay ve Bayan Lammle'ı zarafetle veda edip, büyük bir sevecenlik ve uyumla merdivenden inerken görmek çok hoştu. Küçük arabalarının başka başka köşelerine kendilerini sıkıntıyla bırakırken, gülümseyen yüzlerinin aniden donup asıldığını görmek hoş değildi. Ama tabii perde arkasında kimsenin göremeyeceği, görmemesi beklenmeyen bir sahneydi bu.</p>
<p>Podsnap sofra takımları modelinde inşa edilmiş bazı büyük, ağır araçlar, çok fazla çeken ağır misafirleri götürdü; o kadar değerli olmayan başka unsurlar da kendilerine göre yöntemlerle yollarına dağıldılar; Podsnap sofra takımları uykuya yatırıldı. Bay Podsnap, sırtını oturma odasının şöminesine vermiş, dünyanın en büyük adamı benim havasında horozlanarak yakasını düzeltirken, kendi eşyaları arasında hakikaten tüylerini kabartmış bir horoza benziyordu; tam o anda birisi gelip, genç Bayan Podsnap'ın ya dadüzgün bir ailede doğup düzgün bir terbiye almış herhangi bir genç insanın, sofra takımlan gibi dolaba kaldırılamayacağını, dolaptan çıkarılamayacağını, temizlenip parlatılamayacağını, sayılamayacağını, tartılamayacağını, değer biçilemeyeceğini çıtlatsa hayrete düşerdi. Böylesi bir genç insanın, sofra takımlarından daha genç ya da daha az tekdüze bir şeye karşı kalbinde marazi bir açlık hissedebileceği; ya da böylesi bir genç insanın, kuzeyde, güneyde, doğuda ve batıda sofra takımlarıyla sınırlanmış olan bölgenin dışına çıkmaya çalışabileceği, hemen oracıkta uzaya süpürülecek korkunç bir tasavvurdu. Bu belki de Bay Podsnap'ın, kızaran genç insanının, safi yanaktan ibaret olmasından kaynaklanıyordu; halbuki daha karmaşık bir yapıya sahip genç insanların olabileceği de ihtimal dahilindeydi.</p>
<p>Yakasını düzeltmekte olan Bay Podsnap, küçük arabalarının başka başka köşelerinde evlerine gitmekte olan Bay ve Bayan Lammle arasında geçen kısa konuşmada, kendisinden &quot;o herif' diye bahsedildiğini bir duyabilseydi!</p>
<p>&quot;Sophronia uyanık mısın?&quot;</p>
<p>&quot;Uyumam mı gerekiyor, beyefendi?&quot;</p>
<p>&quot;O herifin evinden çıktıktan sonra kuvvetle muhtemel bence. Söyleyeceklerimi yap.&quot;</p>
<p>&quot;Şimdiye kadar söylediğini yapmadım mı? Bütün gece başka ne yaptım?&quot;</p>
<p>&quot;Söyleyeceklerimi, diyorum,&quot; (sesini yükseltmişti) &quot;O salak kızın dibinden ayrılma. Onu elinin altında tut. Şu anda kıskıvrak yakalamış durumdasın, sakın bırakma. Duydun mu?&quot;</p>
<p>&quot;Duydum.&quot;</p>
<p>&quot;Bu işte para var, o herifi rezil etmek de cabası. Birbirimize borcumuz var biliyorsun.&quot;</p>
<p>Bayan Lammle bu hatırlatmayla irkildi ama sadece parfümünü, küçük arabanın atmosferine bir miktar daha salacak kadar, sonra tekrar karanlık köşesine gömüldü.</p>
<p>&nbsp;</p>
</body>
</html>