<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p>&quot;Evet.&quot;</p>
<p>&quot;Kızımın papağanlık etmesine izin vermem, bu böyle biline. Önüne gelen adamın da bana papağanlık etmesine izin vermem. Sen kimsin, ne istiyorsun?&quot;</p>
<p>&quot;Sesini kesmezsen nasıl söyleyeyim?&quot; dedi beriki huşunetle.</p>
<p>&quot;Dediğini duymak için sesimi kesebilirim biraz,&quot; dedi Bay Riderhood azıcık gerileyerek, &quot;ama bana papağanlık yapma.&quot;</p>
<p>Adam onun bakışlarına aynı şekilde karşılık verdikten sonra, yine haşin bir edayla, &quot;İçmek ister misin?&quot; diye sordu.</p>
<p>&quot;İstemem mi?&quot; dedi Riderhood, böyle saçma soru mu olur gibilerinden.</p>
<p>&quot;Ne içersin?&quot; diye sordu adam.</p>
<p>&quot;Şarap,&quot; dedi Bay Riderhood yine aynı aksi sesle, &quot;paran yeterse.&quot;</p>
<p>Adam elini cebine sokup yarım lira çıkardı ve Bayan Pleasant'tan bir şişe getirmesini rica etti. &quot;Mantarı açılmamış olsun,&quot; diye ekledi, manalı manalı babaya bakarak.</p>
<p>&quot;Yeminle,&quot; diye mırıldandı Bay Riderhood, yavaşça kendini karanlık bir gülüşe bırakarak, &quot;ne zaman ne yapacağını iyi biliyorsun. Seni tanıyor muyum? Haayır, tanımıyorum.&quot;</p>
<p>&quot;Hayır tanımıyorsun!&quot; dedi adam. Pleasant gelene kadar, birbirlerine ters ters bakarak oturdular.</p>
<p>&quot;Rafta küçük bardaklar var,&quot; dedi Riderhood kızına. &quot;Bana ayaksız olan ver. Alnının teriyle yaşayan adamım ben, bana o da yeter.&quot; Alçakgönüllü, fedakarca bir davranış gibi görünüyordu bu ilk başta, ama çok geçmeden anlaşıldı ki bardak ayakta duramadığı için doldurulur doldurulmaz boşaltılması gerekiyor, böylece Bay Riderhood bire üç oranında içebiliyordu.</p>
<p>Fortunatus'un sihirli kesesinin kadeh hali elinde, masanın ateşin önündeki tarafına oturdu Bay Riderhood, yabancı da karşısına, Pleasant onunla ateş arasına bir tabure çekti. Mendiller, ceketler, gömlekler, şapkalar ve 'Bırakılmış' başka nesnelerle dolu arka plan dinleyen insanlar varmış gibi bir hava yaratıyordu; özellikle de siyah, parlak bir yağmurlukla şapkası, onların sözlerine kulak kabartmak için olduğu yerde duraklamış, sırtı onlara dönük, paltosunun yakasını da kulaklarına çekmeyi tam becerememiş, meraklı bir denizciyi andırıyordu.</p>
<p>Misafir önce şişeyi mum ışığına tutup inceledi, sonra da mantarına baktı. Kurcalanmadığına emin olunca göğüs cebinden paslı bir çakı çıkardı ve sapındaki tirbüşonla şarabı açtı. Sonra mantar evirip çevirdi, tirbü-şondan çıkardı, ikisini de ayrı ayrı masanın üzerine koydu ve boyunbağının ucuyla, şişenin ağzını iyice sildi. Bütün bunları büyük titizlikle yapmıştı.</p>
<p>Aşırı titiz yabancı kendini hazırlıklarına kaptırmış uğraşırken, Riderhood ilk başta ayaksız kadehi doldurulmayı bekler vaziyette bir kol boyu mesafede tutuyordu. Ama iş uzadıkça eli önüne geri dönmüş, bardak yavaş yavaş yan yatmış, nihayet ters çevrilip masaya kapatılmıştı. Dikkati de merhale merhale çakı üzerine yoğunlaşmıştı. Adam şarabı dökmek için şişeyi uzattığında bu sefer Riderhood ayağa kalktı, çakıya yakından bakmak için masanın üzerine eğildi, sonra yabancıya baktı.</p>
<p>&quot;Ne oldu?&quot; diye sordu adam.</p>
<p>&quot;Ben bu çakıyı biliyorum!&quot; dedi Riderhood.</p>
<p>&quot;Evet, bence de biliyorsun.&quot;</p>
<p>Kadehi uzatmasını işaret etti, sonra doldurdu. Riderhood içindekini son damlasına kadar mideye indirip tekrar uzattı.</p>
<p>&quot;Bu çakı... &quot;</p>
<p>&quot;Dur,&quot; dedi adam sakin bir havayla. &quot;Kızına kadeh kaldıracaktım. Sıhhatine, Bayan Riderhood.&quot;</p>
<p>&quot;Bu çakı, George Radfoot diye bir denizcinindi.&quot;</p>
<p>&quot;Öyleydi.&quot;</p>
<p>&quot;O denizciyi iyi tanırdım.&quot;</p>
<p>&quot;Evet.&quot;</p>
<p>&quot;Ona ne oldu?&quot;</p>
<p>&quot;Öldü. Çirkin bir ölüm. Sonra çok korkunç görünüyordu,&quot; dedi adam. &quot;Neden sonra?&quot; diye sordu Riderhood kaşlarını çatarak. &quot;Öldürüldükten sonra.&quot; &quot;Öldürüldü ha! Onu kim öldürdü?&quot;</p>
<p>Omzunu silkerek cevap veren yabancı ayaksız kadehi doldurdu ve Riderhood anında kafaya dikti: Bir kızına bir misafire bakıyordu şaşkın şaşkın.</p>
<p>&quot;Sen ne demeye getiriyorsun, benim gibi namuslu bir adama...&quot; Boş kadehini tekrar uzatmak üzereydi ki gözü yabancının paltosuna takıldı. Daha yakından bakmak için masanın üzerinden eğildi, yenini tuttu, içini çevirip astarına baktı (adam, tam bir sükûnetle, en ufak bir itirazda dahi bulunmuyordu), sonra bağırdı, &quot;Bence bu palto da George Radfoot'undu!&quot;</p>
<p>&quot;Haklısın. Onu bu dünyada olup olacağı son görüşünde üzerindeydi.&quot;</p>
<p>&quot;Bana öyle geliyor ki yüzüme karşı onu öldürdüğünü söylüyorsun!&quot; diye bağırdı Riderhood; yine de kadehinin doldurulmasına ses çıkarmadı.</p>
<p>Adam yine omzunu silki ve hiçbir tedirginlik belirtisi göstermedi.</p>
<p>&quot;Bu adamın ne dolap çevirdiğini anlıyorsam arap olayım!&quot; dedi Riderhood, ona bakıp son bardağı kafaya dikerek. &quot;Ne menem adamsın anlayamadık. Açık bir şey söyle.&quot;</p>
<p>&quot;Söyleyeceğim,&quot; dedi beriki, masanın üzerinden eğilip, alçak, etkili bir sesle konuşarak. &quot;Yalancının tekisin sen!&quot;</p>
<p>Dürüst şahit ayağa kalktı ve kadehini adamın suratına fırlatacakmış gibi bir hareket yaptı. Adam kılını bile kıpırdatmadan, yarı ruhunu okur gibi yar tehdit eder gibi parmağını sallayınca, namus timsali aklını başına toplayıp oturdu, kadehi de elinden bıraktı.</p>
<p>&quot;Uydurma hikâyenle Temple'daki avukata gittiğinde,&quot; dedi yabancı, insanı sinir eden bir rahatlık ve güvenle, &quot;bir arkadaşın hakkında kuvvetli şüphelerin vardı.&quot;</p>
<p>&quot;Ben mi şüphelenmişim! Ne arkadaşı?&quot;</p>
<p>&quot;Kimin çakısıydı bu, bir daha söylesene?&quot; diye sordu adam.</p>
<p>&quot;Bu çakı şeye aitti... demin dediydim ya,&quot; dedi Riderhood, aptal aptal ismi söylememeye çalışarak.</p>
<p>&quot;Kimin paltosuydu bu, bir daha söylesene?&quot;</p>
<p>&quot;Bu kıyafet de aynı şekilde şeye aitti, şey tarafından giyiliyordu... demin dediydim ya,&quot; dedi yine mahkeme karşısındaymış gibi savuşturmaya çalışarak.</p>
<p>&quot;Bana sorarsan, bu işi onun yaptığını ve kurnazca ortalıkta görünmediğini düşünüyordun. Ama ortalıkta görünmemesi kurnazlıktan değildi. Asıl kurnazlık, bir an için olsun gün ışığına çıkmak olurdu.&quot;</p>
<p>&quot;Başımıza taş yağacak,&quot; diye homurdandı Bay Riderhood ayağa kalkarak, savunmaya geçmek zorunda kalmıştı, &quot;ölmüş adamların kıyafetlerini giyen, ölmüş adamların bıçaklarını kuşanmış kabadayılar, ekmeğini alınteriyle kazanan, namuslu, canlı adamların evlerine geliyor, durduk yerde birtakım şeyler ortaya atıyor! Yok ondan şüphelerim varmış, neden olsun ki?&quot;</p>
<p>&quot;Çünkü onu tanıyordun,&quot; dedi adam; &quot;çünkü onunla birlikte çalışmıştın, düzgün dış görünüşü altında nasıl bir karakter yattığını biliyordun; çünkü sonradan cinayet gecesi olduğuna kanaat getirdiğin gece buraya gelmişti, rıhtıma yanaşan gemisinden ineli daha bir saat olmuştu, sana nerede kalacak yer bulacağını sormuştu. Yanında bir yabancı yok muydu?&quot;</p>
<p>&quot;Bay Annamemde yemin etsem başım ağrımaz, onun yanındaki sen değildin,&quot; dedi Riderhood. &quot;Bol keseden atıyorsun ama bana sorarsan sen de sütten çıkmış ak kaşık değilsin. George Radfoot'un ortadan kaybolduğunu, benim de hiç arkasını aramadığımı ima ediyorsun. Denizci için ortadan kaybolmak ne ki? Elli tane adam sayayım sana, gözden ırak gönülden ırak, ondan da uzun zamandır yoklar meydanda -başka başka isimlerle yazılırlar gemilere, döndüler mi hadi bi daha- her gün burada birini görürsün, kimse de ses etmez. Kızıma sor. Ben gelmeden onunla papağanlık etmişsin zaten: na şimdi biraz da bunu papağanlık et. Neymiş, ondan şüphelendiğimden şüpheleniyormuş! Senden şüphelenmiyor muyum onu sorsana. Bana George Radfoot'un öldürüldüğünü söylüyorsun. Sana kim yaptı, nereden biliyorsun diye soruyorum. Çakısı cebinde, paltosu üstünde. Nerden eline geçtiğini soruyorum. Uzatsana şu şişeyi!&quot; Bay Riderhood şişe kendi malıymış gibi bir görüntü verme uğraşındaydı. &quot;Bana bak,&quot; diye ekledi, ayaksız kadehi doldururken kızına dönüp, &quot;şaraba acımasam bunu suratına fırlatırdım, bu adamla papağanlık ettiğin için. Bunun gibiler öyle papağanlıklardan şüphelenir. halbuki benim gibi adamların şüphelenmesi için sağlam kanıtlar lazım, ben ki doğuştan namusluyum, alnımın teriyle yaşıyorum.&quot; Lafın burasında kadehi tekrar doldurdu ve içindekilerin yarısını çiğneyip öteki yarısını bardakta çevirerek ayağa kalktı; bu arada adı anılan Pleasant'ın saçları ona destek mahiyetinde yine çözüldüğünden, pazara satmaya götürülen bir atın kuyruğu gibi tekrar düğümledi.</p>
<p>&quot;Ee? Bitti mi?&quot; diye sordu yabancı.</p>
<p>&quot;Hayır,&quot; dedi Riderhood. &quot;Bitmedi. Bitmez de! George Radfoot'un nasıl öldüğünü, eşyalarının nasıl sana geçtiğini anlat bir hele.&quot;</p>
<p>&quot;Belki günün birinde öğrenirsin ama bugün değil.&quot;</p>
<p>&quot;Peki bir şey daha var,&quot; dedi Riderhood, &quot;acaba kimi suçluyorsun, şu şey için, cinayet. .. &quot;</p>
<p>&quot;Harmon cinayeti, baba,&quot; diye yardımcı olmaya çalıştı Pleasant.</p>
<p>&quot;Papağanlık istemem!&quot; diye çıkıştı babası. &quot;Kapa çeneni! O suçu Bay George Radfoot'tan mı biliyorsun?&quot;</p>
<p>&quot;Belki günün birinde öğrenirsin ama bugün değil.&quot;</p>
<p>&quot;Sakın kendin işlemiş olmayasın cinayeti?&quot; dedi Riderhood tehdide yeltenerek.</p>
<p>&quot;O cinayetin sırlarını,&quot; dedi adam, sert sert başını sallayarak, &quot;sadece ben biliyorum. Uydurma hikâyenin doğru olmadığını sadece ben biliyorum. Baştan sona yalan olduğunu ve senin de yalan olduğunun pekala farkında olduğunu sadece ben biliyorum. Bu gece buraya sana bildiklerimden bu kadarını anlatmaya geldim, daha fazlasını değil.&quot;</p>
<p>Bay Riderhood şaşı gözlerini misafirine dikip bir iki dakika düşündü, sonra kadehini tekrar doldurup üç yudumda bitirdi.</p>
<p>&quot;Dükkânın kapısını kapat!&quot; dedi sonra kızına, aniden kadehi bırakarak. &quot;Kapıyı kilitle, yanında dur! Bütün bunları biliyorsan, bayım,&quot; konuşurken kapıyla ziyaretçi arasına geçmişti, &quot;neden Avukat Lightwood'a gitmedin?&quot;</p>
<p>&quot;Bu da sadece benim bileceğim bir şey,&quot; dedi adam serinkanlılıkla.</p>
<p>&quot;Bu cinayeti sen işlemediysen, bildiğini söylediğin şeyin değeri beş binle on bin pound arasında değişiyor, haberin yok mu?&quot; diye sordu Riderhood.</p>
<p>&quot;Haberim var, parayı aldığımda seninle paylaşacağım.&quot; Namuslu adam durakladı, kapıdan biraz uzaklaşarak ziyaretçiye yaklaştı.</p>
<p>&quot;Haberim var,&quot; diye tekrarladı adam sükûnetle, &quot;George Radfoot'la başka karanlık işler karıştırdığınızdan da haberim var; kan parası için masum bir adamı itham ettiğinden de haberim var Roger Riderhood; bana kafa tutmaya kalkışırsan, seni her ikisinden de ele veririm ve bizzat şahitlik yaparım - yeminle yaparım!&quot;</p>
<p>&quot;Baba!&quot; diye bağırdı Pleasant kapıdan. &quot;Ona kafa tutma, suyuna git! Başını daha fazla belaya sokma baba!&quot;</p>
<p>&quot;Papağanlığı bırakacak mısın sen?&quot; diye bağırdı Bay Riderhood, ikisi arasında biraz kendini kaybetmiş gibi bir hali vardı. Sonra gönül almaya çalışarak, sürüngence devam etti: &quot;Benden ne istediğini söylemedin, efendi! Benden ne istediğini söylemeden sana kafa tutmamdan bahsetmen adil mi, sana yakışıyor mu?&quot;</p>
<p>&quot;Fazla bir şey istemiyorum,&quot; dedi adam. &quot;Yaptığın itham ortada kalmamalı. Kan parası için yaptığın şeyi geri alacaksın.&quot; &quot;İyi de Devrem...&quot; &quot;Bana Devrem deme,&quot; dedi adam.</p>
<p>&quot;Kaptan diyeyim o zaman,&quot; diye üsteledi Riderhood, &quot;kaptana da itiraz edemezsin. Saygıdeğer bir unvan, sen de hak ediyorsun hani. Kaptan! Adam ölmedi mi? Elini vicdanına koy söyle. Gaffer ölmedi mi?&quot;</p>
<p>&quot;Evet öldü,&quot; dedi öteki sabırsızca, &quot;ne olmuş?&quot;</p>
<p>&quot;Laflar ölmüş adama zarar verir mi, Kaptan? Elini vicdanına koy da söyle.&quot;</p>
<p>&quot;Ölmüş adamın anısına zarar verir, hayattaki çocuklarına zarar verir. Bu adamın kaç çocuğu var?&quot; &quot;Gaffer'ın mı Kaptan?&quot;</p>
<p>&quot;Kimi konuşuyoruz deminden beri?&quot; dedi beriki, sanki Haydut Riderhood ruhen olduğu gibi bedenen de önünde kıvranıyormuş da ona tekme atarmış gibi ayaklarını yere sertçe vurarak. &quot;Bir kızı bir de oğlu varmış diye duydum. Meraktan soruyorum; kızına soruyorum; onunla konuşmayı tercih ederim. Hexam&rsquo;ın kaç çocuğu vardı?&quot;</p>
<p>Pleasant cevap vermek için izin almak üzere babasına baktığında, namuslu adam hınçla haykırdı:</p>
<p>&quot;Kaptan'a ne demeye cevap vermiyorsun? Papağanlık etmemen gerektiğinde edersin ama, cadaloz!&quot;</p>
<p>Babası tarafından bu şekilde teşvik edilen Pleasant, sadece Lizzie diye bir kızı, bir de oğlu olduğunu söyledi. İkisinin de şerefiyle yaşadığını ekledi.</p>
<p>&quot;Üstlerinde bir leke kalması korkunç olur,&quot; dedi ziyaretçi, bunu düşünmek bile öyle canını sıkmıştı ki aşağı yukarı dolaşmaya başladı, &quot;Korkunç! Beklenmedik! Nasıl beklenebilirdi ki?&quot; diye mırıldanıyordu kendi kendine. Durup yüksek sesle sordu: &quot;Nerede oturuyorlar?&quot;</p>
<p>Pleasant, baba kazara öldüğünde sadece kızının onunla yaşadığını, onun da olaydan hemen sonra mahalleden ayrıldığını anlattı.</p>
<p>&quot;Biliyorum,&quot; dedi adam, &quot;soruşturma yapılırken oturdukları yere gitmiştim. Kimseye belli etmeden şimdi nerede oturduğunu öğrenebilir misin benim için?&quot;</p>
<p>Elbette öğrenebilirdi Pleasant. Ne kadar sürerdi acaba? Bir gün kadar.</p>
<p>Ziyaretçi bunun münasip olduğunu ve bu bilgiyi almak üzere tekrar uğrayacağını söyledi. Riderhood bu konuşmayı sessizce dinlemişti, sonra dalkavukça konuşmaya başladı.</p>
<p>&quot;Kaptan! Gaffer hakkında talihsiz şeyler söylemiş olabilirim ama o da az değildi hani, hırsızlıkta kimse eline su dökemezdi. Bilgi vermek için Avukat Lightwood'la öteki efendiye gittiğimde, adalet yerini bulsun diye biraz fazla acele etmiş olabilirim, daha doğrusu ortada o kadar para olunca insanın hisleri biraz kolay tahrik oluyor, kendisi için değil tabii de ailesi için. Hem efendilerin şarabı da içine bir şey katıştırılmıştı demiyorum ama zihin için pek sağlıklı da sayılmazdı. Hem unutulmaması gereken bir şey daha var, Kaptan. Gaffer öldükten sonra ben söylediklerimde ısrar etmedim ki, efendilere gidip demedim ki, 'Ben dediğimde ısrarlıyım, dediğimin arkasındayım.' Hayır. Lafı ağzımda gevelemeden dedim ki, 'Belki ben yanlış anlamışımdır, düşündüm de bu konuda bir hata yapılmış olabilir, iyisi mi yemin etmeyeyim, belki benim için iyi düşünmeyeceksiniz ama olsun.' Hem bildiğim kadarıyla,&quot; diye lafını bağladı Bay Riderhood, karakterini kanıtlamak istercesine, &quot;pek çok insan bu yüzden benim için iyi düşünmüyor -dediklerini yanlış anlamadıysam sen bile Kaptan- ama yalan yere yemin etmektense bunu tercih ederim. Bu iftiraysa, buyur bana iftiracı de!&quot;</p>
<p>&quot;ifadenin tümüyle yanlış olduğuna dair,&quot; dedi ziyaretçi onun sözlerine hiç kulak asmadan, &quot;bir kâğıt imzalayacaksın ve onu zavallı kıza vereceksin. Tekrar geldiğimde imzalaman için onu da yanımda getireceğim.&quot;</p>
<p>&quot;Acaba ne zaman geleceksin, Kaptan?&quot; diye sordu Riderhood, yine şüpheci bir tavırla kapıyla onun arasına geçerek.</p>
<p>&quot;Çok yakında. Seni hayal kırıklığına uğratmam korkma.&quot;</p>
<p>&quot;ismini bırakmak ister miydin, Kaptan?&quot;</p>
<p>&quot;istemem. Hiç öyle bir niyetim yok.&quot;</p>
<p>&quot;Emir kipi biraz ağır kaçınıyor mu, Kaptan,&quot; diye üsteledi Riderhood, hala üzerine gelen adamla kapı arasına geçmeye çalışarak. &quot;Birine şu kağıdı imzalayacaksın deyince, böyle biraz yukarıdan almış, emretmiş olmuyor musun? Sana da öyle gelmiyor mu, Kaptan?&quot;</p>
<p>Adam durup gözlerini öfkeyle ona dikti.</p>
<p>&quot;Baba, baba!&quot; diye yalvardı Pleasant kapının önünden, eli asabiyetle dudaklarının önünde titriyordu; &quot;yapma! Artık başını daha fazla belaya sokma!&quot;</p>
<p>&quot;Hele bi dur, Kaptan, beni dinle! Gitmeden önce bir diyeceğim var,&quot; dedi Bay Riderhood, yolundan çekilerek, &quot;ödül konusunda bir şeyler demiştin hani.&quot;</p>
<p>&quot;Ödülü aldığımda,&quot; dedi adam, ses tonundan 'pis köpek' gibi bazı kelimeleri söylememek için kendini zor tuttuğu açıkça anlaşılıyordu, &quot;paylaşacaksın.&quot;</p>
<p>Dik dik Riderhood'a bakarak, bu sefer ondaki mutlak kötülüğe bir nevi uğursuz hayranlık duyar gibi, yine alçak sesle söylendi, &quot;Senden yalancısını görmedim!&quot; ve bu iltifatın üzerine başını iki üç kere salladıktan sonra dükkândan dışarı çıktı. Ama Pleasant'a nezaketle iyi geceler demeyi ihmal etmedi.</p>
<p>Hayatını alnının teriyle kazanan namuslu adam, bir an sersemlemiş vaziyette durduktan sonra ayaksız kadehle bitmemiş şişeyi hatırladı. Bu hatırladığı şeyleri zihninden ellerine aktardı ve şarabın dibini de midesine. Bu işi de hallettikten sonra olup bitenin tek suçlusunun papağanlık olduğuna kanaat getirdi. Bu yüzden de babalık vazifesini ihmal etmemek uğruna, Pleasant'a bir çift denizci çizmesi fırlattı; kızcağız eğilerek bunları savuşturduktan sonra saçını mendil niyetine kullanarak ağlamaya başladı.</p>
<p>&nbsp;</p>
</body>
</html>