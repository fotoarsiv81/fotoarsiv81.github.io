<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>14. Bölüm -Bay Wegg, Bay Boffin'in Burnunu Sürtmeye Hazırlanıyor</title>
</head>
<body>
<h1><a id="a176"></a>14. Bölüm -Bay Wegg, Bay Boffin'in Burnunu Sürtmeye Hazırlanıyor</h1>
<p>Cimrilerin hayatlarının incelendiği birkaç akşama daha katkıda bulunan Bay Venüs, Köşk'teki toplantılar için adeta vazgeçilmez olmuştu. Wegg'in açığa çıkardığı harikalar dinleyecek birinin daha olması, hatta belki çaydanlıklarda, bacalarda, harabelerde, ahırlarda ve başka gizli yerlerde bulunan paralan sayacak bir kişinin daha olması Bay Boffin'in zevkine zevk katıyordu; normalde anatomistin göze girmesinden hoşlanmayacak kıskanç tabiatlı bir insan olduğu halde Silas Wegg, söz konusu beyefendinin -kendi haline bırakılması durumunda elindeki kıymetli belgeyle birtakım oyunlar oynayacağından öyle korkuyordu ki- hep gözünün önünde olmasını istiyor ve onu Bay Boffin'e, muhabbeti çok keyif veren bir arkadaş olarak gösterme fırsatlarını hiç kaçırmıyordu. Hatta ona karşı yeni bir dostluk gösterisi daha geliştirmişti. Her seferinde, okuma bitip de patron gittikten sonra Bay Venüs'ü mutlaka evine bırakıyordu. Elbette ortak mülkiyetlerindeki belgeyi görüp tazelenmesi teklif ediliyordu kendisine; ama onu farkında olmadan tekrar Clerkenwell'e çeken şeyin Bay Venüs'ün, insanı iyiye güzele sevkeden arkadaşlığından duyduğu büyük keyif olduğunu söylemeyi asla ihmal etmiyordu, ama hazır Bay V'nin sosyal becerileri sayesinde buralara kadar gelmişken, formalite icabı bu küçük işlemi de aradan çıkartıvermek iyi olurdu. &quot;Sizin gibi hassas birinin,&quot; diye ekliyordu Bay Wegg, &quot;fırsat buldukça denetimden geçmek istediğini biliyorum, bu arzunuzu boşa çıkarmak istemem.&quot;</p>
<p>Bay Wegg'in yağlamalarına cevap vermeyen bir paslılık vardı Bay Venüs'te, kendisini zorlayan tornavidanın altında, tutuk tutuk ve gıcırdayarak döndüğü açıkça görülüyordu. Okuma akşamlarına katkıda bulunurken, bir iki kere, Bay Wegg bir kelimeyi abartılı şekilde yanlış telaffuz ettiğinde ya da bir bölümü hiç anlam ifade etmeyecek hale getirdiğinde, müdahale edecek kadar ileri gitmişti; öyle ki Bay Wegg gündüz gideceği yolu incelemeyi ve akşamleyin önüne çıkan kayaların üzerine atılmak yerine etrafından dolaşmayı adet edinmişti. Anatomiye en küçük bir gönderme bile yapılsa çekiniyor, önüne bir kemik çıktı mı adını söylemektense yolu kilometrelerce uzatıp etrafından dolanmayı tercih ediyordu.</p>
<p>Zalim felek; bir akşam Bay Wegg'in hantal gemisine çok heceliler hücum etti, zor kelimelerden oluşan takımadalar arasında müşkül durumda kaldı. Her saniye derinliği iskandil etmek ve tekmil dikkatle ilerlemek gerektiği için Bay Wegg'in dikkati tamamıyla işgal olmuş durumdaydı. Bu ikilemden faydalanan Bay Venüs, Bay Boffin'in eline bir kâğıt tutuşturup parmağını dudaklarına götürdü.</p>
<p>Bay Boffin gece evine döndüğünde, kağıdın içinde Bay Venüs'ün kartını ve şu kelimeleri buldu: &quot;Bir akşam hava kararırken, kendi işlerinizle ilgili bir konuyu görüşmek üzere uğramanızdan şeref duyarım.&quot;</p>
<p>Hemen ertesi akşam, Bay Boffin, Bay Venüs'ün vitrininde kavanozda korunan kurbağaya bakmaktaydı ki Bay Venüs'ün teyakkuzdaki birinin dikkatiyle hemen onu gördüğünü fark etti ve içeri davet edildi. Bu davete icabet eden Bay Boffin, ateşin önündeki karma insan kemikleri kutusuna buyur edildi ve hayran gözlerle etrafı inceleyerek oturdu. Sönük ateş durup durup kırpıştığı, dışarıda da kasvetli bir hava olduğu için, içerideki her şey Bay Venüs gibi gözlerini kırpıştırıyordu sanki. Fransız beyefendi de gözleri olmamasına rağmen onlardan geri kalmıyor, alevlerin yükselip alçalmasına ayak uydurup cam gözlü köpekler, ördekler ve kuşlar gibi olmayan gözlerini açıp kapıyordu adeta. Koca kafalı bebekler de genel görünüme iyice ucubelik katıyorlardı.</p>
<p>&quot;Gördüğünüz gibi hiç vakit kaybetmedim,&quot; dedi Bay Boffin. &quot;Hemen geldim.&quot;</p>
<p>&quot;Hoşgeldiniz, beyefendi,&quot; dedi Bay Venüs.</p>
<p>&quot;Gizlilikten hoşlanmam,&quot; diye devam etti Bay Boffin, &quot;en azından genel itibariyle, ama sizin bana bu gizlilik için iyi bir sebep göstereceğinize inanıyorum.&quot;</p>
<p>&quot;Ben de öyle, beyefendi,&quot; dedi Venüs.</p>
<p>&quot;Güzel,&quot; dedi Bay Boffin. &quot;Wegg'in gelmesi beklenmiyor herhalde.&quot;</p>
<p>&quot;Hayır, efendim. Mevcutlar dışında kimse beklenmiyor.&quot;</p>
<p>Bay Boffin, bu kapsayıcı başlık altına Fransız beyefendi ve onun hareketsiz muhitini de kattığını belli edercesine etrafına baktı ve &quot;Mevcutlar,&quot; diye tekrar etti.</p>
<p>&quot;Beyefendi,&quot; dedi Bay Venüs, &quot;işimize geçmeden önce, burada konuşulanların aramızda sır kalacağı konusunda bana şerefiniz üzerine söz vermenizi rica edeceğim.&quot;</p>
<p>&quot;Bir dakika, önce bu ifadenin ne anlama geldiğini anlayalım,&quot; dedi Bay Boffin. &quot;Ne kadar zaman sır kalacak? Sonsuza kadar mı?&quot;</p>
<p>&quot;Ne demek istediğinizi anlıyorum, beyefendi,&quot; dedi Venüs; &quot;meselenin ne olduğunu öğrendiğinizde sır olarak saklayamayacağınız bir şey çıkabileceğini düşünüyorsunuz.&quot;</p>
<p>&quot;Olabilir,&quot; dedi Bay Boffin temkinli bir bakışla.</p>
<p>&quot;Haklısınız, beyefendi. Madem öyle,&quot; dedi Venüs, zihnini canlandırmak için tozlu saçlarını çekiştirerek, &quot;başka bir şekilde ifade edelim. Benim haberim olmadan hiçbir şey yapmayacağınıza ve benim adımı bu işe karıştırmayacağınıza söz vermeniz halinde size meseleyi açacağım.&quot;</p>
<p>&quot;Kulağa makul geliyor,&quot; dedi Bay Boffin. &quot;Kabul ediyorum.&quot;</p>
<p>&quot;Şerefiniz üzerine söz verir misiniz?&quot;</p>
<p>&quot;Söz veriyorum dedim ya,&quot; diye çıkıştı Bay Boffin, &quot;şeref yoksa sözün, değeri mi kalır? Ben zamanında çok toz eledim ama bu ikisinin ayrı ayrı yığınlara gittiğini hiç görmedim.&quot;</p>
<p>Bu söz Bay Venüs'ü biraz bocalattı. Bir anlık tereddütten sonra &quot;Çok haklısınız, efendim,&quot; dedi ve konuşmaya devam etmeden tekrarladı, &quot;Çok haklısınız.&quot;</p>
<p>&quot;Bay Boffin, konusu siz olan ama aslında olmamanız gereken bir teklifi boş bulunup kabul ettiğimi size itiraf edersem, o sırada gerçekten çok berbat bir ruh hali içinde olmamı hafifletici bir sebep olarak görebilir misiniz acaba?&quot;</p>
<p>Ellerini kalın bastonunun üzerinde kavuşturmuş, çenesini de onlara dayamış olan Altın Çöpçü, gözlerinde kem ve değişken bir bakışla başını sallayarak, &quot;Anlıyorum, Venüs,&quot; dedi.</p>
<p>&quot;Bu teklif, beyefendi, sizin emniyetinize öyle alçakça ihanet etmek anlamına geliyordu ki hemen size haber vermem gerekirdi. Ama haber vermedim, Bay Boffin ve boş bulunup kabul ettim.&quot;</p>
<p>Bay Boffin gözünü de tek bir parmağını da oynatmadan başını salladı ve munis bir sesle, &quot;Anlıyorum, Venüs,&quot; dedi.</p>
<p>&quot;Baştan beri pek gönüllü değildim zaten,&quot; diye devam etti pişman anatomist, &quot;kendime hep kızdım, bilimin yolundan sapıp da...&quot; aslında 'kötülüğün' diyecekti ama kendine fazla yüklenmek istemediği için büyük bir vurguyla, &quot;Weggciliğin yoluna girdiğim için,&quot; diye tamamladı.</p>
<p>Aynı munis ve tuhaf bakışlarla, &quot;Anlıyorum, Venüs,&quot; diye cevap verdi Bay Boffin.</p>
<p>&quot;Şimdi,&quot; dedi Venüs, &quot;sizi kabaca hazırladığıma göre ayrıntılara geçebilirim.&quot; Bu kısa profesyonel girişin ardından, dostça hamlenin tarihçesine girdi ve hakikate uygun şekilde anlattı. Bay Boffin'de öfke, şaşkınlık ya da başka bir duyguya sebebiyet vermesi beklenebilirdi anlatılanların ama sadece önceki ifadesini tekrarlamakla yetindi, &quot;Anlıyorum, Venüs.&quot;</p>
<p>&quot;Bu anlattıklarım sizi şaşırtmıştır herhalde, beyefendi?&quot; dedi Bay Venüs kararsızlıkla duralayarak</p>
<p>Bay Boffin sadece önceki sükûnetiyle: &quot;Şaşırttı, Venüs,&quot; dedi.</p>
<p>Asıl şaşıran Venüs'tü. Ama bu böyle devam etmedi. Çünkü Wegg'in bulduğu belgeye ve birlikte Bay Boffin'i o şişeyi kazarken seyretmelerine geldiğinde, beyefendinin rengi değişti, hali tavrı değişti ve aşırı tedirgin bir hal aldı, (Venüs'ün hikâyesini bitirmesiyle de) açık kaygı, telaş ve kafa karışıklığı belirtileri göstermeye başladı.</p>
<p>&quot;Bakın, beyefendi,&quot; dedi Venüs son olarak, &quot;o şişede ne olduğunu en iyi siz bilirsiniz, neden kazdığınızı, neden alıp gittiğinizi de. Ben gördüğümden fazlasını bildiğimi iddia etmeyeceğim. Tek bildiğim şu: Mesleğimle gurur duyuyorum, (kalbimi ve neredeyse aynı ölçüde iskeletimi etkileyen korkunç bir sakıncaya rağmen) mesleğimle hayatımı kazanmak istiyorum. Başka kelimelerle ifade edersem, bu namussuzluktan tek bir kuruş bile kazanmak istemiyorum. Bu işe en başta girmiş olmamı telafi etmek için, sizi uyarmak için Wegg'in bulduğu belgeyi haber veriyorum. Bana sorarsanız Wegg ucuza susmaz, bunu gücünü anlar anlamaz sizin malınızı sahiplenmeye başlamasından anlıyorum. Onu her ne pahasına olursa olsun susturacak mısınız, buna siz karar vereceksiniz ve gerekli tedbirleri alacaksınız. Bana gelince, ben para talep etmiyorum. Doğruyu anlatmam icap ederse anlatının ama şu anda yaptığımdan fazlasını yapmak istemiyorum, bu kadarla kalsın istiyorum.&quot;</p>
<p>'Teşekkürler, Venüs!&quot; dedi Bay Boffin, elini içtenlikle sıkarak; &quot;teşekkürler, Venüs, teşekkürler!&quot; Sonra heyecanla küçük dükkânın içinde dolanmaya başladı. &quot;İyi ama Venüs,&quot; dedi neden sonra asabiyetle yerine oturarak, &quot;sen bu işten çıksan bile Wegg'i daha ucuza satın alamam. Yani yine paranın yarısını almak yerine - yarısıydı değil mi? Eşit mi paylaşacaktınız?&quot;</p>
<p>&quot;Yarısı demişti, efendim,&quot; diye cevapladı Venüs.</p>
<p>&quot;Şimdi hepsini alacak. Benim aynı miktar ödemem gerekecek, belki daha fazla. Çünkü bana vicdansız bir köpek, bir leş kargası olduğunu söyledin.&quot;</p>
<p>&quot;Öyle,&quot; dedi Venüs.</p>
<p>Bir müddet ateşe bakan Bay Boffin, &quot;Ne dersin Venüs,&quot; diye lafa girdi, &quot;Wegg satın alınana kadar bu işin içindeymiş gibi davransan, sonra da cebe indirmiş gibi yaptığın parayı bana vererek kafanı rahatlatsan, nasıl olur?&quot;</p>
<p>&quot;Olmaz, beyefendi,&quot; dedi Venüs son derece kararlı bir ifadeyle.</p>
<p>&quot;Telafi etmek için bile mi?''</p>
<p>&quot;Hayır, beyefendi, uzun uzadıya düşündükten sonra, insanın çerçeveden çıkmasının en iyi telafisinin çerçeveye geri girmek olduğu anlaşılıyor.&quot; &quot;Hıhı!&quot; dedi Bay Boffin düşünceli düşünceli. &quot;Çerçeve derken...&quot; &quot;Doğruyu kastediyorum,&quot; dedi Venüs kısaca.</p>
<p>&quot;Bana öyle geliyor ki,&quot; dedi Bay Boffin, ateşe bakıp incinmiş gibi homurdanarak, &quot;bir yerde bir doğru varsa benden yana. İhtiyar adamın parası üzerinde devletten çok daha fazla hakkım var. Devlet ona ne yapmış ki, kraliyet vergisi kesmek dışında? Halbuki kanınla ben onun için her şeyi yaptık.&quot;</p>
<p>Bay Boffin'in tamahını görmekten duyduğu kederle başını ellerinin üzerine koyan Bay Venüs, kederini iyice azdırmak için mırıldandı: &quot;Kendini böyle bir konumda görmek ya da başkaları tarafından bu konumda görülmek istemiyormuş haspa.&quot;</p>
<p>&quot;Ben ne yeyip ne içeceğim,&quot; diye sordu Bay Boffin acınacak bir tavırla, &quot;elimdeki azıcık parayla da birilerini satın alıp duracaksam? Peki bu işi nasıl ayarlayacağım? Parayı ne zaman hazırlayacağım? Teklifte ne zaman bulunacağım? Ne zaman gırtlağıma çökmeyi planladığını söylemedin.&quot;</p>
<p>Venüs, Bay Boffin'in gırtlağına çökme işinin, hangi şartlar ve düşüncelerle tepelerin temizlenmesine kadar ertelendiğini açıkladı. Bay Boffin dikkatle dinledi. &quot;Herhalde,&quot; dedi bir umut, &quot;bu kahrolası vasiyetin gerçek olduğuna ve tarihinin doğru olduğuna dair bir şüphe yoktur?&quot;</p>
<p>&quot;Yok,&quot; dedi Bay Venüs.</p>
<p>&quot;Şu anda nerede?&quot; diye sordu Bay Boffin inler gibi. &quot;Benim elimde, beyefendi.&quot;</p>
<p>&quot;Öyle mi?&quot; diye bağırdı büyük bir sevinçle. &quot;Üzerinde anlaşacağımız kabarık bir meblağ karşılığı onu ateşe atabilir misin, Venüs?&quot; &quot;Hayır atamam,&quot; dedi Bay Venüs. &quot;Peki bana veremez misin?&quot;</p>
<p>&quot;Aynı kapıya çıkar. Veremem, beyefendi,&quot; dedi Bay Venüs.</p>
<p>Altın Çöpçü sorularına devam edecek gibi duruyordu ki kapıya yaklaşan tahta bacağın sesi duyuldu. &quot;Şşş! Bu Wegg!&quot; dedi Venüs. &quot;Köşedeki küçük timsahın arkasına geçin Bay Boffin ve ona kendiniz not verin. O gidene kadar mum yakmam; sadece ateşin ışığında otururuz; Wegg timsahı çok gördü artık pek dikkatli bakmaz. Bacaklarınızı toplayın, Bay Boffin; şu anda kuyruğunun altında bir çift ayakkabı görüyorum. Başınızı ağzının iyice gerisine çekin, orada rahatça uzanabilirsiniz; ağzının arkasında bol bol yer var. Biraz tozlu ama yapısı size çok uygun. Rahat mısınız?&quot;</p>
<p>Bay Boffin tam fısıltıyla rahat olduğunu söylemişti ki Wegg topallayarak içeri girdi. &quot;Ortak,&quot; dedi şen bir havayla, &quot;nasılsın bakalım?&quot;</p>
<p>&quot;İdare eder,&quot; dedi Bay Venüs. &quot;Iç güveysinden hallice.&quot;</p>
<p>&quot;Öyle mi!&quot; dedi Wegg, &quot;kendini daha hızlı toparlayamadığın için üzülüyorum ortak ama ruhun bedenin için fazla büyük; ondan. Ee bizim sermaye nasıl, ortak? Sağlamda mı?&quot;</p>
<p>&quot;Görmek istiyor musun?&quot; diye sordu Venüs.</p>
<p>&quot;içinden geliyorsa, ortak,&quot; dedi Wegg ellerini ovuşturarak. &quot;Seninle birlikte görmek isterim. Şarkıda dediği gibi:</p>
<p>Senin gözlerinle görmek isterim</p>
<p>Ben kendi gözlerimle kadeh kaldırırım.&quot;</p>
<p>Arkasına dönüp bir anahtarı çeviren Bay Venüs, belgeyi her zamanki köşesinden tutarak dışarı çıkarttı. Az önce Bay Boffin'in kalktığı yerde oturan Bay Wegg de öteki köşesini tutup göz gezdirdi. &quot;Pek güzel,&quot; dedi belgeyi bırakmakta isteksiz, ağırdan alarak, &quot;pek güzel!&quot; Arkasını dönüp anahtarı tekrar çeviren ortağını hırsla seyretti.</p>
<p>&quot;Yeni bir şeyler var mı?&quot; diye sordu Venüs, tezgahın arkasındaki tabureye tekrar oturarak.</p>
<p>&quot;Evet, var,&quot; dedi Wegg; &quot;yeni bir şeyler var, o kurnaz tilki, o hırsız...&quot;</p>
<p>&quot;Bay Boffin'den mi bahsediyorsun?&quot; diye sordu Venüs, timsahın bir metrelik sırıtışına şöyle bir göz atarak.</p>
<p>&quot;Bay batasıca!&quot; diye bağırdı Wegg, içinden taşan öfkeye teslim olarak. &quot;Boffin. Çöpçü Boffin. O kurnaz düzenbaz, bu sabah avluya kendi adamını gönderdi, bizim mülkümüze burnunu sokmak için, Zifos diye bir delikanlı. 'Burası özel bir mülktür genç adam, burada ne işin var?' diye sorduğumda Boffin'in bana tercih ettiği öteki köpeğinin yazdığı bir belge çıkardı. 'İşbu belge Zifos'u yükleme ve nakliye işlerine nezaret etmekle yetkili kılmıştır.' Artık bu da biraz fazla değil mi Bay Venüs?&quot;</p>
<p>&quot;Unutma, daha mülkü üzerinde hak talep ettiğimizi bilmiyor,&quot; dedi Venüs.</p>
<p>&quot;O zaman kendisine çıtlatsak iyi olacak,&quot; dedi Wegg, &quot;şöyle korkularını harekete geçirecek kuvvetli bir şey söylemeli. Elini verdin mi kolunu istiyor. Bu sefer de aklına estiği gibi davranmasına izin verirsek sonra bizim malımıza neler yapmaz? Sana söyleyeyim Bay Venüs; bu Boffin'e boyun eğdirmezsem sinirden patlayacağım. Onu gördüğümde kendimi zor tutuyorum. Ne zaman elini cebine attığını görsem benim cebime atıyormuş gibi geliyor. Ne zaman paralarını şıngırdattığını duysam, benim paramı kullanıyormuş gibi geliyor. Etten kemikten ol da gel dayan. Hayır,&quot; dedi Bay Wegg, çileden çıkmış halde, &quot;hatta daha ileri gideceğim. Tahta bacak bile buna dayanmaz!&quot;</p>
<p>&quot;Ama Bay Wegg,&quot; dedi Venüs, &quot;tepeler temizlenene kadar bombayı patlatmamak senin fikrindi.&quot;</p>
<p>&quot;Ama malımızın etrafında dolaşmaya, burnunu işimize sokmaya başlarsa tehdit edilmesi ve buna hakkı olmadığının kendisine bildirilmesi ve kölemiz haline getirilmesi de benim fikrimdi. Değil mi Bay Venüs?&quot;</p>
<p>&quot;Kesinlikle öyle, Bay Wegg.&quot;</p>
</body>
</html>