<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p>&quot;Artık kirişi kırdı,&quot; diyor doktor ellerini yıkayıp hastaya artan bir hoşnutsuzlukla bakarak.</p>
<p>&quot;Ne düzgün adamlar gördük,&quot; diyor Tom Tootle üzüntüyle başını sallayarak, &quot;onun kadar şanslı değillerdi.&quot;</p>
<p>&quot;İnşallah bundan sonra hayatını daha iyi bir işe vakfeder,&quot; diyor Bob Glamour, &quot;sanmam ya.&quot;</p>
<p>&quot;Öncesi neydi ki sonrası ne olsun,&quot; diye ekliyor William Williams.</p>
<p>&quot;Onun yapacağı iş değil,&quot; diyor soyadsız Jonathan, dörtlüden ayrılmadan.</p>
<p>Kızı orada diye alçak sesle konuşuyorlar ama Pleasant hepsinin çekildiklerini, odanın öteki tarafında, babasından uzakta toplandıklarını görüyor. Onun için bu kadar çok şey yaptıktan sonra ölmesini istediklerinden şüphe etmek abartılı olur, ama bu kadar zahmeti daha iyi biri için çekmiş olmayı diledikleri aşikâr. Bu haberin bardaki Bayan Abbey'ye iletilmesi üzerine kendisi olay mahaline geliyor ve doktorla bir şeyler fısıldaşarak uzaktan bakıyor. Hayat kıvılcımı muallaktayken herkes üzerine titriyordu ama şimdi Bay Riderhood'un içinde parladıktan sonra, bu beyefendi yerine başka birinin içinde parlasa herkesin daha memnun olacağı anlaşılıyor.</p>
<p>&quot;Olsun,&quot; diyor Bayan Abbey, &quot;insanlık vazifenizi yaptınız, gelin de aşağıda şirketten bir şeyler için.&quot;</p>
<p>Hepsi kızı babasının başında bırakarak bu davete icabet ediyor. Onların yokluğunda Pleasant'ın yanına Bob Gliddery geliyor.</p>
<p>&quot;Suratı bir acayip görünüyor değil mi?&quot; diyor Bob hastayı inceledikten sonra.</p>
<p>Pleasant hafifçe başını sallıyor.</p>
<p>&quot;Uyandığında daha acayip görünecek, değil mi?&quot; diyor Bob. Pleasant öyle olmaz umarım, diyor. Neden ki?</p>
<p>&quot;Burada olduğunu anlayınca,&quot; diye açıklıyor Bob. &quot;Bayan Abbey ona buraya girmeyi yasaklamıştı, onu kovmuştu. Ama kader onu tekrar içeri soktu. Acayip değil mi?&quot;</p>
<p>&quot;Kendiliğinden gelmezdi,&quot; diyor zavallı Pleasant, biraz olsun gururunu korumaya çalışarak.</p>
<p>&quot;Hayır,&quot; diyor Bob ters ters. &quot;Gelse de içeri alınmazdı.&quot;</p>
<p>Kısa ömürlü yanılsama artık epey dağılmış halde. Kolunda yatan eski babasının değişmediğini gördüğü gibi, kendine geldiğinde herkesin ondan uzak duracağım da anlıyor Pleasant. &quot;Onu ayılır ayılmaz götüreyim,&quot; diye düşünüyor, &quot;en iyisi evde olması.&quot;</p>
<p>Birazdan hepsi geri dönüyor, bir an önce bilincini kazansın da ondan kurtulalım diye bekliyorlar. Üstüne giysin diye bir iki kıyafet bulunuyor, kendi giysileri sırılsıklam, üstünde de battaniyeden başka bir şey yok.</p>
<p>Ortama hâkim olan hoşnutsuzluk onu uykusunda bulup kendini hissettirmiş gibi gitgide huzursuzlanıyor hasta, nihayet gözlerini açıyor ve kızının yardımıyla yatakta doğruluyor.</p>
<p>&quot;Nasıl hissediyorsun Riderhood?&quot; diye soruyor doktor.</p>
<p>&quot;Pek matah sayılmaz,&quot; diye homurdanıyor. Hayata pek abus bir suratla dönmüş.</p>
<p>&quot;Vaaz vermek gibi olmasın ama,&quot; diyor doktor ciddi ciddi başını sallayarak, &quot;umarım bu şekilde kurtulmak seni olumlu yönde etkiler, Riderhood.&quot;</p>
<p>Hastanın memnuniyetsiz homurtusu anlaşılmıyor ama kızı, sözlerini tercüme edecek olsa, &quot;bırak papağanlığı&quot; dediğini söylerdi.</p>
<p>Bay Riderhood gömleğini istiyor; (kızının yardımıyla) kafasından geçiriyor, daha yeni dövüşten çıkmış gibi.</p>
<p>&quot;Buharlıydı di mi?&quot; diye soruyor kızına.</p>
<p>&quot;Evet, baba.&quot;</p>
<p>&quot;Dava açacağım, bedelini ödeyecek.&quot;</p>
<p>Sonra dövüşte ne cezalar aldığını görmek ister gibi iki üç kere durup ellerini, kollarını inceleyerek, sıkıntıyla düğmelerini ilikliyor. Diğer kıyafetlerini de talep edip ağır ağır giymeye başlıyor, sabık rakibine ve bütün seyircilere bela okur gibi. Burnunun kanadığını zannediyor olmalı ki birkaç kere elinin tersiyle siliyor ve elinin üzerine bakarak boksörler gibi neticeyi anlamaya çalışıyor, böylece bu uygunsuz benzerliği iyice arttırıyor.</p>
<p>Kıyafetlerini giydikten sonra, &quot;Kürk şapkam nerde?&quot; diye soruyor aksi bir sesle.</p>
<p>&quot;Nehirde ,&quot; diyor birisi.</p>
<p>&quot;Onu oradan alacak bir insan evladı yok muydu? Vardır ama olmaz mı, alıp sonra da savuşmuştur. Sizden de bu beklenir zaten!&quot;</p>
<p>Bu sözleri sarfeden Bay Riderhood kızının elinden, pek nalet bir havayla kendisine ödünç verilen şapkayı alıyor ve homurdanarak kafasına geçiriyor. Sonra titreyen bacakları üzerinde doğrulup ağırlığını kızına veriyor ve onu da kalaylıyor, &quot;Sen düzgün duramaz mısın? Ne! Bir de yere yuvarlan bari!&quot; Sonra da ölümle dövüştüğü ringden ayrılıyor.</p>
<p>&nbsp;</p>
</body>
</html>