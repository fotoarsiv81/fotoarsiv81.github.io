<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>16. Bölüm -Altın Saçlı Kız ve Üç Ayıcık</title>
</head>
<body>
<h1><a id="a178"></a>16. Bölüm -Altın Saçlı Kız ve Üç Ayıcık</h1>
<p>Bella kasvetli sokaklarında ilerlerken şehir pek ümit vaad edermiş gibi görünmüyordu. Para değirmenlerinin çoğu yelkenlerini indirmekte, öğütmeye paydos etmekteydi. Değirmen sahipleri çoktan gitmişti, ustalar da birer ikişer ayrılmaya başlamıştı. İş muhitlerinin olduğu sokaklarda ve avlularda bir takatsizlik vardı; hatta kaldırımlar bile milyonlarca ayak tarafından çiğnenmekten serseme dönmüş, bitkin düşmüştü. Böylesi hareketli bir yerde gün boyu yaşanan keşmekeşin sindirilmesi için uzun gece saatlerine ihtiyaç vardı. Dönmeleri ve öğütmeleri henüz kesilmiş para değirmenlerinin gailesi halen havada asılı gibiydi; sessizlikse, gücünü toplamaya çalışan bir canavarın istirahatinden ziyade yorgunluktan bitmiş bir canavarın baygınlığını andırıyordu.</p>
<p>Koca bankaya bakan Bella, parlak bakır bir kürekle paralar içinde bir saatlik bahçecilik faaliyetinin ne hoş olacağını düşünse de pek tamahkar bir ruh halinde değildi. Bu açıdan hayli olgunlaşmış olarak, parlak gözlerinin önünde dans eden, içine altın karışmamış yarım yamalak imgelerle, Mincing Sokağı'nın ilaç kokulu yerlerine geldiğinde, kendini bir eczanedeki çekmecelerden birini açmış gibi hissetti.</p>
<p>Chicksey, Veneering ve Stobbles muhasebe bürosunu Bella'ya, müessesenin temizlik işlerine aşina orta yaşlı bir hanım tarif etti; kendisi ağzını silerek bir meyhanenin kapısından çıkmaktaydı ve dudaklarının nemini, fizik bilimi tarafından da kabul görmüş olan, saati öğrenmek için içeri bir göz atma ilkesiyle açıkladı. Muhasebe bürosu, karanlık bir kapıdan girilen, gözlerine perde inmiş bir giriş katıydı. Bella oraya yaklaşırken içeri girip R. Wilfer'ı sormasının Şehirde bir emsali olup olmadığını düşünüyordu ki hafif bir şeyler atıştırmak için açık pencerelerden birinin önüne geçmiş R. Wilfer'ı gördü.</p>
<p>Biraz daha yaklaşan Bella, atıştırılan şeyin küçük bir köy ekmeği ve bir penilik süt olduğunu gördü. Kendisinin bu keşfiyle aynı anda babası da onu keşfetti ve Mincing Sokağı'nı, &quot;Gözlerime inanamıyorum!&quot; nidasıyla çınlattı.</p>
<p>Sonra bir kerubi gibi uçarak şapkasız mapkasız dışarı çıktı ve kızına sarılıp onu içeri aldı. &quot;Mesai saati bitti, tek başınayım, canım,&quot; diye açıkladı, &quot;sessiz sakin çay saati yapıyorum kendime - herkes gittiğinde ara sıra yapıyorum böyle.&quot;</p>
<p>Babası bir mahkummuş, burası da onun hücresiymiş gibi etrafına bakan Bella, iyice doyana kadar babasını kucaklayıp nefessiz bıraktı.</p>
<p>&quot;Hayatta bu kadar şaşırmadım, canım!&quot; dedi babası. &quot;Gözlerime inanamıyorum. Gözlerimin yalan söylediğini düşünesim var! Senin tek başına buraya gelmen! Neden uşağı göndermedin canım?&quot;</p>
<p>&quot;Yanımda uşak filan yok, baba.&quot;</p>
<p>&quot;Öyle mi! Peki o şık arabaya da mı binmedin?&quot;</p>
<p>&quot;Hayır, baba.&quot;</p>
<p>&quot;Yürüyerek gelecek değilsin ya canım?&quot; &quot;Evet, yürüdüm, baba.&quot;</p>
<p>Babası öyle hayrete düşmüş görünüyordu ki Bella haberi hemen vermek istemedi.</p>
<p>&quot;Bunun sonucunda da baba, senin güzel hamının biraz içi bayıldı, çayını seninle paylaşmak istiyor.&quot;</p>
<p>Köy ekmeği ve bir penilik süt, pencere önündeki sedire, bir kâğıt parçasının üzerine konmuştu. Kerubi çakısı, ucuna takılı ilk lokmayla, onların yanında, aceleyle bırakıldığı yerde duruyordu. Bella lokmayı alıp ağzına attı. &quot;Evladım,&quot; dedi babası, &quot;böyle basit bir yiyeceğe mi kaldın! En azından sana da ekmekle süt alayım. Bir dakika bekle canım. Mandıra hemen şu köşede.&quot;</p>
<p>Bella'nın itirazlarını dinlemeden hemen dışarı koştu ve yeni erzakla geri döndü. &quot;Evladım,&quot; dedi onun önüne başka bir kâğıt yayarak, &quot;böyle harika...! &quot; kızına bakıp sustu.</p>
<p>&quot;Ne oldu baba?&quot;</p>
<p>&quot;Böyle harika bir hanımın,&quot; diye devam etti ağır ağır, &quot;böyle mütevazı şeylerle yetinmesi! Üzerindeki elbise yeni mi canım?&quot; &quot;Hayır baba, eski elbisem. Hatırlamıyor musun?&quot; &quot;Bilmem, hatırlıyorum sanki.&quot; &quot;Hatırlaman lazım, baba, çünkü sen almıştın.&quot;</p>
<p>&quot;Evet, bana da öyle gelmişti, canım!&quot; dedi kerubi, zekâsını canlandırmak ister gibi silkinerek</p>
<p>&quot;Kendi zevkini beğenmeyecek kadar ayran gönüllü mü oldun yoksa baba?&quot;</p>
<p>&quot;Öyle değil de, canım,&quot; dedi babası, boğazına yapışan lokmayı zorlukla yutarak, &quot;içinde bulunduğun durum için yeterince gösterişli değil.&quot;</p>
<p>&quot;Demek böyle,&quot; dedi Bella, karşısında oturmaktansa tatlılıkla yanına sokularak, &quot;burada çay saati yapıp tek başına kafa dinliyorsun, baba. Kolumu şöyle omzuna atsam sana engel olur muyum?&quot;</p>
<p>&quot;Evet canım ve hayır canım. Birinci sorunu cevabı evet, ikincinin elbette hayır. Çay saatine gelince canım, bazen gün boyu uğraşılan işler insanı biraz yoruyor, onlarla annenin arasına hiçbir şey girmediğinde, ne yalan söyleyeyim, annen de insanı biraz yoruyor.&quot;</p>
<p>&quot;Biliyorum, baba.&quot;</p>
<p>&quot;Evet, canım. Ben de bazen burada pencerenin önüne küçük bir çay sofrası kuruyorum, sakin sakin sokağı seyrediyorum (insanı rahatlatıyor) böylece araya bir şey sokmuş oluyorum, işle, evdeki ...&quot; &quot;Saadet arasına,&quot; dedi Bella hüzünle.</p>
<p>&quot;Evdeki saadet arasına,&quot; diye tekrarladı babası, bu sözü kabul etmekten memnun.</p>
<p>Bella onu öptü. &quot;Evde olmadığın zamanlarda bütün ömrün bu karanlık, kasvetli mapushanede mi geçiyor baba?&quot;</p>
<p>&quot;Evde ya da yolda olmadığımda. Evet. Köşedeki şu küçük masayı görüyor musun?&quot;</p>
<p>&quot;Şu karanlık köşe mi, pencereye ve şömineye en uzak köşe? Şu en eski masa mı?&quot;</p>
<p>&quot;Sana öyle mi göründü, canım?&quot; dedi babası, başını yana eğip bir ressam havasıyla masayı inceleyerek. &quot;O benim masam. Rumba'nın Tüneği diyorlar.&quot;</p>
<p>&quot;Kimin tüneği?&quot; diye sordu Bella hışımla.</p>
<p>&quot;Rumba'nın. Biraz yüksekte durduğu için, iki basamakla çıkıldığı için tünek diyorlar. Bana da Rumba diyorlar.&quot; &quot;Ne cüret!&quot; diye bağırdı Bella.</p>
<p>&quot;Şakacı arkadaşlar, Bella'cığım, şakacı. Benden daha genç çoğu, şakacılar. Hem ne fark eder? Somurtuk ya da Abus gibi hoşuma gitmeyecek yüzlerce sevimsiz şey söyleyebilirlerdi. Rumba! Rumba neden olmasın?&quot;</p>
<p>Bebekliğinden beri yaptığı bütün kaprislerde, düşündüğü, sevdiği, takdir ettiği bu mülayim tabiatlı adama büyük bir hayal kırıklığı yaşatmak Bella'ya bu zorlu günün en zor işi gibi göründü. &quot;En baştan söylesem,&quot; diye düşündü, &quot;daha iyi olurdu; hemen şimdi söylesem daha iyi olur, hazır hafif de olsa kafası bir şeye takılmışken; tekrar mutlu olursa daha beter üzülecek.&quot;</p>
<p>Tatlı mı tatlı bir yüz ifadesiyle yine ekmeğiyle sütüne dönmüştü. Bella kolunu ona iyice dolamış, çocukluğundan beri alışkanlık haline getirdiği karşı konmaz isteğe uyarak saçlarıyla oynamaya başlamıştı, tam: &quot;Babacığım, canını sıkma ama sana sevimsiz bir şey anlatacağım!&quot; demek üzereydi ki babası tuhaf bir hale bürünerek onu durdurdu.</p>
<p>&quot;Gözlerime inanamıyorum!&quot; diye bağırdı, Mincing Sokağı'nı yine çınlatarak &quot;Bu çok acayip.&quot;</p>
<p>&quot;Acayip olan ne, baba?&quot;</p>
<p>&quot;Şimdi de Bay Rokesmith geliyor!&quot;</p>
<p>&quot;Hayır baba, olamaz!&quot; diye bağırdı Bella telaşlanarak &quot;O değildir.&quot; &quot;Kızım o! Bak!&quot;</p>
<p>Bay Rokesmith sadece pencerenin önünden geçmekle kalmadı, muhasebe bürosunun içine de girdi. Sadece muhasebe bürosuna girmekle kalmadı, kendini orada Bella ve babasıyla başbaşa bulunca, hemen Bella'ya koşup onu kollarına aldı ve coşkuyla: &quot;Canım, bir tanem; yürekli, cömert, kendini düşünmeyen, cesur, asil yavrum!&quot; Bununla da kalmadı (ki epey kuvvetli bir şaşırtma dozu vardı) Bella başını bir an yere eğdikten sonra kaldırıp onun göğsüne dayadı, başı için kendine burayı seçmiş, ebediyen burada kalacakmış gibi!</p>
<p>&quot;Babana geleceğini biliyordum, seni takip ettim,&quot; dedi Rokesmith. &quot;Aşkım, hayatım! Benim misin?&quot;</p>
<p>Bella cevaben, &quot;Evet, beni almaya değer buluyorsan seninim'&quot; dedi. Sonra da onun kollarında küçülüp küçülüp adeta hiç oldu, kısmen Rokesmith ona kuvvetle sarıldığı için kısmen de kendini tümüyle bu sarılışa bıraktığı için.</p>
<p>Bu hayret verici manzara karşısında, Bella deminki gibi karıştırmasa da saçları aynı şekilde dikilecek olan kerubi, sendeleyerek az önce kalktığı sedire geri oturdu ve ardına kadar açılmış gözlerle çifte bakmaya başladı.</p>
<p>&quot;Ama babamı düşünmemiz lazım,&quot; dedi Bella, &quot;babama daha anlatmadım; önce onunla konuşalım.&quot; Bunun üzerine bu işi yapmak için ona döndüler.</p>
<p>&quot;Önce bir ricam olacak, canım,&quot; dedi kerubi zayıf bir sesle, &quot;yüzüme şu sütten biraz serpiver, sanki içim geçiyor gibi oldu.&quot;</p>
<p>Gerçekten de mülayim adamcağızın eli ayağı kesilmişti ve dizlerinden yukarısı uyuşmaya başlamıştı. Bella ona süt yerine öpücükler serpti, sütü de biraz içirdi; onun şefkatli bakımıyla babası yavaş yavaş kendini topladı.</p>
<p>&quot;Şimdi sana alıştıra alıştıra anlatacağız, babacığım,&quot; dedi Bella.</p>
<p>&quot;Canım,&quot; dedi kerubi ikisine birden bakarak, &quot;baştan o kadar ani söylediniz ki artık alıştırmasanız da olur.&quot;</p>
<p>&quot;Bay Wilfer,&quot; dedi John Rokesmith heyecan ve sevinçle, &quot;tek kuruş servetim, hatta işim bile olmadığı halde Bella benimle evlenmeyi kabul etti; bizi bekleyen hayatta ona temin edebileceklerim dışında hiçbir şeyim yok. Bella beni kabul etti!&quot;</p>
<p>&quot;Evet, o kadarını ben de anlamıştım, beyefendiciğim,&quot; dedi kerubi cılız bir sesle, &quot;Bella'nın sizinle evlenmeyi kabul ettiğini, bir iki dakika önce gördüklerimden iyi kötü çıkardım.&quot;</p>
<p>&quot;Bilemezsin baba,&quot; dedi Bella, &quot;ona ne kötü davrandım!&quot;</p>
<p>&quot;Bilemezsiniz efendim,&quot; dedi Rokesmith, &quot;onda nasıl bir yürek var!&quot;</p>
<p>&quot;Bilemezsin baba,&quot; dedi Bella, &quot;nasıl korkunç bir mahlûka dönüşüyordum ki beni kendimden kurtardı!&quot;</p>
<p>&quot;Bilemezsiniz efendim,&quot; dedi Rokesmith, &quot;benim için ne büyük bir fedakarlık yaptı!&quot;</p>
<p>&quot;Bella'cığım,&quot; dedi kerubi, halen acıklı bir korku vardı üzerinde, &quot;sevgili John Rokesmith, sana böyle hitap etmeme izin verirsen...&quot;</p>
<p>&quot;Evet baba, öyle hitap et!&quot; dedi Bella ısrarla. &quot;Ben izin veriyorum, benim isteğim de onun kanunudur. Değil mi - sevgili John Rokesmith?&quot;</p>
<p>Bella ona ilk kez adıyla hitap ederken üzerinde öyle cazip bir mahcubiyet vardı, buna öyle cazip bir sevgi, güven ve gurur karışıyordu ki John Rokesmith'in yaptığını yapması gayet anlaşılırdı. Zira yine onu daha önceki gibi ortadan kaybetti.</p>
<p>&quot;Canlarım,&quot; dedi kerubi, &quot;biriniz bir tarafıma, biriniz öbür tarafıma otursanız, biraz daha mesafe kaydedebiliriz, her şeyi biraz daha açıklığa kavuşturabiliriz. John Rokesmith biraz önce işi olmadığını söyledi.&quot;</p>
<p>&quot;Yok,&quot; dedi Rokesmith.</p>
<p>&quot;Hayır, baba, yok,&quot; dedi Bella.</p>
<p>&quot;Bundan şu sonuca mı varmalıyım,&quot; diye devam etti kerubi, &quot;Bay Boffin'in yanından ayrıldı mı?&quot; &quot;Evet, baba. Ben de... &quot;</p>
<p>&quot;Dur biraz, canım. Yavaş yavaş ilerleyelim. Peki Bay Boffin ona iyi davranmıyor muydu?&quot;</p>
<p>&quot;Ona utanç verici bir biçimde davranıyordu, babacığım!&quot; diye bağırdı Bella yüzü al al.</p>
<p>&quot;Bu durumu,&quot; diye devam etti kerubi, eliyle onu sabra davet ederek, &quot;uzaktan akrabam olan paragöz genç bir şahıs onaylamadı. Doğru mu gidiyorum?&quot;</p>
<p>&quot;Onaylayamazdı, canım babacığım,&quot; dedi Bella gözlerinde yaşlarla gülüp, neşeyle onu öperek.</p>
<p>&quot;Bunun üzerine,&quot; diye devam etti kerubi, &quot;daha önce zenginliğin Bay Boffin'i bozduğunu gözlemlemiş ve bana anlatmış bulunan, uzaktan akrabam, söz konusu genç paragöz şahıs, neyin doğru neyin yanlış olduğu hissini satmamaya karar verdi, neyin gerçek neyin sahte olduğu, neyin adil neyin adaletsiz olduğu hissini satın almaya hayatta kimsenin parasının yetmeyeceğine karar verdi öyle mi? Doğru mu gidiyorum?&quot;</p>
<p>Yine gözlerinde yaşlarla gülen Bella neşeyle onu öptü.</p>
<p>&quot;Bu yüzden de - bu yüzden de,&quot; diye devam etti kerubi ışıl ışıl bir sesle, Bella'nın eli yeleğinden boynuna doğru çıkmaktayken, &quot;uzaktan akrabam olan bu genç paragöz şahıs kendisine verilen bedeli reddetti, onun bir parçası olan gösterişli, moda kıyafetleri çıkarttı, ona son aldığım nispeten fakir kıyafeti giydi, doğru olanı yaptığında onu destekleyeceğime güvenerek dosdoğru bana geldi. Doğru bildim mi?&quot;</p>
<p>Bella'nın eli ve yüzü boynundaydı artık.</p>
<p>&quot;Uzaktan akrabam olan genç paragöz şahıs,&quot; dedi tatlı babası, &quot;çok iyi etmiş! Uzaktan akrabam olan genç paragöz şahıs bana boşuna güvenmemiş! Uzaktan akrabam olan genç paragöz şahıs bana Çin ipekleriyle, Kaşmir şallarla, Golconda elmaslarıyla gelse onu bu kıyafetle ettiğim kadar takdir etmezdim. Bu genç şahsı çok seviyorum. Bu genç şahsın kalbindeki adama, bütün kalbimle, 'Aranızdaki bu nişanı kutluyorum; senin uğruna ve hakikat uğruna kabul ettiği bu yoksullukla birlikte sana büyük talih getirir inşallah!' diyorum.&quot;</p>
<p>John Rokesmith'e elini uzatırken, ufak tefek, sağlam adamın sesi titredi ve yüzünü kızının üzerine eğerek bir müddet sessiz kaldı. Ama fazla uzun değil. Hemen başını kaldırıp, şen bir sesle konuştu:</p>
<p>&quot;Evladım, sen John Rokesmith'i bir iki dakika oyalayabilirsen, bir koşu mandıraya gidip ona da köy ekmeğiyle süt getireyim de çay saatini hep birlikte yapalım.&quot;</p>
<p>Ormandaki evlerinde üç ayının yediği yemek gibi olduğunu söyledi Bella neşeyle ama tek bir farkı vardı, &quot;Birisi sütümü içmiş!&quot; diye gürleyen kimse yoktu. Enfes bir ziyafetti bu; Bella'nın, John Rokesmith'in, hatta R. Wilfer'ın şimdiye kadar yediği en leziz yemekti. Ortamın tuhaflığı, sevimsizliği, Chicksey, Veneering ve Stobbles'ın sıkıcı bir canavarın gözleri gibi bir köşeden onlara bakan iki pirinç tokmağı da yemeği daha keyifli bir hale getirmişti.</p>
<p>&quot;Şu işe bak,&quot; dedi kerubi, kelimelere dökülemeyecek bir keyifle ofise bakarak, &quot;burada duygusal bir şeylerin meydana gelebileceği dünyada aklıma gelmezdi. Bella'cığımı, müstakbel kocasının kollarında burada göreceğim dünyada aklıma gelmezdi!&quot;</p>
<p>Ekmeklerle sütün ortadan kaybolması üzerinden epey zaman geçmiş, gece belirtileri Mincing Sokağı'na süzülmeye başlamıştı ki kerubi yavaş yavaş tedirgin bir hal aldı ve boğazını temizleyerek Bella'ya sordu:</p>
<p>&quot;Anneni düşündüm mü hiç canım?&quot;</p>
<p>&quot;Evet, baba.&quot;</p>
<p>&quot;Mesela kardeşin Lavvy'yi düşündün mü?&quot;</p>
<p>&quot;Evet, baba. Evde fazla ayrıntıya girmesek iyi olur bence. Bay Boffin'le aramızda anlaşmazlık çıktığını ve ebediyen yanlarından ayrıldığımı söylesek yeter bence.&quot;</p>
<p>john Rokesmith anneni tanıdığı için, canım,&quot; dedi babası hafif bir tereddütten sonra, &quot;anneni belki biraz usandırıcı bulabileceğini söylemekten imtina etmeyeceğim.&quot;</p>
<p>&quot;Biraz mı? Ah benim sabırlı babam,&quot; dedi Bella nağmeli bir gülüşle, sesindeki sevgi onu daha da nağmeli yapıyordu.</p>
<p>&quot;Pekala! Aramızda sır olarak, usandırıcı diyelim; pek ayrıntıya girmeyelim,&quot; diye itirafta bulundu kerubi. &quot;Kardeşinin asabiliği de usandırıcı.&quot;</p>
<p>&quot;Umrumda değil, baba.&quot;</p>
<p>&quot;Ayrıca kendini şeye de hazırlamalısın, kıymetlim,&quot; dedi babası çok tatlı bir sesle, &quot;ev çok fakir, çok kıt kanaat görünecek sana, Bay Boffin'in evinden sonra, çok da rahatsız.&quot;</p>
<p>&quot;Umrumda değil, baba. Bundan çok daha zorlu şeylere de katlanabilirim -john için.&quot;</p>
<p>Son kelimeler çok alçak sesle, kızara bozara söylense de John bunları duymuş; duyduğunu da, o gizemli kaybolma numaralarından birinde Bella'ya yine yardımcı olarak göstermişti.</p>
<p>&quot;Pekala!&quot; dedi kerubi neşeyle, en ufak bir kınamada bulunmadan, &quot;sen - sen çekildiğin yerden geri dönüp de tekrar yüzeye çıktığında, artık kapıyı kilitleyip çıksak iyi olacak.&quot;</p>
<p>Chicksey, Veneering ve Stobbles'ın kapısına kilit vuran çoğu insan memnuniyet duysa da, bu üç kişiden daha bahtiyar olanı varsa gerçekten mutluluğun zirvesine çıkmış olmalı. Ama çıkmadan önce Bella, Rum-ba'nın tüneğine çıktı ve &quot;Bütün gün burada ne yaptığını bana göstersene, babacığım. Böyle mi yazıyorsun?&quot; diye sordu, hiç işle alakası olmayan bir hareketle yuvarlak yanağını, tombul sol kolunun üzerine koyup kalemi saçlarının dalgaları arasında kaybederek. Gerçi John Rokesmith bundan hoşlanmışa benziyordu.</p>
<p>Böylece üç ayı, kırıntıları süpürüp ziyafetlerinin bütün izlerini ortadan kaldırarak Mincing Sokağı'na çıktılar, oradan da Holloway'e yürüdüler; üçüncü ayı, öbür iki ayının mesafenin iki katı olmasını istediklerinden emindi. Gerçekten de o mütevazı şahıs kendini onların yoldan aldığı keyif önünde öyle büyük engel görüyordu ki özür dilercesine: &quot;Ben yolun karşı tarafından önden gitsem, sizinle alakam yokmuş gibi davransan daha iyi olacak,&quot; dedi. Dediğini de yaptı, güllerin yokluğunda yola gülümsemeler dökerek.</p>
<p>Wilfer şatosunu görüp durduklarında saat neredeyse onu bulmuştu; sakin ve ıssız bir yerde durduklarından, Bella bütün gece sürecekmiş gibi görünen bir dizi kaybolma numarasına başladı.</p>
<p>&quot;Düşünüyorum da John,&quot; dedi kerubi nihayet, &quot;uzak akrabam olan genç şahıstan vazgeçebilirsen, kendisini içeri götürebilirim.&quot;</p>
<p>&quot;Vazgeçemem,&quot; dedi John, &quot;ama onu size ödünç vermek zorundayım. Sevgilim!&quot; Bu büyülü kelime Bella'nın bir anda yine kaybolmasına sebebiyet verdi.</p>
<p>&quot;Babişko,&quot; dedi Bella, tekrar görünür olduğunda, &quot;elimi tut, son sürat eve koşalım, bu işi atlatalım. Şimdi, baba! Bir!&quot;</p>
<p>&quot;Canım,&quot; dedi kerubi, üzerinde bir korkaklıkla, &quot;diyecektim ki annen...&quot;</p>
<p>&quot;Zaman kazanmak için oyalanmak yok, bayım,&quot; diye bağırdı Bella, sağ ayağını öne atarak. &quot;Bunu görüyor musunuz bayım? Başlangıç noktası burası; başlangıç noktasına gelin, bayım, hemen. Bir! İki! Üç, koş, baba!&quot; Ke-rubiyi de peşinden sürükleyerek öne atıldı ve kapıya gelip de zili çalana kadar ne kendi durdu ne onu durdurdu. &quot;Şimdi baba,&quot; dedi Bella, onu bir testi gibi iki kulağından tutup yüzünü, pembe dudaklarına çekerek, &quot;arbede başlıyor!&quot;</p>
<p>Bayan Lavvy, yanında o dikkatli şövalye ve aile dostu, Bay George Sampson'la birlikte kapıyı açmaya geldi. &quot;İnanamıyorum, Bella!&quot; diye bağırdı Bayan Lavvy, bir adım geri kaçarak. Sonra içeri seslendi, &quot;Anne! Bel-la gelmiş!&quot;</p>
<p>Bu bağırış, daha eve girmeye fırsat bulamadan, Bayan Wilfer'ın dışarı uğramasına sebep oldu. Onları kapıda, hayaletlere yaraşır bir kasvet ve tekmil merasimle karşıladı.</p>
<p>&quot;Hoşgeldin çocuğum, gerçi beklemiyorduk ama,&quot; dedi, yanağını, misafirlerin isimlerini yazması beklenen soğuk bir taş tahta gibi uzatarak. &quot;Sen de hoşgeldin RW, gerçi geciktin ama. Bayan Boffin'in uşağı beni duyabiliyor mu?&quot; Bu soruyu, söz konusu hizmetkardan cevap bekleyen derin tınılı bir sesle sormuştu.</p>
<p>&quot;Beni bekleyen yok, anne,&quot; dedi Bella.</p>
<p>&quot;Bekleyen yok mu?&quot; diye tekrarladı Bayan Wilfer azametli bir aksanla. &quot;Hayır, anne.&quot;</p>
<p>Bayan Wilfer'ın omuzlarını ve eldivenlerini &quot;Muamma!&quot; der gibilerinden vakur bir silkinme sardı, sonra heyetin başını çekerek ailenin oturma odasına intikal ettiğinde şöyle buyurdu:</p>
<p>&quot;Şayet, RW,&quot; huşunetle kendisine dönülen beyefendi yerinde sıçramıştı, &quot;eve gelirken fakir akşam yemeğimize bir katkıda bulunmak gibi bir tedbir almadıysan, Bella'ya pek lezzetsiz gelecek. Soğuk koyun boynu ve marul, Bay Boffin'in sofrasının lüksleriyle rekabet edemez.&quot;</p>
<p>&quot;Rica ederim böyle konuşma, anne,&quot; dedi Bella; &quot;Bay Boffin'in sofrası umrumda değil.&quot;</p>
<p>O sırada dikkatle Bella'nın bonesini süzmekte olan Bayan Lavinia, &quot;Bella bu ne!&quot; diye araya girdi. &quot;Evet, Lavvy farkındayım.&quot;</p>
<p>Eleavucasığmaz kız gözlerini Bella'nın elbisesine indirip, daha iyi görmek için eğilerek tekrar bağırdı &quot;Bella bu ne!&quot;</p>
<p>&quot;Evet Lavvy, üzerimde ne olduğunu biliyorum. Lafımı kesmeseydin anneme tam onu anlatacaktım. Bay Boffin'in evini ebediyen terk ettim anne, eve döndüm.&quot;</p>
<p>Bayan Wilfer tek kelime etmedi ama feci bir sessizlikle bir iki dakika kızına baktıktan sonra, geri geri makamına çekilerek oturdu, Rus pazarında satılan donmuş şeyler gibi.</p>
<p>&quot;Kısacası anne,&quot; dedi Bella, beğenilmeyen boneyi kafasından çıkarıp saçlarını savurarak, &quot;Bay Boffin'in, ev ahalisinden birine karşı davranışları yüzünden onunla ciddi bir anlaşmazlık yaşadık, nihai bir anlaşmazlıktı bu ve benim için o sayfa kapandı.&quot;</p>
<p>&quot;Söylemeden edemeyeceğim, canım,&quot; diye ekledi RW uysal bir tavırla, &quot;Bella gerçekten de çok cesur davranmış, hem de gösterdiği tepkide çok haklı. Bu yüzden de umarım, büyük bir hayal kırıklığına uğramazsın, canım.&quot;</p>
<p>&quot;George!&quot; dedi Bayan Lavvy, annesininkini örnek alan, adeta öte dünyadan gelmiş gibi bir sesle, &quot;George Sampson, konuş! Boffinler için sana ne demiştim?&quot;</p>
<p>Derme çatma teknesinin, yalçın kayalıklar arasında ilerlediğinin farkında olan Bay Sampson, kendisine söylenen şeylerden yanlış birine gönderme yaparım korkusuyla belli bir şeyden bahsetmemenin en emniyetli yol olduğuna karar verdi. Takdire şayan bir denizcilik sergileyerek, &quot;Evet, gerçekten de,&quot; mırıltısıyla teknesini derin sulara çıkardı.</p>
<p>&quot;Evet! George Sampson'a demiştim, kendisi de söyledi,&quot; dedi Bayan Lavvy, &quot;o iğrenç Boffinler'in Bella'dan sıkılır sıkılmaz kavga etmenin bir yolunu bulacaklarını söylemiştim. Buldular mı bulmadılar mı? Haklı mıymışım değil miymişim? Şimdi Boffinciklerin için ne diyeceksin bakalım Bella?&quot;</p>
<p>&quot;Lavvy, anne,&quot; dedi Bella, &quot;Bay ve Bayan Boffin için önceden ne diyorsam şimdi de onu söylüyorum; hep de onu söyleyeceğim. Ama bu gece beni kimse kavga etmeye zorlayamaz. Umarım beni gördüğüne üzülmemişsindir, anne,&quot; dedi annesini öperek, &quot;umarım beni gördüğüne üzülmemişsindir, Lavvy,&quot; dedi onu da öperek; &quot;annemin sözünü ettiği marul masada durduğuna göre iyisi mi ben salatayı yapayım.&quot;</p>
<p>Bella neşeyle salata yapmaya koyulduğunda Bayan Wilfer'ın etkileyici çehresi de haşin gözleriyle onu takip etmeye başladı; eskiden han tabelalarında çok kullanılan Serazen kafası figürlerini andırıyordu böyle ve kızı salataya sirke koymayı unutsa pek isabetli olacağı izlenimi veriyordu. Ama azametli ananın dudaklarından tek kelime çıkmamıştı. Orada bulunanları hizaya sokmaya yönelik her türlü belagat çağlayanından daha fazla korkutuyordu bu durum kocasını (belki kendisi de bunun farkındaydı).</p>
<p>&quot;Anneciğim,&quot; dedi Bella bir süre sonra, &quot;salata hazır, yemek de epey gecikti.&quot;</p>
<p>Bayan Wilfer ayağa kalktı ama sessizliğini muhafaza etti. &quot;George!&quot; dedi Bayan Lavinia, ikaz sesiyle, &quot;annemin sandalyesi!&quot; Bay Sampson, uçarcasına muhteşem hanımefendinin arkasına koşup, elinde sandalyeyle yakından takibe başladı. Masaya geldiklerinde kazık gibi yerine oturdu ama öncesinde Bay Sampson'a öyle aksi bir bakış fırlattı ki genç beyefendi neye uğradığını şaşırarak yerine çekilmek durumunda kaldı.</p>
<p>Böylesi azametli bir zata hitap etme cüretini kendinde bulamayan kerubi, ona yemeği üçüncü şahıslar üzerinden takdim etme yolunu seçti, &quot;Annene et ver, Bellacığım,&quot; ya da &quot;Annenin tabağına salata koyarsan eminim yiyecektir, Lavvy,&quot; şeklinde. Bayan Wilfer bu gıdaları kabul ederken, aklı durmuş, taşlaşmış gibi bir hali vardı; gerçi bu halde bile tabağındakileri yemekten geri durmadı, sadece zaman zaman çatalıyla bıçağını bırakıyor, adeta kendi kendine, &quot;Ben ne yapıyorum böyle?&quot; diye soruyor ve öfkeyle malumat sorar gibi gözlerini masadakilerden birine dikiyordu. Bu bakışların öyle mıknatıslı bir etkisi vardı ki bakılan kişi farkında değilmiş gibi davranamıyordu; onları bir seyreden olsa, Bayan Wilfer'ı hiç görmese bile, haşin nazarlarının, baktığı kişinin yüzündeki yansımalarından o anda kime gözlerini diktiğini hemen anlardı.</p>
<p>Bayan Lavinia, bu özel gecede Bay Sampson'a karşı son derece sokulgan davranıyordu, bir ara fırsattan istifade, ablasına bunun sebebini anlattı.</p>
<p>&quot;Seni böyle basit bir şeyle meşgul etmek istemedim, Bella, ailenden öyle farklı bir dünyada yaşıyordun ki bu konuyla ilgilenmen beklenemezdi,&quot; dedi Lavinia çenesini kaldırarak, &quot;ama George Sampson bana evlenme teklif etti.&quot;</p>
<p>Bella bunu duyduğuna sevinmişti. Bay Sampson kıpkırmızı kesildi ve kolunu Bayan Lavinia'nın beline dolamasının beklendiğini hissetti; ama genç hamının kemerindeki büyük bir iğneye parmağını feda edince, aniden bağırarak Bayan Wilfer'ın şimşekli bakışlarını üzerine çekti.</p>
<p>&quot;George'un durumu çok iyi,&quot; dedi Bayan Lavinia -ki o anda pek de öyle görünmüyordu- &quot;bence nikahın artık eli kulağında. Bunu sana daha önce söylemedim çünkü, Boffinler'inle...&quot; lafın burasında Bayan Lavinia kendini şöyle bir kontrol edip daha yumuşak bir tavırla devam etti, &quot;Bay ve Bayan Boffin'le oturuyordun ama şimdi kardeşlik icabı durumu sana açmayı uygun gördüm.&quot;</p>
<p>'Teşekkür ederim, Lavvy'ciğim. Tebrik ederim.&quot;</p>
<p>&quot;Teşekkürler, Bella. Aslında, George'la sana söylesek mi söylemesek mi bilemedik ama ben George'a bu kadar önemsiz bir meseleyle fazla ilgilenmeyeceğini söyledim, onun da aileye katıldığını görmektense bizden büsbütün uzak durmayı tercih etmenin daha mümkün olduğunu söyledim.&quot;</p>
<p>&quot;Yanılmışsın, Lavvy'ciğim,&quot; dedi Bella.</p>
<p>&quot;Öyle görünüyor,&quot; dedi Bayan Lavinia; &quot;ama durum da değişti tabii, canım. George yeni bir iş buldu, istikbali de çok parlak. Dün olsa sana söylemeye cesaret edemezdim çünkü maddi durumu sana çok kötü görünürdü, dikkate bile almazdın, ama bu akşam kendimi epey cesur hissediyorum.&quot;</p>
<p>&quot;Ne zamandır ürkeklik duyar oldun, Lavvy?&quot; diye sordu Bella gülümseyerek.</p>
<p>&quot;Ürkeklik duyduğumu söylemedim, Bella,&quot; dedi Eleavucasığmaz. &quot;Ablamın duygularına karşı hassasiyet gösterdiğim için kendimi tutmasam, belki bir süredir büyük bir bağ hissetmediğimi söyleyebilirdim, canım, müstakbel eşimin (yine iğne batacak, George) küçük görülmesine müsamaha gösterecek kadar büyük bir bağ hissetmediğimi söyleyebilirdim. Zengin ve yüksek mevkide biriyle evlenmeyi beklediğin zamanlarda onu küçük görsen seni suçlayamazdım, Bella; sadece öyle büyük bağ hissetmiyordum.&quot;</p>
<p>Eleavucasığmaz, Bella'nın kavga etmeyeceğini ilan etmesine mi bozulmuştu, Bay George Sampson'ın kur menziline geri dönmesine mi sinirlenmişti, yoksa o anda birisiyle zıtlaşmak asabına iyi mi gelecekti bilinmez ama büyük bir küstahlıkla azametli ebeveynine saldırdı.</p>
<p>&quot;Anne, rica ederim bana öyle dik dik bakıp da sinirlerimi bozma. Burnuma is filan sürülmüşse söyle sileyim; yoksa beni rahat bırak.&quot;</p>
<p>&quot;Benimle böyle mi konuşuyorsun?&quot; dedi Bayan Wilfer. &quot;Bana ukalalık mı yapıyorsun?&quot;</p>
<p>&quot;Allah aşkına ukalalıktan bahsetme anne. Nişanlanacak yaşa gelmiş bir genç kız, duvar saati gibi kendisine bakılmasına itiraz edecek yaşa gelmiş demektir.&quot;</p>
<p>&quot;Küstah!&quot; dedi Bayan Wilfer. &quot;Anneannen, hangi yaşta olursa olsun kızlarından biri kendisine böyle hitap etse, onu hemen karanlık bir yere kapatırdı.&quot;</p>
<p>&quot;Anneannem,&quot; dedi Lavvy, kollarını kavuşturup arkasına yaslanarak, &quot;dik dik insanların suratına bakmazdı eminim.&quot; &quot;Bakardı!&quot; dedi Bayan Wilfer.</p>
<p>&quot;Onun adına üzüldüm öyleyse,&quot; dedi Lavvy. &quot;İnsanları karanlık yerlere kapadığı sıralarda büyükannem ihtiyar değilse bile kesin bunamış! Kendini komik duruma düşürüyormuş doğrusu! İnsanları, St Paul Katedrali'nin tepesindeki küçük topa kapatmak için de ısrar ediyor muydu acaba, ediyorsa oraya nasıl götürüyordu!&quot;</p>
<p>&quot;Sus!&quot; diye bağırdı Bayan Wilfer. &quot;Sus dedim sana!&quot;</p>
<p>&quot;Susmaya hiç niyetim yok anne,&quot; dedi Lavinia serinkanlılıkla, &quot;aksine. Boffinler'den gelmişim gibi bana bakman karşısında sessiz kalmayacağım. George Sampson'a, Boffinler'den gelmiş gibi bakman karşısında sessiz kalmayacağım. Babam kendisine Boffinler'den gelmiş gibi bakılmasına ses çıkarmıyorsa kendi bilir. Ben çıkarıyorum. İzin vermeyeceğim!&quot;</p>
<p>Lavinia'nın mühendislik çabalarının Bella'da açtığı bu çatlaktan içeri daldı Bayan Wilfer.</p>
<p>&quot;Seni asi ruhlu, isyankar çocuk! Söyle bana, Lavinia. Annenin hislerini hiçe saymak uğruna, Boffinler'in hamiliğini kabule tenezzül etmiş olsaydın ve o esaret saraylarından geri dönmüş olsaydın...&quot;</p>
<p>&quot;Bu çok saçma, anne,&quot; dedi Lavinia.</p>
<p>&quot;Nasıl olur!&quot; diye bağırdı Bayan Wilfer muazzam bir şiddetle. &quot;Esaret sarayları lafı, anne, çok saçma,&quot; dedi hiç mi hiç etkilenmeyen, Eleavucasığmaz.</p>
<p>&quot;Seni haddini bilmez çocuk, himaye boyunduruğu altında iki büklüm olmuş vaziyette, pırıl pırıl elbiseli hizmetkarların eşliğinde Portland Place Mahallesi'nden beni ziyarete gelmiş olaydın, derinlerdeki duygularımı bakışlarla ifade edebilir miydim zannediyorsun?&quot;</p>
<p>&quot;Ben sadece doğru insana ifade edilmesini istiyorum,&quot; dedi Lavinia.</p>
<p>&quot;Eğer,&quot; diye devam etti annesi, &quot;eğer, Bayan Boffin'in yüzünün şer dolu olduğu konusundaki uyarılarımı ciddiye almasaydın ve benim yanımda kalmak yerine Bayan Boffin'e koşsaydın, sonra da Bayan Boffin tarafından reddedilerek, Bayan Boffin'in ayakları altında çiğnenerek, Bayan Boffin tarafından kovularak eve dönseydin, hislerim bakışlarla ifade edilebilir miydi sence?&quot;</p>
<p>Lavinia tam hürmette kusur etmediği annesine, kendisine hiçbir şekilde bakmasa çok daha memnun olacağını söyleyecekti ki Bella ayağa kalktı, &quot;İyi geceler, anneciğim. Çok yorucu bir gün geçirdim, ben artık yatayım,&quot; dedi. Bu latif aile toplantısı da böylece dağılmış oldu. Bay George Sampson fazla oyalanmadan izin istedi, Bayan Lavinia hole kadar ona mumla, bahçe kapısına kadar mumsuz eşlik etti; Bayan Wilfer ellerine bulaşan Boffinler'i yıkayıp, yatağına Lady Macbeth edasıyla girdi; RW de yemek masasının enkazı başında melankolik bir halde tek başma kaldı.</p>
<p>Ama hafif bir ayak sesi onu düşüncelerinden uzaklaştırdı. Gelen Bella'ydı. Güzel saçlarını çözmüş, elinde fırçası, yalınayak, ona iyi geceler demek için gelmişti.</p>
<p>&quot;Canım, hiç tartışmasız güzel bir hanımsın,&quot; dedi kerubi, bir buklesini elini alarak.</p>
<p>&quot;Buraya bakın, bayım,&quot; dedi Bella. &quot;Güzel hanımınız evlendiğinde, isterseniz elinizdeki parçayı alabilirsiniz, size ondan bir zincir örer. Sevgili yavrunuzun bu yadigarına kıymet verecek misiniz?&quot;</p>
<p>&quot;Evet, kıymetlim.&quot;</p>
<p>&quot;Madem öyle, uslu durursanız, sizindir bayım. Evde bu tatsızlıklara neden olduğum için gerçekten çok ama çok üzgünüm baba.&quot;</p>
<p>&quot;Güzelim,&quot; dedi babası müthiş bir iyi niyetle, &quot;sıkma tatlı canını. Gerçekten de üzerinde durmaya değmez, çünkü öyle ya da böyle evdeki durum yine aynı olacaktı. Annenle kardeşin insanı usandıracak bir konu bulurlar nasıl olsa. Usandırıcı konu kıtlığı çektiğimiz olmuyor hiç, canım, inan bana. Korkarım Lavvy'yle paylaştığınız eski odan sana feci rahatsız gelecek Bella.&quot;</p>
<p>&quot;Gelmez, baba; önemli değil. Peki sence neden önemli değil baba?&quot;</p>
<p>&quot;Bilmem ki yavrum, şimdiki gibi kıyaslayacak şeylerin yokken bile şikayet ediyordun odadan. Tek cevabım, çok olgunlaşmış olman.&quot;</p>
<p>&quot;Hayır, baba. Çok minnettar ve çok mutluyum!&quot;</p>
<p>Uzun saçlarıyla babasını hapşurtana kadar ona sımsıkı sarıldı, sonra onu da güldürene kadar güldü, sonra ötekiler işitmesin diye tekrar sımsıkı sarılıp sesini boğdu.</p>
<p>&quot;Bakın, bayım,&quot; dedi Bella. &quot;Sizin güzel hanımınız, bu gece eve dönerken kendisini nasıl bir geleceğin beklediğini bir falcıdan öğrendi. Maddi durumu öyle pek fazla iyi olmayacak çünkü talibi, umduğu işe girerse yılda yüz elli pound kazanacak. Ama bu başlangıç, hem ileride artmasa bile güzel hanım bunu yettirir. Hepsi bu değil. Falda bir de sarışın adam çıktı -falcı ufak tefek dedi- kendisi daima güzel hamının yakınında olacakmış ve güzel hamının küçük evinde kendisine daima huzurlu bir köşe ayrılacakmış. Bana o adamın adını söyleyin, bayım.&quot;</p>
<p>&quot;Oyun kartlarındaki vale mi yoksa?&quot; diye sordu kerubi gözleri ışıl ışıl.</p>
<p>&quot;Evet!&quot; diye bağırdı Bella, büyük bir neşeyle onu tekrar boğarak &quot;Wilferlar'ın valesi! Babacığım, güzel hanım bu fal gerçekleşsin diye can atıyor, gerçekleşirse şimdi olduğundan çok daha iyi bir güzel hanım olacak. Ufak tefek, sarışın adamdan beklenen, kendisinin de bu fal gerçekleşsin diye can atması ve ne zaman aşırı endişelenme tehlikesi belirse, 'Nihayet kara göründü,' demesi.&quot;</p>
<p>&nbsp;</p>
</body>
</html>