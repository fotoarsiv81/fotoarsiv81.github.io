<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p>&quot;Hadi bakalım. Konuş. Korkma. Anlat bizimle ne işin var, Bebek.&quot;</p>
<p>&quot;Bah Wrayburn!&quot; dedi misafir, boğuk ve çatlak bir sesle. &quot;Sen Bah Wrayburn'sün di mi?&quot; Sersem sersem bakıyordu.</p>
<p>&quot;Benim ya. İyi bak. Ne istiyorsun?&quot;</p>
<p>Bay Bebek sandalyesine gömüldü ve cılız bir sesle, &quot;Üç penilik rom,&quot; dedi.</p>
<p>&quot;Rica etsem Bay Bebek'i tekrar kurar mısın sevgili Mortimer?&quot; dedi Eugene. &quot;Ben tütsüleme işiyle meşgulüm.&quot;</p>
<p>Yine aynı miktarda içki kondu bardağa, o da aynı dolambaçlı yollarla ağzına götürdü. İçtikten sonra da, belli ki acele etmezse yine kendini kaybedeceğinden korkarak hemen işe geçti.</p>
<p>&quot;Bah Wrayburn. Dirsek atmaya çalıştım, kaçtın. O adresi istiyosun. Nerde yaşadığını bilmek istiyorsun. Di mi Bah Wrayburn?&quot;</p>
<p>Eugene arkadaşına baktıktan sonra bu soruya ciddiyetle cevap verdi, &quot;İstiyorum.&quot;</p>
<p>&quot;Ben,&quot; dedi Bay Bebek, yumruğunu göğsüne vurmaya çalışırken gözüne isabet ettirdi, &quot;bu iji yapcak adam, yapcak adam benim.&quot; &quot;Hangi işi?&quot; diye sordu Eugene yine ciddiyetle. &quot;Adresi vercek.&quot; &quot;Adresi biliyor musun?&quot;</p>
<p>Büyük zahmetle kendine gururlu ve vakarlı bir hava vermeye çalışan Bay Bebek, bir müddet büyük beklentiler yaratarak başını çevirdi, sonra çok müjdeli bir haber verir gibi: &quot;Hayır,&quot; dedi.</p>
<p>&quot;Madem öyle meramın ne?&quot;</p>
<p>Son entelektüel zaferinin ardından, büyük bir bitkinlikle çöken Bay Bebek, &quot;Üç penilik rom,&quot; cevabını verdi.</p>
<p>&quot;Onu tekrar kur, sevgili Mortimer,&quot; dedi Wrayburn; &quot;tekrar kur.&quot;</p>
<p>İsteğini yerine getiren Mortimer, &quot;Eugene, Eugene,&quot; diye söyleniyordu, &quot;böyle bir vasıtaya başvuracak kadar mı alçaldın?&quot;</p>
<p>&quot;Sana söyledim,&quot; dedi Eugene, yine aynı kararlılık ışıltısıyla, &quot;onu hangi yolla olursa olsun bulacağım, dürüst olsun olmasın. Bu dürüst olmayan bir yol ama bunu da deneyeceğim - tabii Bay Bebek'in kafasını tütsü aletiyle kırma arzusuna direnebilirsem. Adresi öğrenebilir misin? Onu mu demeye çalışıyorsun? Konuş! Bunun için geldiysen karşılığında ne istediğini söyle.&quot;</p>
<p>&quot;On şilin - üç penilik rom,&quot; dedi Bay Bebek. &quot;Tamam.&quot;</p>
<p>&quot;On beş şilin -üç penilik rom,&quot; dedi Bay Bebek doğrulmaya çalışarak. &quot;Tamam. Orda dur. Adresi nasıl alacaksın?&quot; &quot;Bu ijin adamı benim,&quot; dedi Bay Bebek kabararak, &quot;bulurum ben.&quot; &quot;Nasıl bulacaksın diye soruyorum.&quot;</p>
<p>&quot;Çok çekiyom ben,&quot; dedi Bay Bebek. &quot;Zabbahtan akşama azar işitiyom. Demediini bırakmıyo bana. Para basıyo orda ama üç penilik rom içsem dayanamıyo.&quot;</p>
<p>&quot;Geç bunları,&quot; dedi Eugene, adamın göğsüne düşen titrek başına küreğin ucuyla vurarak. &quot;Başka diyeceğin yok mu?&quot;</p>
<p>Kendini toparlamak için vakur bir teşebbüste bulunan ama adeta bir parçasını yerden alayım derken on parçasını düşüren Bay Bebek, başını iki yana savurarak, sorgucusuna çalımlı bir gülüş ve küçümseyen nazarlarla bakmaya çalıştı.</p>
<p>&quot;Beni çocuk yerine koyuyor, beyim. Ben çocuk değilim. Adamım. Adam becerikli. Mektuplar gelip gidiyo. Postacı mektuplar. Becerikli bir adam kolayca adresi alır, kendi adresi gibi kolay.&quot;</p>
<p>&quot;Al o zaman,&quot; dedi Eugene; sonra fısıltıyla canı yürekten ekledi: &quot;Hayvan! Git al, bana getir, altmış tane üç penilik rom içecek para kazan, hepsini arka arkaya iç, son sürat geber.&quot; Bu özel talimatların son bölümünü, aldığı közleri geri atıp, küreği yerine koyarken ateşe hitaben söylemişti.</p>
<p>Bay Bebek beklenmedik bir biçimde Lightwood'un kendisine hakaret ettiği keşfinde bulunarak onu dışarıda &quot;kozlarını paylaşmaya&quot; çağırdı, sonra da bu işi bir altına bağlamayı teklif etti. Derken ağlayarak yere düştü, sonra uyuklamaya başladı. Bu son gelişme, mekandaki mevcudiyetini uzatmak gibi bir tehdit içerdiğinden, etkili tedbirler alınması gerekti. Eugene yıpranmış şapkasını maşayla tutarak başına geçirdi ve onu -kol mesafesinde- yakasından tuttuğu gibi aşağıya indirip Fleet Sokağı'na çıkardı. Orada yüzünü batıya çevirip bıraktı.</p>
<p>Geriye döndüğünde Lightwood ateşin başında durmuş, sıkıntılı düşüncelere dalmıştı.</p>
<p>&quot;Ellerimi, fiziksel olarak, Bay Bebek'ten bir arındırayım da,&quot; dedi Eugene, &quot;hemen yanına geleceğim, Mortimer.&quot;</p>
<p>&quot;Kendini Bay Bebek'ten ahlaken arındırmanı tercih ederdim, Eugene.&quot;</p>
<p>&quot;Ben de öyle,&quot; dedi Eugene; &quot;ama onsuz hiçbir şey yapamam.&quot;</p>
<p>Bir iki dakika sonra her zamanki kayıtsız tavrıyla sandalyesindeki yerini aldı ve adaleli misafirlerinin meydan okumasından paçayı bu kadar kolay kurtardığı için arkadaşıyla dalga geçmeye başladı.</p>
<p>&quot;Ben gülecek bir şey göremiyorum,&quot; dedi Mortimer huzursuzca. &quot;Beni her konuda güldürebilirsin, Eugene, bu hariç.&quot;</p>
<p>&quot;Peki!&quot; diye bağırdı Eugene, &quot;Ben de biraz utanıyorum bu konudan, iyisi mi değiştirelim.&quot;</p>
<p>&quot;Çok acı bir sinsilik bu yaptığın,&quot; dedi Mortimer. &quot;Böyle rezil bir casus kullanmak sana hiç yakışmıyor.&quot;</p>
<p>&quot;Konuyu değiştirmiştik!&quot; diye bağırdı Eugene hafiften alarak. &quot;Senin safrettiğin şu kelime yeni konumuz olsun, casus. Şömine rafından Bebek'e kaşlarını çatan Sabır gibi durma öyle, otur, sana gerçekten eğlenceli bulacağın bir şey anlatacağım. Bir puro yak. Benimkine bak. Yakıyorum, bir nefes alıyorum, dumanı üflüyorum, uçtu gitti, Bebek, gitti, o gidince insan kendini daha iyi hissediyor.&quot;</p>
<p>&quot;Konumuz,&quot; dedi Mortimer bir puro yakıp iki üç nefesle kendini rahatlatarak, &quot;casuslardı, Eugene.&quot;</p>
<p>&quot;Aynen öyle. Ne zaman hava karardıktan sonra sokağa çıksam, bir, hatta çoğunlukla iki casus tarafından takip edilmem sence de çok komik değil mi?&quot;</p>
<p>Lightwood hayretle puroyu ağzından çıkardı ve kelimelerinin arkasında bir şaka ya da gizli bir anlam olduğundan şüphe ediyormuş gibi arkadaşına baktı.</p>
<p>&quot;Yemin ederim, yok,&quot; dedi Wrayburn, bu bakışa cevap verip kayıtsızca gülerek &quot;Böyle zannetmene şaşmadım ama şerefim üzerine yemin ederim doğru. Dediğim şey hakikat. Ne zaman hava karardıktan sonra dışarı çıksam, belli bir mesafeden bir ya da iki casus tarafından takip ediliyor ve gözetleniyorum.&quot;</p>
<p>&quot;Emin misin Eugene?&quot;</p>
<p>&quot;Eminim! Sevgili dostum, hep aynı adamlar.&quot;</p>
<p>&quot;Ama sana karşı başlatılmış bir işlem yok. Yahudiler sadece tehdit savuruyor. Başka bir şey yapmadılar. Hem seni nerede bulacaklarını biliyorlar, ayrıca seni ben temsil ediyorum. Neden zahmete katlansınlar?&quot;</p>
<p>&quot;Şu hukuk kafasına bak!&quot; dedi Eugene, tembel bir coşkuyla tekrar mobilyalara dönerek. &quot;Boyacının eli,<a id="a171"></a><a href="notes.html#a278"><span class="t16">{36}</span></a> nasıl da yaptığı işle bir olmuş - ya da yapacak iş bulsa olacak! Saygıdeğer avukat hazretleri, mesele bu değil. Öğretmen.&quot;</p>
<p>&quot;Öğretmen mi?&quot;</p>
<p>&quot;Hı hı! Bazen hem öğretmen hem öğrencisi. Ohoo, bir iki saatliğine gidiyorum hemen paslanıyorsun! Daha anlamadın mı? Hani bir gece buraya gelen tipler. Hava karardıktan sonra bana eşlik ederek şereflendiren casuslar onlar.&quot;</p>
<p>&quot;Bu ne zaman başladı?&quot; diye sordu Lightwood, arkadaşının kahkahasına ciddi bir yüzle cevap vererek.</p>
<p>&quot;Malum şahıs buradan gittiğinden beri bence. Muhtemelen ben biraz da geç farkına varmışımdır; bu da hemen hemen o zamana denk geliyor.&quot;</p>
<p>&quot;Onu senin kaçırdığını mı zannediyorlar?&quot;</p>
<p>&quot;Sevgili Mortimer, mesleğimin ne kadar çok vaktimi aldığını biliyorsun, bu konuya kafa yoracak zaman bulamadım.&quot;</p>
<p>&quot;Onlara ne istediklerini sordun mu? Bu yaptıklarına karşı çıkmadın mı?&quot;</p>
<p>&quot;Onlara ne istediklerini neden sorayım? Hiç umrumda değil ne istedikleri. Yaptıklarına neden karşı çıkayım? Karşı değilim ki.&quot;</p>
<p>&quot;Gamsızlığı iyice ele aldın. Ama daha demin bu durumun komik olduğunu söylemiştin; pek çok kişi buna karşı çıkardı, başka her şeye kayıtsız kalsa bile.&quot;</p>
<p>&quot;Zaaflarımı okuyarak beni ihya ediyorsun Mortimer. (Bu arada, Okumak kelimesinin eleştirel kullanımına bayılıyorum. Aktrisin hizmetçi okuması, dansçının klarnet okuması, şarkıcının şarkı okuması, deniz ressamının denizi okuması, trampetin enstrümantal bir bölümü okuması, ne taze ne harika sözler.) Benim zaaflarımı hemen tespit etmenden bahsediyordum. Komik bir durumda kalmaya karşı çıkma konusundaki zaafımı kabul ediyorum ama bu konumu casuslara bırakıyorum.&quot;</p>
<p>&quot;Keşke biraz daha aklı başında ve basit konuşsan Eugene, en azından benim kendimi senin kadar rahat hissetmememe hürmeten.&quot;</p>
<p>&quot;Madem öyle, aklı başında ve basit konuşuyorum, Mortimer, öğretmeni delirtiyorum. Öğretmeni öyle gülünç bir durumda bırakıyorum ve ne kadar gülünç duruma düştüğünü öyle gözüne sokuyorum ki, birbirimizin yanından geçerken her gözeneğinden sıkıntı püskürdüğünü görüyorum. Bu mülayim meşgale, şimdi üzerinde durmak istemediğim bir şekilde atlatıldığımdan beri hayatımın yegane tesellisi. Bunda tarif edilmez bir avuntu buluyorum. Şöyle yapıyorum: Hava karardıktan sonra dışarı çıkıyorum, biraz yürüyorum, bir cama bakıp çaktırmadan öğretmeni kolaçan ediyorum. Er ya da geç öğretmenin erketeye yattığını görüyorum; bazen umut vaadeden öğrencisi de yanında oluyor; çoğunlukla öğrencisiz oluyor. Beni izlediğine kanaat getirince onu bütün Londra'da peşimden sürüklüyorum. Bir gece doğuya gidiyorum, bir gece kuzeye, bazen çepeçevre bütün yönleri dolaşıyorum. Bazen yürüyorum; bazen araba tutuyorum, beni arabayla takip etmek zorunda kalan öğretmenin cebini boşaltıyorum. Gün boyu dolambaçlı yollar, çıkmaz sokaklar arıyorum. Geceleyin üzerine Venedik gizemi çökmüş bu çıkmaz sokakları bulup karanlık avlulardan onlara kayarak öğretmeni peşimden çekiyor, sonra aniden geri dönüp kaçmasına fırsat bırakmadan onu yakalıyorum. Birbirimizle yüzyüze geldiğimizde varlığından haberdar değilmiş gibi yanından geçiyorum, acılar içinde kıvranıyor. Aynı şekilde kısa bir sokakta son sürat yürüyüp hızla köşeyi dönüyorum, onun görme menzilinden çıkınca da aynı hızla geri dönüyorum. Onu dört nala gelirken yakalıyorum ve yine varlığından haberdar değilmiş gibi yanından geçiyorum, acılar içinde kıvranıyor. Her gece tekrar tekrar hayal kırıklığına uğruyor ama eğitimci bağrında umut ebediyen yeşeriyor ve ertesi gün yeniden peşime düşüyor. Böylece hem takip edilmenin keyfini yaşıyorum hem de bu sağlıklı idmandan faydalanıyorum. Takip edilme keyfi yaşamadığımda, bence bütün gece Temple kapısında nöbet tutuyor olmalı.&quot;</p>
<p>&quot;Olağandışı bir hikâye,&quot; dedi Lightood, ciddi bir dikkatle dinledikten sonra. &quot;Hoşuma gitmedi.&quot;</p>
<p>&quot;Biraz kuruntulu olmaya başladın, dostum,&quot; dedi Eugene, &quot;fazla eve kapandın. Gel de takibin keyfini çıkar.&quot;</p>
<p>&quot;Sence şimdi de gözetliyor mu?&quot;</p>
<p>&quot;Hiç şüphesiz.&quot;</p>
<p>&quot;Bu gece de gördün mü?&quot;</p>
<p>&quot;Son çıktığımda bakmayı unuttum,&quot; dedi Eugene son derece sakin bir umursamazlıkla; &quot;ama kesin oradadır. Hadi! Gerçek bir Britanyalı sporcu gibi takibin keyfini çıkarmaya gel. Sana da iyi gelir.&quot;</p>
<p>Lightwood bir an tereddüt etti ama merakı baskın çıkınca ayağa kalktı.</p>
<p>&quot;Bravo!&quot; diye bağırdı Eugene kendisi de ayağa kalkarak. &quot;Yoksa avlarda bağırdıkları gibi, hobarey mi desem? Ayaklarına dikkat et, Mortimer, botların sağlam mı anlayacağız. Hazır olduğun anda çıkabiliriz - şu av şarkısındaki gibi bağırsam mı hey ho koyul yola, atıl ileri, av şurda!&quot;</p>
<p>&quot;Seni ciddiyete sevkedecek hiçbir şey yok mu?&quot; dedi Mortimer, sıkıntısına rağmen gülerek</p>
<p>&quot;Ben daima ciddiyimdir ama şu anda ava çok müsait bir güney rüzgârı ve bulutlu bir hava olduğu için biraz heyecanlandım, hazır mısın? Tamam. Lambayı söndürelim, kapıyı kapatalım, kendimizi araziye atalım.&quot;</p>
<p>Temple'dan caddeye çıktıklarında, Eugene alicenap bir ev sahibi gibi Mortimer'a hangi yöne doğru başlamak istediğini sordu. &quot;Benthal Green dolaylarında biraz zorlu bir arazi var,&quot; dedi Eugene, &quot;hem o tarafa gitme-yeli epey oldu. Benthal Green'e ne dersin?&quot; Mortimer kabul edince yüzlerini doğuya çevirdiler. &quot;St Paul Mezarlığı'na geldiğimizde,&quot; diye devam etti Eugene, &quot;ustalıkla oyalanırız, ben de sana öğretmeni gösteririm.&quot; Ama ikisi de onu daha oraya varmadan gördüler; tek başınaydı ve karşı taraftaki evlerin gölgesine sine sine onları takip ediyordu.</p>
<p>&quot;Derin bir nefes al,&quot; dedi Eugene, &quot;çünkü şimdi hızlanıyorum. Bu iş daha fazla uzarsa Şen İngilteremiz'in evlatlarının eğitim ışığından mahrum kalacağını düşündün mü hiç? Öğretmen hem bana hem oğlanlara yetemez aynı anda. Hazır mısın? Hızlan!&quot;</p>
<p>Öğretmeni soluk soluğa bırakmak için o ne hızdı öyle; sonra sabrını başka bir şekilde tüketmek için o ağırdan almalar, oyalanmalar; onu hayal kırıklığına uğratmak ve cezalandırmak için yaptığı akla hayale gelmez şeyler; egzantrik şerefinin üretebildiği her türlü dahiyane buluşla onu tüketmesi; onun kadar kayıtsız bir adamın bu kadar tetikte olmasına ve onun kadar tembel bir adamın bu kadar zahmete katlanmasına hayret ederek bunları bir kenara yazıyordu Lightwood. Nihayet takip keyfinin üçüncü saatinde, zavallı inatçı herifi tekrar şehrin göbeğine çektikten sonra, Mortimer'ı birkaç karanlık geçinen, küçük kare bir avluya soktuğunda ve oradan aynı hızla dışarı çıkarttığında Bradley Headstone'la burun buruna geldiler.</p>
<p>&quot;Tam anlattığım gibi, değil mi Mortimer,&quot; dedi Eugene kendilerinden başka duyacak kimse yokmuş gibi yüksek sesle ve büyük bir serinkanlılıkla, &quot;tam anlattığım gibi, büyük acılar içinde kıvranıyor.&quot;</p>
<p>Bu durumu anlatmak için yeterince kuvvetli değildi bu sözler. Avcı değil av gibi görünen, kınlan umutlarının verdiği bitkinlikle sersemlemiş, yorulmuş, yüzünde onu tüketen bir nefret ve öfke, dudakları bembeyaz, gözü dönmüş, saçları karışmış, kıskançlık ve gazap püsküren, bütün bunları açıkça sergilediğini bildiği için kendine işkence eden adam, havada asılı kesik bir kafa gibi karanlıkta yanlarından geçti; yüz ifadesi öyle güçlüydü ki bedenini siliyordu.</p>
<p>Mortimer Lightwood öyle her şeyden kolay kolay etkilenen bir adam değildi ama bu yüzün tesiri altında kalmıştı. Geri dönerken yolda bir iki kere, eve döndükten sonra da bir iki kere bundan bahsetti.</p>
<p>Odalarına çekilmelerinin üzerinden iki üç saat geçmişti ki Eugene ayak seslerine uyandı, Lightwood'u yatağının yanında dururken görünce de iyice gözleri açıldı.</p>
<p>&quot;Bir şey mi oldu Mortimer?&quot;</p>
<p>&quot;Hayır.&quot;</p>
<p>&quot;Madem öyle neden gece vakti ortalıkta dolaşıyorsun?&quot; &quot;Çok fena uykum kaçtı.&quot; &quot;Neden acaba?&quot;</p>
<p>&quot;Eugene, o adamın suratı gözümün önünden gitmiyor.&quot; &quot;Tuhaf!&quot; dedi Eugene gülerek &quot;Benim gözümün önünden gidiyor.&quot; Arkasını dönüp tekrar uykuya daldı.</p>
<p>&nbsp;</p>
</body>
</html>