<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>2. Bölüm -Biyerli Adam</title>
</head>
<body>
<h1><a id="a109"></a>2. Bölüm -Biyerli Adam</h1>
<p>Bay ve Bayan Veneering, Londra'nın yepyeni bir semtinde, yepyeni bir eve yeni çıkmış insanlardı. Veneeringler'in her şeyi gıcır gıcırdı. Bütün mobilyaları yeniydi, bütün arkadaşları yeni, bütün hizmetkarları yeni, yiyecekleri yeni, arabaları yeni, koşumları yeni, atları yeni, resimleri yeni, kendileri bile yeniydi, yeni doğmuş bebeklerinin yasal olarak izin verebileceği ölçüde yeni evliydiler ve evde bir büyük dedeye ihtiyaç olsa, o da Zanaatçılar Çarşısı'ndan, paket kâğıtlarına sarmalanmış, tek çiziksiz, tepeden tırnağa Fransız cilası çekilmiş halde gelirdi.</p>
<p>Zira Veneering hanesinde, üzerine yeni arma işlenmiş hol sandalyelerinden mekanizması yenilenmiş büyük piyanoya, yukarıdaki yeni yangın merdivenine kadar her şey pırıl pırl cilalanmış ve boyanmış vaziyetteydi. Mobilyalarda gözlemlenen durum Veneeringler için de geçerliydi - yüzeyleri biraz fazla atölye kokuyordu, biraz da yapışkandı.</p>
<p>Kullanılmadığı zamanlarda St James Mahallesi Duke Sokağı'nda, kiralık araba avlusuna bakan bir evde tutulan, hareketli, masum bir akşam yemeği mobilyası daha vardı ki, onun için Veneeringler daimi bir hayret kaynağıydı. Bu parçanın adı Twemlow'du. Lord Snigsvvorth'un birinci göbekten kuzeni olduğu için kendisine yoğun talep vardı ve pek çok evde yemek masasının ta kendisi olduğu söylenebilirdi. Mesela Bay ve Bayan Veneering, bir yemek tertip ettiklerinde, âdet olduğu üzre Twemlow'la başlarlar, sonra üzerine yaprak iliştirir gibi diğer misafirleri eklerlerdi. Bazen masa Twemlow ve bir düzine kadar yapraktan oluşurdu; bazen Twemlow yirmi yapraklık azami boyuna ulaşırdı. Bay ve Bayan Veneering, resmi davetlerde, masanın ortasında karşı karşıya otururlardı ve paralellik yine korunurdu: zira masa ne kadar uzatılırsa Twemlow da kendini merkezden o kadar uzak bulurdu, ya odanın bir ucundaki büfenin önünde ya da diğer ucundaki perdelerin önünde.</p>
<p>Gerçi Twemlow'un narin ruhunu şaşkınlığa gark eden bu değildi. Buna alışmıştı, bunun dibini bulabilirdi. Onun için asıl dipsiz uçurum, hayatındaki zihnini meşgul eden ve sürekli büyüyen müşkülat, Veneering'in en eski mi yoksa en yeni mi arkadaşı olduğuna dair o cevapsız soruydu. Bu mülayim beyefendi, hem kiralık araba avlusuna bakan evinde, hem de St James Meydanı'nın derin düşüncelere müsait, soğuk kasvetinde bu sorunu çözmek uğruna nice sıkıntılı saatler sarf etmişti. Şöyle ki: Twemlow, onunla ilk olarak kendi kulübünde tanıştığında, Veneering onlar tanıştıran adamdan başka kimseyi tanımıyordu, zaten dünyadaki en yakın arkadaşıymış gibi davrandığı bu adamı da iki gündür tanıyordu, ruhları arasında -dana filetosunun pişirilmesi hususunda komitenin takındığı aşağılık tavır üzerine tesis edilen birlik bağı, tesadüfen tam da o gün kurulmuştu. Tanışmanın hemen ardından Twemlow, Veneering'den akşam yemeği daveti almış ve daveti kabul etmişti: öteki adam da davetliydi. Hemen sonra adamdan akşam yemeği daveti almış ve kabul etmişti: Veneering de davetliydi. Adamın evinde bir Mebus, bir Mühendis, bir Ulusal Borç Ödeyicisi, Sha-kespeare'i yad eden bir şiir yazmış bir Şair, bir Şikayet, bir Memuriyet vardı ki Veneering hiçbirini tanımıyordu. Yine de hemen bu yemeğin ardından, Mebus, Mühendis, Ulusal Borç Ödeyicisi, Shakespeare'i yad eden bir şiir yazmış bir Şair, Şikayet ve Memuriyet'le akşam yemeği yemek üzere Veneering'in evine davet edildiğinde bütün bu insanların Veneering'in dünyadaki en yakın arkadaşları olduğunu ve (hepsi mevcut bulunan) karılarının da Bayan Veneering'in en derin sevgisine ve en mahrem sırlarına mazhar olduğunu öğrendi.</p>
<p>İşte Bay Twemlow'un, elini alnına koyup, evinde kendi kendine: &quot;Bunu düşünmemeliyim. Yoksa beynimi yiyeceğim,&quot; diye söylenmesi bundandı, yine de düşünmekten kendini alamıyor ve asla bir neticeye varamıyordu.</p>
<p>Bu akşam Veneeringler bir ziyafet veriyor. Twemlow'a on bir yaprak; toplam on dört kişi. Sade takımlar ve beyaz gömlekler giymiş dört hizmetkar holde tek sıra duruyor. Matemli bir edayla - &quot;Bir zavallı daha yemeğe geldi; heyhat!&quot; diyecekmiş gibi- merdiveni çıkan beşinci hizmetkar, &quot;Bay Twemlow!&quot; diyerek yeni geleni takdim ediyor.</p>
<p>Bayan Veneering, güzelim Bay Twemlow'unu buyur ediyor. Bay Vene-ering sevgili Twemlow'unu karşılıyor. Bayan Veneering, Bay Twemlow'un bebekler gibi yavan şeylerle ilgilenecek mizaçta biri olmasını beklemediğini ama bu kadar eski bir dostun bebeği görmekten hoşlanabileceğini söylüyor. &quot;Aile dostumuzu ileride daha iyi tanıyacaksın, Tootleums,&quot; diyor Bay Veneering, bu yeni parçaya duygulu duygulu başını sallayarak, &quot;bazı şeyleri fark etmeye başladığın zaman.&quot; Sonra sevgili Twemlow'unu iki dostuyla tanıştırmak için izin istiyor, Bay Boots ve Bay Brewer - hangisinin hangisi olduğuna dair en ufak fikri olmadığı da aşikar.</p>
<p>Ama tam o sırada elim bir hadise cereyan ediyor.</p>
<p>&quot;Bay ve Bayan Podsnap!&quot;</p>
<p>&quot;Canım,&quot; diyor Bay Veneering, Bayan Veneering'e, kapı açılırken dostça bir alaka keşfetmiş bir halde, &quot;Podsnaplar.&quot;</p>
<p>Üzerinde ölümcül bir zindelik olan, çok çok güleç, iri bir adam karısıyla kapıda görünür görünmez karsını bırakıp Twemlow'un üzerine hücum ediyor:</p>
<p>&quot;Nasılsınız? Tanıştığımıza çok memnun oldum. Ne cici bir eviniz varmış. Gecikmedik inşallah. Ne güzel bir fırsat!&quot;</p>
<p>Twemlow ilk taarruz karşısında, eski moda, temiz küçük ayakkabılar ve temiz küçük ipek çoraplaryla arkasındaki divanın üzerinden atlamak istercesine iki kere geriye kaçmaya çalışıyor; ama iri adam onu hemen yakalıyor, pek kuvvetli biri.</p>
<p>&quot;Lütfen,&quot; diyor iri adam, uzaklardaki karsının dikkatini celbetmeye çalışarak, &quot;Bayan Podsnap'ı ev sahibimize tanıştırma zevkini bana bahşediniz. Bu&quot; -o ölümcül zindeliğiyle, bu sözden daimi bir körpelik ve sonsuz bir gençlik alıyormuş gibi görünüyor- &quot;onun için çok güzel bir fırsat olacak, şüphesiz!&quot;</p>
<p>Bu arada, Bayan Veneering kendisi dışında odadaki tek kadın olduğundan, kendi namına bir hata yapmaya muvaffak olamayan Bayan Podsnap, kocasının hatasını desteklemek için elinden geleni yapıyor ve Bay Twemlow'a hazin bir çehreyle bakıp, Bayan Veneering'e halden anlar bir tavırla, eşinin renginin ruhunun pek bir kaçmış olduğunu ve bebeğin daha şimdiden ona benzediğini söylüyor.</p>
<p>Başka bir adam zannedilmekten hoşlanan biri var mıdır bilinmez; ama bu gece, terziden daha yeni gelmiş, genç Antinous modeli gömleğini giymiş olan Bay Veneering, cılız ve titrek, üstüne üstlük kendisinden de otuz yaş büyük Twemlow zannedilmekten hiç hoşlanmıyor. Bayan Veneering de Twemlow'un karısı olma isnadına aynı şekilde güceniyor. Twemlow'a gelince, kendisinin Veneering'den kat be kat görgülü bir adam olduğuna öyle emin ki iri adamı, süzülmemiş öküzün teki telakki ediyor.</p>
<p>Bu karmaşık ikilemin ortasında, Bay Veneering, elini uzatarak iri adama yaklaşıyor ve gülerek adamın görmekten bu kadar bahtiyar olduğu kişinin kendisi olduğuna onu temin ediyor: iri adam da ölümcül zindeliğiyle hemen mukabele ediyor:</p>
<p>&quot;Teşekkür ederim. Kusma bakmayın, şu anda nerede tanıştığımızı hatırlayamıyorum ama bu fırsattan dolayı çok memnunum, şüphesiz!&quot;</p>
<p>Sonra bütün cılız kuvvetiyle kendini geride tutmaya çalışan Twemlow'un üzerine hücum ederek, onu Veneering olarak takdim etmek üzere Bayan Podsnap'a doğru çekiştirmeye başlıyor ama tam o sırada başka misafirlerin gelmesi bu hatayı gün ışığına çıkarıyor. Bunun üzerine Veneering'le Veneering olarak, Twemlow'la da Twemlow olarak el sıkışıyor tekrar ve &quot;Pek gülünç bir fırsat - yine de memnunum şüphesiz!&quot; diyerek olayı kendi açısından mükemmelen tatlıya bağlıyor.</p>
<p>Bu korkunç tecrübeyi yaşayan, daha önce Brewer'le Boots'un, Boots'la Brewer'in biribirine geçmesine şahitlik etmiş olan, üstüne de geri kalan yedi misafirden, daha aklı başında olan dördünün gözleriyle odayı tarayarak içeri girdiğini ve Veneering kendini onlara açık edene kadar, herhangi birine Veneering muamalesi yapmayı reddettiğini gören Twemlow, bu gözlemlerinden yola çıkarak kendisinin gerçekten de Veneering'in en eski arkadaşı olduğu sonucuna varıyor ve zihni nihayet açılıyor ki kendi gözleriyle oturma odasının arka tarafında, sera kapısının yanında Veneering'le iri adamı ikiz kardeşler gibi birbiriyle sarmaş dolaş görmesiyle ve kendi kulaklarıyla duyduğu Bayan Veneering'in sesinin, iri adamın bebeğin vaftiz babası olacağını söylemesiyle, zihni tekrar bulanıp, feleğini şaşırıyor. &quot;Sofra hazır!&quot;</p>
<p>Melankolik uşak, &quot;Gelin de zehirlenin, ey mutsuz insan evlatları!&quot; dercesine söylüyor bunu.</p>
<p>Kendisine herhangi bir hanım düşmeyen Twemlow en arkadan geliyor, eli alnında. Onun keyifsiz olduğunu düşünen Boots'la Brewer, &quot;Adamın rengi solmuş. Öğle yemeği yemedi herhalde,&quot; diye fısıldaşıyorlar. Halbuki kendisi varoluşunun alt edilmez zorluğundan serseme dönmüş sadece.</p>
<p>Çorbayla biraz kendine gelen Twemlow, Boots ve Brewer'la Saray Bültenini tartışıyor sakin sakin. Ziyafetin balık safhasında, kuzeni Lord Snigsworth'un şehirde olup olmadığı meselesinde Veneering tarafından fikri soruluyor. Kuzeninin şehir dışında olduğunu söylüyor. &quot;Snigsworthy Park'ta mı?&quot; diye soruyor Veneering. Twemlow, &quot;Snigsworthy'de&quot; diyerek onaylıyor. Boots ve Brewer onun seçkin bir adam olduğunu düşünüyorlar; Veneering de masrafına değen bir parça olduğuna kani. Bu arada uşak, bunalımlı bir Analitik Kimyager gibi ortalıkta dolaşıyor ve &quot;Şarap, efendim?&quot; diye her soruşunda, &quot;Neden yapıldığını bilseniz istemezdiniz,&quot; diye ekleyecekmiş gibi bir hava yaratıyor.</p>
<p>Büfenin üzerindeki büyük ayna, masayı ve masada oturanlar yansıtıyor. Yeni Veneering armasını yansıtıyor; kimi yerleri altın, kimi yerleri gümüş, biraz erimiş bir buzlu cam gibi bir yüzeye işlenmiş, her derde deva bir deve. Herald's College, Veneering'e, kalkanında deve resmi taşıyan (ya da akıl edebilmiş olsa taşıyacak olan) haçlı seferlerine gitmiş bir cet buldu; sofradaki meyveler, çiçekler, mumlar da hep deve biblolar tarafından taşınıyor, yere çömelmiş bir tanesinin de yükü tuz. Ayna, Veneering'i yansıtıyor; kırkında, dalgalı saçlı, esmer, şişmanlığa yatkın, hin, gizemli, tül misali geçirgen - eli yüzü düzgün, peçeli bir kahin ama kehanette bulunmayan nevinden. Bayan Veneering'i yansıtıyor; sarışın, kartal burunlu ve parmaklı, saçlar olması gerektiği kadar açık değil, üstü başı, mücevherleri görkemli, coşkulu, mültefit, kocasının peçesinin bir köşesinin kendisini de örttüğünün farkında. Podsnap'ı yansıtıyor; bol bulamaç besleniyor, iki küçük, sarışın kanat, kel kafasının iki yanında saç fırçaları gibi duruyor, alnından boncuk boncuk ter akıyor, buruşuk gömlek yakası ensesinde heybetle dikiliyor. Bayan Podsnap'ı yansıtıyor; biyolog Profesör Owen'a pek hoş gelecek bir hanım, safi kemik, boynu ve burun delikleri oyuncak atlarınki gibi, hatları keskin, üzerine Podsnap'ın altın sunular taktığı, gösterişli bir saç tuvaleti var. Twemlow'u yansıtıyor; kır saçlı, kuru, kibar, doğu rüzgârından mustarip, Avrupa'nın-Bir-Numaralı-Beyefendisi yakası ve kravatı takmış, yanakları içe göçük, sanki seneler önce kendi içine inzivaya çekilmek için büyük gayret harcamış, ama ancak bu kadarını başarmış, daha ileri gidememiş. Olgun genç bir hanımı yansıtıyor; kuzguni bukleleri, -şu anki gibi- iyice pudralandığında aydınlanan bir yüzü var, olgun genç beyefendiyi etkilemek için çırpınıyor; o beyefendinin yüzü ise biraz fazla burunlu, favorileri biraz fazla kızıllı, yeleği biraz fazla gövdeli, yaka iğnesi, gözleri, düğmeleri, konuşması ve dişleri biraz fazla parıltılı. Veneering'in sağındaki sevimli ihtiyar Lady Tippins'i yansıtıyor; kocaman, yassı, oval bir yüzü var, yemek kaşığından yansıyan bir surat gibi, tepedeki boyalı saçları ensesindeki takma saçlara doğru Windsor Şatosu'nun Long Walk'u gibi dümdüz iniyor, karşısında oturan Bayan Veneering'e yol yordam gösteriyor, o da bundan memnun. Veneering'in yine en eski dostlarından, &quot;Mortimer&quot; diye birini yansıtıyor; daha önce bu eve adımını atmamış, tekrar gelmeyi de istemiyormuş gibi bir hali var, Bayan Veneering'in solunda teselli kabul etmez bir havayla oturuyor, (çocukluk arkadaşı) Lady Tippins tarafından tuzağa düşürülerek bu insanların evine muhabbete gelmeye ikna edilmiş ama ağzını bıçak açmıyor. Mortimer'ın arkadaşı Eugene düşüncelere dalmış; sandalyesinin arkalığına diri diri gömülmüş, olgun genç hamının -üzerinde pudradan bir apolet olan- omzunun arkasında, Analitik Kimyager ne zaman yakınından geçse kadehini şampanya şişesine uzatıyor gamla. Son olarak, ayna Boots ve Brewer'i yansıtıyor, ve toplulukla olası kazalar arasındaki son iki doldurulmuş Tampon'u.</p>
<p>Veneering yemekleri muhteşem yemekler -yoksa yeni insanlar gelmezdi- ve her şey yolunda gidiyor. Bilhassa Lady Tippins, sindirim işlevleri üzerinde hayli karmaşık ve cüretkar bir dizi deney yapmış durumda, öyle ki sonuçlarıyla birlikte yayınlanacak olsalar bütün insanlık bundan faydalanır. Dünyanın dört bir yanından erzak tedarik etmiş bu güngörmüş, eski kruvazör, nihayet Kuzey Kutbu'na ulaşmış, dondurma tabakları toplanırken şu kelimeler dökülüyor ağzından: &quot;Sizi temin ederim sevgili Veneering -&quot;</p>
<p>(Zavalı Twemlow'un eli alnına doğru kalkıyor, zira besbelli şimdi de Lady Tippins en eski dost olacak.)</p>
<p>&quot;Sizi temin ederim sevgili Veneering, gerçekten çok tuhaf bir durum! Reklamcılar gibi, saygıdeğer bir referans temin etmeden bana güvenmenizi talep edecek değilim. Şuracıkta oturan Mortimer benim referansımdır, o her şeyi biliyor.&quot;</p>
<p>Mortimer iyice ağırlaşmış gözkapaklarını kaldırıp ağzını açar gibi oluyor. Ama yüzünden &quot;Ne manası var?&quot; anlamına gelen hafif bir tebessüm geçiyor ve gözkapaklarını düşürüp ağzını kapatıyor.</p>
<p>&quot;Mortimer,&quot; diyor Lady Tippins, kapadığı yeşil yelpazenin çubuklarını, eklemden yana pek zengin olan sol elinin eklemlerine vurarak, &quot;Jamaika'lı adam hakkında her şeyi anlatman hususunda ısrar ediyorum.&quot;</p>
<p>&quot;Şerefim üzerine yemin ederim Jamaika'lı adam filan bildiğim yok; biraderimiz olan hariç,&quot; diyor Mortimer.<a id="a110"></a><a href="notes.html#a244"><span class="t16">{19}</span></a></p>
<p>&quot;Tobago öyleyse.&quot;</p>
<p>&quot;Tobago'lu birini de tanımıyorum.&quot;</p>
<p>&quot;Şu dostumuz hariç,&quot; diye lafa giriyor Eugene; onu tümüyle unutmuş olan olgun genç hanım için öyle beklenmedik bir manevra ki bu, sıçrayarak apoletini adamın önünden çekiyor: &quot;sadece sütlaç ve balık jölesi yiyerek uzun yıllar yaşayan, sonra doktoru taallukatından birine başka bir şey deyince bir koyun butu yeyip nalları diken dostumuz.&quot;</p>
<p>Eugene'in dışarı açıldığı izlenimi masa etrafındakileri canlandırıyor. Ancak bu izlenim havada kalıyor çünkü Eugene tekrar içeri çekiliyor.</p>
<p>&quot;Sorarım size sevgili Bayan Veneering,&quot; diyor Lady Tippins, &quot;dünyada görülmüş en banal hareket değil mi bu? Sevgililerimi de nereye gitsem yanımda gezdiriyorum ikişer üçer, tek şartım uysal ve sadık olmaları; işte şef-sevgilim, bütün kölelerimin başı, herkesin önünde itaati bir kenara bırakıyor! Yine bir diğer sevgilim, şimdilik kaba bir Cymon<a id="a111"></a><a href="notes.html#a246"><span class="t16">{20}</span></a> elbette ama zamanla yola gireceğine dair büyük umutlar besliyorum, böyle anaokulu tekerlemelerini hatırlayamamalar filan! Onların üzerine nasıl titrediğimi bildiklerinden, kasten beni üzmek için yapıyorlar bunu!&quot;</p>
<p>Lady Tippins'in vazgeçemediği bir şey varsa o da bu bayat âşıklar hikâyesidir. Daima yanında bir iki âşığı bulunur, bunların listesini tutar, bu listeye daima yeni âşıklar katar ya da eskileri çıkarır ya da bir âşığını kara listeye alır ya da bir başkasını mavi listeye terfi ettirir ya da âşıklarını sayar ya da listeyi alenen duyurur. Bayan Veneering onun bu şakacılığına hayran, kocası da. Lady Tippins'in gırtlağındaki, eşelenen tavukların bacaklarına benzeyen san, oynak kabartı da bu hayranlığı arttırıyor belki.</p>
<p>&quot;Haini hemen şimdi aforoz ediyorum, Cupidon'umdan (defterime bu ismi taktım şekerim) çıkarıyorum, şu anda. Ama Biyerli adamın hikâyesini anlattırmakta kararlıyım, bu yüzden de bu işi yapmanızı sizden rica ediyorum,&quot; bunu Bayan Veneering'e söylemişti, &quot;baksanıza bunlar üzerinde hiç etkim kalmamış. Senden yalancı tanık olur!&quot; Bunu yelpazesini tıkırdatarak Mortimer'a söylemişti.</p>
<p>&quot;Biyerli adam hepimizi merakta bıraktı,&quot; diyor Veneering. Bunun üzerine dört Tampon cesaretlerini toplayarak hep bir ağızdan lafa giriyorlar: </p>
<p class="p8"><span class="t21">&quot;Çok ilginç!&quot;</span></p>
<p class="p8"><span class="t21">&ldquo;Heyecan verici!&rdquo;</span></p>
<p class="p8"><span class="t21">&ldquo;Dramatik!&rdquo;</span></p>
<p class="p8"><span class="t21">&quot;Hiçbiyerli adam denmeli, belki!&quot; </span></p>
<p class="p8"><span class="t21">&nbsp;</span></p>
<p>Derken Bayan Veneering -zira Lady Tippins'in gönül çelme manevraları bulaşıcıdır- ellerini bir şey isteyen bir çocuk gibi kavuşturup solundaki komşusuna dönüyor ve &quot;Işterij, işterij! Biyerli adamı işterij!&quot; diyor. Bunun üzerine yine gizemli bir biçimde aynı anda harekete geçen dört Tampon, &quot;Nazlanmayın!&quot; diye ünlüyorlar.</p>
<p>&quot;Rica ederim,&quot; diyor Mortimer bezgin bezgin, &quot;Bütün Avrupa'nın gözlerinin böyle üzerime çevrilmesi beni utandırıyor, tek tesellim, Biyerli adamın ne kadar sıkıcı olduğunu anladığınızda, ki aksi mümkün değil, içten içe bu işten Lady Tippins'in sorumlu olduğunu düşünecek olmanız. Onu belli bir yere sabitleyerek bu romantik havayı bozduğum için üzgünüm, ama kendisi, hani şu meşhur şarapların yapıldığı yerden geliyor, ismi bir türlü hatırlayamıyorum ama eminim buradaki herkes hatırlayacaktır.&quot; &quot;Day and Martin ayakkabı boyası fabrikası,&quot; diyor Eugene.</p>
<p>Mortimer kılını bile kıpırdatmadan cevap veriyor, &quot;Yok orası değil; orası Porto şarabının yapıldığı yer. Benim adam Cape şarabının yapıldığı ülkeden geliyor. Ama sevgili dostum, bu iş bildiğimiz işlerden değil, epey tuhaf.&quot;</p>
<p>Veneeringler'in masasında kimse Veneeringler'le fazla iştigal etmez; söyleyecek bir şeyi olan bunu doğrudan onlara değil, tercihan başka herhangi birine söyler.</p>
<p>&quot;Adam,&quot; Mortimer, Eugene'e hitap etmeyi sürdürüyor, &quot;bu arada adı Harmon, tozdan para kazanan muazzam bir üçkâğıtçının tek oğluymuş.&quot;</p>
<p>&quot;Şu bizim kırmızı kadifeli, çıngıraklı sokak süpürgecilerinden mi?&quot; diye soruyor gamlı Eugene.</p>
<p>&quot;Bazısında merdiven ve sepet de oluyor. Yok, bu adam nasıl yaptıysa, Toz Müteahhitliğinden<a id="a112"></a><a href="notes.html#a247"><span class="t16">{21}</span></a> zengin olmuş, sadece Tozdan ibaret engebeli bir arazide, bir delikte yaşıyormuş. İhtiyar serseri, kendi küçük mülküne, yaşlı bir volkan gibi püskürerek kendi dağ silsilesini yaratmış, jeolojik formasyonu da Tozmuş. Kömür tozu, sebze tozu, kemik tozu, tabak çanak tozu, kaba toz, ince toz - Toz oğlu Toz.&quot;</p>
<p>Mortimer lafının tam bu noktasında Bayan Veneering'i hatırlar gibi olunca son üç beş kelimesini de ona hitaben sarfediyor; sonra yine başkalarına açılıyor. Twemlow'u deneyip cevap alamıyor, nihayet onu coşkuyla karşılayan Tamponlar'a dönüyor.</p>
<p>&quot;Bu örnek şahsın ahlaki varlığı -doğru ifadenin bu olduğu kanaatindeyim- en yakın akrabalarını aforoz etmekten ve onları kapı önüne koymaktan besleniyormuş. Bu yöndeki alakasını, öncelikle (bekleneceği üzre) biricik karısı üzerine yönelttikten sonra, aynı muameleyi kızına da yapmak için yeterince boş zamanı kalmış. Kızının gönlünü hiç umursamadan, sadece kendi gönlüne göre bir damat seçmiş ona, sonra da düğün parası olarak, ne kadar Toz eder bilmem ama muazzam bir şey vereceğini söylemiş. Bu aşamaya gelindiğinde zavallı kız, romancıların ve şairlerin Bir Başkası dedikleri o çok popüler karakterle gizlice nişanlanmış olduğunu çıtlatmak durumunda kalmış tekmil hürmetle ve babasına onun önerdiği adamla evlenmenin hem kalbini hem de hayatını Toza döndüreceğini -kısacası onun babasının işine fena halde gömülmesine yol açacağını- söylemiş. Saygıdeğer baba bunu duyar duymaz -derler ki soğuk bir kış gecesi- kızını aforoz edip, kapı önüne oturtmuş.&quot;</p>
<p>Bu noktada (Monimer'ın hikâyesinden hiç haz etmediğini açıkça belli eden) Analitik Kimyager, Tamponlar'a biraz Bordo şarabı takdim ediyor; onlar da yine gizemli bir biçimde aynı anda, özel bir haz burgusuyla şarabı midelerine vidalayarak koro halinde bağırıyorlar: &quot;Lütfen devam ediniz.&quot;</p>
<p>&quot;Bir Başkasının mali kaynakları, genelde olduğu üzre, pek sınırlıymış. Bilmem çok kuvvetli bir ifade mi kullanıyorum ama bizim Bir Başkası basbayağı züğürtmüş. Yine de genç hanımla evlenmiş ve muhtemelen verandasında hanımeliyle filbahrinin birbirine sarıldığı mütevazı bir evde yaşıyorlarmış, ta ki kadın ölene kadar. Resmi ölüm sebebini öğrenmek istiyorsanız o mahallenin muhtarına gitmenizi tavsiye edeceğim; ama mühürlü sayfalarda ve matbu yazılarda görünmeseler de, erken yaşta karşılaşılan elem ve kaygının etkisi olabilir. Bir Başkası için de aynı şeyin geçerli olduğu kesin, zira genç karısını kaybetmek onu öyle derinden sarsmış ki, topu topu bir yıl daha yaşayabilmiş.&quot;</p>
<p>Hissiz Mortimer'ın öyle bir hali var ki, yüksek tabakanın herhangi bir şekilde kendine etkilenme izni vermesi gibi bir durum söz konusu olabilirse, yüksek tabakanın üyesi olan kendisinin de burada anlattığı şeyden etkilenmek gibi bir zaafı olabileceğini ima ediyor. Bunu gizlemek için büyük gayret sarf etse de anlaşılıyor. Gamlı Eugene'de de bununla akraba bir hissin olmadığı söylenemez; zira, 'sevimsiz Lady Tippins'in, Bir Başkası yaşasa onu âşıklar listesinin başına koyacağım söylemesi üzerine -aynı zamanda olgun genç hanımın, olgun genç beyefendinin özel ve gizli bir yorumu karşısında gülüp apoletlerini sallaması üzerine- gamı öyle bir kesafet kazanıyor ki haşin haşin tatlı bıçağıyla oynamaya başlıyor.</p>
<p>Mortimer devam ediyor.</p>
<p>&quot;Keşke hiç demeseler ama romancıların sıkça dediği gibi, şimdi Biyer-li adama geri dönelim. Ablası kovulduğunda, Brüksel'de ucuz eğitim gören on dört yaşında bir oğlan olduğundan, bu haberi biraz geç almış - annesi ölmüş olduğundan, ablası bizzat haber vermiş olmalı; gerçi ben orasını bilemem. Hemen kaçıp buraya gelmiş. Haftalık beş meteliklik harçlığıyla buraya kadar gelebildiğine göre cesur' ve becerikli bir çocuk olmalı; her neyse, bir şekilde gelmeyi başarmış ve ablasını savunmak için babasının karşısına çıkmış. Saygıdeğer baba hemen aforoza başvurup onu anında kapı önüne oturtmuş. Şaşkınlık ve korku içindeki çocuk, kendi ekmeğini kazanmak için bir gemiye atlamış, sonunda da Cape bağlarında karaya ayak basmış: küçük işletmeci, çiftçi, bağcı - istediğiniz ismi verin.&quot;</p>
<p>Hikâyenin bu bölümünde, holde ayak sesleri duyuluyor ve yemek odasının kapısı çalınıyor. Analitik Kimyager kapıya gidip görünmeyen ziyaretçiyle kızgın kızgın konuşuyor, kapının tıklatılmasının ardındaki sebebi anlayınca sakinleşmiş görünüyor ve dışarı çıkıyor.</p>
<p>&quot;Kendisi on dört yıl yurtdışında kaldıktan sonra geçen gün bulundu.&quot;</p>
<p>Tamponlar'dan biri, aniden kendini diğer üçünden ayırıp onları da hayretlere gark ederek, tek başına soruyor: &quot;Bulunmuş ne demek, neden?&quot;</p>
<p>&quot;Ah! Tabii ya. Hatırlattığınız için teşekkür ederim. Saygıdeğer baba ölmüş.&quot;</p>
<p>Başarısından cesaret bulan aynı Tampon tekrar soruyor: &quot;Ne zaman?&quot; &quot;Geçenlerde. On ya da on iki ay önce.&quot;</p>
<p>Aynı Tampon kurnazca merak ediyor, &quot;Hastalığı neymiş acep?&quot; Ama burada bu hazin örnek iflas ediyor; diğer üç Tampon'un buz gibi bakışları haricinde hiçbir faniden ilgi görmeyerek.</p>
<p>&quot;Saygıdeğer baba,&quot; diye tekrarlıyor Mortimer, masada Bay Veneering diye birinin olduğunu bir anlığına hatırlayıp ilk kez ona hitap ederek &quot;ölmüş.&quot;</p>
<p>Kendisine hitap edilmesine pek memnun olan Veneering ağırbaşlılıkla tekrarlıyor, &quot;Ölmüş&quot;; ve tam kollarım kavuşturup, dikkatli bir biçimde dinlemek üzere alnını hazırlıyor ki kendini bu kasvetli dünyada yine terk edilmiş buluyor.</p>
<p>&quot;Vasiyeti bulunmuş,&quot; diyor Mortimer, Bayan Podsnap'ın oyuncak at gözlerini yakalayarak. &quot;Oğlu kaçtıktan sonra hazırlanmış. Toz dağlarından en alçağını, eteklerindeki kulübemsi bir şeyle birlikte, vasiyetin tek icracısı olan eski bir hizmetkara bırakmış, mülkün geri kalanını -ki epey heybetli- oğluna. Bazı tuhaf törenler ve sonraki hayatı için bazı tuhaf tedbirlerle gömülmek istemiş ama bunlarla sizi sıkmayayım şimdi, bütün hikâye bu kadar - sadece...&quot; ve hikâye burada bitiyor.</p>
<p>Analitik Kimyager geri döndüğünden herkes ona bakıyor. Kimse onu görmek istediğinden değil, insanoğlunu, kendine hitap eden kişi yerine, başka herhangi bir şeye bakmak için en ufak bir fırsatı değerlendirmeye sevkeden doğal bir eğilim yüzünden.</p>
<p>&quot; ...Sadece oğlanın mirası alması için bir şartı yerine getirmesi gerekiyormuş. Vasiyet düzenlendiği sırada dört beş yaşlarında olan, şimdiyse evlilik çağına gelmiş genç bir hanımla evlenmesi. İlanlar ve araştırmalar, Biyerli adamın o oğlan olduğunu ortaya çıkarmış, şimdi de kendisi eve dönüş yolunda -büyük bir şaşkınlık içinde olsa gerek- hem büyük bir mirasa konacak, hem de evlenecek.&quot;</p>
<p>Bayan Podsnap, bu genç, cazip bir genç mi ki acaba? diye soruyor. Mortimer'ın bu konuda bilgisi yok.</p>
<p>Bay Podsnap, evlenme şartı yerine getirilmezse o büyük servete ne olacağını soruyor. Mortimer, özel bir ek madde uyarınca, mirasın böyle bir durumda oğlanı atlayarak yukarıda bahsi geçen ihtiyar hizmetkara kalacağını belirtiyor; aynı zamanda oğlan hayatta olmasaydı da tek varisin hizmetkar olacağını söylüyor.</p>
<p>Bayan Veneering, başkalarına uzattığı tabakları maharetle Lady Tippins'in eline çarptırarak onu bir horlamanın eşiğinden döndürmeyi az önce başarıyor ki Mortimer dışında herkes, Analitik Kimyager'in, hortlak görmüş gibi, katlı bir kâğıdı ona uzattığını fark ediyor. Merak, Bayan Ve-neering'i birkaç dakikalığına alıkoyuyor.</p>
<p>Mortimer, kimyagerin bütün gayretlerine rağmen, sükûnetle bir kadeh Maderia şarabıyla kendini toparlıyor ve herkesin büyük ilgisine mazhar olan kâğıdı görmemeye devam ediyor, ta ki (kendini bilmez bir halde uyanma alışkanlığı olan) Lady Tippins, nerede olduğunu hatırlayıp, etrafındaki nesneleri algılamaya başlayarak ona: &quot;Don Juan'ı bile sadakatsizlikte gölgede bırakacak adam; neden Commendatore'den<a id="a113"></a><a href="notes.html#a250"><span class="t16">{22}</span></a> notu almıyorsun?&quot; diyene kadar. Bunun üzerine burnunun dibine kadar gelen kimyagere dönüp soruyor Mortimer: &quot;Nedir bu?&quot;</p>
<p>Analitik Kimyager eğilip fısıldıyor.</p>
<p>&quot;Kim?&quot; diyor Mortimer.</p>
<p>Analitik Kimyager tekrar eğilip fısıldıyor.</p>
<p>Mortimer ona bakarak kâğıdı açıyor. Okuyor, bir daha okuyor, tersini çevirip boş tarafına bakıyor, üçüncüye okuyor.</p>
<p>&quot;Olağandışı bir zamanlama,&quot; diyor Mortimer, değişmiş bir yüzle masanın etrafında oturanlara bakarak: &quot;bizim adamın hikâyesinin sonu.&quot;</p>
<p>&quot;Yoksa evli miymiş?&quot; diye tahminde bulunuyor biri.</p>
<p>&quot;Evlenmeyi red mi ediyormuş?&quot; diyor bir diğeri.</p>
<p>&quot;Tozun arasından zeyil mi çıkmış?&quot; diye tahminde bulunuyor diğeri.</p>
<p>&quot;Yok, hayır,&quot; diyor Mortimer; &quot;hepinizin birden yanılması çok doğal. Hikâye benim sandığımdan daha heyecanlıymış, hem de daha bitik. Adam boğulmuş!&quot;</p>
<p>&nbsp;</p>
</body>
</html>