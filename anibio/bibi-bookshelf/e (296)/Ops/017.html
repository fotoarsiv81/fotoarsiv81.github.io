<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p>&quot;Baba,&quot; dedi Bella, &quot;bu kiracı katil.&quot;</p>
<p>&quot;Baba,&quot; dedi Lavinia, &quot;bu kiracı hırsız.&quot;</p>
<p>&quot;Ölse başkalarının suratına bakamıyor!&quot; dedi Bella. &quot;Hiç böyle rezalet görmedim.&quot;</p>
<p>&quot;Canlarım,&quot; dedi babaları, &quot;biraz çekingen bir beyefendi, özellikle de sizin yaşınızdaki kızların yanında zannederim.''</p>
<p>&quot;Ne varmış bizim yaşımızda?&quot; diye bağırdı Bella tahammülsüzce. &quot;Ona ne bizim yaşımızdan?&quot;</p>
<p>&quot;Hem ablamla ben de aynı yaşta değiliz - ne yaşıymış bu?&quot; diye sordu Lavinia.</p>
<p>&quot;Sen kafanı yorma, Lavvy,&quot; dedi Bella ters ters; &quot;daha böyle sorular soracak yaşa gelmedin. Baba, bak şuraya yazıyorum! Bay Rokesmith'le benim aramda doğal bir antipati ve derin bir güvensizlik var; hiç hayırlı bir şey çıkmaz bu işten!&quot;</p>
<p>&quot;Karıcığım, kızlar,&quot; dedi kerubi aile reisi, &quot;Bay Rokesmith ve benim aramda sekiz altınlık bir durum var ve bu işten yemek için hayırlı bir şeyler çıkacak, bir itirazınız yoksa.&quot;</p>
<p>Konuyu hoş ve keyifli bir mecraya yöneltti bu söz, zira Wilfer hanesinde leziz yiyecekler pek kıttı, akşamın onunda Hollanda peynirinin bütün tekdüzeliğiyle sofrada boy göstermesi, Bayan Bella'nın çukurlaştırdığı omuzlarıyla karşılanırdı ekseri. Doğrusu mütevazı Hollandalı da çeşit yoksunluğunun farkında olsa gerek, ailenin karşısına bu kusurundan dolayı iyice terlemiş vaziyette çıkardı. Dana pirzolası, uykuluk ve ıstakoz arasında oylama yapıp, dana pirzolasında karar kıldılar. Bunun üzerine Bayan Wilfer, kızartma tavasını hazırlamaya yönelik bir ön fedakârlık babında, vakarla kafasındaki mendili ve eldivenleri çıkarttı, RW de bizzat gıda maddesini almaya gitti. Çok geçmeden, taze bir lahana yaprağına sarılmış, cilveyle ince bir dilim jambona sokulmuş söz konusu gıda maddesiyle birlikte geri döndü. Ateşin üzerindeki kızartma tavasından nağmeli seslerin yükselmesi fazla uzun sürmedi; masanın üzerindeki iki dolu şişenin üzerinde dans eden ışığa pek uygun bir müzikti bu.</p>
<p>Masa örtüsünü Lavvy serdi. Ailenin tescilli süsü olan Bella, en rahat koltuğa oturmuş, iki elini saçına fazladan bir dalga vermekte kullanıyor ve zaman zaman yemeğe dair bir komut veriyordu: &quot;iyice kızart anne,&quot; ya da kardeşine, &quot;O tuzluğu doğru koy, küçükhanım, öyle havalara da girme.&quot;</p>
<p>Bu arada Bay Rokesmith'in altınlarını şıkırdatarak, çatalıyla bıçağı arasında beklentiyle oturan babası, bu liraların altı tanesinin kendi kiraları için tam zamanında yetiştiğini söyledi ve seyrine dalmak için hepsini masa örtüsünün üzerine dizdi.</p>
<p>&quot;Ev sahibinden nefret ediyorum!&quot; dedi Bella.</p>
<p>Babasının yüzünün asıldığını görünce gidip yanına oturdu ve bir çatalın sapıyla saçlarını karıştırmaya başladı. Kızın şımarıklıklarından biri de daima aile efradının saçlarıyla uğraşmasıydı - belki de kendi saçları çok güzel olduğu ve çok fazla zamanını aldığı için.</p>
<p>&quot;Kendine ait bir evi hak ediyosun; değil mi babacağızım?&quot;</p>
<p>&quot;Herkes kadar, canım.&quot;</p>
<p>&quot;Onu bilemem ama ben herkesten daha fazla istiyorum,&quot; dedi Bella, babasının çenesini tutmuş seyrek saçlarını havaya dikiyordu bir yandan, &quot;bizim her şeye ihtiyacımız varken bu kadar çok şey yutan bu Canavara giden paraya acıyorum. Şimdi diyeceksin ki (bunu demek için can attığına eminim baba) 'Bu ne mantıklı ne de doğru, Bella,' sonra ben de şöyle cevap vereceğim, 'Belki de öyledir baba, ama fakir olmanın, fakirlikten tam manasıyla nefret etmenin ve tiksinmenin sonuçlarından biri bu ki, benim hislerim de aynen böyle.' Çok cici oldun böyle baba. Neden saçlarını hep böyle yapmıyorsun? Ah, etler geldi! Çok iyi kızarmadıysa yiyemem, anne, bazen tam kıvamında pişmesi için tekrar tavaya koymak gerekiyor.&quot;</p>
<p>Ancak etler, Bella'yı bile memnun edecek kadar iyi kızardığından, genç hanım lütfedip kızartma tavasına geri göndermeden kabul etti, bu arada sırası geldikçe iki şişenin içindekilerden de payını aldı: Birinde İskoç birası diğerindeyse rom vardı. İkincinin kokusu, kaynamış su ve limon kabuğunun da teşvikiyle, bütün odaya yayıldı ve sıcak ateşin etrafında öyle yoğunlaştı ki evin çatısı üzerinden geçen rüzgâr, bacada kocaman bir arı gibi vızıldadıktan sonra bu leziz kokuya bulanarak yoluna devam etmiş olmalı.</p>
<p>&quot;Baba,&quot; dedi Bella, bu kokulu karışımı yudumlayıp, en sevdiği bileğini ısıtarak; &quot;sence ihtiyar Bay Harmon niçin beni (aslında kendisini de, ama öldüğü için onu hiç karıştırmıyorum) böyle aptal yerine koydu?&quot;</p>
<p>&quot;Bunu bilmek imkânsız, canım. Vasiyeti gün ışığına çıktığından beri bunu sana kaçıncıya söylüyorum bilmem, ihtiyar beyefendiyle toplasan yüz kelime konuşmamışımdır. Bizi şaşırtmak gibi bir kaprisi vardı belki, bunda da başarılı oldu. Şaşırdığımız kesin.&quot;</p>
<p>&quot;Beni ilk gördüğünde ayağımı yere vurarak bağırıyormuşum, öyle mi?&quot; dedi Bella, yukarda sözü geçen bileğine dalarak.</p>
<p>&quot;Küçük ayaklarını yere vuruyordun, canım ve ince sesinle bağırıyordun ve bana vurma maksadıyla çıkarttığın küçük bonenle beni dövüyordun,&quot; dedi babası, bu hatıra roma daha bir lezzet vermişti; &quot;Pazar sabahıydı, seni gezdirmeye çıkarmıştım, senin istediğin yoldan gitmedim diye yapıyordun bunu, o sırada yakınlardaki bir bankta oturan ihtiyar beyefendi, &quot;Hoş bir kız; çok hoş bir kız, istikbali parlak!' dedi. Gerçekten de öyleydin, canım.&quot;</p>
<p>&quot;Sonra bana adımı sormuş, di mi baba?&quot;</p>
<p>&quot;Sonra adını sordu, canım, benim adımı da; başka Pazar sabahlar oturduğu yerden geçtiğimizde onu yine gördük ve - ve olup olacağı bu kadar işte.&quot;</p>
<p>Romla suyun da olup olacağı bu olduğu için, yani başka bir deyişle, RW başını geri atıp boş bardağını üst dudağıyla burnu üzerine tepetaklak dikmekle, çaktırmadan bardağının boşaldığını ima ettiği için Bayan Wil-fer içkiyi tazeleme teklifinde bulunsa çok makbule geçebilirdi. Ama bu kahraman kadın hızlı tarafından, &quot;Yatma zamanı,&quot; dedi, şişeler kalktı ve herkes yataklara dağıldı; kendisi de, bir tablodaki haşin bir azize gibi ya da alegorik olarak resmedilmiş fani bir ana gibi, kerubi eşliğinde odasına çekildi.</p>
<p>İki kız odalarında yalnız kaldığında Lavinia, &quot;Yarın bu saatlerde Bay Rokesmith burada olacak ve her an gırtlaklarımızı kesmesini bekliyor olacağız,&quot; dedi.</p>
<p>&quot;Mumla benim aramda durman için sebep değil bu,&quot; diye terslendi Bella. &quot;Fakir olmanın bir sonucu da bu! Benim kadar güzel saçlar olan bir kızın tek bir uyduruk mum, bir avuç da aynayla yetinmek zorunda kalması ne feci!&quot;</p>
<p>Bakım için kullandığın vasıtalardan ne kadar şikayet etsen de,&quot; &quot;George Sampson'ı o saçlarla tavlamıştın Bella.&quot;</p>
<p>&quot;Seni kepaze! George Sampson'ı onlarla tavlamışmışım! Kendi tavlama yaşın gelene kadar, tavlama lafını ağzına almasan iyi edersin, küçükhanım.&quot;</p>
<p>&quot;Belki de gelmiştir,&quot; diye mırıldandı Lavvy başını savurarak &quot;Ne dedin sen?&quot; diye sordu Bella sertçe. &quot;Ne dedin küçükhanım?&quot; Lavvy tekrarlamayı ya da açıklamayı reddedince, Bella yavaş yavaş saçlarıyla uğraşmaya dalıp, fakirliğin meşakkatlerini sayıp dökmeye başladı kendi kendine, üzerine giyecek şey yok, bir yere giderken giyecek şey yok, takıp takıştıracak şey yok, doğru düzgün bir tuvalet masası yerine bu uyduruk kutu var sadece, üstüne üstlük bir de şüpheli kiracılar alma zorunluluğu. Şikayetlerinin zirvesi olan bu son maddeyi iyice vurgulamıştı -Bay Julius Handford'ın dünyada bir ikiz kardeşi varsa onun Bay John Rokesmith olacağını bilse vurguyu daha da arttırırdı.</p>
<p>&nbsp;</p>
</body>
</html>