<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p>&quot;Üzerinde direk dikili olan küçük tepe mi?&quot;</p>
<p>&quot;Evet,&quot; dedi Bay Boffin, yeni bir kurnazlıkla, kulağını eskisi gibi ovalayarak &quot;Üç beş kuruş getirecek. Yarın taşımaya başlıyorlar.&quot;</p>
<p>&quot;Eski dostunuzla vedalaşmaya mı gittiniz efendim?&quot; diye sordu Silas şakacı bir tavırla.</p>
<p>&quot;Hayır,&quot; dedi Bay Boffin. &quot;Nerden aklına gelir böyle şeyler?&quot;</p>
<p>Bunu öyle ani ve sert söylemişti ki, eteklerine iyice yanaşmış, elinin tersiyle paltonun yüzeyinde şişeyi arayan Wegg bir iki adım geri sıçradı.</p>
<p>&quot;Şaka yaptım, efendim,&quot; dedi Wegg yaltaklanarak. &quot;Şaka.&quot;</p>
<p>Bay Boffin ona, bir köpeğin kemiğini isteyen başka bir köpeğe baktığı gibi baktı; ve gerçekten de köpek gibi hafif bir hırıltıyla cevap verdi.</p>
<p>Elleri arkasında, şüpheci gözlerle Wegg'i inceleyerek, düşünceli düşünceli sustuktan sonra, &quot;İyi geceler,&quot; dedi. &quot;Hayır! Sen dur. Ben yolu biliyorum, ışığa da ihtiyacım yok.&quot;</p>
<p>Tamah ve gecenin tamah hikâyeleri ve gördüklerinin ateşleyici etkisi, belki de bozuk kanının yere düşerken beynine hücum etmiş olması, Silas Wegg'i öyle doyurulmaz bir açlığa sevketmişti ki kapı kapandığında, Venüs'ü de arkasından sürükleyerek o tarafa doğru atıldı.</p>
<p>&quot;Buradan çıkamaz,&quot; diye bağırdı. &quot;Onu bırakamayız! Şişe üzerinde. Şişeyi almalıyız.&quot;</p>
<p>&quot;Ne yani zorla mı alacaksın?&quot; diye sordu Venüs onu tutarak.</p>
<p>&quot;Zorla mı? Evet zorla. Her ne pahasına olursa olsun alacağım! İhtiyar bir adamdan gitmesine izin verecek kadar mı korkuyorsun, ödlek?&quot;</p>
<p>&quot;Senden gitmene izin veremeyecek kadar korkuyorum,&quot; diye mırıldandı Venüs onu sıkı sıkı tutarak.</p>
<p>&quot;Ne dediğini duydun mu?&quot; diye diklendi Wegg. &quot;Bizi hayal kırıklığına uğratmaya karar vermiş. Tepeleri temizletecekmiş, her yer talan edilecek, duymadın mı köpek? Sende hakkını savunacak ruh olmayabilir ama bende var. Bırak gideyim.&quot;</p>
<p>Sapıtmış bir halde epey sağlam mücadele ettiği için Bay Venüs, onu kaldırıp yere fırlatmayı uygun gördü, kendisi de birlikte yuvarlandı; yere düştü mü tahta bacağıyla kalkmasının kolay olmayacağını biliyordu. İkisi birlikte yerde yuvarlanmaya başladılar, bu arada Bay Boffin dışarı çıkıp bahçe kapısını arkasından kapadı. </p>
<p>&nbsp;</p>
</body>
</html>