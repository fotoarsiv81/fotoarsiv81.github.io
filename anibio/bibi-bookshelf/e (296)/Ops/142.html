<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p>&quot;Senin de dediğin gibi ortak, kesinlikle öyle,&quot; dedi Wegg, böyle tasdik edilmek sinirini biraz dağıtmış gibiydi. &quot;Pekala. Ben avluya bu maşalarından birini yerleştirmesini, işimize burnunu sokmak olarak görüyorum. Burnunu sürtmek lazım.&quot;</p>
<p>&quot;O akşam o şişeyle çekip gitmesi senin suçun değildi, Bay Wegg, itiraf ediyorum.&quot;</p>
<p>&quot;Ne güzel söyledin, ortak! Benim suçum değildi. O şişeyi ondan söke söke alırdım ben. Gece gece hırsız gibi gelmesine, ondan çok bize ait olan tepeleri kazmasına (istediğimiz parayı vermezse zerresini bile bulamaz), hazineler çıkarıp götürmesine katlanmak zorunda mıyız? Hayır. Bu yüzden de burnunu sürtmek lazım.&quot;</p>
<p>&quot;Bu işi nasıl yapacaksın, Bay Wegg?&quot;</p>
<p>&quot;Burnunu nasıl mı sürteceğim? Ona açıktan açığa hakaret edeceğim,&quot; dedi saygıdeğer adam. &quot;Gözümün içine bakıp da bana cevap vermeye cüret edecek olursa, nefes almasına fırsat vermeden, 'Bir kelime daha ettin mi kendini dilenci bil, pis köpek!' diyeceğim.&quot;</p>
<p>&quot;Ya hiçbir şey demezse Bay Wegg?&quot;</p>
<p>&quot;O zaman,&quot; dedi Wegg, &quot;zahmetsizce anlaşmış oluruz, burnuna halkayı taktığım gibi istediğim yere çekerim, Bay Venüs. Gemi ağzına geçiririm, itaat ettiririm, istediğim gibi sürerim. İhtiyar çöpçüye ne kadar abanırsan o kadar çok para verir. İnan bana azma razı olmayacağım, Bay Venüs.&quot;</p>
<p>&quot;Adeta hınçla konuşuyorsun, Bay Wegg.&quot;</p>
<p>&quot;Hınç mı! Geceler boyu onun için yükselip çökmedim mi ben? Her akşam onu evde beklemedim mi, kukalar gibi beni tekrar tekrar dikip topla -yani keyfinin istediği kitaplarla- devirsin diye? Ben ondan yüz kat daha adamım, bayım; beş yüz kat daha!&quot;</p>
<p>Belki de bu konuda içindekileri iyice döksün diye biraz art niyetle, bundan şüphe ediyormuş gibi baktı Bay Venüs.</p>
<p>&quot;Ne! Şu anda o talihin yaveri, o devlet kuşunun tüneği tarafından işgal edildiği için kan ağlayan o evin önünde,&quot; dedi Wegg, bu en kuvvetli kınama sözleriyle tezgaha hızla vurarak, &quot;ondan beş yüz kat daha adam olan ben Silas Wegg, her türlü havada oturup, bana verilecek vazifeyi ya da bir müşterinin gelmesini beklemedim mi? Tam da hayatımı kazanmak için yarım peniye şarkı sözü sattığım o evin önünde otururken görmedim mi ilk onu, lüksün kucağında yuvarlanırken? Beni tozun içine atmasına, üzerime basıp geçmesine izin mi vereceğim? Hayır.&quot;</p>
<p>Ateşin etkisiyle Fransız beyefendinin uğursuz yüzünde bir sırıtış belirmişti; tam da Bay Wegg'in söylediğine benzer bahanelerle, talihli insanlara cephe alan binlerce caniyi, binlerce haini sayıyordu sanki. Yine aynı yöntemle kendilerine iyiliği dokunan insanları düşmana dönüştüren insan evlatlarını saymak için hidrosefalik bir çabaya giren koca kafalı bebekler öne doğru yuvarlanıyordu. Timsahın bir metreyi bulan sırıtışı &quot;Asırlar önce bataklıkların dibinde hep bilinen şeylerdi bunlar,&quot; der gibiydi.</p>
<p>&quot;Ama,&quot; dedi Wegg, bütün bunları birazcık olsun sezebilmiş gibi, &quot;sizin o konuşkan yüzünüz, Bay Venüs, her zamankinden daha sıkıcı ve haşin olduğumu söylüyor. Belki de son zamanlarda biraz fazla düşündüğüm içindir. Git başımdan, kasvetli Kaygı! İşte gitti. Seni gördüm daha iyi oldum. Hani nasıl der şu şarkıda - yanlış hatırlıyorsam düzelt:</p>
<p class="p8">Bir erkeğin kalbi yıldığında kaygılardan </p>
<p class="p8">Sisler dağılır Venüs'ün çıkmasıyla </p>
<p class="p8">Bir kemanın notaları gibi tatlı tatlı, beyefendi </p>
<p class="p8">Ruhumuzu aydınlatır, kulaklarımızı şenlendirir</p>
<p>&nbsp;</p>
<p>İyi geceler, efendim.&quot;</p>
<p>&quot;Bu yakınlarda seninle biraz konuşmak istiyorum, Bay Wegg,&quot; dedi Bay Venüs, &quot;konuştuğumuz projedeki payımla ilgili.&quot;</p>
<p>&quot;Ne zaman istersen,&quot; dedi Wegg. &quot;Bu arada Çöpçü Boffin'in burnunu sürtmeyi ihmal etmeyeceğim, haberin olsun. Bu eller onun burnunu öyle bir sürtecek ki her tarafta kıvılcımlar uçuşacak&quot;</p>
<p>Bu hoş vaadin ardından Wegg topallaya topallaya dışarı çıkıp kapıyı arkasından çekti. &quot;Mumu yakana kadar bekleyin, Bay Boffin,&quot; dedi Venüs, &quot;o zaman daha rahat çıkarsınız.&quot; Mumun yakılması ve kendine doğru uzatılması üzerine Bay Boffin timsahın sırıtışı ardından çıktı. Yüzü öyle asıktı ki timsah kendi yaptığı şakaya kendi gülmüş gibi görünüyordu, hem de ucu Bay Boffin'e çok fena dokunan bir şakaya.</p>
<p>&quot;Hain,&quot; dedi Bay Boffin, kollarıyla bacaklarını silkeleyerek, timsah biraz pis bir arkadaştı. &quot;İğrenç mahlûk.&quot;</p>
<p>&quot;Timsah mı beyefendi?&quot; diye sordu Venüs.</p>
<p>&quot;Hayır, Venüs, o değil. Yılan.&quot;</p>
<p>&quot;Belki fark etme lütfunda bulunmuşsunuzdur, Bay Boffin,&quot; dedi Venüs, &quot;ona bu işten tümüyle çekileceğimi söylemedim çünkü sizi hazırlıksız yakalamak istemedim. Ama ne kadar çabuk kurtulsam o kadar memnun olacağım, Bay Boffin, sizin için ne zaman çekilmem daha uygun olur?&quot;</p>
<p>'Teşekkür ederim, Venüs, teşekkürler; ama ne diyeceğimi bilmiyorum,&quot; dedi Bay Boffin; &quot;ne yapacağımı bilmiyorum. Öyle ya da böyle gırtlağıma çökecek. Buna kesin kararlı görünüyor değil mi?&quot;</p>
<p>Bay Venüs niyetinin bu olduğunu belirtti.</p>
<p>&quot;İşin içinde kalsaydın belki beni koruyabilirdin,&quot; dedi Bay Boffin; &quot;aramızda durup onu biraz yumuşatabilirdin. Ben kendimi biraz toparlayana kadar bu işin içindeymiş gibi davranamaz mısın Venüs?&quot;</p>
<p>Venüs doğal olarak Bay Boffin'in toparlanmasının ne kadar süreceğini sordu.</p>
<p>&quot;Gerçekten de bilmiyorum,&quot; cevabı geldi, karmakarışık bir sesle. &quot;Her şey birbirine girdi. Mirası hiç almasaydım umrumda olmazdı. Ama insanın bir kere eline geçti mi ondan mahrum bırakılmak çok zor geliyor; sence de öyle değil mi Venüs?&quot;</p>
<p>Bay Venüs, bu hassas meselede Bay Boffin'in kendi sonuçlarına kendisinin varmasını tercih edeceğini söyledi.</p>
<p>&quot;Gerçekten de ne yapacağımı bilmiyorum,&quot; dedi Bay Boffin. &quot;Başkasına akıl danışacak olsam, satın alacak bir kişi daha çıkacak, daha beter para kaybedeceğim, onun yerine mirastan vazgeçip doğrudan düşkünler evine gitsem daha iyi. Benim adama, Rokesmith'e danışacak olsam onu satın almam gerekecek. Er ya da geç o da Wegg gibi gırtlağıma çökecek. Bu dünyaya gırtlağıma çökülsün diye gelmişim sanki.&quot;</p>
<p>Bay Boffin, içlerinde ızdırap varmış gibi ceplerini sıkı sıkı tutarak bir aşağı bir yukarı yürüyor; Bay Venüs onun gamlanmalarını sessizce dinliyordu.</p>
<p>&quot;Gerçi sen de ne yapacağını söylemedin, Venüs. Bu işten çekildikten sonra ne yapacaksın?&quot;</p>
<p>Belgeyi Bay Wegg bulup ona verdiği için, niyetinin onu Wegg'e geri vermek olduğunu söyledi, belge konusunda kimseye bir şey söylemeyecek ve bir şey yapmayacaktı, Wegg kendi istediği gibi davranmalı ve sonuçlarına katlanmalıydı.</p>
<p>&quot;Sonra da bütün ağırlığıyla gırtlağıma çökecek!&quot; diye bağırdı Bay Boffin azapla. &quot;Keşke o değil de sen çökeydin ya da tek başına o çökeceğine birlikte çökeydiniz!&quot;</p>
<p>Bay Venüs bir kere daha tekrar ederse, niyeti bilim yoluna dönmek ve ölene kadar o yoldan ayrılmamaktı; kendisi gibi insan evlatlarının gırtlağına onlar ölmeden çökmeyecek, o zaman da bu işi onları en iyi şekilde muhafaza etmek için yapacaktı.</p>
<p>&quot;Ne kadar süreyle bu işin içindeymiş gibi davranmaya ikna edilebilirsin?&quot; diye sordu Bay Boffin, daha önceki fikrine geri dönerek &quot;Tepeler taşınana kadar kalabilir misin?&quot;</p>
<p>Hayır. Bay Venüs'ün içindeki huzursuzluk o kadar beklemeye imkân vermiyordu.</p>
<p>&quot;Peki ya sana güzel bir sebep söylesem?&quot; diye sordu Bay Boffin, &quot;Kalmam sağlayacak güzel ve yeterli bir sebep göstersem?&quot;</p>
<p>Bay Boffin güzel ve yeterli bir sebep demekle, dürüst ve şaibesiz bir sebebi kastediyorsa, şahsi isteklerine rağmen Bay Venüs üzerinde bir etkisi olabilirdi. Ama kendisine böyle bir sebep gösterilmesini imkan dâhilinde görmüyordu.</p>
<p>&quot;Beni evimde ziyaret et, Venüs,&quot; dedi Bay Boffin.</p>
<p>&quot;Sebep orada mı, beyefendi?&quot; diye sordu Bay Venüs, inanmayan bir yüzle gözlerini kırpıştırarak</p>
<p>&quot;Olabilir de olmayabilir de,&quot; dedi Bay Boffin, &quot;nereden baktığına göre değişir. Ama bu arada işin içinde kal. Sadece bunu yap. Benim haberim olmadan Wegg'le bir şey konuşmayacağına söz ver, tıpkı benim söz verdiğim gibi.&quot;</p>
<p>&quot;Söz veriyorum, Bay Boffin!&quot; dedi Venüs bir an düşündükten sonra. &quot;Teşekkürler Venüs, teşekkürler! Söz!&quot; &quot;Sizi görmeye ne zaman geleyim?&quot;</p>
<p>&quot;Ne zaman istersen. Ne kadar çabuk olursa o kadar iyi. Şimdi gitmem lazım. Iyi geceler Venüs.&quot; &quot;İyi geceler, beyefendi.&quot;</p>
<p>&quot;Diğer mevcutlara da iyi geceler,&quot; dedi Bay Boffin çepeçevre dükkâna bakarak &quot;Pek acayip bir görüntüleri var, Venüs, günün birinde onlarla daha iyi tanışmak isterim. İyi geceler, Venüs, iyi geceler! Teşekkürler, Venüs, teşekkürler!&quot; Hızlı adımlarla dışarı çıkıp evine doğru yürümeye başladı.</p>
<p>&quot;Acaba,&quot; diye düşündü, bastonuna sarılmış dalgın dalgın ilerlerken, &quot;Venüs, Wegg'den daha fazla mı nemalanmaya çalışıyor? Ben Wegg'i satın aldıktan sonra, tümüyle ona kalmamı, beni kemiklerime kadar sıyırmayı mı planlıyor?&quot;</p>
<p>Tahsil gördüğü cimriler okuluna pek yaraşan, kurnaz ve şüpheci bir fikirdi bu; sokaklarda yürürken de çok kurnaz ve şüpheci görünüyordu. Bir iki kere, iki üç kere, belki beş altı kere bastonunu taşıdığı kolundan alıp tepesiyle havaya sertçe vurmuştu. Muhtemelen Bay Silas Wegg'in hissiz suratı belirmişti o sırada gözlerinin önünde çünkü vururken aldığı keyif yüzünden okunuyordu.</p>
<p>Evine birkaç sokak kalmıştı ki karşı yönden gelen küçük, özel bir araba yanından geçti, biraz ileriden dönüp tekrar yanından geçti. Tuhaf hareketler yapan küçük bir arabaydı çünkü arkasında durup tekrar döndüğünü işitti ve tekrar yanından geçtiğini gördü. Sonra durdu, sonra gözden kayboldu. Ama çok da uzaklaşmamıştı çünkü kendi evinin köşesini döndüğünde onu yeniden gördü.</p>
<p>Arabaya yaklaştığında pencerede bir kadın yüzü gördü, tam yanından geçiyordu ki kadın alçak sesle adını söyledi.</p>
<p>&quot;Bir şey mi dediniz hanımefendi?&quot; dedi Bay Boffin durarak.</p>
<p>&quot;Benim, Bayan Lammle,&quot; dedi kadın.</p>
<p>Bay Boffin pencereye yaklaştı ve umarım iyisinizdir, dedi.</p>
<p>&quot;Pek de iyi değilim, sevgili Bay Boffin; huzursuzluktan, endişeden kendi kendimi yiyorum, belki de aptalca bir şey yüzünden. Sizi bekliyordum. Konuşabilir miyiz?&quot;</p>
<p>Bay Boffin, Bayan Lammle'ı az ilerideki evine davet etti.</p>
<p>&quot;Gelmesem daha iyi Bay Boffin, tabii siz ille de öyle istemiyorsanız. Öyle hassas ve zor bir mesele ki evinizde konuşmamayı tercih ederim. Herhalde bunu tuhaf buluyorsunuzdur?&quot;</p>
<p>Bay Boffin hayır dedi ama evet demek isterdi.</p>
<p>&quot;Bütün arkadaşlarımın benim hakkımdaki iyi düşünceleri için o kadar minnettarım, bu benim için o kadar önemli ki, vazife uğruna bile bunu tehlikeye atmak istemem. Eşime (sevgili Alfred'ciğime) bunu yapmanın gerçekten üstüme vazife olup olmadığını sorduğumda, büyük bir içtenlikle Evet dedi. Keşke ona daha önce sorsaydım. Bu kadar sıkıntı çekmemiş olurdum.&quot;</p>
<p>(&quot;Yine mi gırtlağıma çökecekler?&quot; diye düşündü Bay Boffin iyice sersemlemiş vaziyette.)</p>
<p>&quot;Beni size Alfred yolladı, Bay Boffin. 'Bay Boffin'i görüp her şeyi anlatmadan geri dönme, Sophronia. Bu konuda ne düşüneceğini kendisi bilir ama mutlaka öğrenmesi lazım,' dedi. Arabaya buyurmaz mıydınız?&quot;</p>
<p>Bay Boffin, &quot;Tabii,&quot; diyerek Bayan Lammle'ın yanına oturdu.</p>
<p>&quot;Ağır ağır devam et, nereye gittiğin önemli değil,&quot; dedi Bayan Lammle arabacıya, &quot;arabayı fazla tangırdatma.&quot;</p>
<p>&quot;Yine gırtlağıma çöküyorlar bence,&quot; dedi Bay Boffin içinden. &quot;Sırada ne var?&quot;</p>
<p>&nbsp;</p>
</body>
</html>