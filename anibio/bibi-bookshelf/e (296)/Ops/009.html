<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p><span class="t8">Mü</span><span class="t8">ş</span><span class="t8">terek Dostumuz'a Dair</span></p>
<p>Dickens'ın ölümünden önce tamamladığı son kitap olan bu romanı ilk olarak 1864-65 yıllarında tefrika halinde yayınlandı ve başta Henry James'in The Nation dergisinde yazdığı yazı olmak üzere pek iyi eleştiriler almadı. O sıralar yazar olarak kendi kişiliğini oluşturmaya çalışan james, bunun en iyi yolunun ustalarla yekten kavgaya tutuşmak olduğunun farkındaymış gibi görünüyor ve baştan sona gayet sert ve acımasız bir tınısı olan yazıya &quot;Müşterek Dostumuz, bize göre, Bay Dickens'ın en zayıf eseri&quot; diyerek başlayıp &quot;ilhamdan nasibini almamış&quot; dediği eseri yerden yere vuruyordu: &quot;Bize öyle geliyor ki son on yıldır Bay Dickens bariz biçimde kendini zorlamakta. Kasvetli Ev zorlamaydı; Küçük Dorrit'de kendini iyice kasıyordu; bu eser ise adeta kazma kürekle oyulmuş gibi... Bu denli az görülmüş, bilinmiş veya hissedilmiş ama bu denli aşırı yazılmış bir kitap okumadık... Buradaki bütün karakterler bir egzantriklikler yığınından ibaret, hiçbir doğal ilkeyle hayat kazanmıyorlar.&quot;james'e göre mesela Lammlelar'la Fledgby'nin kötülükleri zerre inandırıcılık taşımıyordu. Wrayburn'le Headstone arasındaki iki erkek, iki tutku arasındaki çatışmadan bekleneceği kadar güçlü kıvılcımlar çıkmıyordu vs. james'in &quot;yüzeysel romancıların en büyüğü&quot; dediği, &quot;onu büyük romancılar arasında saymak bizce insanlığa hakaret olur&quot; diye andığı Dickens, ona göre &quot;insan karakterine dair kavrayışımıza hiçbir şey eklememiş, eklediyse de çok az şey eklemiş&quot;ti, en fazla bizi sıradan olanla ve acayip olanla barıştırdığı söylenebilirdi. Halbuki gerçekten büyük bir romancı olsa, acayiplik diye bir şey olmadığım, insanlığın dışında bir şey olmadığım bilirdi. Bunu da Dickens'ın müthiş bir gözlemci ve müthiş bir mizahçı olmasına rağmen hiç mi hiç filozof olmamasına bağlıyordu (James l956, s. 75-80).</p>
<p>Henry James çok gençken yazdığı bu yazıdaki fikirlerini sonradan epey yumuşatmıştı,<a id="a100"></a><a href="notes.html#a239"><span class="t16">{17}</span></a> ama james'in yazısının gayet iyi örneklediği değerlendirme biçimi uzun zaman hakim kaldı, kitabın kadrinin bilinmesi için 20. Yüzyılı beklemek gerekti. Bugün Leavis'ten jameson'a Yirminci Yüzyılın en önemli eleştirmenlerin çoğunun en önemsediği, en çok sevdiği Dickens romanları, başta da dediğim gibi, tam da james'in adlarını özellikle andığı üç kitap: Kasvetli Ev, Müşterek Dostumuz ve Küçük Donit. (Kimileri sonuncunun yerine Büyük Umutlar'ı, daha nadiren de David Copperfield'ı zikreder ama ilk ikisi hemen hep listededir). <a id="a101"></a><a href="notes.html#a242"><span class="t16">{18}</span></a></p>
<p>Bu tercih değişimi de anlaşılır aslında. Zira adı geçen her üç roman da modern toplumun en etkili soyut güçleriyle hesaplaşır, bu güçlerin somut, kanlı canlı bireyleri ne hale getirdiğiyle ilgilenir: Hukukla, bürokrasiyle ve parayla. Başta Hillis Miller olmak üzere birçok eleştirmenin belirttiği gibi, Müşterek Dostumuz'un merkezi teması, paranın insan hayatındaki dönüştürücü gücüdür (Miller 1967). Son derece karmaşık bir olay örgüsü ve onlarca karakteri olan bir romanı özetlemek çok güç ve de pek anlamlı olmadığı için öyle bir şey yapmayacağım, ancak olaylar esasen bir vasiyet etrafında gelişir. Londra'nın Çöp Kralı Bay Harmon (Londra sokaklarının çöp ve tozlarını temizleme işi yaparak çok zengin olmuştur. Bu çöp yığınlarının içinde bolca dışkı da olduğu için romanın esasen, folklorda da modern psikanalizde de önemli bir yeri olan para=dışkı denklemine dayandığına işaret etmek adettendir) birkaç kez yazdırdığı vasiyetinde muazzam servetini ülke dışında yaşayan oğlu john Harmon'a bırakmıştır, ama bir şartı vardır: Memleketine dönerek mahallesinden görüp oğluna beğendiği kızla (Bella Wilfer'la) evlenmelidir; aksi takdirde bütün serveti yıllardır evinde çalışan Bay ve Bayan Boffin'e kalacaktır. Romandaki olaylar da bu servetin john Harmon'a değil onlara kalışıyla ve kendilerini rahatsız hissettikleri için yoksul bir ailenin kızı olan Bella Wilfer'ı yanlarına alıp ona borçlarını ödemeye çalışmalarıyla başlar; roman da esasen Bella'nın, parayla ve Boffinler'in esrarengiz sekreterleri Rokesmith'le (Boffinler'in parayla kurmayı beceremedikleri ilişkiyi onlar adına kuran kişidir o da) ilişkisinin hikâyesidir (zaten kitapta para ve paraya olan tutkusu konusunda en çok konuşan ve düşünen kişi de Bella'dır). Aslında bu, romandaki onlarca alt-olay-örgüsünden sadece biridir, ama hepsi de bir şekilde bu vasiyetnameyle, daha doğrusu parayla ve sınıfsal konumla ilgilidir: Kitabın iki büyük alt-olay örgüsünden ikincisinin kahramanlar Lizzie, Eugene ve Bradley Headstone'un ilişkileri sınıfsal konumlar karşısındaki tavırlarıyla belirlenir; sonradan görme zengin Veneering para gücüyle parlamentoya girer; aslında beş parasız olan Lammle çifti uzun süre Londra sosyetesinde takılıp zengin çift rolü oynarken envai çeşit dolap çevirerek gerçekten zengin olmaya uğraşırlar; bu çiftin zengin Podsnaplar'ın kızına yamamaya çalıştıkları Fledgby tefecidir ama kendisinin sahip olduğu şirketi yanında çalıştırdığı Yahudi Riah'ın gibi göstermektedir; romandaki en itici iki yoksul, Silas Wegg'le Rogue Riderhood'un derdi gücü birilerinden para sızdırmaya çalışmaktır; kitaptaki en olumlu karakterlerden ihtiyar Betty Higden'ın bile en büyük takıntısı, cenaze parasını korumaktır vs...</p>
<p>Dickens, toplumun akla gelebilecek bütün kesimlerinden gelen bu (ve daha burada saymadığım onlarca) karakterin ilişkilerini anlatırken dönemin kapitalizminin başkenti Londra'daki hayata dair, belki de başka hiçbir romanında göremeyeceğimiz ölçüde geniş bir panaroma sunar, çünkü, malum, para yokluğuyla bile her yerdedir. En alt tabakalardan en üst tabakalara mekik dokuyacağını zaten daha en baştan sezdirir Dickens: Roman Thames Nehri'ne düşen cesetleri toplama işi yapan ailenin rutin turlarından birinin tekinsiz betimlenişiyle açılır ve hemen ardından yeni zengin Veneeringler'in evindeki yemeğin ve davetlilerin alaycı ve olağanüstü komik bir biçimde anlatıldığı bölüm gelir. Romandaki müthiş dil ve üslup çeşitliliğinin de habercisidir bu iki bölüm. Dilbilimcilerin tabiriyle &quot;sosyolekt&quot;lere (ve tabii &quot;idiolektlere&quot;de) olağanüstü duyarlı bir kulağı olan Dickens, bu romanda bir yandan bütün toplumsal tabakalar gezerken, bir yandan da her birini anlatmaya en uygun dili ve üslubu da yakalar. Yakaladıktan sonra da uzun uzun keyfini çıkarır ve okuru da kendinden geçirir. Romanın zenginlikleri bu eleştirel ve çok geniş kapsamlı toplumsal içeriğiyle ve dilinin olağanüstülüğüyle de sınırlı değildir; bütün Dickens romanlarında olduğu gibi insani anlamda müthiş derinlikli sahneler bu romanda da fazlasıyla vardır. Herkes gönlüne göre pek çok sahne seçebilir bu kitaptan; beni de inceliğiyle çarpan pek çok sahne sayabilirim; ama galiba en önce şunlar geliyor aklıma: aşağılık bir insan olduğunu bildikleri halde herkesin ölmekte olan Rogue Riderhood'u hayata döndürmek için çırpındığı ve o kendine gelir gelmez ondan uzaklaştıkları sahne (Deleuze de bu sahneyi anlatır, &quot;bir hayatı en iyi anlatan yazar Dickens'dır&quot; derken), Lizzie ile Eugene'in nehir kıyısında konuştukları sahne, Rogue'un şantaj yapmak için öğretmen Bradley'yi sınıfında ziyaret edişi ve nehirdeki boğuşmaları...</p>
<p>Zaten bir dolu insan nehre düşer roman boyunca; birçok eleştirmen romanda Thames'in gördüğü simgesel, artıcı işleve dikkat çekmiştir. Ama bu tespiti en ilginç biçimde dile getiren kişi feminist eleştirmen Eve Kosofsky Sedgwick olmuştur: &quot;Müşterek Dostumuz'la ilgili eleştirilerde biri nehir, diğeri ise çöp yığınları etrafında olmak üzere iki grup tematik imge ayırt etmek gelenek olmuştur. Çöp yığınlarının, sermayenin küçük burjuvazinin endişelerine son derece duyarlı bir biçimde insanbiçimlileştirilmesini temsil ettiği söylenebilirse, nehir de bunun yabancılaşma ve nakit akışı etrafında örgütlenmiş daha kolektif bir kapitalizm adına yapılan bir eleştirisini temsil eder. Bunun toplumsal cinsiyetle ilgili olarak gayet belirgin ve acayip içerimleri vardır: Su kıyısında geçen bu romandaki bütün erkekler su karşısında çarpıcı ölçüde beceriksizdir. Hepsi de erkek olmak üzere yedi tane boğulma ya da az-kalsın-boğulma vakası vardır romanda; erkekler birbirlerini hep nehre çekmektedir; ve nehirden bir insanı kurtarma becerisine tek bir kişi sahiptir: Lizzie&quot; (Kosofsky Sedgwick l 987, s. 254). Bu arada aynı eleştirmen yazının diğer bölümlerinde bu eserin homofobik bir roman olduğu tezini ilginç karinelerle temellendirmeye çalışır, ama şahsen ben pek ikna olduğumu söyleyemeyeceğim.</p>
<p>Müşterek Dostumuz, homofobik olmasa da, yine ele aldığı tema gereği, Dickens'ın belki de en karanlık, en sert romanlarından biridir; Sedgwick'in nehir örneğinde yaptığı gibi simgesel değeri bakımından değerlendirilmesi gereken, psikanalitik okumaya elverişli birçok nesne ve olayla dolup taşar (mesela jeny Wren'in oyuncak bebekleri, Bay Venüs'ün organ tedarikçiliği yaptığı tuhaf dükkânı geliyor hemen aklıma). Şifre çözümlemeye meraklı okurları da ziyadesiyle tatmin edecek ölçüde karmaşık bir romandır yani. Bir şekilde yine peri masalları gibi &quot;happy end&quot;le biter, ama arada çok fazla şiddet yaşanmış ve bunlardan bazıları kalıcı izler de bırakmıştır.</p>
<p>Yayıncılarımızın büyük çoğunluğunun klasik yayıncılığından zaten zamanında çevrilmiş romanları tekrar tekrar (üstelik bazen de intihal çevirilerle) yayınlamayı anladığı bir dönemde, Dickens'ın &quot;klasik&quot; sıfatına gerçekten layık ve şimdiye kadar çevrilmemesi Türkiyeli okurlar adına ciddi bir kayıp olan bu dev (hem hacmen hem de mecazen dev) romanını yayınlama konusunda gösterdiği cesaret için İthaki Yayınları'nı ve bu güzel çeviri için <span class="t8">Asl</span><span class="t8">ı</span><span class="t8"> Biçen</span>'i kutlayarak bitireyim.</p>
<p>&nbsp;</p>
<p><span class="t8">Kaynakça:</span></p>
<p>Bloom, Harold (1994), The Western Canon, New York ve Londra. Borges,Jorge Luis (1987), ingiliz Edebiyatına Giriş, çev. Celal Üster, İstanbul: Afa.</p>
<p>Brooks, Peter (2005), Realist Vision, New Haven ve Londra.</p>
<p>Calvino, Italo (2008), &quot;Charles Dickens, Ortak Dostumuz&quot;, Klasikleri</p>
<p>Niçin Okumalı? içinde, çev. Kemal Atakay, İstanbul: YKY. Chesterton, G. K. (1906), Charles Dickens, <span class="t17">http ://www. online-literature.</span></p>
<p><span class="t17">com/chestertonlcharlesdickens/</span>. Deleuze, Gilles (2001), &quot;Immanence: A Life&quot;,</p>
<p><span class="t17">files/roundtable/Deleuze%20-%20Immanence</span><span class="t18">o</span><span class="t17">/o20-</span><span class="t18">o</span><span class="t17">/o20a</span><span class="t18">o</span><span class="t17">/o20Life.pdf</span>. Eagleton, Terry (2009), Eleştiri ve ideoloji, çev. Savaş Kılıç, İstanbul: iletişim. Fanger, Donald (1967), Dostoevsky and Romantic Realism, Cambridge. Frye, Northrop (1987), &quot;Dickens and the Comedy of Humors&quot;, Modern</p>
<p>Critica! Views. Charles Dickens içinde, haz. H. Bloom, New York. James, Henry (1956), &quot;Review of Our Mutual Friend&quot;, The Future of the</p>
<p>Novel, New York.</p>
<p>Kosofsky Sedgwick, Eve (1987), &quot;Homophobia, Misogyny, and Capital: The Exampl e of Our Mutual Friend&quot;, Modern Critica! Views. Charles Dic-kens içinde, haz. H. Bloom, New York.</p>
<p>Lukacs, György (1969), Çağdaş Gerçekçiliğin Anlamı, çev. Cevat Çapan, İstanbul: Payel.</p>
<p>Miller, Hillis (1967), &quot;Our Mutual Friend&quot;, Dickens. A Collection of Critica!</p>
<p>Essays içinde, haz. Martin Price, Englewood Cliffs. Nabokov, Vladimir (1980), Lectures on Literature, New York ve Londra. Orwell, George (1940), 'Charles Dickens&quot;, <a href="http://www"><span class="t19">http://www</span></a><span class="t17">.</span><span class="t17"> </span><a href="http://orwell.ru/library/"><span class="t19">orwell.ru/library/</span></a></p>
<p><span class="t17">reviews/dickens/english/e chd</span>. Parla, Jale (2000), Don Kişot'tan Bugüne Roman, İstanbul: iletişim. Smith, Graeme (1998), &quot;Dickens and Critica! Theory&quot;, <a href="http://www.victori-"><span class="t19">http://www.victori-</span></a></p>
<p><a href="http://anweb.org/authors/dickens/turkey/turlit09.html"><span class="t19">anweb.org/authors/dickens/turkey/turlit09.html</span></a>.</p>
<p>Urgan, Mina (1991), ingiliz Edebiyatı Tarihi&nbsp;&nbsp;&nbsp;&nbsp; İstanbul: Altın. Zweig, Stefan (1995), Üç Büyük Usta: Balzac, Dickens, Dostoyevski, çev. Melahat Baydur, İstanbul: İş Kültür. </p>
<p>&nbsp;</p>
</body>
</html>