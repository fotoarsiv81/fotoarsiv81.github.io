<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>3. Bölüm -Başka Bir Adam</title>
</head>
<body>
<h1><a id="a114"></a>3. Bölüm -Başka Bir Adam</h1>
<p>Veneering merdivenlerini çıkan hanımların etekleri gözden kaybolurken, yemek odasından beri peşlerinden giden Mortimer bol yaldızlı yeni ciltleri içindeki yepyeni kitaplarla dolu kütüphaneye saptı ve kâğıdı getiren ulakla görüşme talebinde bulundu. On beş yaşlarında bir oğlandı. Mortimer oğlana bakıyordu, oğlansa duvardaki, kırlardan ziyade oymalar, yürüyüş kolundan ziyade altın çerçeveler arasında Canterbury'ye giden yepyeni hacılara.</p>
<p>&quot;Bunu kim yazdı?&quot;</p>
<p>&quot;Ben, efendim.&quot;</p>
<p>&quot;Yazmanı kim söyledi?&quot;</p>
<p>&quot;Babam. Jesse Hexam.&quot;</p>
<p>&quot;Cesedi o mu buldu?&quot;</p>
<p>&quot;Evet, efendim.&quot;</p>
<p>&quot;Baban ne iş yapar?&quot;</p>
<p>Oğlan duraladı, kendisini küçük bir müşkülata sokmuşlar gibi sitemle hacılara baktı, sonra pantolunun sağ paçasını pli gibi katlayarak, &quot;Geçimini sahilden temin eder,&quot; dedi.</p>
<p>&quot;Buradan uzak mı?&quot;</p>
<p>&quot;Ne?&quot; diye sordu oğlan, savunmaya çekilmişti ve bir kez daha, Canter-bury yoluna. &quot;Babanın evi.&quot;</p>
<p>&quot;Epey yol var, efendim. Arabayla geldim, araba da dışarıda ücretini bekliyor. İsterseniz ödemeyi şimdi yapmayın, ona binip gidelim. Ceplerde bulduğumuz adrese bakarak önce büronuza gittim, orada benle akran bir çocuktan başkası yoktu, o da beni buraya gönderdi.&quot;</p>
<p>Çocukta tamamlanmamış bir vahşilikle, tamamlanmamış bir medeniliğin ilginç bir bileşimi vardı. Sesi çatlak ve kaba, yüzü kaba, bodur vücudu kabaydı; ama o tipteki çocuklardan daha temizdi; yazısı da iri ve fazla yuvarlak olmakla birlikte güzeldi; kitapların sırtlarına da, cildi aşan bir merakla bakıyordu. Okuma bilen birisi, rafta kapalı bile dursa, bir kitaba asla okuma bilmeyen biri gibi bakmaz.</p>
<p>&quot;Eğer bir imkân varsa hayatını kurtarmak için hiçbir şey yapılmış mı, biliyor musun?&quot; diye sordu Mortimer şapkasını ararken.</p>
<p>&quot;Halini görseniz bu soruyu hiç sormazdınız, efendim. Firavunun Kızıl-deniz'de boğulan askerlerini bile kurtarmak daha kolay olurdu. Lazarus bunun yarısı kadar kaykılmış olsa, mucizelerin en büyüğü onun diriltil-ınesi olurdu.&quot;</p>
<p>&quot;Vay vay!&quot; diye bağırdı Mortimer, şapkası başında arkasına dönerek. &quot;Kızıldeniz'e hayli aşina görünüyorsun, genç dostum.&quot; &quot;Okulda öğretmenimiz okuttu,&quot; dedi çocuk. &quot;Ya Lazarus'u?&quot;</p>
<p>&quot;Onu da. Ama babama söylemeyin! Bunu duyacak olursa huzur muzur bırakmaz. Ablam sağolsun.&quot; &quot;iyi bir ablan var anlaşılan.&quot;</p>
<p>&quot;Fena sayılmaz,&quot; dedi oğlan; &quot;ama hepi topu harfleri biliyor -onları da ben öğrettim.&quot;</p>
<p>Gamlı Eugene, elleri ceplerinde içeri girmiş ve konuşmanın son bölümüne nezaret etmişti. Oğlan, ablasını küçümseyerek konuştuğunda, çenesini sertçe tuttu ve yüzünü kendine çevirdi.</p>
<p>&quot;Bırakın, efendim!&quot; dedi oğlan direnerek. &quot;Umarım bir daha karşılaşırız.&quot;</p>
<p>Eugene ona cevap vermeye kalkışmadı: Mortimer'a, 'İstersen ben de geleyim!&quot; demekle yetindi. Üçü birlikte oğlanı getiren vasıtayla yola koyuldular; iki arkadaş (devlet okulunda da sınıf arkadaşıydılar) içeride puro içiyordu, haberci, arabanın üstünde, sürücünün yanındaydı.</p>
<p>&quot;Şu işe bak,&quot; dedi Mortimer giderlerken; &quot;Chancery Yüksek Mahkemesinin, saygıdeğer dava vekilleri listesine ve Halk Mahkemeleri avukatlar listesine gireli beş yıl oldu Eugene ve vasiyet edecek hiçbir şeyi olmayan Lady Tippins'in vasiyetnamesi için on beş günde bir verdiği talimatlar bedavaya almayı saymazsak, bu romantik işten başka hiçbir dava gelmedi elime.&quot;</p>
<p>&quot;Ben de baroya almalı yedi yıl oldu,&quot; dedi Eugene, &quot;ama hiç dava gelmedi, geleceği de yok. Zaten gelse de ne yapacağımı bilemem.&quot;</p>
<p>&quot;Bu son hususta şüphelerim var,&quot; dedi Mortimer büyük bir ciddiyetle, &quot;senden hallice sayılır mıyım, hiç emin değilim.&quot;</p>
<p>&quot;Nefret ediyorum,&quot; dedi Eugene, bacaklarını karşı koltuğa kaldırarak, &quot;mesleğimden nefret ediyorum.&quot;</p>
<p>&quot;Ben de ayaklarımı koysam seni rahatsız eder miyim?&quot; diye sordu Mortimer. 'Teşekkürler. Ben de benimkinden nefret ediyorum.&quot;</p>
<p>&quot;Beni zorladılar,&quot; dedi gamlı Eugene, &quot;çünkü ailede tek eksiğimizin bir dava vekili olduğuna karar verilmişti. Tam oldu.&quot;</p>
<p>&quot;Beni zorladılar,&quot; dedi Mortimer, &quot;çünkü ailede tek eksiğimizin bir avukat olduğuna karar verilmişti. Şimdi tam oldu.&quot;</p>
<p>&quot;Avukatlık bürosu denilen o kara deliğin kapısının sağ tarafında dördümüzün adı var,&quot; dedi Eugene; &quot;dördümüzün de aynı kâtipte -Kırk Haramiler'deki Kasım Baba- dörtte birlik payı var ve içimizde tek saygıdeğer kişi Kasım.&quot;</p>
<p>&quot;Ben tek başınayım,&quot; dedi Mortimer, &quot;berbat bir merdiven boşluğunun en tepesinde, mezarlık manzaralı bir oda, bütün kâtip bütünüyle bana ait, onun da bütün gün mezarlık seyretmekten başka işi yok, büyüyüp olgunlaştığında nasıl biri olacak hayal bile edemiyorum. O sefil baykuş yuvasında aklı ya sürekli bilgeliğe işliyor ya cinayete; böyle tek başına kukumav kuşu gibi düşüne düşüne yetişkinliğe erdiğinde, acaba cümle âleme ışık mı saçacak yoksa zehir mi; işte meslek hayatımda merakımı celbeden tek konu bu. Ateşini alabilir miyim? Teşekkürler.&quot;</p>
<p>&quot;Sonra da budalalar,&quot; dedi Eugene arkasına yaslanıp kollarını kavuşturarak gözleri kapalı içmeye devam etti purosunu, biraz genizden geliyordu sesi, &quot;Enerjiden bahsediyor. Sözlükte A'dan Z'ye bütün kelimeler arasında en tiksindiğim, enerji. Ne bayağı bir hurafe, ne papağan zırvası! Ne yani! Sanki sokağa fırlayacağım, zengin kılıklı ilk adamı yakasından tutup sarsacağım ve 'Hemen bir dava açacaksın, it, benim geçimimi sağlayacak-sı, yoksa gebertirim,' diyeceğim. Halbuki asıl buna enerji denir.&quot;</p>
<p>&quot;Kesinlikle aynı kanaatteyiz, Eugene. Bana iyi bir fırsat göstersinler, gerçekten enerjik olmaya değecek bir şey göstersinler, ben o zaman gösteririm onlara enerjinin hasım.&quot;</p>
<p>&quot;Aynen,&quot; dedi Eugene.</p>
<p>Londra Postanesi'nin hizmet alanı sınırlarında, onlar gibi en az on bin genç adam, aynı akşam, aynı umutlu sözü söylemişti muhtemelen.</p>
<p>Tekerlekler dönmeye devam ediyordu, Anıtın yanından, Kulenin yanından, Rıhtımdan; Ratcliff ve Rotherhite'in oradan; insanlığın biriken cürufunun, ahlaki bir lağım gibi yükseklerden aşağılara akıp biriktiği, kendi ağırlığıyla kıyıdan düşüp nehre gömülmeyi beklediği yerlerden. Karaya vurmuş gibi duran teknelerin, suda yüzer gibi görünen evlerin arasından -pencerelere bakan cıvadraların, gemilere bakan pencerelerin arasından-yuvarlandı durdu tekerler, nehir basmasa hiç yıkanmayan karanlık bir köşede durdular, oğlan aşağı inip kapıyı açtı.</p>
<p>&quot;Burdan öteye yürümeniz lazım, efendim; az bir şey kaldı.&quot; Eugene yokmuş gibi konuşuyordu.</p>
<p>&quot;Pek ücra bir yermiş,&quot; dedi Mortimer, taşların ve karaya vurmuş çöplerin üzerinde ayaklar kayıyordu. Oğlan köşeyi çabucak dönmüştü. &quot;Babamın evi şurası, efendim; ışığı yanan yer.&quot;</p>
<p>Alçak bina eski bir değirmene benziyordu. Tepesinde çürük çubuklar vardı, değirmenin yelkenleri eskiden oraya geriliyordu herhalde ama gecenin karanlığında bütün bunlar hayal meyal seçiliyordu. Oğlan kapıyı açtığında kendilerini basık, yuvarlak bir odada buldular; içinde kızıl ateşe bakarak ayakta duran bir adam ve oturmuş dikiş diken bir kız vardı. Ateş, ocağın içine yerleştirilmemiş paslı bir mangalda yanıyordu ve sümbül köküne benzeyen adi bir lamba, masanın üzerindeki taş şişenin ağzında, kırpışıp tütüyordu. Bir köşede tahta bir karyola ya da sedir vardı, öteki tarafta üst kata çıkan tahta bir merdiven - öyle çarpık çurpuk ve dikti ki boyacı merdiveninden farksızdı. Bir duvara iki üç eski kürek dayanmıştı, biraz ilerisinde küçük bir rafta, pek az sayıda tencere tabak göze çarpıyordu. Odanın tavanı sıvanmamıştı, üst katın zemininden ibaretti. Kirişler üstündeki çok eski, budaklı, ekli ahşap tavan odaya basık bir hava veriyordu; eski un, sülüğen (ya da muhtemelen depo olarak kullanıldığında edindiği başka bir leke) ve küf lekeleriyle dolu olan tavan, duvarlar ve zemin, çürümekte olduğu izlenimini veriyordu.</p>
<p>&quot;Beyefendi geldi, baba.&quot;</p>
<p>Kızıl ateşin önündeki adam arkasına döndü, çitişmiş saçların örttüğü başını kaldırdı ve alıcı bir kuş gibi baktı.</p>
<p>&quot;Siz Mortimer Lightwood olacaksınız, değil mi beyim?&quot;</p>
<p>&quot;Adım Mortimer Lightvvood. Bulduğunuz şey,&quot; dedi Mortimer, biraz çekingenlikle karyoladan tarafa bakarak, &quot;burada mı?&quot;</p>
<p>'Tam burada değil ama yakında. Ben her şeyi kitabına göre yaparım. Polise haber verdim, onlar aldılar. Hiç zaman kaybedilmedi. Polis yazı çizi işlerini halletti, işte yazı.&quot;</p>
<p>Üzerinde lamba yanan şişeyi alıp duvarda asılı bir kâğıda yaklaştırdı, üzerine BULUNAN CESET başlığı atmıştı polis. İki arkadaş duvara yapışık duran raporu okudular, bu arada onlara lambayı tutan Gaffer da ikisinin yüzlerini okuyordu.</p>
<p>&quot;Zavallı adamın üzerinde sadece belgeleri varmış anlaşılan,&quot; dedi Lightvood, gözlerini bulunanların dökümünden bulana çevirerek.</p>
<p>&quot;Sadece belgeler.&quot;</p>
<p>Tam o sırada kız elindeki dikişiyle ayağa kalkıp kapıdan çıktı.</p>
<p>&quot;Hiç parası yokmuş,&quot; diye devam etti Mortimer; &quot;yelek ceplerinden birinde üç peni varmış sadece.&quot;</p>
<p>&quot;Üç. Peni. Yelek cebinde,&quot; dedi Gaffer üç cümle kurarak.</p>
<p>&quot;Pantolon cepleri boşmuş ve tersyüz edilmiş haldeymiş.&quot;</p>
<p>Gaffer Hexam başını salladı. &quot;Ama hep böyle olur. Gelgit akıntısından mı nedir. Aha,&quot; ışığı ötekine benzeyen bir başka kâğıt parçasına tuttu, &quot;adamın cepleri boş ve tersyüz edilmişti. Nah bu da öyle,&quot; ışığı bir başkasına götürdü, &quot;kadının cebi boş ve tersyüz edilmişti. Bu da öyle. Bu da. Ben okuma bilmem, gerek de yok, duvardaki yerlerinden biliyorum hepsini. Şu denizciydi, kolunda iki çapa, bir bayrak, bir de GFT dövmesi vardı. Bakın bakalım doğru mu değil mi?&quot;</p>
<p>&quot;Doğru.&quot;</p>
<p>&quot;Bu da gri botlu genç kadındı, iç eteğine bir tane haç işlenmişti. Bakın bakalım doğru mu değil mi?&quot;</p>
<p>&quot;Doğru.&quot;</p>
<p>&quot;Şunun da gözünün üzerinde çok fena bir yara vardı. Bu, kendilerini eşarpla birbirlerine bağlamış kız kardeşler. Şu da ihtiyar bir ayyaştı, ayağında terlik, başında gece takkesi, sonradan anlaşıldı ki bu, çeyrek şişe rom için suda delik açarım diye iddiaya girmiş, sonra da kalkıp hayatında ilk ve son olarak sözünde durmuş. Az buz kâğıt yok odada, ama ben hepsini ezbere bilirim. Alim sayılırım!&quot;</p>
<p>Işığın kendi alim zekâsına şahadet etmesini ister gibi, lambayı bütün kâğıtların üzerinden geçirdi, sonra masanın üzerine koydu ve arkasına geçip dikkatle misafirlerine bakmaya başladı. Bazı alıcı kuşlara has bir özelliği vardı; kaşlarını çattığında, çitişmiş başı iyice dikiliyordu.</p>
<p>&quot;Bütün bunları sen kendin mi buldun?&quot; diye sordu Eugene.</p>
<p>Alıcı kuş bu soruya cevaben, &quot;Sizin adınız neydi acaba?&quot; diye sordu kelimeleri uzatarak.</p>
<p>&quot;Arkadaşım Bay Eugene Wrayburn,&quot; diye araya girdi Mortimer.</p>
<p>&quot;Bay Eugene Wrayburn, öyle mil Acaba Bay Eugene Wrayburn bana ne sormakta?&quot;</p>
<p>&quot;Basit bir soru, bütün bunları tek başına mı buldun?&quot;</p>
<p>&quot;Basit bir cevap, çoğunu.&quot;</p>
<p>&quot;Bu vakalarda, boğulma öncesi şiddet ve soygun olduğunu düşünüyor musun?&quot;</p>
<p>&quot;Bunu hiç düşünmüyorum,&quot; dedi Gaffer. &quot;Ben öyle düşünen tiplerden değilim. Siz de ömrünüzün her günü, geçiminizi nehirden çıkarmak için debelenseydiniz, siz de düşünmeye fazla merak sarmazdınız. Sizi geçireyim mi?&quot;</p>
<p>Lightwood'un başıyla onaylaması üzerine kapıyı açtığında, hayli solgun ve bizar olmuş bir yüz kapıda belirdi - aşırı gergin bir adamın yüzü.</p>
<p>&quot;Kayıp ceset mi var?&quot; diye sordu Gaffer Hexam, olduğu yerde durarak; &quot;yoksa bir ceset mi bulundu? Ha?&quot;</p>
<p>&quot;Ben kayboldum!&quot; dedi adam telaşlı ve sabırsız bir tavırla.</p>
<p>&quot;Nasıl yani?&quot;</p>
<p>&quot;Be-ben yabancısıyım buranın, yolları bilmiyorum. Burada tarif edilen şeyi bulabileceğim yeri arıyorum. Acaba siz biliyor musunuz?&quot; Soluk soluğa kalmıştı ve zorlukla konuşuyordu; ama duvardaki daha zamkı kurumamış ilanın bir kopyasını gösterdi. Kimbilir belki ilan yeni basılmış olduğundan, belki de genel görünümü ona çok belirgin bir izlenim verdiğinden, Gaffer çabucak bundan bir netice çıkardı.</p>
<p>&quot;Bu beyefendi, Bay Lightwood bu ilgileniyor bu işle.&quot;</p>
<p>&quot;Bay Lightwood?&quot;</p>
<p>Kısa bir sessizlik oldu ve Mortimer'la yabancı birbirlerini süzdüler. İkisi de birbirini tanımıyordu.</p>
<p>&quot;Beyefendi,&quot; dedi Mortimer, sıkıntılı sessizliği, kendine hakim havayla bozarak, &quot;az önce adımı söyleme onurunu bana bahşetmiştiniz değil mi?&quot;</p>
<p>&quot;Bu adamın dediğini tekrar ettim.&quot;</p>
<p>&quot;Londra'da yabancı olduğunuzu söylediniz değil mi?&quot;</p>
<p>&quot;Yabancıyım.&quot;</p>
<p>&quot;Bay Harmon diye birini mi arıyorsunuz?&quot; &quot;Hayır.&quot;</p>
<p>&quot;Öyleyse sizi temin ederim bu işten bir randıman alamayacaksınız ve bulmaktan korktuğunuz şeyi bulmayacaksınız. Bizimle gelir miydiniz?&quot;</p>
<p>Son murdar gelgit tarafından oracığa atılmış gibi duran çamurlu sokaklarda az biraz dolandıktan sonra, polis karakolunun kapısına ve parlak lambasının altına geldiler; orada Gece Komiserini buldular, kireç badanalı odasında, elinde dolmakalem, mürekkep, bir de cetvel, defterlerini doldurup duruyordu itinayla, sanki dirseğinin hemen dibindeki arka avluda sarhoş bir kadının uluyan öfkesi kendini hücre kapısına vurmuyordu da dağ tepesindeki bir manastırdaydı. Kendini ilme irfana vermiş bir münzevi havasıyla başını zorlukla defterinden kaldırıp Gaffer'ı görünce şüpheci bir selam verdi, &quot;Biz senin ne mal olduğunu çok iyi biliyoruz, günün birinde çizmeyi aşacaksın,&quot; demeye getiriyordu belli ki, aynı zamanda Bay Mortimer Lightwood ve arkadaşlarına onlarla birazdan ilgileneceği mesajını veriyordu. Sonra, kendini artan bir şiddetle kapıya vuran ve dehşet verici bir şekilde başka bir kadının dalağını sökeceğini haykıran kadının farkında olduğuna dair en ufak bir emare göstermeden, gayet tertipli ve sistemli bir biçimde çizgi çizme işini bitirdi (yaptığı iş bir meselin altını çizmekti sanki, öyle sakindi).</p>
<p>&quot;Fener,&quot; dedi Gece Komiseri, anahtarlarını alarak. Astlarından biri tekmil saygıyla feneri yetiştirdi. &quot;Buyrun beyler.&quot;</p>
<p>Anahtarlardan biriyle, avlunun ucundaki soğuk mahzenin kapısını açtı ve hep birlikte içeri girdiler. Girdikleri gibi dışarı çıktılar, bir tek Eugene konuştu, fısıltıyla Mortimer'a &quot;Lady Tippins'ten çoh da kötü durumda değil,&quot; dedi.</p>
<p>Tekrar manastırın kireç boyalı kütüphanesine döndüler -görmeye geldikleri sessiz manzaraya bakarken olduğu gibi, şimdi de söz konusu dalak çığlıklarla talep edilmekteydi- orada Başkeşiş tarafından davanın esasları özetlendi. Cesedin nasıl suya düştüğüne dair hiçbir ipucu yoktu. Genellikle olmazdı. Yaraların ölmeden önce mi öldükten sonra mı oluştuğunu anlamak için çok geçti; seçkin bir cerraha göre önceydi; bir diğer seçkin cerraha göre ise sonra. Beyefendinin yolculuk ettiği geminin kaptanı cesedi teşhis etmek için getirilmiş ve o olduğuna yemin etmişti. Giysileri tanıdığına da yemin edebilirdi. Sonra da, gerçi sonrasını biliyorlardı, ilanları onlar da görmüştü. Nasıl olmuş da gemiden ayrılıp nehirde bulunana kadar tümüyle ortadan kaybolmuştu? Kimbilir! Muhtemelen bir iki el oyun oynayayım demişti. Muhtemelen zararsız bir oyun olduğunu düşünmüştü ama verdiği sözün arkasında duramayınca ölümcül bir oyuna dönüşmüştü. Soruşturma yarındı, karar herkese açıklanacaktı elbette.</p>
<p>&quot;Arkadaşınız eşekten düşmüşe dönmüş,&quot; dedi Bay Komiser özetini bitirdikten sonra. &quot;Adamın hali harap valla!&quot; Bunu çok alçak sesle, yabancıyı dikkatle süzerek söylemişti (ilk meraklı bakışı da değildi bu).</p>
<p>Bay Lightvood, beyefendinin kendi arkadaşı olmadığını açıkladı.</p>
<p>&quot;Sahi mi?&quot; dedi Bay Komiser kulaklarını dikerek; &quot;Nereden buldunuz?&quot;</p>
<p>Bay Lightvood biraz daha izahat verdi.</p>
<p>Bay Komiser özetini, dirsekleri masaya dayalı, sağ elinin parmaklarıyla sol elinin baş parmağını tutarak yapmış, sonraki sözleri de bu duruşu hiç bozmadan söylemişti. Bay Komiser gözlerinden başka yerini kıpırdatmadan sesini yükseltti:</p>
<p>&quot;içiniz fena mı oldu, beyefendi! Böyle şeylere pek alışık değilsiniz herhalde.&quot;</p>
<p>Şömine rafına yaslanmış, başını öne düşürmüş olan yabancı etrafına bakarak cevap verdi, &quot;Değilim. Korkunç bir manzara.&quot; &quot;Teşhis için gelmişsiniz galiba?&quot;</p>
<p>&quot;Evet.&quot;</p>
<p>'Teşhis edebildiniz mi?&quot;</p>
<p>&quot;Hayır. Korkunç bir manzara. Ah! Korkunç, dehşet verici bir manzara!&quot;</p>
<p>&quot;Siz kimi bulmak için gelmiştiniz?&quot; diye sordu Bay Komiser. &quot;Tarif edin. Belki yardımcı olabiliriz.&quot;</p>
<p>&quot;Hayır,&quot; dedi yabancı; &quot;işe yaramaz. İyi geceler.&quot;</p>
<p>Komiser yerinden kımıldamamış, kimseye emir vermemişti; ama astı, sırtını kapıya dayadı, sol kolunu kapının üzerine gerdi, sağ eliyle de rasgele bir hareketle şefinden aldığı feneri yabancıya çevirdi.</p>
<p>&quot;Ya bir dostunuzu kaybettiniz, malum; ya da bir düşmanınızı, malum; yoksa buraya gelmezdiniz, malum. O halde kimi kaybettiğinizi sormak pek mi abes?&quot; buyurdu Bay Komiser.</p>
<p>&quot;Beni bağışlayın ama size söyleyemeyeceğim. Aile içi meselelerin, başka hiçbir çare kalmadığı müddetçe alenen ortaya dökülmeyeceğini en iyi siz anlarsınız. Bana bu soruyu sorarak vazifenizi yerine getirmenize itirazım yok; siz de benim cevap vermeme hakkım olduğuna itiraz etmeyin. lyi geceler.&quot;</p>
<p>Yine kapıya döndü ama ast, gözleri şefinde, dilsiz bir heykel gibi duruyordu.</p>
<p>&quot;En azından,&quot; dedi Bay Komiser, &quot;bana kartınızı bırakmaya bir itirazınız yoktur herhalde?&quot;</p>
<p>&quot;Yanımda olsa itiraz etmezdim ama yok.&quot; Bu cevabı verirken kıpkırmızı kesilmiş ve çok bocalamıştı.</p>
<p>Bay Komiser sesini ya da tavrını hiç değiştirmeden, &quot;En azından adınızı ve adresinizi yazmaya bir itirazınız yoktur herhalde?&quot;</p>
<p>&quot;Elbette.&quot;</p>
<p>Bay Komiser kalemini mürekkebe batırdı ve maharetle yanında duran bir kâğıdın üzerine yerleştirdi; sonra yine eski duruşunu aldı. Yabancı masaya gidip eli titreyerek yazdı -bu amaç için eğdiği başının üzerindeki her tel saçı kafasının bir köşesine not ediyordu Bay Komiser - &quot;Bay Julius Handford, Hazine Kahvehanesi, Palace Yard, Westminster.&quot;</p>
<p>&quot;Orada mı ikamet ediyorsunuz?&quot;</p>
<p>&quot;Evet.&quot;</p>
<p>&quot;Aslen taşradan mı geldiniz?&quot; &quot;Hı? Evet - taşradan.&quot; &quot;iyi geceler, beyefendi.&quot;</p>
<p>Ast kolunu çekip kapıyı açtı ve Bay Julius Handford dışarı çıktı.</p>
<p>&quot;Memur!&quot; dedi Bay Komiser. &quot;Bu kâğıdı al, kendini hissettirmeden adamı takip et, orada kaldığına emin ol, hakkında bilgi topla.&quot;</p>
<p>Ast gitmişti; yeniden şu Manastırın sakin Başrahibine dönüşen Bay Komiser kalemini mürekkebe batırdı ve defterlerine geri döndü. Bay Julius Handford'dan şüphelenmekten ziyade, Bay Komiserin profesyonel tavrını merakla seyreden iki arkadaş, kendileri de ayrılmadan önce, bu vakada gerçekten mide bulandıran bir şey olup olmadığını sordular.</p>
<p>Başrahip ketum bir tavırla cevap verdi, &quot;Bilemem. Cinayetse herkes fail olabilir. Hırsızlık, yankesicilik olsa çıraklık ister. Cinayet öyle değil. Hepimizin elinden gelir. Buraya teşhise gelen çok insan gördüm ama böyle etkileneni hiç görmedim. Belki de mesele Kafasından ziyade Midesindedir. Biraz fazla rom girmiştir belki midesine. Ama rom nereye girse bir başka yapar tabii. Doğru kişinin eli değdiğinde cesetlerin kanadığına dair o hurafe doğru değil maalesef; cesetler hiç renk vermez. Şu kadın gibilerin ağzından her şeyi alırsınız - akşamdan beri demediğini bırakmadı,&quot; (gümbürtülü dalak taleplerinden bahsediyordu) &quot;ama cesetlerden hiçbir şey öğrenemezsiniz.&quot;</p>
<p>Ertesi günkü soruşturmaya kadar yapacak başka bir şey olmadığından iki arkadaş ve Gaffer Hexam'la oğlu ayrı ayrı, yollarına gittiler. Ama son köşeye geldiklerinde Gaffer oğlunu önden gönderdi ve kendisi 'iki tek atmak için' biraz yükseltilmiş bir yolun üzerinde, sudan şişmiş gibi duran, kırmızı perdeli tavernaya girdi.</p>
<p>Oğlan, kapının kulbunu açtı ve ablasını, elinde işi, ateşin önünde buldu. Kız, içeri giren kardeşine bakmak ve sorusunu cevaplamak için başını kaldırdı:</p>
<p>&quot;Nereye gittin üz?&quot;</p>
<p>&quot;Karanlığa çıktım.&quot;</p>
<p>&quot;Gerek yoktu ki. Bir sorun çıkmadı.&quot;</p>
<p>&quot;Adamlardan birisi, ben buradayken konuşmayan, bana çok dikkatli baktı. Yüzümden bir şeyler okuyacak diye korktum. Dur ama! Şimdi beni boşver Charley! Babama az bir şey yazdığım itiraf ettin ya asıl ona telaşlanmıştım biraz.&quot;</p>
<p>&quot;Hı! Ama çok berbat yazdığım için birinin okumasının mucize olduğunu da söyledim. Çok ağır yazdığım ve küçük parmağımla yazıları bulandırdığım için babam beni seyrederken pek memnun oldu.&quot;</p>
<p>Kız işini bir kenara bıraktı ve sandalyesini ateşin başına, kardeşinin sandalyesinin yanına çekerek elini usulca omzuna koydu.</p>
<p>&quot;Zamanını boşa harcamıyorsun değil mi Charley?&quot;</p>
<p>&quot;Harcar mıyım canım? Sevdiğimi biliyorsun. Di mi?&quot;</p>
<p>&quot;Evet, Charley biliyorum. Sıkı çalıştığını biliyorum. Ben de biraz çalışıyorum, Charley, kurnazlıklar düşünüyorum, planlar kuruyorum (bazen uykudan uyanıyorum plan kurarken), şurdan nasıl bir şilin bulurum, bur-dan nasıl bir şilin çıkarırım, ne yaparım da babamı, senin kıyı boyunda üç beş kuruş kazandığına inandırırım.&quot;</p>
<p>&quot;Sen babamın gözdesisin, onu her şeye inandırırsın.&quot;</p>
<p>&quot;Keşke öyle olsa Charley! Onu eğitimin iyi bir şey olduğuna, hayatımızı daha güzelleştireceğine inandırsam mutluluktan ölebilirim.&quot; &quot;Ölmekten bahsetme Liz.&quot;</p>
<p>Kız diğer elini de kardeşinin omzuna koyup, yuvarlak, esmer yanağını iki elinin üzerine dayadı ve ateşe bakarak dalgın dalgın konuşmaya devam etti:</p>
<p>&quot;Akşamları Charley, sen okulda, babam da...&quot;</p>
<p>&quot;SixJolly Fellowship Porters'tayken...&quot; başını geriye doğru atarak meyhaneden tarafı işaret etti.</p>
<p>&quot;Evet. Oturup ateşi seyrediyorum ve yanan kömürlerin arasında -hani şimdi ışıldadı ya... &quot;</p>
<p>&quot;Gaz parlıyor öyle,&quot; dedi çocuk, &quot;Nuh Tufanı zamanlarında sular altına kalmış çamurlara gömülmüş ağaçlar bunlar. Bak! Elime maşayı alıp karıştırdığımda... &quot;</p>
<p>&quot;Karıştırma Charley, parlayacak yoksa. Ben parlayıp parlayıp sönen, şu soluk ışıltıyı diyorum. Akşamları seyrederken bana resim gibi görünüyor</p>
<p>Charley.&quot;</p>
<p>&quot;Bir resim de bize göster madem,&quot; dedi çocuk. &quot;Nereye bakacakmışız göster.&quot;</p>
<p>&quot;Yok! Benim gözlerimle bakman lazım, Charley.&quot;</p>
<p>&quot;Madem öyle kısa kes de gözlerin orada ne görüyor onu anlat.&quot;</p>
<p>&quot;Seninle ikimizi görüyorum, Charley, sen annesini hiç tanımamış küçük bir bebeksin... &quot;</p>
<p>&quot;Annemi hiç tanımadığımı söyleme,&quot; diye araya girdi çocuk, &quot;çünkü bana hem analık hem ablalık eden küçük bir ablacığım vardı.&quot;</p>
<p>Kız sevinçle güldü ve gözleri mutluluk yaşlarıyla doldu, kardeşi de kollarını beline dolayıp ona sarılmıştı.</p>
<p>&quot;İkimizi görüyorum Charley, babam işe gitmiş, kendimizi yakmayalım, pencereden düşmeyelim diye bizi sokağa bırakmış, kapının önünde, merdivenlerde, nehir kıyısında oturuyoruz, zaman geçirmek için dolanıyoruz. Sen kucakta taşımak için biraz fazla ağırsın Charley, sık sık dinlenmem gerekiyor. Bazen uykumuz geliyor, birbirimize sokulup bir köşeye kıvrılıyoruz, bazen çok acıkıyoruz, bazen biraz korkuyoruz ama en fenası soğuk. Hatırlıyor musun Charley?&quot;</p>
<p>&quot;Hatırlıyorum,&quot; dedi oğlan, onu bir iki kere kendine bastırarak, &quot;küçük bir şalın altına sokulurdum, orası sıcak olurdu.&quot;</p>
<p>&quot;Bazen yağmur yağıyor, bir kayığın ya da ona benzer bir şeyin altına giriyoruz; bazen karanlık sokak lambalarının oraya gidip sokaktan geçen insanları seyrediyoruz. Nihayet babam gelip bizi eve götürüyor. Sokaktan gelince ev sığınak gibi! Babam ayakkabılarımı çıkarıyor; ayaklarımı ateşte ısıtıyor ve sen yattıktan çok sonra bile beni yanında oturtup piposunu içiyor ve babamın elinin kocaman olduğunu görüyorum ama insana dokunduğunda hiç ağır değil ve babamın sesi haşin ama benimle konuştuğunda hiç öfkeli değil. Sonra büyüyorum, babam yavaş yavaş bana güveniyor ve beni arkadaş belliyor ve her ne yaparsa yapsın bana tek fiske bile vurmuyor.&quot;</p>
<p>Onu dinleyen oğlan, sözün burasında, &quot;Ama beni dövüyor!&quot; demek ister gibi homurdandı.</p>
<p>&quot;Bunlar geçmişten resimler Charley.&quot;</p>
<p>&quot;Fazla uzatma,&quot; dedi oğlan, &quot;bu sefer de fal bak bize; gelecekten bir resim göster.&quot;</p>
<p>&quot;Peki! Ben yine babamlayım, onunla yaşamaya devam ediyorum çünkü o beni seviyor, ben de onu. Kitap filan okuyamıyorum çünkü okumayı öğrensem babam onu terk ettiğimi düşünürdü ve onun üzerindeki etkimi kaybederdim. İstediğim etkiye sahip olamazdım. Engel olmaya çalıştığım bazı korkunç şeylere engel olamıyorum ama günün birinde bunun gerçekleşeceğine ümidim ve güvenim var. Bu arada bazı konularda babamı dizginlediğimi biliyorum, ona sadık olmazsam -belki intikam olsun diye ya da hayal kırıklığından ya da ikisi birden- kendini hepten bırakır ve kötü biri olur!&quot;</p>
<p>&quot;Biraz da benim için fal bak.&quot;</p>
<p>'Tam ona geliyordum, Charley,&quot; dedi kız, başladığından beri duruşunu değiştirmemişti ama şimdi başını hüzünle iki yana salladı; &quot;diğerleri hazırlıktı hep. Sen...&quot;</p>
<p>&quot;Nerdeyim Liz?&quot;</p>
<p>&quot;Alevlerin arasında şu boşlukta.&quot;</p>
<p>&quot;Alevlerin arasındaki şu boşlukta da yok yok,&quot; dedi çocuk, gözlerini onun gözlerinden, ince uzun bacakları üzerinde uğursuz bir iskelet gibi görünen mangala çevirerek.</p>
<p>&quot;Okuldasın Charley, babamdan gizli çalışıyorsun; ödüller kazanıyorsun; gittikçe daha iyi oluyorsun; sonra da şey oluyorsun - geçende anlattığında söylemiştin ya; neydi?&quot;</p>
<p>&quot;Ha, ha! Falcıya gel, gördüğü şeyin adını bilmiyor!&quot; diye bağırdı çocuk, alevler arasındaki boşluğun bu kusurundan rahatlamışa benziyordu. &quot;Öğrenci öğretmen.&quot;</p>
<p>&quot;Öğrenci öğretmen oluyorsun ve gittikçe daha iyi oluyorsun ve çok bilgili, herkesten saygı gören gerçek bir öğretmen oluyorsun. Ama babam sırrı öğrenmiş ve bu da seni babamdan ve benden ayırmış.&quot;</p>
<p>&quot;Hayır, ayırmamış!&quot;</p>
<p>&quot;Evet, ayırmış Charley. Bütün açıklığıyla görüyorum, senin yolunla bizim yolumuz bir değil, babam senin bu yolu seçmeni affetse bile (ki asla affetmez), bizim yolumuz seninkini karartır. Ama bir şey daha görüyorum, Charley... &quot;</p>
<p>&quot;Yine bütün açıklığıyla mı, Liz?&quot; diye sordu çocuk oyuncu bir havayla.</p>
<p>&quot;Hı hı! Öyle! Senin babamın hayatından çıkarıp, yeni ve iyi bir başlangıç yapmanı sağlamak için çok çalışmak lazım. Kendimi görüyorum, Charley, babamla yalnız kalmışım, onu olabildiğince hizada tutmaya çalışıyorum, üzerinde daha fazla etki kurmaya çalışıyorum ve kimbilir belki şansım yaver giderse, ya da hastalanırsa veya -bilmem ki- onun daha iyi şeyler yapmak istemesini sağlayacağımı umuyorum.&quot;</p>
<p>&quot;Kitap okuyamadığını söylemiştin, Lizzie. Senin kütüphanen, ateşin ortasındaki boşluk galiba.&quot;</p>
<p>&quot;Gerçek kitap okuyabilseydim keşke. Eğitimden yana çok eksiklik hissediyorum, Charley. Ama bunun babamla aramda bir bağ oluşturduğunu bilmesem daha çok hissederdim - Dikkat! Babamın ayak sesi!&quot;</p>
<p>Geceyarısını geçtiği için, alıcı kuş doğrudan tüneğine çekildi. Ertesi gün öğle vakti Six Jolly Fellowship Porters'da tekrar boy gösterdi, onun için hiç de yeni olmayan bir rolde, Adli Tıp Tetkik Heyeti önünde şahit olarak.</p>
<p>Bay Mortmer Lightwood, şahit rolünün yanı sıra, merhumun temsilcileri adına soruşturmayı izleyen güvenilir avukat olarak ikinci bir rol daha oynadı ve gazetelere de bu şekilde geçti. Bay Komiser de soruşturmayı seyretti ama bunu kimseye belli etmedi. Doğru adresini vermiş olan ve ücretini hiç aksatmadığı bildirilen, ancak otelinde, gayet kendi halinde bir adam olduğu hariç kendisine dair pek bir şey bilinmeyen Bay Julius Handford'a celp gitmediğinden, sadece Bay Komiser'in zihnindeki gölgeler arasında mevcuttu.</p>
<p>Merhum Bay John Harmon'ın İngiltere'ye ne sebeple döndüğünün, Bay Mortimer Lightwood'un ifadesinde yer alması üzerine, dava kamuoyunun ilgisine mazhar oldu; günlerce Veneering, Twemlow, Podsnap ve bütün Tamponlar, tümüyle sahiplendikleri bu sebepleri yemek masalarında tartışıp durdular, birbirleriyle uzlaşamadıkları gibi kendileriyle de çelişkiye düştüler. Gemi kaptanı Job Potterson ve yolculardan Bay Jacob Kibble'ın ifadeleri de ilgiyi arttırdı; merhum Bay John Harmon'ın, inerken de yanında götürdüğü bir el çantasında, acilen sattığı küçük arazisinden aldığı nakit yedi yüz küsur pound parayı taşıdığını söyledi ikisi de. Thames'ten çok sayıda ceset çıkaran Jesse Hexam'ın dikkate şayan tecrübeleri de ilgiyi arttırdı, &quot;Defin Dostu&quot; diye imza atan (herhalde cenaze levazımatçısıydı) ateşli bir hayranı, onun yararına, The Times editörüne on sekiz posta pulu ve editörlerle yapılan yazışmalarda âdet olduğu üzre &quot;Sayın Bayım&quot; diye başlayan beş mektup yollamıştı.</p>
<p>Önlerine konan delillerin ışığında, Heyet, Bay John Harmon'ın cesedinin, epey çürümüş ve zarar görmüş bir halde, Thames'de yüzer vaziyette bulunduğuna hükmetti; adı geçen Bay John Harmon'ın ölümü son derece şüpheliydi, ancak kimin elinden, ne şekilde gerçekleştiğine karar vermek için bu Heyetin elinde yeterli bilgi yoktu. Kararın altına, bu muammayı çözene ödül verilmesi için bir tavsiye eklediler (Bay Komiser de bunu hayli makul bulmuşa benziyordu). Kırk sekiz saat içinde Yüz Pound ödül verileceği ilan edildi, gerçek fail ya da failler olmayan herkesten peşinen özür dilenerek her şey kitabına uygun yapıldı.</p>
<p>Bu ilan, Bay Komiser'in işlerini iyice arttırdı, nehre inen basamakların üzerinde ve geçitlerde dalgın dalgın durmasına, teknelerin içinde pusuya yatmasına, falancayla filancayı bir araya getirmeye çalışmasına sebep oldu. Ama falancayla filancayı bir araya getirmekte başarısız olursan elinde bir balık bir de kadın olur, halbuki başarılı olursan bir Denizkızı elde edersin. Bay Komiser'in elinde de Denizkızından daha sağlam bir şey yoktu, hiçbir yargıç ya da jüri buna inanmazdı.</p>
<p>Böylece, halk arasında bilindiği ismiyle Harmon Cinayeti, onu insanların bilgisine taşıyan gelgitler gibi, kâh yükseldi kâh alçaldı, kâh doldu kâh boşaldı kâh şehre, kâh taşraya, kâh saraylara kâh kulübelere, kâh lordlar, leydiler, asilzadeler arasına, kâh işçiler, çekiççiler, taş kırıcılar arasına uzandı, en nihayet, durgun suda epey bir tavsayıp denize açıldı ve uzaklaştı. </p>
<p>&nbsp;</p>
</body>
</html>