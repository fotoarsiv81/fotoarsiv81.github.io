<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>baytanrisonbaski.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_22">Ölümsüzlük Tartışılıyor</h1>

  <p class="normal">&nbsp;</p>

  <p class="normal">Deva Eniştem’le Penelope Teyzem sesleri duyamıyorlardı. Ama anlattım hepsini.</p>

  <p class="normal">Zavallı kızcağız, dedi Deva Eniştem. Ne kadar genç. Feci endişe çekiyor. Bir de üzüntü. Yaratıkların çoğunda var hüzün. Derinlemesine iç geçirdi eniştem. Hüznü biliyoruz artık. Evrene geldi. Nereden, anlamıyorum ama hissediyorum. Şimdiden önce bilmiyordum hüznü. Evleri ve kentleri sardı şimdi. Kapanmak bilmez yara misali etkiledi aileleri. Üzgünüm; çok üzgünüm. Ben de şimdi, sonsuz zamandan bu yana ilk defa hüzünlüyüm. Zavallı kızcağız. Daha çocuk aslında. Önce babası ölmüş, şimdi de bu. Nasıl bir anne çocuğundan hırsızlık yapmasını ister?</p>

  <p class="normal">Açtı aile, dedim. Anne kızından hırsızlık yapmasını istemekten, kızın hırsızlık yapmaktan ettiği ölçüde nefret ediyordu. Şöyle bir baktık zaten sadece.</p>

  <p class="normal">Yeni evrenindeki bireysel yaratıklara bu kadar dikkat etmemelisin, dedi Penelope Teyzem. Öğüdüm budur sana. Nerede ve kim olduğumuzu unutmamalıyız.</p>

  <p class="normal">Penelope, bazen öyle konuşuyorsun ki... Keşke... Ama haklısın galiba. O yaratıklarla aynı özden değiliz biz. Ta baştan beri söylüyorum.</p>

  <p class="normal">Hayır, ta baştan beri söylediğin pek bu değil, dedi Penelope Teyzem ve lafının altını çizmek adına hiçlikten bir parça koparıp saçına taktı. Önceden cansız maddeden bahsediyordun. Sonra ruh diye tutturdun. Şimdi canlı maddeyle cansızı aynı kefeye koyuyorsun. Aynılar mı, değiller mi? Hangisi?</p>

  <p class="normal">Kimi açılardan aynı, kimi açılardan farklılar. Ayrıca senle hemfikir olmaya uğraşıyorum burada.</p>

  <p class="normal">Al işte, dedi teyzem. Ne diyorsun, Yeğenim? Sen yaptın hepsini bunların. Ürün senin.</p>

  <p class="normal">Bu tartışmalara daha fazla çekilmeyeceğim, dedim. Zamandan önceki ebedî uykumuzdan daha mı memnundunuz? Hiçbir şey yapmamaktan? Yapacak hiçbir şey yokken daha mı mutluydunuz? Daha kolaydı, kabul ama o mudur istediğiniz? Şahsen ben... <span class="ideitalik">s</span>ıkılmıştım.</p>

  <p class="normal">Teyzem, her köşeye sıkıştığında yaptığı gibi, bakışlarını uzaklara çevirdi.</p>

  <p class="normal">Zevahiri kurtarmasına izin vermem gerektiğini deneyimlerimden biliyordum. Canlı maddeyle cansız madde aynı malzemeden yapıldılar. Ama bariz farkları var.</p>

  <p class="normal">Elbette var bariz farkları, dedi Deva Eniştem. Canlı madde konuşuyor bir kere.</p>

  <p class="normal">Ve göründüğü kadarıyla, endişe ve ıstırap çekiyor, dedi teyzem. De bakalım Sevgili Kocam: Sen değil miydin bize yeni evrende hiç acı olmayacak, merak etmeyin, diyen? Ne oldu tozpembe öngörüne?</p>

  <p class="normal">Deva Eniştem bozuldu ve sessizliğe gömüldü. Bu muameleyi hak etmemişti. Böyle şeyler dememelisin, dedim teyzeme. Lütfen. İyimser bakıyor diye eleştiremezsin eniştemi. Âlem-104729’daki ıstırabın tek sorumlusu benim. Ben yaptım bu evreni.</p>

  <p class="normal">Penelope Teyzem homurdanarak saçlarını geri itti. Kendini suçlama, Yeğenim. Ne olacağını hiçbirimiz bilmiyorduk. Kendi başına gitti bu şey. Sen iyi iş çıkardın. Kendi kendine ilerledi bu şey.</p>

  <p class="normal">Âlem-104729’a baktık. Öyle büyümüş, öyle dolmuştu ki ortasındaki çimdikten iz kalmamıştı. Zeki yaşam ortaya çıktığından beri kürem çok daha aceleci, çok daha yoğun titreşimler saçıyordu. Buna karşın içerideki dramatik oluşların hiçbiri dışarıdan görülmüyordu. Evren dışarıdan bakıldığında hâlâ pürüzsüz, ipeksi ve pembe bir küreydi. Biz bakarken, yavaşça belli belirsiz süzüldü; boşlukta uçuşup çarpışan diğer evrenlerden her zaman biraz farklıydı.</p>

  <p class="normal">Enişteni de kabahatli bulmuyorum ayrıca, dedi Penelope Teyzem. Bazen bazı şeyler olur işte. Gülümsemeyi denedi. Ayıp ettim ben. Özür dilerim, Deva. Bağışla beni. Derken Penelope Teyzem nadiren gördüğüm bir şey yaptı. Ağlamaya başladı. Hiçbirimiz görmek istemezdik çileyi. Oluverdi ama. Ya da o rezil Belhor yaptı bunu.</p>

  <p class="normal">Deva Eniştem kollarına aldı teyzemi ve teyzem, kucaklanmaya itiraz etmedi. Tamam, tamam, dedi eniştem. Yeni evren baştan aşağı ıstırap ve hüzün değil. İçinde bolca mutluluk da var. Değil mi, Yeğenim? Coşku var, müzik var ve ruh var.</p>

  <p class="normal">Evet, dedim. Hepsi var. Güzel bir evren bu.</p>

  <p class="normal">Değiştik biz, dedi Penelope Teyzem. Hissediyorum. Her şey farklı artık. Boşluk değişik. Ne olacağız biz?</p>

  <p class="normal">O ne demek o, dedi Deva Eniştem sertçe. Süreceğiz. Her zamanki gibi. Ölümsüzüz biz.</p>

  <p class="normal">Ama ölümsüzmüşüm gibi gelmiyor bana, dedi Penelope Teyzem. Şu yarattığın yaratıklar, Yeğenim, yaşayacak ve ölecekler. Biz niye yaşamaya devam edelim? Onlar olamazken, biz niye sonsuza dek var oluyoruz?</p>

  <p class="normal">Penelope! Ne diyorsun sen, dedi Deva Eniştem.</p>

  <p class="normal">Doğru gelmiyor bana, dedi teyzem. Biz hiç acı çekmezken onların çekmesi hak mı? O yaratıklar kıvranırken; biz burada sonsuz Boşlukta, sonsuz kendimizle geziniyoruz.</p>

  <p class="normal">Deva Eniştem afallamıştı. O da benim gibi, teyzemi gözyaşları içinde görmemişti pek. Penelope, dedi, demin, bu yaratıklara o kadar dikkat etmemeliyiz dememiş miydin sen?</p>

  <p class="normal">Demin ne dedim bilmiyorum ben, dedi Penelope Teyzem. Altüst oldum. Yeni evren her şeyi değiştirdi. Her şeyi.</p>

  <p class="normal">Evet, dedim. Ne kadar istersek isteyelim, bu yaratıklar için üzülmemek elimizde değil. Yaşamları için. Ben... öngöremedim.</p>

  <p class="normal">Altüst olduğun kesin, dedi Deva Eniştem. Kendin gibi davranmıyorsun. Şu haline bak.</p>

  <p class="normal">Bilmiyorum, dedi teyzem. Bilmiyorum. Istırap, mutsuzluk. Bilmiyorum işte. Doğru gelmiyor. Ne oldu, bilmiyorum. Istırap. Mutsuzluk.</p>

  <p class="normal">Neşeyi düşünmeliyiz, dedim. Eniştemin dediği gibi.</p>

  <p class="normal">Ama... o zavallı genç kız, dedi Penelope Teyzem. O kadar ama o kadar çok... acı... ve biz burada...</p>

  <p class="normal">Yeter, dedi eniştem. Böyle davranamazsın. Kes şu feryadı!</p>

  <p class="normal">Penelope Teyzem burnunu çekerek titredi ve doğruldu. Ayaktayken ürkütücüydü. Nasıl davranacağımı söyleme bana, dedi. Bana tepeden bakmaya da kalkma. Şimdi git, sandalyemi getir.</p>

  <p class="normal">Hemen, Sevgilim, dedi eniştem gülümseyerek. Şimdi kendin gibi davranıyorsun işte. İşte benim kadınım.</p>
</body>
</html>
