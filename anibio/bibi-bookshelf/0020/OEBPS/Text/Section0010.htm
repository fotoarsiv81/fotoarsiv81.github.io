<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie Briç Masasında Cinayet</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:"Arial Narrow";
        panose-1:2 11 6 6 2 2 2 3 2 4;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:2.0cm 42.55pt 42.55pt 42.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 style="text-align: center; margin-bottom: 4.8pt; text-indent: 7.1pt;"><span style="font-family:&quot;Arial Narrow&quot;,&quot;sans-serif&quot;">Dördüncü Katil?</span></h1>

    <div>
      <span style="font-family:&quot;Arial Narrow&quot;,&quot;sans-serif&quot;"><br /></span>
    </div>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Despard hızlı ve çevik adımlarla salona girdi. Yürüyüşü Poirot'ya birini ya da bir şeyi hatırlattı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle, "Sizi bu kadar beklettiğim için özür dilerim, Binbaşı Despard," dedi. "Ama hanımları mümkün olduğu kadar çabuk yollamak istedim."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Anlıyorum. Özür dilemeyin." Genç adam iskemleye oturarak soru sorar gibi başmüfettişe baktı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle, "Bay Shaitana'yı iyi tanır mıydınız?" diye söze başladı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Despard kısaca, "Onunla iki kez karşılaştım," dedi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Sadece iki kez mi?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Evet."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Nerelerde?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bir ay kadar önce aynı eve yemeğe davetliydik. Shaitana ondan bir hafta sonra beni bir kokteyl partiye çağırdı."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Parti burada mıydı?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Evet."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle yine hançeri çıkardı. "O sırada bu küçük şeyi gördünüz mü?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Binbaşı Despard ağzını hafifçe çarpıttı. "Hayır. Hançeri o zaman görmedim. Bunu ileride kullanmaya da karar vermedim."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bir sessizlik oldu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Başmüfettiş sorguya devam etti. "Shaitana'dan hoşlanmamanız için bir neden var mıydı?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bir sürü neden vardı hem de."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Başmüfettiş şaşırdı. "Efendim?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Despard, "Hoşlanmamam için çeşitli nedenlerim vardı," diye açıkladı. "Onu öldürmek için değil. Shaitana'yı öldürmeyi düşünmüyordum. Ama onu bir güzel tekmelemek çok hoşuma giderdi. Yazık, çok geç kaldım."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Onun aleyhinde bazı şeyler mi biliyordunuz?" "Tabii. Fazla süslüydü. Saçı çok uzundu. Parfüm kullanıyordu."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle, "Ama onun yemek davetini yine de kabul ettiniz." diye hatırlattı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Despard alayla güldü. "Sadece ev sahiplerini beğendiğim evlerde yemek yiyecek olsaydım, ziyafetlere pek gidemezdim, Bay Battle."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Başmüfettiş, "Yani," dedi. "Toplantılardan hoşlanıyorsunuz ama ev sahiplerini pek beğenmiyorsunuz."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Kısa süreler için toplantılar hoşuma gidiyor. Vahşi yerlerden dönüyorsunuz. Işıklı odalarda, güzel kadınlarla karşılaşıyorsunuz. Güzel yemekler yiyor, kahkahaları dinliyorsunuz. Evet, bütün bunlar kısa bir süre için hoşuma gidiyor. Sonra insanların ikiyüzlülükleri midemi bulandırıyor. Ve tekrar çıkıp gitmek istiyorum."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Vahşi yerlerde dolaşmaya meraklısınız, Binbaşı Despard. Sizinki tehlikeli bir hayat olmalı."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Genç adam hafifçe gülümseyerek omzunu silkti. "Bay Shaitana tehlikeli bir hayat sürmüyordu. Ama o öldü, ben yaşıyorum."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle anlamlı anlamlı, "Sizin sandığınızdan daha tehlikeli bir hayat sürüyordu belki de," diye konuştu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Ne demek istiyorsunuz?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Başmüfettiş, "Shaitana fazla meraklı bir adamdı," dedi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Despard öne doğru eğildi. "Yani başkalarının hayatına burnunu mu sokuyordu? Sonra? Ne öğreniyordu?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Ben onun... şey... kadınlarla fazla ilgilendiğini söylemek istemiştim."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Genç adam arkasına yaslanarak kayıtsızca güldü. "Kadınların onun gibi bir şarlatanı ciddiye alacaklarını hiç sanmıyorum."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Sizce Shaitana'yı kim öldürmüş olabilir?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Onu ben öldürmedim. Bunu biliyorum. Küçük Miss Meredith de öldürmüş olamaz. Bayan Lorrimer'in böyle bir şey yapabileceğini sanmıyorum. O bana fazla dindar teyzelerimden birini hatırlatıyor. Eh... geriye doktorumuz kalıyor."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bu gece siz ve diğerleri neler yaptınız? Bunu anlatabilir misiniz?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Masadan iki kere kalktım. Birincisinde tabla almak için. O sırada ateşi de canlandırdım. Bir kere de içki aldım..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Ne zaman?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Kesin bir şey söyleyemeyeceğim. Galiba ilkinde saat on buçuktu. İkincisindeyse on bir. Ama bunlar sadece tahmin, Bayan Lorrimer bir kere şömineye gitti ve Shaitana'ya bir şeyler söyledi ama onun cevap verdiğini duymadım. Açıkçası pek ilgilenmedim. Adamın cevap vermediğine de yemin edemem. Miss Meredith odada biraz dolaştı; ama şömineye yaklaştığını sanmıyorum. Roberts kalkıp kalkıp oturuyordu. Hiç olmazsa üç dört kez kalktı."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle gülümsedi. "Size Mösyö Poirot'nun sorusunu sorayım. Briç oyuncuları olarak onlar hakkında ne düşünüyorsunuz?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Miss Meredith oldukça iyi bir oyuncu. Roberts ayıplanacak kadar cüretli. Bayan Lorrimer müthiş."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle, Belçikalıya döndü. "Başka bir şey var mı, Mösyö Poirot?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Dedektif, "Hayır," der gibi başını salladı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Despard adresini verdikten sonra, "iyi geceler," diyerek çıktı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Genç adam kapıyı arkasından kaparken Belçikalı hafif bir hareket yaptı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle, "Ne var?" diye sordu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot, "Hiç," dedi. "Sadece Binbaşı Despard'ın bir kaplan gibi yürüdüğünü farkettim. Hareketleri çevik ve yumuşak."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Başmüfettiş, "Hım... Acaba hangisi katil?" derken diğerlerine sırayla baktı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Hangisi?</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Düşündüklerini açıklamaktan hiçbir zaman kaçınmayan Bayan Oliver hemen atıldı. "Ya kız ya da doktor."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle soru sorarcasına iki erkeği süzdü. Gelgelelim onlar bir açıklama yapmak istemiyorlardı. Albay Race başını salladı. Poirot ise buruşmuş olan briç puan kartlarını düzeltiyordu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle düşünceli düşünceli, "İçlerinden biri katil," diye söylendi. "Ve içlerinden biri yalan söylüyor. Ama hangisi? Bunu bulmak kolay değil. Hiç kolay değil." Susarak düşündü. "Onların söylediklerini göz önüne alırsak... Doktor, Despard'ın katil olduğunu düşünüyor. Despard da onun katil olduğunu. Kız, Bayan Lorrimer'den şüpheleniyor, Bayan Lorrimer ise bu konuda bir şey söylemeye yanaşmıyor... Şimdi... olasılıklar üzerinde duralım. Ben şüpheliler listesinin başına Dr. Roberts'i yazıyorum. Sıcakkanlı biri gibi davranıyor. Hançeri nereye saplaması gerektiğini iyi biliyor. Ama bundan başka bir şey yok. Sonra.. Despard'ı alalım. Oldukça soğukkanlı, çabuk karar vermeye alışık. Tehlikeden korkmuyor. Bayan Lorrimer? O da soğukkanlı. Ayrıca çeşitli sırları varmış ve başından türlü şey geçmiş gibi görünüyor. Diğer taraftan prensiplerine bağlı bir kadına benziyor. Onun birini bıçakladığını düşünmek zor. Hatta ben onun katil olmadığından eminim. Sonra... küçük Miss Meredith. Onun hakkında hiçbir şey bilmiyoruz. Güzel ve oldukça çekingen bir kız. Ama dediğim gibi onun hakkında hiçbir bilgimiz yok."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot, "Shaitana'nın onun cinayet işlediğine inandığını biliyoruz," diye hatırlattı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver düşünceli bir tavırla mırıldandı. "Melek yüzlü bir şeytan..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Albay Race sordu. "Bu bir işe yarayacak mı?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bunların yararsız düşünceler olduğunu mu söylemek istiyorsunuz? Ama böyle bir olayda tahmin yürütülür."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bu insanlar hakkında bilgi toplamak daha iyi olmaz mı?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle güldü. "Ah, bunu başarmak için iyice çalışıp çabalayacağız. Bu konuda bize yardım edeceğinize inanıyorum."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Nasıl?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Binbaşı Despard hakkında. Sık sık dışarıya gidiyor. Güney Amerika'da, Doğu ve Güney Afrika'da bulunmuş. O bölgelerde olanları öğrenebilirsiniz. Despard hakkında bilgi toplayabilirsiniz."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Race başını salladı. "Bunu yapacağım."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver bağırdı. "İyi bir planım var: Dört kişiyiz. Yani 'dört dedektifiz' diyebiliriz! Hepimiz bir kişiyi seçsek nasıl olur?</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Şüphelendiğimiz kimseyi? Albay Race, Binbaşı Despard'la ilgilenir. Başmüfettiş Battle, Dr. Roberts'le. Ben Anne Meredith'le. Mösyö Poirot da Bayan Lorrimer'le. Herkes kendince araştırma yapar."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle kesin bir tavırla başını salladı. "Bunu yapamayız, Bayan Oliver. Bu resmi bir araştırma ve ben yönetiyorum. Bu yüzden herkesin üzerinde durmam gerekiyor. Ayrıca istediğimiz kimseyi seçeceğimizi söylüyorsunuz. Ama belki iki kişi aynı ata oynamak ister. Albay Race, Despard'dan şüphelendiğini söylemedi. Belki Mösyö Poirot'nun şüphelendiği kimse de Bayan Lorrimer değildir."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Romancı sıkıntıyla, "Yararlı olacağını düşündüm." Sonra biraz neşelendi. "Sanırım kendi başıma araştırma yapmama bir diyeceğiniz yok."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Başmüfettiş ağır ağır, "Hayır, yok," dedi. "Buna itiraz etmem. Hatta itiraza hakkım bile yok. Bu gece siz de buradaydınız. Ayrıca size dikkatli davranmanızı söylemek zorundayım."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver, "Ben dikkatli ve tedbirli bir insanımdır," diye açıkladı. "Kimseye bir şey söyleyecek değilim..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot, "Battle'in kastettiği bu değildi," dedi. "Başmüfettiş karşınızdakinin en az iki kişiyi öldürmüş bir katil olduğunu söylemeye çalışıyordu. Onun için bu kimse üçüncü defa öldürmekten kaçınmayacaktır. Tabii bunun gerekliliğine inanırsa."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Romancı kadın Belçikalıya düşünceli bir tavırla baktı. Sonra da küçük, küstah bir çocuk gibi şirin şirin güldü. "'Sizi uyardılar!' Teşekkür ederim, Mösyö Poirot. Ama dikkatli davranacağım. Yine de bu olayı araştırmaktan vazgeçmeyeceğim."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Belçikalı zarif bir tavırla selam verdi. "Anlayışlı bir insansınız, madam."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver yerinde dikleşti. "Herhalde elde ettiğimiz bilgiyi bir araya getireceğiz. Yani öğrendiklerimizi kendimize saklamayacağız. Ama izlenimlerimizi ve vardığımız sonuçları açıklamayabiliriz."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle içini çekti. "Bu bir dedektif romanı değil, Bayan Oliver."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Race, "Tabii öğrenilen her şeyin polise açıklanması gerekir," dedi. Sonra gözlerinde neşeli bir pırıltıyla ekledi. "Kalleşlik etmeyeceğinizden eminim, Bayan Oliver. Herhalde lekeli eldiveni, üzerinde parmak izi olan bardağı ve yanık kâğıt parçasını Başmüfettiş Battle'a vereceksiniz."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver, "İstediğiniz kadar alay edin," dedi. "Ama bir kadının önsezileri..." Umursamaz bir tavırla başını salladı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Race ayağa kalktı. "Sizin için Despard hakkında bilgi toplayacağım, Battle. Bu biraz zaman alabilir. Yapabileceğim başka bir şey var mı?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Teşekkür ederim, sanmıyorum. Bazı önerilerde bulunabilir misiniz?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Hım... Vurma ve zehirleme olaylarıyla ve kazalarla yakından ilgilenin; ama buna çoktan karar verdiğinizden eminim."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Evet. Bunu not etmiştim."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bravo, Battle. Size görevinizi öğretmek bana düşmez. İyi geceler, Bayan Oliver. İyi geceler, Mösyö Poirot." Albay Race, Battle'e da başıyla selam verdikten sonra dışarı çıktı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver, "Kim o?" diye sordu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Başmüfettiş, "Fevkalade bir asker," dedi. "Dünyanın her tarafını dolaşmış. Bilmediği yer hemen hemen yok gibi."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver, "Herhalde. Gizli Servisten. Bunu bana açıklayamayacağınızı biliyorum. Ama başka branştan olsaydı, Shaitana onu bu gece buraya çağırmazdı. Dört katil ve dört dedektif... Scotland Yard. Gizli Servis. Özel. Hayali. Zekice bir düşünce bu." dedi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot başını salladı. "Yanılıyorsunuz, madam. Bu çok aptalca bir fikirdi. Kaplan telaşlandı... Ve saldırdı." "Kaplan mı? Neden kaplan?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot, "Kaplandan kastım, katil tabii," dedi</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle sordu. "Mösyö Poirot, sizce hangi noktanın üzerinde! durmalıyız? ilk sorum bu. Ayrıca o dört kişinin psikolojileri konusunda ne düşündüğünüzü de öğrenmek istiyorum. Siz bu konuya çok önem verirsiniz."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot hâlâ puan kartlarını düzeltiyordu. "Haklısınız, psikoloji çok önemli. Nasıl bir cinayet işlediğini biliyoruz. Katilin hangi yola başvurduğunu da, psikoloji bakımından böyle bir cinayeti işleyemeyecek bir adamla karşılaşırsak, onu şüpheliler listesinden sileriz. Bu insanlar hakkında biraz bilgimiz var. Bu cinayetin ise soğukkanlılık ve cesaret gerektirdiğini biliyoruz. Yani katil tehlikeyi göze alan bir insandı. Şimdi... Dr. Roberts'i ele alalım. O bir blöfçü. Fazla atılgan. Kendine çok güveniyor. Yani doktorun psikolojisi cinayete uyuyor. O zaman Miss Meredith'i otomatik olarak listeden silmemiz gerektiğini söyleyebiliriz. O çekingen, tedbirli, hesapçı ve dikkatli. Ayrıca kendine de güvenmiyor. Yani cinayet işlemeyecek bir tip. Ama korkuya kapılan ödlek biri de cinayet işleyebilir. Tıpkı köşeye kıstırılan bir fare gibi saldırıya geçebilir. Miss Meredith geçmişte bir cinayet işlediyse, Bay Shaitana'nın bunu bildiğini ve kendisini adalete teslim etmek üzere olduğunu sandıysa, korkuya kapılmış olabilir. Yani onun kendisini kurtarmak için elinden gelen her şeyi yapabileceğini düşünebiliriz. Sonra... Binbaşı Despard'ı ele alalım. O soğukkanlı, becerikli, gerektiğine inanırsa umutsuzca bir oyun oynayabilecek biri. Olumlu ve olumsuz noktaları düşünür ve başarıya erişme ihtimali olduğuna karar vererek harekete geçer. Despard saldırmayı, beklemeye tercih edecek bir erkek. Bayan Lorrimer'e gelince. Yaşlı ama aklı başında bir kadın. Soğukkanlı, matematiğe aklı eriyor. Belki de dört misafirin arasında kafası en iyi çalışanı Bayan Lorrimer. Eğer katil Bayan Lorrimer'se o zaman kadın cinayeti önceden planlamış demektir. El attığı her şeyi başarıyla yapabilecek biri. Ayrıca çok da becerikli." Bir an durdu. "Gördüğünüz gibi psikolojinin de bize pek yararı dokunmuyor. Bu cinayeti ancak bir tek yoldan çözebiliriz. Geçmişe dönerek."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle içini çekerek, "Öyle..." dedi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bay Shaitana'ya göre o dört misafir de cinayet işlemişlerdi. Adamın elinde kanıtlar var mıydı? Yoksa onunki sadece tahmin miydi? Bunu bilmiyoruz. Dört olayla ilgili kanıtları olduğunu sanmıyorum..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle, "Ben de bu konuda sizinle aynı kanıdayım," diye onayladı. "Bu kadar rastlantı olamaz."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bence şöyle bir şey oldu... Bir cinayetten ya da belirli bir öldürme yönteminden söz edilirken Bay Shaitana birinin yüzünde bir an bir ifadenin belirdiğini farketti. Onun gözünden bir şey kaçmazdı. Yüzlerdeki ifadeyi hemen farkederdi. Sanki havadan sudan söz ediyormuş gibi usul usul karşısındakinin ağzından laf almaya çalıştı. Böyle bir deney yapmak Shaitana'yı eğlendirdi."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Başmüfettişin, "Evet," dedi. "Böyle bir oyun ölmüş olan dostumuzu gerçekten eğlendirirdi."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"O halde Shaitana'nın bir ya da daha fazla olayda böyle davrandığını düşünebiliriz. Belki başka bir olayda gerçek bir kanıt buldu ve bunu inceledi. Ama ne olursa olsun, onun polise gidecek kadar kesin bilgisi olduğunu sanmıyorum."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle, "Belki de durum hiç de böyle değildi," dedi. "Çoğu zaman olayın cinayet olduğundan şüphelenir ama bunu kanıtlayamayız. Ne olursa olsun, yolumuz belli. Bu insanların geçmişlerini incelememiz gerekiyor. Şüpheli gördüğümüz ölüm olaylarının üzerinde durmalıyız. Siz de Albay gibi Shaitana'nın yemekte ne söylediğini herhalde farkettiniz."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver mırıldandı. "Ölüm meleği..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Shaitana ustalıkla zehir, bir doktorun eline geçen fırsatlar ve av kazalarına değindi. Bu sözleri söylediği zaman belki de idam fermanını imzalamış oldu. Eğer öyleyse buna hiç şaşmam."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver, "O sırada tehlikeli bir sessizlik oldu," dedi. Poirot, "Evet," diye cevap verdi. "Bu sözleri en az bir kişiyi sarstı. O kimse Shaitana'nın fazla bilgisi olduğunu ve sonunun yaklaştığını düşündü. Shaitana'nın bu partisinin dramatik bir eğlence olduğuna ve bunun cinayet suçuyla tutuklanmasıyla sona ereceğine inandı. Evet, Shaitana bu sözlerle konuklarına imada bulunduğu zaman idam hükmünü de imzalamış oldu." Uzun bir sessizlik oldu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle, "Bu iş çok uzayacak," diye içini çekti. "Bütün istediklerimizi bir anda öğrenemeyiz. Dikkatli davranmamız gerekiyor. Dört adayın neler yaptığımızı sezmemeleri şart. Sanki sadece bu cinayetle ilgileniyormuşuz gibi davranmalıyız. İşin kötüsü bir değil, dört kişinin geçmişini araştıracağız."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot aynı fikirde değildi. "Dostumuz Bay Shaitana'nın hiç hata yapamayacağını düşünmemiz saçma olur. Belki de adam yanıldı."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Dördü hakkında da mı?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Hayır. O bu kadar hata yapmayacak kadar zekiydi."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Yüzde elli ihtimal desek?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bence daha az. Dörtte bir diyebiliriz."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Yani biri suçsuz, üçü katil öyle mi? Bu da kötü. işin kötüsü gerçeği öğrensek bile bunun yine de bize bir yararı olmayabilir. Belki biri büyük teyzesini merdivenden aşağıya itti. Ama bu yirmi beş yıl sonra ne işimize yarar?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot, başmüfettişe cesaret verdi. "Çok işimize yarar, çok. Bunu siz de benim kadar biliyorsunuz."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle sıkıntıyla, "Ne demek istediğinizi anlıyorum. Aynı yöntem."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver atıldı. "Yani eski kurban da hançerle mi öldürülmüş olacak?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle ona döndü. "O kadar belirli bir şeyi kastetmedim. Ama eski cinayet de ana hatları bakımından bugün işlenene benzeyecek. Bundan hiç kuşkum yok. Ayrıntılar farklı olabilir. Yine de bunların altındaki temel neden aynı olacak. Çok garip, ama bir katil her zaman bu yüzden kendini ele verir."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Hercule Poirot, "İnsan, yeni buluşları olmayan bir yaratıktır," dedi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver, "Kadınlar çok değişik şeyler düşünebilirler," diye iddia etti. "Ben arka arkaya aynı tip cinayet işlemezdim."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle sordu. "Aynı konuyu iki kez işlediğiniz olmaz mı?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot, "Lotus Cinayeti," diye mırıldandı. "Yanan Mum."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver Belçikalıya hayranlıkla baktı. "Çok zekisiniz, Mösyö Poirot. Gerçekten. O iki konu birbirinin aynıydı. Ama sizden başka bunu farkeden olmadı. Birinde Kabinenin bir hafta sonunda yaptığı resmi olmayan bir toplantıda kâğıtlar çalınıyor, ikincisinde ise Borneo'da bir çiftlikte bir cinayet işleniyor."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot, "Ama iki hikâyenin dayandığı temel de aynı. Bu sizin en ustaca oyunlarınızdan biri, Bayan Oliver. Çiftçi, kendinin öldürülmesini, bakan da kendi kâğıtlarının çalınmasını sağlıyor. Son anda bir işe karışarak oyunu gerçek haline sokuyor."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle "Son romanınız çok hoşuma gitti, Bayan Oliver," dedi hayranlıkla. "Yani şu polis müdürlerinin hepsinin de aynı anda öldürüldükleri hikaye. Tabii bizim meslekle ilgili bir iki ayrıntı yanlıştı. Sizin her şeyin gerçeğe uygun olmasına çok önem verdiğinizi bildiğim için..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver onun sözünü kesti. "Aslında gerçek beni hiç ilgilendirmez. Artık kimsenin gerçeğe önem verdiği yok. Bir muhabir tutuyor yirmi iki yaşındaki güzel bir kızın denize baktıktan ve sevgili kurt köpeği Bob'u öptükten sonra hava gazını açarak intihar ettiğini yazıyor. Oysa kız yirmi altı yaşındadır. Odası denize bakmıyordur. Köpeği ise Bonnie adlı bir seterdir. Ama kimse bunun üzerinde durmaz. Bir gazeteci bunu yapabildiğine göre, ben polislerin rütbelerini birbirine karıştırmışım ne çıkar? Asıl önemli olan romanda çok kimsenin ölmesidir. Eğer hikaye iç sıkıcı bir hal almaya başlarsa, biraz daha kan herkesi keyiflendirir. Biri tam bir şey açıklayacaktır. Katil onu hemen öldürüverir. Okuyucular bundan daima hoşlanırlar. Bütün romanlarımda bu vardır. Tabii ben bunlara değişik bir yöntem vermeyi başarırım. Okuyucuların sevdiği diğer bir şey de izi kalmayan zehirdir. Sonra ahmak polis müfettişleri. Mahzene kapatılan ve içeriye ya gaz ya da su verilerek öldürülmeye çalışılan kızlar. Aslında pek zahmetli bir cinayet yöntemidir bu. Okuyucular sayıları üçten yediye kadar değişen haydutla tek başına dövüşen bir kahramana da bayılırlar. Şimdiye kadar otuz iki roman yazdım. Aslında Mösyö Poirot'nun da farkettiği gibi bunların hepsi de birbirinin aynıydı. Fakat kimse bu gerçeği görmedi. Bu kadar kitaptan sonra pişmanlık duyduğum bir tek şey var. Dedektifi Finlandiyalı yapmış olmam. Aslında Finler hakkında fazla bir bilgim yok. Bana Finlandiya'dan sık sık mektuplar geliyor. Benim dedektifin söylediği ya da yaptığı bir şeyin imkânsız olduğunu yazıyorlar. Finlandiyalıların bir hayli dedektif romanı okudukları anlaşılıyor. Herhalde bunun nedeni güneşin doğmadığı o uzun kışlar." Birdenbire durakladı. "Affedersiniz. Romanlarımdan söz ediyorum. Ve bu gerçek bir cinayet." Gözleri parladı. "Hiçbiri de katil olmasaydı, çok gülerdim. Belki Shaitana onları davet etti ve sonra da ortalığı karıştırmak için kendini öldürdü."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot hayranlıkla, "Güzel bir çözüm yolu. Uygun. Alaylı. Ama ne yazık ki, Bay Shaitana öyle bir insan değildi. Yaşamaktan hoşlanıyordu..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver sözcüklerin üzerine basa basa, "Shaitana aslında iyi bir insan değildi," dedi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot, "Evet, değildi," diye cevap verdi. "Ama yaşıyordu. Sonra öldü. Ona geçen gün söylediğim gibi cinayete burjuva mantığıyla bakarım. Böyle şeyler hoşuma gitmez." Bir an durdu sonra da usulca ekledi. "Bu yüzden kaplanın kafesine girmeye hazırım..."</span></p>
  </div>
</body>
</html>
