<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie Briç Masasında Cinayet</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:"Arial Narrow";
        panose-1:2 11 6 6 2 2 2 3 2 4;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:2.0cm 42.55pt 42.55pt 42.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 style="text-align: center; margin-bottom: 4.8pt; text-indent: 7.1pt;"><span style="font-family:&quot;Arial Narrow&quot;,&quot;sans-serif&quot;">Anne Meredith</span></h1>

    <div>
      <span style="font-family:&quot;Arial Narrow&quot;,&quot;sans-serif&quot;"><br /></span>
    </div>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver iki kişilik arabasından zorlukla indi. Bir kere modern arabaları yapanlar, direksiyonun altına bir çift ince ve güzel bacağın gireceğini sanıyorlardı. İkincisi alçak otomobiller modaydı. Bu yüzden de boylu boslu, orta yaşlı bir kadın direksiyonun altından çıkabilmek için olağanüstü bir çaba harcayıp, kıvrılıp bükülmek zorunda kalıyordu. Sonra kanepeye birkaç harita, üç roman, bir el çantası ve elma dolu iri bir kese kağıdı konulmuştu. Bayan Oliver elmaya bayılırdı, "Borudaki Ölüm" romanının karmaşık planını hazırlarken bir seferinde iki buçuk kilo elma yediği de bilinirdi. O gün birdenbire midesi ağrımaya başladığı zaman bir buçuk saat önce şerefine verilen bir öğle yemeğinde' bulunması gerektiğini de hatırlamıştı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver, Wendon Villasında arabadan inerken kaldırıma da elmalar saçıldı. Kadın derin derin içini çekti. Spor şapkasını olmayacak bir şekilde yana eğdi. Sonra tüvit tayyörüne memnunlukla baktı. Neyse ki, bunu giymeyi akıl etmişti. Ama ayağında hâlâ Londra'ya uygun, yüksek topuklu rugan ayakkabılarının olduğunu farkedince kaşları çatıldı. Bahçeye girerek, sokak kapısına gitti. Zile bastı. Ama kapıyı açan olmadı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Romancı durumu anlamak için, evin arka bahçesine doğru gitti.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Burada kasımpatılar ve krizantemler açmıştı. Parmaklığın gerisinde kırlar uzanıyordu. Daha aşağıdaysa nehir vardı. Ekimde olmalarına rağmen hava sıcaktı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">İki kız kırdan villaya doğru geliyorlardı. Tam arka bahçeye girdikleri sırada öndeki kız birdenbire durakladı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver ilerledi. "Nasılsınız, Miss Meredith? Beni hatırladınız değil mi?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Ah, tabii... tabii." Anne Meredith telaşla elini uzattı. İrileşmiş olan gözleri hayret doluydu. Sonra kendini topladı. "Bu arkadaşım Miss Rhoda Dawes. Onunla burada birlikte oturuyoruz. Rhoda, bu hanım Bayan Oliver."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Arkadaşı uzun boylu, esmer ve hayat dolu bir kızdı. "Ah, siz o ünlü Bayan Oliver misiniz? Bayan Ariadne Oliver?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Evet." Romancı, Anne'e döndü. "Şimdi bir yere oturalım. Size söylemem gereken çok şey var."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Tabii. Çay da içeriz..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver, "Çayın acelesi yok," dedi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Anne kadını bahçenin bir köşesine konulmuş olan eski hasır sandalyelere doğru götürdü. Bayan Oliver bunlardan en sağlam görünüşlü olanını seçti.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Şimdi, yavrum, lafı ağzımızda gevelemeyelim. Şu geçen gece işlenen cinayet... Bu konuda harekete geçmeli ve bir şeyler yapmalıyız."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Anne, "Bir şeyler mi yapmalıyız?" diye tekrarladı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver, "Tabii," dedi. "Sizin ne düşündüğünüzü bilmiyorum. Ama ben katilin kim olduğunu kesinlikle biliyorum. O doktor. Adı neydi? Roberts. Tamam! Roberts. Bir Galli adı bu. Ben Gallilere hiç güvenmem. Galli bir dadım vardı. Bir gün beni arabayla parka götürdü. Sonra da beni orada unutarak eve döndü. Çok dengesiz bir kadındı. Neyse, dadımı şimdi bir tarafa bırakalım. Bay Shaitana'yı Dr. Roberts öldürdü. Önemli olan bu. Şimdi kafa kafaya vermeli ve katilin o olduğunu kanıtlamalıyız."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Rhoda Dawes birdenbire bir kahkaha attı. Sonra da kızardı. "Özür dilerim... Ama siz hayal ettiğimden o kadar farklısınız ki."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver sakin sakin, "Herhalde düş kırıklığına uğradınız," diye cevap verdi. "Ben buna alışığım. Neyse... Şimdi Roberts'in katil olduğunu kanıtlamak zorundayız."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Anne, "Bunu nasıl yaparız?" dedi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Rhoda Dawes bağırdı. "Hemen yenilgiyi kabul etme, Anne!</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bence Bayan Oliver olağanüstü bir insan. Tabii bu konuları çok iyi biliyor. O da Sven Hjerson gibi davranacak."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Finlandiyalı dedektifinin adını duyan romancı biraz kızardı. "Bu işin yapılması gerekiyor. Size bunun nedenini de açıklayacağım, çocuğum. Katilin siz olduğunu sanmalarını ister misiniz?" Anne kıpkırmızı kesildi. "Neden sansınlar?" Romancı, "İnsanların nasıl olduklarını bilirsiniz," dedi. "Katil kadar, suçsuz olan o üç kişi hakkında da konuşacaklar."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Anne Meredith ağır ağır, "Ama yine de neden bana geldiğinizi anlayamadım, Bayan Oliver," diye mırıldandı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Çünkü bence öbür ikisi o kadar önemli değil. Bayan Lorrimer bütün gün briç oynayan kadınlardan. Onlar sanki zırhlıdırlar. Ve kendilerini kollamasını da iyi bilirler. Sonra Bayan Lorrimer yaşlı. Onu katil sanmaları da önemli değil. Ama bir genç kızın durumu başkadır. Henüz hayatın başındadır o." Anne sordu. "Ya Binbaşı Despard?" Bayan Oliver, "Püf!" dedi. "Erkek o. Ben erkekler için hiç endişelenmem. Onlar kendilerini korumasını bilirler. Hem de başarılı bir şekilde. Zaten Binbaşı Despard tehlikeden de hoşlanıyor. Şimdi de Irravadi yerine Londra'da eğlenecek. Yoksa gittiği yer Limpopo muydu? Şu erkeklerin pek hoşlandıkları o Afrika'daki sapsarı nehri kastediyorum. Hayır, o ikisi için de endişelenecek değilim."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Anne ağır ağır, "Çok iyisiniz..." dedi. Rhoda atıldı. "Korkunç bir olay bu. Anne'i de çok sarstı, Bayan Oliver. Anne çok hassastır... Ve bence haklısınız. Burada oturup olayı düşünmektense, bir şeyler yapmak çok daha iyi."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver başını salladı. "Tabii ya. Açıkçası şimdiye kadar ben gerçek bir cinayet olayıyla hiç karşılaşmadım. Ayrıca bu bana göre bir şey değil. Ben romanlarımda her şeyi istediğim gibi ayarlarım, olur biter... Ama o üç adamın aralarında eğlenmelerine de izin veremezdim. Her zaman söylerim. Eğer Scotland Yard'ın başında bir kadın olsaydı..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Evet?" Rhoda merakla öne doğru eğildi. "Siz Scotland Yard'ın başında olsaydınız, ne yapardınız?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Hemen Dr. Roberts'i tutuklardım..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Sonra?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver tehlikeli konudan hemen uzaklaştı. "Ama Scotland Yard'ın başında değilim. Özel bir kişiyim ben..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Aklı karışan Rhoda iltifat etmeye çalıştı. "Ah, hiç de değil."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Romancı sözlerini sürdürdü. "İşte üç özel kişiyiz biz. Üç kadın. Kafa kafaya vererek neler yapabileceğimize bakalım."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Anne Meredith düşünceli düşünceli başını salladı. "Neden katilin Dr. Roberts olduğunu düşünüyorsunuz?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver hemen, "Çünkü o öyle bir adam," diye karşılık verdi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Ama sizce..." Anne durakladı. "Bir doktor... Yani, doktorun kurbanını zehirlemesi daha kolay olmaz mı?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Hiç de değil. Zehir ya da başka bir ilaç cinayeti bir doktorun işlediğine işaret eder. Hayır, Roberts doktor olduğu için tıpla ilgili bir şeyi kullanmamaya özellikle özen gösterdi."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Anlıyorum..." Ama Anne'in sesinden pek de ikna olmadığı belliydi. "Peki, Dr. Roberts sizce Shaitana'yı neden öldürdü? Bu konuda bir fikriniz var mı?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Fikir mi? Ben de fikir çok. Zaten işin zorluğu da burada. Benim derdim budur. Hiçbir zaman bir tek konu düşünemem. Aklıma en aşağı beş konu gelir. Aralarından birini seçerken de bayağı işkence çekerim... Bu cinayet için de en az altı neden bulabilirim. Ama işin kötüsü hangisinin doğru olduğunu bilmem imkânsız. Belki Shaitana tefeciydi. Kaypak bir adamdı. Roberts'i pençesine düşürmüştü. Aldığı parayı ödeyemeyeceğini anlayan doktor, Shaitana'yı öldürdü. Belki de Shaitana doktorun kızını ya da kız kardeşini mahvetmişti. Ya da Roberts iki karılıydı ve Shaitana bunu biliyordu. Belki de Roberts, Shaitana'nın kuzeniyle evliydi. Şimdi para onun karısına kalacak. Ya da... kaç saydım?" Rhoda, "Dört," dedi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Ya da... Hah, bu güzel bir neden! Belki Shaitana, Roberts'in geçmişiyle ilgili bir sırrı biliyordu. Belki siz farketmediniz, yavrum, ama Shaitana yemekte pek acayip bir şey söyledi. Hemen o garip ve sıkıntılı sessizlikten önce."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Anne eğilerek bir tırtıla dokundu. "Hatırladığımı sanmıyorum."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Rhoda, "Ne söyledi?" diye sordu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Shaitana... şeyden... durun bakayım... evet, adam kazalardan ve zehirlerden söz etti. Bunu hatırlamıyor musunuz?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Anne sol eliyle koltuğunun kenarını sıkıca tuttu. "Evet, öyle bir şey hatırlıyorum." Sakin görünüyordu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Rhoda birdenbire, "Hayatım," diye atıldı, "Bir ceket alsan. Ne de olsa yazda değiliz. Haydi, git hırka giy."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Anne başını salladı. "Üşümüyorum ki." Ama konuşurken] garip bir biçimde titriyordu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver konuşmasına devam etti. "Artık düşüncelerimi biliyorsunuz. Herhalde doktorun hastalarından biri kazara zehirlendi. Daha doğrusu herkes öyle sandı. Ama aslında adamı Roberts zehirlemişti. Bence Roberts bu yolla çok kişiyi de öldürdü."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Anne birdenbire kızardı. "Doktorlar hastalarını toptan zehirlemeyi mi isterler? Bu meslek hayatlarını kötü bir şekilde etkilemez mi?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bayan Oliver mırıldandı. "Tabii bir neden vardır..." Rhoda utanç ve üzüntüyle, "Ah, Anne!" diye bağırdı. Bir yandan da romancıya bakışlarıyla, "Lütfen anlamaya çalışın," der gibiydi. "Lütfen anlamaya çalışın." Sonra heyecanla atıldı. "Bence bu düşünceniz çok yerinde Bayan Oliver. Sonra bir doktor iz bırakmayan bir zehir de bulabilir. Öyle değil mi?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Anne, "Ah!" diye haykırdı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Diğerleri dönüp ona baktılar.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Kız, "Başka bir şeyi hatırladım," dedi. "Bay Shaitana, bir laboratuvarda bir doktorun eline geçecek fırsatlardan söz etti. Herhalde bu sözlerle bir şeyi kastediyordu."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"O sözleri söyleyen Bay Shaitana değildi." Bayan Oliver başını salladı. "Binbaşı Despard'dı." Bahçe yolundan gelen ayak seslerini duyarak döndü. "Ah, iti an!..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Binbaşı Despard evin köşesinden çıkmıştı.</span></p>
  </div>
</body>
</html>
