<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie Briç Masasında Cinayet</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:"Arial Narrow";
        panose-1:2 11 6 6 2 2 2 3 2 4;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:2.0cm 42.55pt 42.55pt 42.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 style="text-align: center; margin-bottom: 4.8pt; text-indent: 7.1pt;"><span style="font-family:&quot;Arial Narrow&quot;,&quot;sans-serif&quot;">Binbaşı John Despard</span></h1>

    <div>
      <span style="font-family:&quot;Arial Narrow&quot;,&quot;sans-serif&quot;"><br /></span>
    </div>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Hercule Poirot, "Tanrım, ne kadın," diye mırıldandı. "Zavallı Despard! Kim bilir onun elinden neler çekti. Korkunç bir yolculuk oldu herhalde?" Birdenbire kahkahalarla gülmeye başladı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Yolda ağır ağır yürüyordu. Saatini çıkararak baktı. "Evet, zamanım var. Polis arkadaşım kırk yıl önce hangi şarkıyı söylerdi? Ah, evet! 'Kuş için küçük bir parça şeker!'"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Hercule Poirot çoktan unutulmuş olan bu parçayı mırıldanarak lüks bir mağazaya girdi. Ayrı ayrı tonlarda on dokuz çift Fransız kadın çorabı aldı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Belçikalı eve döndükten yarım saat sonra kapı çaldı. Binbaşı Despard gelmişti.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Genç adamın öfkesini zorlukla kontrol altında tuttuğu belliydi. "Neden Bayan Luxmore'u görmeye gittiniz?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot gülümsedi. "Profesör Luxmore'un ölümü olayını içyüzünü öğrenmeyi istiyordum. Gerçeği öğrenmeyi."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Despard hiddetle, "Gerçeği mi?" diye homurdandı. "O kadının herhangi bir konuda gerçeği söyleyebilecek bir yaratık olduğunu sanıyor musunuz?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Belçikalı, "Zaman zaman bu bakımdan şüpheye kapılmadı değil." diye itiraf etti.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bundan eminim. O kadın deli!"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot itiraz etti. "Pek değil sadece fazla romantik."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Romantik mi? Allah kahretsin! Yalancının biri, bazen kadının kendi yalanlarına inandığını düşünüyorum."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Olabilir."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"İğrenç bir kadın. Amazon'da onun elinden çekmediğim kalmadı."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Buna inanıyorum."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Despard birdenbire bir koltuğa çöktü. "Buraya bakın, Mösyö Poirot size gerçeği anlatacağım."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Yani hikâyeyi kendi açınızdan anlatacaksınız."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Ve gerçek de bu."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Belçikalı sesini çıkarmadı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Artık olayı anlatmamın iyi karşılanacağını sanmıyorum." Despard'ın sesi alaylıydı. "Size doğruyu söyleyeceğim. Çünkü bu durumda artık yapılacak başka bir şey yok. Bana ister inanın ister inanmayın, bu size kalmış bir şey. Sözlerimin doğru olduğunu gösterecek bir kanıtım da yok." Bir an sustu. "Luxmore'lann yolculuk hazırlıklarını ben yaptım. Profesör yosunlara, bitkilere meraklı iyi bir ihtiyardı. Ama karısı?.. Herhalde onun nasıl bir kadın olduğunu anlamışsınızdır? Yolculuk benim için bir kâbustan farksız oldu. Kadın beni hiç ilgilendirmiyordu, hem de hiç. Hatta ondan hoşlanmıyordum. O tip, sözümona fazla duyarlı, romantik kadınlar beni sıkar. İlk on beş gün her şey yolundaydı. Sonra hepimiz de hastalandık. Benim ve Bayan Luxmore'un ateşi hafifti.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"İhtiyar Luxmore'un durumu ise ciddiydi. Bir gece., şimdi beni dikkatle dinlemelisiniz. Bir gece çadırımın önünde oturuyordum. Birdenbire Profesör Luxmore'u gördüm. İyice uzaktaydı. Sendeleyerek nehrin kıyısındaki çalıların arasına giriyordu. Hummanın etkisiyle ne yaptığının farkında bile değildi. Bir dakika sonra kendini suda bulacaktı. Ve o noktada bu onun ölümü olacaktı. Adamı kurtaramayacaktık. Onun peşinden koşacak zaman da yoktu. Tüfeğim her zamanki gibi yanımda duruyordu. Silahı kaptım. Ben çok iyi nişancıyımdır. Profesörü bacağından vurarak devirebileceğimden emindim. Tam tetiği çekerken o ahmak kadın nereden çıktıysa üzerime atıldı. 'Vurma!' diye haykırıyordu. 'Yalvarırım vurma!' Kolumu tutarak sarstı. Aynı anda silah patladı. Ve o ahmağın yüzünden kurşun Profesör Luxmore'un sırtına saplanarak onun ölmesine neden oldu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bunun ne kötü bir an olduğunu size anlatamam! Ve o Allanın belası ahmak kadın hâlâ ne yaptığının farkında değildi. Kocasının ölümüne neden olduğunu düşünmüyordu. Zavallı ihtiyar adamı büyük bir soğukkanlılıkla vurduğumu sanıyordu. Hem de onun aşkı uğruna! Buna kesinlikle inanıyordu. Onunla kavga ettik. Kadın kocasının hummadan öldüğünü söylememiz için ısrar ediyordu. Bir an ona acıdım çünkü hâlâ ne yaptığının farkında değildi. Ama polise başvursam o da gerçeği anlayacaktı. Fakat kendine delice aşık olduğuma inanması beni engelledi. Kadın böyle bir açıklama yaparsa başım belaya girecekti. Sonunda onun istediğini yapmaya razı oldum. Bunu aslında olayın dallanıp budaklanmaması için yaptım. Bunu itiraf ediyorum. Sonuçta profesör aslında ölümün eşiğindeydi. Hummadan ölmek üzereydi. Ayrıca kadını, ahmağın biri olmasına rağmen, bütün dünyaya rezil etmeyi de istemiyordum. Ertesi gün, yerlilere Profesör Luxmore'un hummadan öldüğünü açıkladım. Ve adamı gömdük. Yerli hammallardan bazıları gerçeği biliyorlardı. Onlar eski adamlardı ve bana çok bağlıydılar. Gerekirse her şeyi anlatacaklarını da biliyordum. Zavallı ihtiyar Luxmore'u gömerek, uygarlığa döndük. O zamandan beri kadının elinden kurtulmak için bucak bucak kaçıyorum." Bir an sustu. Sonra da usulca ekledi. "İşte benim hikayem bu, Mösyö Poirot."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot ağır ağır, "Bay Shaitana o gece yemekte bu olayı kasdetti değil mi?" dedi. "Ya da siz öyle sandınız."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Despard başını salladı. "Herhalde Shaitana hikâyeyi Bayan Luxmore'dan öğrenmişti. Kadının ağzından laf alması kolay olmuştu sanırım. Böyle şeyler adamı eğlendirirdi."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bayan Shaitana gibi bir adamın hikâyeyi öğrenmesi tehlikeli olabilirdi. Yani sizin için..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Genç adam omzunu silkti. "Ben Shaitana'dan korkmuyordum."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot cevap vermedi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Despard yavaşça, "Bunları doğrulayacak bir kanıtım yok," dedi. "Tabii Shaitana'nın ortadan kalkmasını istediğim söylenebilir. Neyse... Size gerçeği anlattım. İster inanın ister inanmayın."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Poirot elini uzattı. "Size inanıyorum, Binbaşı Despard. Güney Amerika'daki olayın sizin anlattığınız gibi olduğundan eminim."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Genç adamın gözleri sevinçle parladı. Kısaca, "Teşekkür ederim," diye cevap verdi. Belçikalının elini heyecanla sıktı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Combeacre'da Olanlar</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Başmüfettiş Battle, Combeacre'daki polis karakolundaydı.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Kırmızı yüzlü bir adam olan Müfettiş Harper, Devonshire'lılara özgü o tatlı sesiyle, "İşte böyle oldu, efendim," diyordu. "Görünüşte şüphelenilecek bir şey yoktu. Doktor bir kaza olduğunu düşünüyordu."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Siz bana yine o iki şişeyi anlatın. Bu konuyu iyice anlamak istiyorum."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"İncir şurubu. Şişede bu şurup vardı. Kadının sık sık bundan içtiği biliniyordu. Başka bir şişede ise şapka boyası duruyordu. Kadın daha doğrusu yardımcısı genç kız kullanıyordu. Bir bahçe şapkasını boyarken şişe kırıldı. İçinde bir hayli boya vardı. Bayan Benson, 'Onu eski şurup şişelerinden birine koyuver,' dedi. Hatta bunu hizmetçiler de duydular. Miss Meredith ve iki hizmetçi bu konuda aynı şeyleri söylediler. Boya, eski bir şurup şişesine boşaltıldı ve banyodaki rafa, diğer eşyaların arasına konuldu." "Şişenin üzerine yeni bir etiket yapıştırılmamış mıydı?" "Hayır. Dikkatsizlik tabii. Savcı da bunun üzerinde durdu." "Devam edin."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Olay gecesi, Bayan Benson banyoya gitti ve raftan bir incir şurubu şişesi aldı. Bir bardağa şuruptan çokça koyarak içti. Sonra yaptığı hatayı anladı. Hemen doktor çağırdılar. Ama adam bir hastaya gitmişti. Onu aradan bir hayli zaman geçtikten sonra bulabildiler. Herkes elinden geleni yaptı ama kadın öldü." "Bayan Benson da bir kaza olduğuna mı inanmıştı?" "Ah, evet. Herkes böyle düşünüyordu. Şişelerin karıştığı anlaşılıyordu. Bunu orta hizmetçisinin toz alırken yaptığını söylediler ama kız şişelerin yerini değiştirmediğine yemin etti."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle sesini çıkarmadı. Ne kolay, diye düşünüyordu. Üst raftan alınan bir şişe diğerinin yerine konuluyor. Böyle bir şeyi kimin yaptığını öğrenmek zor. Herhalde katil eldivenliydi. Ama zaten şişede en son Bayan Benson'un parmak izleri kalacaktı. Evet çok kolay ve çok basit. Ama yine de bir cinayet bu! Kusursuz bir cinayet.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Ama neden? Sebep nedir?" Başmüfettiş bunu anlayamıyordu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Sonra, "O Anne Meredith denilen yardımcıya Bayan Benson'dan miras kaldı mı?" diye sordu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Müfettiş Harper başını salladı. "Hayır. Bayan Benson'un yanında çalışmaya başlayalı sadece altı hafta olmuştu. Ama kadın sinirli biriydi sanırım. Hiçbir kız orada fazla kalmıyordu."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Battle'in şaşkınlığı hâlâ geçmemişti. Kendi kendine, Bayan Benson aksi bir kadınmış, dedi. Belki Anne Meredith de işinden memnun değildi. Ama kadını öldürmesi için bir neden değil. Eğer kız büyük bir kin duyduysa o başka... Başını salladı. Buna pek ihtimal vermiyordu.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Bayan Benson'un parası kime kaldı?"</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">"Yeğenlerine sanırım. Ama duyduğuma göre zaten pek fazla parası da yoktu..."</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Başmüfettiş işin içinden çıkamadı. Yaptığı soruşturmalardan da bir sonuç alamadı. Kasabadakilerin çoğu Anne Meredith'i unutmuşlardı bile. Battle sadece yaşlı rahipten Bayan Benson'un aksi değil ama gençlere karşı biraz sert davranan sofu bir kadın olduğunu öğrendi.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Başmüfettiş artık Bayan Benson'u hayalinde canlandırabiliyordu. Dürüstlüğüyle övünen, sık sık hizmetçi değiştiren, yardımcılarını fazla çalıştıran bir kadın. Ama işte o kadar.</span></p>

    <p class="MsoPlainText" style="margin-bottom:4.8pt;text-align:justify;text-indent: 7.1pt;line-height:115%"><span style="font-size:12.0pt;line-height:115%; font-family:&quot;Arial Narrow&quot;,&quot;sans-serif&quot;">Bütün bunlara rağmen Battle, Devonshire'dan ayrılırken Anne Meredith'in bilinmeyen bir nedenle Bayan Benson'u öldürdüğüne inanıyordu.</span></p>
  </div>
</body>
</html>
