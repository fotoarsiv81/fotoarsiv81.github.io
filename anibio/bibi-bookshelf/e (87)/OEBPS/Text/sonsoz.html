<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
  <h1><em>Sonsöz</em></h1>

  <p>Polis soruşturması sonucunda John Douglas yargılanmak üzere ağır ceza mahkemesine sevk edildi ve öz savunma gerekçesiyle aklandı. “Onu bir an önce İngiltere’den uzaklaştırın,” diye yazdı Holmes eşine. “Burada onun kaçtığı tehlikelerden daha büyük tehlikeler var. Eşiniz İngiltere’de güvende değil.”</p>

  <p>Aradan iki ay geçmiş ve bu vaka bir ölçüde aklımızdan silinmişti. Derken bir sabah posta kutumuza bırakılmış esrarengiz bir mektup bulduk. “Zavallı Bay Holmes!” sözcükleri yazılıydı bu tuhaf mektupta. Ne üstünde bir adres, ne de altında bir imza vardı. Bu ilginç mesaja gülüp geçtim, ama Holmes umulmadık bir ciddiyete büründü.</p>

  <p>“Bir şeytanlık var bu işin içinde!” dedi ve alnı kırışmış olarak uzun bir süre oturduğu yerde kaldı.</p>

  <p>Dün gece geç vakit ev sahibemiz Bayan Hudson gelip bir beyefendinin son derece önemli bir konuda Bay Holmes ile görüşmek istediğini bildirdi. Onun hemen arkasından da, hendekle çevrili Birlstone Malikânesi’nde tanıdığımız Cecil Barker adlı dostumuz içeriye daldı. Yorgun ve bitkin görünüyordu.</p>

  <p>“Kötü haberler aldım… çok kötü haberler Bay Holmes,” dedi.</p>

  <p>“Ben de zaten bundan korkuyordum,” dedi Holmes.</p>

  <p>“Henüz bir telgraf almadınız, değil mi?”</p>

  <p>“Telgraf alan birisinden bir mektup aldım.”</p>

  <p>“Zavallı Douglas. Bana onun adının Birdy Edwards olduğunu söylüyorlar, ama o benim için hep Benito Kanyon’lu Jack Douglas olarak kalacak. Üç hafta önce ikisinin de Palmira gemisiyle Güney Afrika’ya doğru yola çıktıklarını size söylemiştim.”</p>

  <p>“Evet.”</p>

  <p>“Gemi dün gece Cape Town’a varmış. Bu sabah da Bayan Douglas’tan bu telgrafı aldım:</p>

  <blockquote>

    <p>“Jack, St. Helena açıklarında uğradığımız bir fırtınada güverteden düşerek kayboldu. Bu kazanın nasıl olduğunu bilen yok.</p>

    <p class="right">IVY DOUGLAS”</p>

  </blockquote>

  <p>“Demek böyle bir telgraf geldi, öyle mi?” dedi Holmes düşünceli bir tavırla. “Eh, senaryo güzelce sahnelenmiş.”</p>

  <p>“Yani bunun bir kaza olmadığını düşündüğünüzü mü söylüyorsunuz?”</p>

  <p>“Kesinlikle değildi.”</p>

  <p>“Öldürüldü mü?”</p>

  <p>“Elbette!”</p>

  <p>“Ben de öyle düşünüyorum. O melun çeteciler, o lanet olası kinci katil güruhu…”</p>

  <p>“Hayır, hayır, efendim,” dedi Holmes. “Bunda bir usta parmağı var. Namlusu kesik tüfek ve entipüften altıpatlar tabanca gibi çocuk işi değil bu. Eski bir sanatçıyı fırça darbesinden tanıyabilirsiniz. Ben de Moriarty’nin bir işini gördüğümde hemen tanırım. Bu cinayet Londra’yla ilgili, Amerika’yla değil.”</p>

  <p>“Ama hangi nedenle?”</p>

  <p>“Başarısızlığı göze alamayacak, tüm varlığı el attığı işin başarısına bağlı bir adam işledi bu cinayeti de ondan. Yüksek bir zekâ ve muazzam bir örgüt bir tek adamın ortadan kaldırılmasına odaklandı. Cevizi şahmerdanla kırmak gibi bir şey bu… gereksiz ölçüde bir güç harcaması… ama ceviz son derece etkin bir biçimde kırılıyor.”</p>

  <p>“Bu adamın bu olayla ne ilgisi var?”</p>

  <p>“Bu meseleyle ilgili ilk bilginin bize onun yardakçılarından biri aracılığıyla geldiğini söyleyebilirim yalnızca. Bu Amerikalılara danışmanlık yapan biri var. İngiltere’de yapılacak bir işleri olunca, bütün yabancı suçluların yaptığı gibi, bu büyük cinayet danışmanıyla ortak oldular. O andan başlayarak kurbanları ölüme mahkûmdu. Önce örgütünü kullanarak onların kurbanını arayıp bulmakla yetindi. Sonra meselenin nasıl halledileceğini gösterdi onlara. Sonunda da görevlendirilen kişinin başarısızlığa uğradığını gazetelerden öğrenince, uzmanca bir yaklaşımla kendisi işe karıştı. Birlstone Malikânesi’nde gelecekte kendisini geçmiştekinden daha büyük tehlikeler beklediği yolunda onu uyardığımı duydunuz. Haksız mıymışım?”</p>

  <p>Barker çaresizliğin yarattığı öfkeyle, sıkılı yumruklarını başına vurmaya başladı. “Buna göz yummak zorunda olduğumuzu söylemeyin bana. Bu şeytanla kozlarımızı paylaşamayacağımızı mı söylüyorsunuz yani?”</p>

  <p>“Hayır, onu söylemiyorum,” dedi Holmes. Gözleri sanki uzak bir geleceğe doğru bakıyor gibiydi. “Onun yenilmez olduğunu söylemiyorum. Ama bana zaman tanımalısınız… bana zaman tanımalısınız!”</p>

  <p>Holmes sezgi dolu bakışlarıyla hâlâ sisi delmek istercesine bakarken, biz bir iki dakika ses çıkarmadan oturduk.</p>
</body>
</html>