<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Birnoelsarkisi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">BİR NOEL ŞARKISI ÜZERİNE...</h1>

  <p class="normal">Dickens <span class="ideitalik">Martin Chuzzlewit</span> romanını yazarken aklına “Bir Noel Şarkısı” öyküsünü yazmak gelir. Gelir gelmez de, öyküyü planlamasıyla yazmaya girişmesi bir olur. Öykü onu öylesine kapıp götürmüştür ki, kimileyin gülerek kimileyin de ağlayarak bu çalışmanın başında saatler geçirmekle kalmaz, öykünün heyecanı çalışmasını aksatacak boyutlara ulaştığında, kimileyin Londra sokaklarında, yolunu şaşırmışcasına, evinden yirmi otuz kilometre uzaklara bile gittiği olur.</p>

  <p class="normal">Dickens’ın bu metinde dile getirmeye çalıştığı sosyal duygular en başta Malthuscu teorinin nüfus artışı ve fazlasıyla ilgili görüşleridir. Dickens bu görüşleri kardan soğuk, demirden katı, duygudan en ufak nasibini almamış Scrooge’un ağzından dile getirir. Çağdaşları, Dickens’ın sosyal duygularını, bu öykü bağlamında duygusal ve maksatlı bir “Noel felsefesi” olarak tanımlamışlardır. Yaşlı cimrinin öykü içinde o masallardakine özgü dönüşümünü, dönemin pozitivist eleştirisi, metni inandırıcılıktan uzaklaştıran bir zaaf olarak değerlendirmiştir.</p>

  <p class="normal">Günümüzde ise en başta o derin dinsel-ahlaksal içeriği ve usta anlatımı, metnin değerini artıran başlıca özellikler olarak belirmektedir. Dickens gündelik hayatın en küçük ayrıntısını bile müthiş bir titizlikle, elle tutulur, gözle görülür hale getirmekle kalmayıp duyarlıklarımızı harekete geçirerek dokunaklı ve yüreğimizi ısıtan bir anlatımla sunar.</p>

  <p class="normal">“Böyle bir kitap karşısında itirazlar kimin umurunda!” demiştir yazar William Thackeray. “Bana ulusal bir iyilik gibi görünüyor bu ve okuyan herkese kişisel olarak sunulan bir sevgi gösterisi.”</p>

  <p class="normal">Dostu Thackeray’nin ve öteki arkadaşlarının övgülerinin, metnin ilk basımının yazarda yarattığı hayal kırıklığını fazlasıyla telafi ettiğini öğreniyoruz. Özellikle Batı dünyasında “Bir Noel Şarkısı” zamanla en sevilen ve vazgeçilmez “Noel öyküleri” arasındaki yerini almıştır.</p>

  <p class="sagnormal">Veysel Atayman<br class="chapter" />
  2004, İstanbul</p>

  <div class="clrb"></div>

  <div class="calibre1" id="calibre_pb_18"></div>
</body>
</html>
