<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Üçüncü Bölüm</h1>
<p>Mabel'ın sınıf arkadaşlarının arasında baş belası kardeşleri olan bir sürü çocuk&#160;vardı.</p>
<p>Bu çok normaldi.</p>
<p>Ama Mabel, havuçları kırmızıya, beyaza ve maviye dönüştüren bir kardeşi olan birini tanımıyordu.</p>
<p>Hiç kimsenin sihirli güçleri olan baş belası bir kardeşi yoktu.</p>
<p>Bu normal değildi.</p>
<p>Violet havuçlara millî marşı söyletmediği için Mabel'ın minnettar olması gerekiyordu.</p>
<p>Ama hiç de minnettar değildi.</p>
<p>Sadece Violet'm güçlerini en azından mantıklı bir şekilde kullanmayı öğrenmesini diliyordu.</p>
<p>Tıpkı, Mabel'ın yapacağı gibi.</p>
<p>Kardeşim Çizmeyi Aştı/F:2</p>
<p>Eğer Mabel'm sihirli güçleri olsaydı, bunu sadece önemli, aklı başında, ciddi şeyler için kullanırdı.</p>
<p>Çoraplarını düzgünce katlamak gibi şeyler için.</p>
<p>Ya da ödev verilmiş kitapları çok çok hızlı okumak için.</p>
<p>Ya da tırnaklarını çok temiz tutmak için.</p>
<p>Mabel sihirli güçlerini asla anne babasının yanında kullanmazdı, özellikle de annesinin yanında.</p>
<p>Mabel, sadece geceleri herkes uyuduktan sonra evin içinde uçardı.</p>
<p>Ve sadece kimse bakmıyorken meyve suyunu gazoza çevirirdi.</p>
<p>Mabel sadece kendi odasında yalnızken oyuncaklarına sihir yapardı. Ya da havuçlara. Ya da başka şeylere.</p>
<p>Mabel, güçlerini gizli tutmanın ne kadar önemli olduğunu biliyordu.</p>
<p>Ama Violet, hiçbir şey anlamıyordu.</p>
<p>Anlasaydı, annelerinin gözü önünde</p>
<p>yemeklere sihir yapmazdı.</p>
<p>***</p>
<p>Mabel yüzüncü kez, yapılacak en aptalca şey, diye düşündü.</p>
<p>Aile masanın etrafında oturuyordu. Yemekte kızarmış tavuk, pilav, brokoli ve iki havuç vardı.</p>
<p>Annesi Mabel'a, &quot;Havuçlarını yemeyecek misin?&quot; diye sordu.</p>
<p>Mabel havuçları tabağın kenarına iterek, &quot;Hayır.&quot; dedi.</p>
<p>&quot;Havucu çok sevdiğini sanıyordum.&quot;</p>
<p>Mabel ürperdi. Havuç seviyordu. Ama biraz önce mutfakta havada uçan bir şeyi yiyemezdi.</p>
<p>Annesi kafası karışmış bir şekilde kaşlarını çatarak, &quot;Sen havuç seversin.&quot; dedi. &quot;Bu hiç de sana göre bir davranış değil.&quot;</p>
<p>Mabel, &quot;Evet, değil.&quot; dedi. Ama havuçlar da kendileri gibi değillerdi.</p>
<p>Violet, &quot;Ben kendi havuçlarımı yiyorum.&quot; dedi.</p>
<p>&quot;Ben de.&quot; Babası tabağına büyük bir tane aldı.</p>
<p>Mabel, &quot;Yeme, baba!&quot; diye yalvardı.</p>
<p>Babası onun omzunu sıvazladı. &quot;Sakin ol, hayatım. Bunlar sadece havuç. Ayrıca,&#160;gözler için çok faydalı.&quot;</p>
<p>Babası sesli bir şekilde havucu yemeye başladı. &quot;Mımmm, çok lezzetliymiş.&quot;</p>
<p>Mabel izlemeye dayanamıyordu. Havuçlar babasının midesine indiğinde kim bilir neler olacaktı?</p>
<p>Babası, &quot;En azından bir iki tane ye.&quot; diye ısrar etti. &quot;Sen hiç yemek seçmezdin, Mabel. Bir sorun mu var?&quot;</p>
<p>Mabel iyi bir cevap düşünemeden zili çaldı.</p>
<p>&quot;Ben bakarım!&quot; Mabel sandalyesinden fırladı.</p>
<p>Kapı zili onu kurtarmıştı. Hem de tam zamanında.</p>
<p>En son akşam yemeği sırasında zil çaldığında, Vartan dayı gelmişti.</p>
<p>Vartan dayı, annelerinin erkek kardeşi olmasına rağmen, Mabel ve Violet o zamanlar onu hiç tanımıyorlardı.</p>
<p>Onun varlığından bile haberleri yoktu.</p>
<p>***</p>
<p>Vartan dayının ziyareti tam bir sürpriz olmuştu. Kimse onu beklemiyordu. Kimse&#160;neden aniden çıkıp geldiğini bilmiyordu.</p>
<p>Sonunda, Vartan dayının da sihirli güçleri olduğu ortaya çıkmıştı. Ama Mabel, ona tek bir soru soramadan Vartan dayı ortadan kaybolmuştu.</p>
<p>O zamandan beri kimse onu görmemişti.</p>
<p>Annesi onun hakkında konuşmak istemiyordu.</p>
<p>Annesi, Vartan'm ve onun sihirli güçlerinin hayatını mahvettiğini söylemişti. Bir daha sihirle ilgili bir şey duymak istemiyordu.</p>
<p>Mabel'm babasıyla bu konuyu konuşmasını da istemiyordu. Babası aileden binlerinin sihirli güçleri olduğunu bilmiyordu.</p>
<p>Mabel'a bu konuda kimseden fayda yoktu.</p>
<p>Ama Vartan dayı tekrar onları ziyarete gelirse cevabını merak ettiği tüm soruları&#160;soracaktı.</p>
<p>Ona sihirli güçlerini nasıl kullandığını anlattıracaktı. Afacan kız kardeşiyle başa çıkabilmek için ondan tavsiyeler isteyecekti.</p>
<p>Vartan dayının Violet'ı bir güzel azarlamasını istiyordu.</p>
<p>Violet'a sorumluluk sahibi olmakla ilgili bir iki ders vereceğini umut ediyordu.</p>
<p>Mabel, Vartan dayıyı şu anda kapının önünde görmeyi umut ediyordu.</p>
</body>
</html>