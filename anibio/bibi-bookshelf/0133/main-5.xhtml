<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Altıncı Bölüm</h1>
<p>Mabel odasında, önünde bir kâğıt kalemle çalışma masasında oturuyordu. Konserde çalacağı şarkıların listesini yapmaya çalışıyordu.</p>
<p>Herkes onun farklı bir şey yapmasını istiyordu.</p>
<p>Annesi romantik parçalar istiyordu.</p>
<p>Babası neşeli parçalar istiyordu.</p>
<p>Piyano öğretmeni Andrea (Andırea), çalabildiği en zor parçaları çalmasını istiyordu.</p>
<p>Violet, onun piyano çalmamasını istiyordu.</p>
<p>Mabel, Dolores teyzenin ve Howard'm ne istediklerini merak ediyordu. Ve zor&#160;beğenen insanlar olmadıklarını umut ediyordu.</p>
<p>Annesi ona Dolores teyzenin en sevdiği şarkının &quot;Gökkuşağının Üzerinde Bir Yerlerde.&quot; olduğunu söylemişti.</p>
<p>Mabel bu şarkıyı öğrenmek için çok çalışıyordu.</p>
<p>Ama konserde sadece bir parça çala-mazdı. Mabel kaleminin ucunu kemirdi. Sonra yazmaya başladı.</p>
<p>ÇALABİLECEĞİM ŞARKILAR:</p>
<p>1. &#160;&#160;&#160;E3u Yaşlı Adam</p>
<p>2. &#160;&#160;&#160;Kızak Çanları</p>
<p>3. &#160;&#160;&#160;Yaşlı Nehir</p>
<p>4. &#160;&#160;&#160;Fış Fış Kayıkçı</p>
<p>5. &#160;&#160;&#160;Demiryolunda Çalışıyorum.</p>
<p>6. &#160;&#160;&#160;Kulakların mı Sarktı?</p>
<p>7. &#160;&#160;&#160;Oyuncak Asker</p>
<p>6. Oh, Sevgili elementine 9. İyi ki Doğdun!</p><div><div><img src="main-11.jpg" alt=""/></div></div>
<p>Bu şarkılardan hiçbiri romantik sayılmazdı. Ve çoğu neşeli de değildi. &quot;Yılbaşı Çanları&quot; ve &quot;İyi ki Doğdun&quot; hariç.</p>
<p>Yazın ortasında kim kardan ve kızak çanlarından bahsedildiğini duymak isterdi&#160;ki? Ayrıca, hiç kimsenin doğum günü de&#160;değildi.</p>
<p>Mabel içini çekti ve egzersiz yapmak için aşağı indi.</p>
<p>Mabel, &quot;Gökkuşağının Üzerinde Bir Yerlerde&quot; adlı şarkının ortalarmdaydı.</p>
<p>Bu şarkıyı on birinci ya da on ikinci çalışıydı ama Mabel için sorun değildi.</p>
<p>Andrea her zaman, &quot;Egzersiz yapmak en iyiye ulaştırır.&quot; derdi ve Mabel şarkıyı&#160;mümkün olduğu kadar hatasız çalmak istiyordu.</p>
<p>Mavi gökyüzü kısmına geldiğinde, odaya birinin girdiğini hissetti.</p>
<p>Mabel konsantrasyonunu bozmamaya çalıştı. Bu sefer, şarkıyı doğru şekilde çalacaktı.</p>
<p>Artık bir seyircisi olduğu için Mabel parçayı daha coşkulu çaldı.</p>
<p>Belki de annesi ya da babası, Mabel'm nasıl çaldığını dinlemek için sessizce odaya girmişti.</p>
<p>Ya da güneşli odada çalan güzel müziği duyan bir komşu sessizce eve girmişti.</p>
<p>Mabel gülümsedi ve nota kâğıdına baktı. Ama notalar bulanıklaşmıştı ve okumakta zorlanıyordu.</p>
<p>Görmekte güçlük mü çekiyordu? Gözlüğe mi ihtiyacı vardı?</p>
<p>Mabel gözlerini kırpıştırdı. Sayfanın üzerindeki notalar tamamen kayboldular.</p>
<p>Ve yerlerinde gökkuşakları belirdi.</p>
<p>Mabel, &quot;Violet.&quot; diyerek arkasını döndü.</p>
<p>Kız kardeşi tam arkasında duruyordu.</p>
<p>Mabel, &quot;Egzersiz yapmaya çalışıyorum.&quot; dedi.</p>
<p>Violet, &quot;Gökkuşağı şarkısını mı çalıyorsun?&quot; diye sordu.</p>
<p>Violet konuşunca, gökkuşakları sayfadan aşağı doğru kaymaya başladılar. Klavyenin üzerine düştüler. Bazıları tuşların arasına kaçtı.</p>
<p>Piyanodan tuhaf sesler çıktı. Daha önce Mabel'm duyduğu seslere hiç benzemiyordu.</p>
<p>Mabel, &quot;Dur.&quot; dedi.</p>
<p>Kız kardeşi, &quot;Neden?&quot; diye karşılık verdi. &quot;Ben çok eğleniyorum.&quot;</p>
<p>Bir gökkuşağı Violet'm bileğine dolandı. Saçlarında notalar vardı.</p>
<p>&quot;Şarkımı mahvediyorsun. Egzersizimi mahvediyorsun. Ve Dolores teyzenin konserini de mahvedeceksin!&quot;</p>
<p>Violet omuzlarını silkti.</p>
<p>Mabel, &quot;Bana yardım etmeye ne dersin?&quot; diye öneride bulundu. &quot;Sayfaları çevirebilirsin. Şarkıları takdim edebilirsin.&quot;</p>
<p>Violet başım &quot;hayır&quot; anlamında iki yana salladı. &quot;Ben piyano çalmak istiyorum. Senin gibi.&quot;</p>
<p>&quot;Elektronik piyanoyu mu?&quot;</p>
<p>&quot;Kuyruklu piyanoyu.&quot;</p>
<p>Mabel, &quot;Bir gün çalacaksın.&quot; diye ona güvence verdi. &quot;Ama annemin ne dediğini&#160;biliyorsun. Büyüyene kadar beklemen lazım.&quot;</p>
<p>Violet, &quot;Sekiz yaşıma gelmem ne kadar sürecek?&quot; diye sordu.</p>
<p>Mabel, &quot;Zannettiğinden daha kısa sürecek.&quot; dedi.</p>
<p>&quot;Ben beklemek istemiyorum.&quot; dedi Violet.</p>
<p>&quot;Anlıyorum.&quot; Gerçekten anlıyordu. Ama Mabel'm yapabileceği bir şey yoktu. Sihirli değneğini sallayıp, Violet'ı sekiz yaşında&#160;yapmak isterdi.</p>
<p>Bunu Violet bile yapamazdı.</p>
<p>Mabel, Violet'a, &quot;Lütfen, biri görmeden bu durumu düzelt.&quot; dedi. Gökkuşağını ve&#160;notaları işaret etti. &quot;Başımız derde girsin istemeyiz.&quot;</p>
<p>&quot;Peki, Mabel.&quot; Violet parmaklarını şaklattı. Gökkuşağı yok oldu. Notalar sayfaya geri döndüler.</p>
<p>&quot;Bu çok daha iyi.&quot; Mabel, kız kardeşine sarıldı.</p>
<p>Annesi içeri girdi. &quot;O korkunç sesler de neyin nesiydi?&quot; diye sordu. &quot;Neredeyse, kulaklarıma pamuk tıkayacaktım.&quot;</p>
<p>Violet, &quot;Mabel egzersiz yapıyordu.&quot; dedi.</p>
<p>Annesi çok endişeli görünüyordu. &quot;Do-lores teyzeye ve arkadaşlarımıza da böyle çalmayacaksın, öyle değil mi?&quot;</p>
<p>Mabel derin derin içini çekti. &quot;Merak etme, anneciğim. Onlara harika bir konser vereceğim.&quot; Piyanoya dönüp, yeniden çalmaya başladı.</p>
<p>Bu sefer, doğru şekilde çalmakta kararlıydı.</p>
<p>Ama çalarken, endişelenmekten kendini alamıyordu.</p>
<p>Violet başka neler deneyecekti? Ve Mabel onun sihirli güçlerini kullanmasını nasıl engelleyecekti?</p>
<p>Mabel, arayabileceği bir sihir yardım hattı olmasını çok isterdi.</p>
<p>Piyano odasında sihir geçirmez bir bölge yaratabilmeyi çok isterdi.</p>
<p>Geçen gece kapıya gelenin Vartan dayı olmasını çok isterdi.</p>
<p>Vartan dayıyla şu anda konuşabilmeyi çok isterdi.</p>
</body>
</html>