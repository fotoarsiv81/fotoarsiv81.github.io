<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>İkinci Bölüm</h1>
<p>Babalarının &quot;Sizin İçin Kıyafetler&quot; adında bir giysi dükkânı vardı.</p>
<p>Eğer Mabel bir süveter isterse, &quot;Baba, lütfen eve gelirken yumuşak yünden, kaşındırmayan, fitilli, yuvarlak yakalı, uzun&#160;kollu, mavi renkte, 9 numara bir süveter&#160;getir.&quot; demesi yeterliydi.</p>
<p>Ve o gece, yatağının üzerinde hediye paketi yapılmış şık bir süveter bulurdu.</p>
<p>Keşke her şey bu kadar basit olsaydı!</p>
<p>Mabel, mağazadan küçük bir kız kardeş sipariş edebilmeyi çok isterdi. Ne isteyeceğini çok iyi biliyordu.</p>
<p>İSTENENLER:</p>
<p>1. &#160;&#160;&#160;Tatlı, şirin bir kız kardeş.</p>
<p>2. &#160;&#160;&#160;Düzgün, taranmış saçları, temiz bir&#160;yüzü ve birbirleriyie uyumlu giysileri olmalı.</p>
<p>3. &#160;&#160;&#160;Doncuktan kolye yapmayı, piyanoda&#160;güzel parçalar çalmayı ve iyi notlar almayı&#160;sevmeli.</p>
<p>4. &#160;&#160;&#160;Aynı zamanda, iyi bir dinleyici olmalı,&#160;iş birliği yapmalı ve talimatlara uymalı.</p>
<p>Mabel listeyi düşündü. Liste, onu tarif ediyordu sanki.</p>
<p>Ne yazık ki, VioletTa yakından uzaktan ilgisi yoktu.</p>
<p>Belki, sadece şirin kısmı uyuyordu. Herkes Violet'ı çok şirin bulurdu.</p>
<p>Bazen Mabel da onu şirin bulurdu, bazen de bulmazdı.</p>
<p>Mabel, VioletTa ne kadar farklı olduklarını düşündüğünde, akima doğum sırasında bir karışıklık olup olmadığı gelmişti. Acaba gerçekten kardeşler miydi?</p>
<p>Ve bir gün kapı çalınacak gerçek kardeşi çıkıp gelecek miydi?</p>
<p>Mabel eve geldiğinde, belki de gerçek, mükemmel kız kardeşini onu beklerken bulacaktı.</p>
<p>Ama onu bekleyen hep Violet idi.</p>
<p>Asi, dağınık, gürültücü, ne yapacağı kestirilemeyen Violet.</p>
<p>iki kız kardeş akşam yemeğinden önce annelerine yardım ediyorlardı.</p>
<p>Mabel bulaşık makinesini boşaltıyordu.</p>
<p>Temiz çatal kaşıkları bir çekmeceye yerleştirdi. Bütün kaşıkları sıraya dizdi. Bıçakları ve çatalları düzgünce koydu.</p>
<p>Annesi, &quot;Bana çok yardımcı oluyorsun, Mabel.&quot; dedi.</p>
<p>Mabel gururla gülümsedi.</p>
<p>Violet, &quot;Ben de çok yardımcı oluyorum.&quot; dedi. Havuç torbasını açıp içindekileri tabağa fırlattı.</p>
<p>Anneleri, &quot;Aferin, Violet.&quot; dedi.</p>
<p>Aferin mi? Mabel, Violet'm fırlattığı havuçlara baktı. Annesi onun ne yaptığına gerçekten bakıyor muydu?</p>
<p>Havuçları daireler hâlinde keserek onları tabağın üzerine sıralamak için dayanılmaz bir istek duyuyordu. Eğer bu onun işi olsaydı, Mabel bunu en iyi şekilde yapardı.</p>
<p>Mabel çatal bıçak çekmecesini kapattı. Dolaptan birkaç yemek tabağı alıp masanın üzerine koydu.</p>
<p>En azından, anne babasının güvenebilecekleri bir çocukları vardı.</p>
<p>Mabel, onlar için bir teselli olmalıyım, diye düşündü.</p>
<p>Violet şarkı söyler gibi, havuçları saymaya başladı. &quot;Bir havuç, iki havuç, kırmızı havuç, mavi havuç.&quot; dedi.</p>
<p>Annesi, &quot;Bunu bugün anaokulunda mı öğrendin?&quot; diye sordu.</p>
<p>Violet, &quot;Kendim uydurdum.&quot; dedi.</p>
<p>Anneleri, &quot;Ne kadar güzel, hayatım.&quot; dedi.</p>
<p>Mabel onları duymazdan gelerek, masayı kurmaya başladı.</p>
<p>Yemek tabaklarını masaya yerleştirirken aralarındaki mesafenin eşit olmasına dikkat ediyordu.</p>
<p>Peçeteleri üçgen şeklinde katladı.</p>
<p>Her tabağın yanma onunla uyumlu su bardakları koydu.</p><div><img src="main-5.jpg" alt=""/></div>
<p>Violet şarkı söylemeye devam ediyordu.</p>
<p>&quot;Kırmızı havuç, mavi havuç, bir havuç, iki havuç.&quot; diye şarkı söylüyordu. &quot;Her yerde bebek havuçlar, havada uçan havuçlar.&quot;</p>
<p>Anneleri bir kabın içine soya sosu ve şeker koyup, Violet'la birlikte mırıldanmaya başladı.</p>
<p>&quot;Ahenkli söylemiyorsun...&quot; Mabel'ın sesi kesildi. Gözleri açıldı.</p>
<p>Violet parmağıyla havuçları işaret ediyordu.</p>
<p>Mabel, &quot;Violet!&quot; diye fısıldadı. Ama kız kardeşini durdurmak için çok geç kalmıştı.</p>
<p>Havuçlar sallanmaya başladı. Parlak turuncu renkleri soldu. Sonra katlanmış küçük bayraklar gibi kırmızıya, beyaza ve maviye dönüştüler; ardından tabaktan havalandılar.</p>
<p>Mabel dehşete kapılmış bir hâlde havuçları yakaladı. Annesinin arkasını dönmemesi için dua etti.</p>
<p>Annesinin Violet'm sihir gücünü öğrenmemesi gerekiyordu.</p><div><img src="main-6.jpg" alt=""/></div>
</body>
</html>