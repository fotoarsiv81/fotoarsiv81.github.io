<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-5.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-5.html" xml:lang="tr-TR">
    <div class="calibre1">
      <p class="anabaslik" id="toc_marker-6">6. BÖLÜM</p>

      <p class="paragraf2"><span class="char-style-override5">Ç</span>ıkarken benim uyarmama gerek kalmadan, kapıyı, anahtarı iki tur çevirerek kilitledi Yıldız Turanlı. Bunu belirgin bir hızla, ama acele etmeden yapmıştı. Kapının tokmağını yumruk haline getirdiği eliyle çektiğini gördüm. Asansörü beklemeden kendimizi doğrudan merdivenlere vurduk. Önünden geçtiğimiz kapıların arkasından ses gelmiyordu, çoğu daha uyanmamıştı belki. İki kapının tokmağında gazete ve ekmek torbaları vardı.</p>

      <p class="paragraf3">Dışarı çıktığımızda yağmuru hafiflemiş bulduk. Caddeden yukarıya doğru yürümeye başladık. Yıldız Turanlı yağmurluğunun kapüşonunu kafasına geçirmişti, yine yere bakarak yürüyordu yanımda.</p>

      <p class="paragraf3">Elli metre kadar ilerlemiştik ki, bir şey söylemek için kafasını bana doğru çevirdi.</p>

      <p class="paragraf3">Onu dinlemedim. Koluna girdim önce.</p>

      <p class="paragraf3">Sonra caddenin yukarısından gelen araca dikkatini çektim dirseğimi beline doğru ittirerek.</p>

      <p class="paragraf3">Kapısında Polis İmdat 155 yazan, tepesindeki ışıldakları çalışmayan bir Renault 12 ağır ağır geliyordu caddenin ortasından.</p>

      <p class="paragraf3">İçinde ikisi sivil dört polis vardı.</p>

      <p class="paragraf3">Yanımızdan g<span>eçtiler.</span></p>

      <p class="paragraf3"><span>Hemen dönüp bakmasın diye kolunu sıkı sıkı tuttum. Baskıyı hissedip denemedi.</span></p>

      <p class="paragraf3"><span>Biraz daha ilerledik kol kola. Kaldırımın ortasına kadar taşmış bir apartman çöp konteynerinin arkasında botumun bağlarını bağlamam icap etti aniden. Polis aracı caddenin ortasında ağır ağır gidiyordu. Kuyumcular Sitesi’nin önüne geldiklerinde durmadı. Caddenin aşağılarına doğru ilerledi, bir dönemeci yine ağır ağır dönüp kayboldu.</span></p>

      <p class="paragraf3"><span>Doğrulduğumda yeniden koluna girmedim. Deminkinden daha ağır adımlarla yürümeye başladık.</span></p>

      <p class="paragraf3"><span>“Bana gelirler mi dersiniz?” dedi Yıldız Turanlı sonra.</span></p>

      <p class="paragraf3"><span>“Sanmam,” dedim. “Sen Sigmund’un peşine düşersen, başka. O zaman bir iki soru sorarlar belki.”</span></p>

      <p class="paragraf3"><span>“Neler söylemem gerekir?” dedi.</span></p>

      <p class="paragraf3"><span>Omuzlarımı silktim.</span></p>

      <p class="paragraf3"><span>“Ne biliyorsan onu söyle,” dedim. “Herhangi bir şey saklamana gerek yok.”</span></p>

      <p class="paragraf3"><span>“Sizden bahsetmem gerekirse...”</span></p>

      <p class="paragraf3"><span>Durdum. Dikkatini üstümde topladım.</span></p>

      <p class="paragraf3"><span>“Bak,” dedim ciddi bir sesle. “Yanlış anlamanı istemem. Benim polislerle hiçbir derdim yok. Alıp veremediğim. Hiçbir keleğim de yok. Yalnızca onlardan olabildiğince uzak durmak isterim işimi yaparken. Benim gibilere alışamadılar henüz. Üstelik evde üstümüze gelseler, hoş, suç değil arkadaşının evine girmek, ama, canımızı sıkabilirlerdi. Canımın sıkılmasından hoşlanmam, sen de hoşlanmazsın herhalde.”</span></p>

      <p class="paragraf3">“Anladım,” dedi.</p>

      <p class="paragraf3">“Bana kalırsa, haberi televizyonlar, gazeteler verene kadar bekle Sigmund’un peşine düşmek için. <span>Arkadaşındı, merak ettin, ama olayı duyana kadar telaş etmedin doğallıkla. Bir yere takılmışlardır dedin. Ama söylediklerimi yapmaya mecbur değilsin elbette.”</span></p>

      <p class="paragraf3"><span>“Anladım,” dedi yeniden.</span></p>

      <p class="paragraf3"><span>Çok mu sert konuştum diye merak ettim yeniden yürümeye başladığımızda.</span></p>

      <p class="paragraf3"><span>“Zaten telaş etsen de evdeki telefon çalışmıyor, cebinden arayamazsın,” diye ekledim.</span></p>

      <p class="paragraf3"><span>“Anladım,” dedi bir kez daha. Polis arabasının görünümü bile işin çocuk oyuncağı olmadığını anlamasına yetmiş gibiydi. İyiydi bu. Benim hakkımda ya da durum hakkında yanlış fikirlere kapılması hoşuma gitmezdi.</span></p>

      <p class="paragraf3"><span>Yeniden yürümeye devam ettik. Biraz ileride otomobilimi gördüm. Anadol, Ulus’un pahalı otomobillerinin arasında yerinin olmadığını anlamış gibi, çekip gitmişti. Yerinde, o kalabalık zengin ailelerin tümünü, üstüne de kocaman köpeklerini alan minibüs bozması araçlardan biri duruyordu.</span></p>

      <p class="paragraf3"><span>Anahtarımı çıkarıp otomobilimin kapısını açtım.</span></p>

      <p class="paragraf3"><span>“Teşekkür ederim,” dedim.</span></p>

      <p class="paragraf3"><span>“Önemli değil,” dedi Yıldız Turanlı. “Bir daha gerekirse yerimi biliyorsunuz.”</span></p>

      <p class="paragraf3"><span>“Şu çalışmayan telefonunu söyle,” dedim.</span></p>

      <p class="paragraf3"><span>O telefon numarasını söylerken cüzdanımdan reklamcı arkadaşımın benim için tasarlatıp bastırdığı kartvizitlerden birini çıkartıp verdim.</span></p>

      <p class="paragraf3"><span>Kartviziti yağmurluğunun cebine koydu.</span></p>

      <p class="paragraf3">“Zeynep’in kaçırdığı şu kahvaltıyı birlikte yapabiliriz, açsanız,” dedi sonra iki eli cebinde dimdik durarak.</p>

      <p class="paragraf3">“Sağ ol,” dedim. “Sabah iki simitle iki karper tükettim. Şimdi aldıklarımı verme zamanı.”</p>

      <p class="paragraf3">Yerinde şö<span>yle bir sallandı.</span></p>

      <p class="paragraf3"><span>“Bulacak mısınız Zeynep’i öldürenleri?” dedi sonra. Bunu tıpkı akşama maça gidecek misiniz diye sorar gibi sormuştu.</span></p>

      <p class="paragraf3"><span>“Bilmem,” dedim. Gerçekten bilmiyordum.</span></p>

      <p class="paragraf3"><span>“Bulun,” dedi.</span></p>

      <p class="paragraf3"><span>“Olur,” dedim. Otomobilimin kapısını açıp içine oturdum. Camı birazcık indirdim.</span></p>

      <p class="paragraf3"><span>“Belki akşama denerim hattının açılıp açılmadığını,” dedim içeriden.</span></p>

      <p class="paragraf3"><span>“Evdeyim,” dedi Yıldız Turanlı. Sonra dönüp yürümeye başladı. Arkasından izlerken camı yeniden kaldırdım. Bir sigara yaktım.</span></p>

      <p class="paragraf3"><span>Sonuç olarak yine birisine bir haber götürmüş, bir yerlere sürüklenmiş, bir hayatı değiştirmiştim. Asla eskisi gibi olmayacaktı Yıldız Turanlı. Kahvaltısını yalnız yapmaya nasıl dayanacağını merak ettim. Gününü yalnız geçirmeye nasıl dayanacağını merak ettim. Akşam televizyonlar bangır bangır bağıracaklardı sokak ortası cinayetini. Zeynep Kadı’nın, yanında varsa ehliyeti, kimliği, oradan alınmış vesikalık fotoğrafını indir kaldır göstereceklerdi. “Telefonu çalışmaya başlasa da, bir iki arkadaşını çağırsa yanına,” diye düşündüm.</span></p>

      <p class="paragraf3"><span>“Yumuşama,” dedim kendi kendime sonra. “Yumuşama.”</span></p>

      <p class="paragraf3"><span>Sigaramdan bir nefes daha çekip araç telefonunun ahizesini aldım elime.</span></p>

      <p class="paragraf3"><span>Önce Süha Zengin’in cep telefonunu tuşladım.</span></p>

      <p class="paragraf3"><span>Kapalıydı hâlâ.</span></p>

      <p class="paragraf3"><span>Sonra evi denedim.</span></p>

      <p class="paragraf3">Çaldı, çaldı, çaldı, çaldı, çaldı, çaldı, açılmadı. Süha Zengin’in evinde neden telesekreter olmadığını <span>merak ettim. Belki de mesaj alma düğmesine basmayı unutmuştu birisi.</span></p>

      <p class="paragraf3"><span>Mi-Ya Menkul Değerler’in telefonu ikinci çalışta açıldı. Sigaramdan bir nefes daha alıp beni Nimet Hanım’a bağlamalarını bekledim.</span></p>

      <p class="paragraf3"><span>Nimet Hanım’ın sesi hiç de cumartesi gününü çalışarak geçirdiğine canı sıkılan bir sekreterin sesine benzemiyordu.</span></p>

      <p class="paragraf3"><span>“Buyrun,” dedi.</span></p>

      <p class="paragraf3"><span>“Yine ben,” dedim. “Geldi mi Süha Bey?”</span></p>

      <p class="paragraf3"><span>“Hayır Remzi Bey,” dedi. “Gelmedi. Aramadı da.”</span></p>

      <p class="paragraf3"><span>“Cebi de kapalı,” dedim.</span></p>

      <p class="paragraf3"><span>“Biliyorum,” dedi. “Buradaki çocuklardan biri bir şey sormak için aramak istedi, ulaşamadık.”</span></p>

      <p class="paragraf3"><span>“Genelde açık tutar diye düşünmüştüm,” dedim.</span></p>

      <p class="paragraf3"><span>“Haklısınız,” dedi. “Aslında ofis dışındayken bizim onu aramamıza bile gerek kalmaz çoğunlukla. Sık sık arar. Ama belki bugün cumartesi diye...”</span></p>

      <p class="paragraf3"><span>Lafa nasıl gireceğimi bilemiyordum.</span></p>

      <p class="paragraf3"><span>“Kötü haber kötü haberdir,” dedim kendi kendime. Birkaç saat erken geç fark etmez. Üstelik bir şey almak için bir şey vermek gereklidir her zaman. Kötü haber olsa bile.</span></p>

      <p class="paragraf3"><span>“Nimet Hanım...” dedim. Biraz sözünü kesmiş oldum böylece.</span></p>

      <p class="paragraf3"><span>Sesimden sezdi mi ardından kötü bir şey geleceğini?</span></p>

      <p class="paragraf3"><span>“Evet,” dedi kısaca.</span></p>

      <p class="paragraf3"><span>“Çalışma arkadaşlarınızdan birinin başına kötü bir şey geldi,” dedim. “Süha Bey’i o yüzden arıyorum.”</span></p>

      <p class="paragraf3"><span>“Ne oldu?” dedi. “Kime ne oldu?”</span></p>

      <p class="paragraf3"><span>“Zeynep Kadı,” dedim. “Ofisteki televizyonlar açık değil mi? Belki saat başı haberlerde</span> vermişlerdir.”</p>

      <p class="paragraf3">“Aman Allahım!” diye hıçkırığa benzer bir ses geldi karşıdan. “Ne haberi? Ne ilgisi olabilir Zeynep’in televizyon haberleriyle falan?”</p>

      <p class="paragraf3"><span>“Arkadaşınızı birkaç saat önce Ulus’ta vurdular,” dedim. Küllüğü yerinden çekip sigaramı söndürdüm. Ağzına kadar doluydu küllük.</span></p>

      <p class="paragraf3"><span>“Ne?” diye bağırdı Nimet Hanım. Çığlığı alt katlardan duyulmuştur garanti diye düşündüm. “Ne diyorsunuz siz?”</span></p>

      <p class="paragraf3"><span>“Maalesef,” dedim.</span></p>

      <p class="paragraf3"><span>“Öldü mü?” dedi iki keskin soluk alıp verme sesi arasında.</span></p>

      <p class="paragraf3"><span>“Maalesef,” dedim yeniden. “O yüzden yardımınıza ihtiyacım var.”</span></p>

      <p class="paragraf3"><span>Nitelikli yönetici sekreteri içgüdüleriyle, bir tanıdığının ölüm haberini alan orta yaşa merdiven dayamış kadın paniğinin telefonun ucunda sessiz bir mücadele verdiğine kalıbımı basarım. Bir taraf galip geldi sonra.</span></p>

      <p class="paragraf3"><span>“Ne yapabilirim sizin için Remzi Bey?” dedi küçük, kontrollü bir hıçkırığın ardından.</span></p>

      <p class="paragraf3"><span>“Belki tahmin etmişsinizdir,” dedim. “Ben sizin müşterilerinizden biri olmak için gelmedim Mi-Ya’ya. Süha Bey için küçük bir iş kovalıyordum. Kendisine mümkün olan en kısa sürede ulaşmam lazım, bu bir.”</span></p>

      <p class="paragraf3"><span>“Tamam, bu bir,” dedi.</span></p>

      <p class="paragraf3"><span>“İki,” dedim. “Birisinin adresine falan ihtiyacım var. Adı Tunç. Soyadını bilmiyorum. Bir süre önce sizin müşteriniz olacak gibi olmuş. Hesap açarken kayıtlarınıza geçirmişsinizdir.”</span></p>

      <p class="paragraf3"><span>“Bu bilgiler gizlidir Remzi Bey,” dedi. “Verebileceğimi sanmıyorum, özür dilerim.”</span></p>

      <p class="paragraf3">“Biliyorum,” dedim. “Ama bu Tunç müşteriniz sayılmaz aslında. Anladığım kadarıyla ilgisi yatırım yapmaktan çok Zeynep Hanım’aymış.”</p>

      <p class="paragraf3">“Aaaa! Hatırladım,” dedi Nimet Hanım. “Şu adam. Sevimsiz.” Sonra müthiş bir ihtimal aklına gelmiş gibi haykırdı.</p>

      <p class="paragraf3">“Yoksa şimdi...”</p>

      <p class="paragraf3"><span>Sözünü kestim.</span></p>

      <p class="paragraf3"><span>“Herhangi bir şey söylenemez,” dedim. “Yalnızca biraz konuşmak istiyorum bu Tunç’la.”</span></p>

      <p class="paragraf3"><span>“Anladım,” dedi. Telefonun ucunda şöyle sekize kadar sayabileceğim bir sessizlik oldu.</span></p>

      <p class="paragraf3"><span>“Biraz bekler misiniz?” dedi sonra Nimet Hanım’ın sesi. Bir karara varmış gibiydi. İnşallah birine danışmaya gitmiyordur diye düşündüm.</span></p>

      <p class="paragraf3"><span>Telefon ahizesinin masaya bırakıldığında çıkan sesi duydum. Beni santralin salak asansör müziğine bağlamamıştı. Ahize kulağımda beklerken aklıma yeniden sigara yakmak geldi. Vazgeçtim. Yandaki koltuğun üzerine bıraktığım simitten düşmüş susamları topladım parmağımın ucuyla, ağzıma attım.</span></p>

      <p class="paragraf3"><span>Otomobilimin camları yeniden buhar toplamaya başlamıştı. Bıraktım toplasın.</span></p>

      <p class="paragraf3"><span>Nimet Hanım’ın sesi geldi yeniden telefonun öteki ucundan.</span></p>

      <p class="paragraf3"><span>“Remzi Bey?”</span></p>

      <p class="paragraf3"><span>“Buradayım,” dedim.</span></p>

      <p class="paragraf3"><span>“Süha Bey’in bilgisayarından aldım adresi,” dedi. “Doğru mu yaptığımı bilmiyorum ama başkaları duymasa iyi olur.”</span></p>

      <p class="paragraf3"><span>“Söz,” dedim.</span></p>

      <p class="paragraf3"><span>“Adı Tunç Kibar. Evi Cihangir’de. Tuhaf bir adı var sokağın. Yazabilecek misiniz?”</span></p>

      <p class="paragraf3"><span>“Söyleyin,” dedim.</span></p>

      <p class="paragraf3"><span>Adresi tane tane söyledi. Perizat Çıkmazı, Kandemir Apartmanı, Daire 1. Kestirebildiğim kadarıyla caminin yanından aşağı</span> inen yokuş ve çıkmaz sokaktaydı ev. Ardından bir cep telefonu numarası. Cep telefonu şu kontörlü olan şebekedendi.</p>

      <p class="paragraf3">“Teşekkür ederim,” dedim.</p>

      <p class="paragraf3">“Hay A<span>llah! Süha Bey arasa bari bu arada,” dedi Nimet Hanım. “Siz daha önce ulaşırsanız beni mutlaka aramasını söyler misiniz? ‘Panikte’ deyin benim için.”</span></p>

      <p class="paragraf3"><span>“Söylerim,” dedim.</span></p>

      <p class="paragraf3"><span>Nimet Hanım telefonu kapadıktan sonra direnmeyip bir sigara yaktım. Otomobilimi çalıştırdım. Kalorifer ayarlarıyla oynayıp buğu giderici konuma getirdim.</span></p>

      <p class="paragraf3"><span>Tunç Kibar’ın cep telefonunu tuşladım sonra.</span></p>

      <p class="paragraf3"><span>Epey çaldı, açılmadı. Tam umudu kesiyordum ki, eğitimsiz, kaba saba bir ses cevap verdi.</span></p>

      <p class="paragraf3"><span>“Alooooo.”</span></p>

      <p class="paragraf3"><span>“Tunç Kibar’la görüşecektim,” dedim kibarca.</span></p>

      <p class="paragraf3"><span>“Kimsin?” dedi karşıdaki.</span></p>

      <p class="paragraf3"><span>“Ortak bir arkadaşımız var,” dedim.</span></p>

      <p class="paragraf3"><span>“Kimsin?” dedi karşıdaki tekrar. Söylediğim cümle karmaşık gelmişti sanki.</span></p>

      <p class="paragraf3"><span>Daha doğrudan yaklaştım bu kez.</span></p>

      <p class="paragraf3"><span>“Tunç’u versene bana,” dedim.</span></p>

      <p class="paragraf3"><span>“Tunç’u mu vereyim? Ha ha ha!” diye güldü karşıdaki. Sanki gülmemek istemişti de, aniden bir espri yaptığım için kendisini tutamamış gibi gülmüştü.</span></p>

      <p class="paragraf3"><span>Gülmesinin arasında ikinci bir sesin, “Kimmiş?” diye sorduğunu duyar gibi oldum.</span></p>

      <p class="paragraf3"><span>“Arkadaşım diyor...” dedi telefonu açan kaba saba ses.</span></p>

      <p class="paragraf3"><span>Telefon el değiştirmiş olmalıydı. Daha olgun, daha eğitimli, daha sinsi bir ses duydum kulağımda.</span></p>

      <p class="paragraf3"><span>“Yanlış numarayı aradınız kardeşim.”</span></p>

      <p class="paragraf3"><span>Yanlış numarayı aramadığımdan emindim. Yine de tekrarladım numarayı sinsi sesin sahibine.</span></p>

      <p class="paragraf3">Adamın tavrı değişti aniden. “Kardeşim,” dedi yine, ama öyle olmadığımı apaçık sezdirecek bir tonu vardı sesinin şimdi.</p>

      <p class="paragraf3">“Yanlış dedik ya kardeşim! Bir daha arama bu numarayı, sonra kırarım bacaklarını, eline veririm! Ta<span>mam mı!”</span></p>

      <p class="paragraf3"><span>Cevabımı beklemeden kapandı telefon karşıda.</span></p>

      <p class="paragraf3"><span>Sigaramla baş başa kalakaldım.</span></p>

      <p class="paragraf3"><span>İnsanın keşke böyle olmasaydı dediği anlar vardır.</span></p>

      <p class="paragraf3"><span>Sigaranızı söndürürken elinizi yakarsınız. Nakde en çok ihtiyacınız olduğu an önünde zorlukla park yeri bulduğunuz ATM bozuktur. Filmin en heyecanlı anında kablolu yayın gider. Meigs’e doğru dürüst inmeyi tam başaracakken elektrikler kesilir. Aikido çalışmasının orta yerinde kalbinizin denetleyebildiğinizden fazla atmaya başladığını fark edersiniz.</span></p>

      <p class="paragraf3"><span>“Keşke böyle olmasaydı,” dedim kendi kendime. Hayra alamet değildi bu telefon konuşması.</span></p>

      <p class="paragraf3"><span>Bacaklarımı kırıp kırmayacak olması bir yana, numara yanlış değildi. Nimet Hanım’ın verdiği telefon numarası doğru olduğuna göre, adres de doğru olmalıydı.</span></p>

      <p class="paragraf3"><span>“Ya Settar!” dedim içimden.</span></p>

      <p class="paragraf3"><span>Yağmurun camlara içeriden etkisini, kalorifer büyük ölçüde gidermişti. Dışarıdaki etkisini gidermek için silecekleri çalıştırıp dikkatle ayrıldım park ettiğim yerden.</span></p>

      <p class="paragraf3"><span>Ahmet Adnan Saygun Caddesi’ne ulaştığımda sağa döndüm. Kaset maset dinlemeden ilerledim. Ortaköy. Beşiktaş. Dolmabahçe. Kabataş. Mimar Sinan Üniversitesi’nin karşısından yine sağa döndüm, kavşakta tekyön işaretinin beni yönlendirdiği yokuşa sardırdım. Yağmur yeniden bastırmıştı.</span></p>

      <p class="paragraf3"><span>Yokuşun bitişiğindeki düzlük alanda, bayağı tesadüf olduğuna inandığım tek otomobillik bir park yeri buldum. Görevi başında otopark mafyası mensubu var mı diye çevreme bakındım indiğimde. Kimseler başıma dikilmedi.</span></p>

      <p class="paragraf3"><span>Perizat Çıkmazı’nın insanları da yağmura, İstanbul’a, cumartesiye ve birbirlerine küsmüş gibiydi, kimseler yoktu ortalıkta. Bugün evime girmeyi</span> başarırsam yarım saat sıcak suyun içinden <span>çıkmamaya karar verdim.</span></p>

      <p class="paragraf3"><span>Kandemir Apartmanı dar yokuş yolun solunda, dönemecin köşesindeydi. Dört katlı bir apartmandı, epey eski günlerden kalan. Bina yolun düzeyinde daha da aşağıda başlıyordu, öyle ki en alttaki demir parmaklıklı pencerenin kalın perdelerini aralayıp dışarı bakan biri yalnızca sokaktan geçenlerin ayaklarını izleyebilirdi. Tunç Kibar Bey’in borsa şirketlerinde çalışan kızların peşine düşmekten artakalan kimi zamanlarında, Perizat Çıkmazı’ndan geçen mini etekli kızların bacaklarını izleme alışkanlığında olduğu yolunda bir izlenime kapıldım.</span></p>

      <p class="paragraf3"><span>Apartmanın girişindeki demir kapı ardına kadar açıktı. Çoktandır görmediğim bir dostumun evine giriyor gibi rahat ve kendinden emin girdim içeri. Demir kapıya satıcı ve dilencilerin apartmana girmesini engellemeyi deneyen bir uyarı yapıştırılmıştı. Altına mahallenin Aygaz satıcısının telefonu.</span></p>

      <p class="paragraf3"><span>Koridor karanlıktı. Merdiven otomatiğinin olması gereken yeri kestirip, bulmak için ellerimi duvarda gezdirdim. Buldum ve bastım. Koridorun karanlığı koridorun karanlığı olarak kaldı.</span></p>

      <p class="paragraf3"><span>Gözlerim ışıksızlığa alışınca, önümü alacakaranlıkta görür hale geldim. Giriş katındaki ilk kapının üzerinde 4, ikincinin 5 yazdığına göre, iki kat aşağı inmeliydim. Dar ve döne döne inen merdivenden, bir elimle duvarı kendime kılavuz olarak kullanarak indim. 3 numaralı daireden ancak öğlen saatlerinde naklen verilebilen ikinci lig maçlarından birini anlatan spikerin sesini duydum. Anadolu’nun bir yerlerinden geleli çok olmamış, kulağı ağır işiten birisi olmalıydı dairenin sahibi.</span></p>

      <p class="paragraf3"><span>Merdiven bitti. Çevremi biraz olsun görmek için çakmağımı yakmakta sakınca görmedim artık.</span></p>

      <p class="paragraf3">1 numaralı daire, bu kattaki tek daireydi ve bu kata Tunç Kibar’dan başkasının indiğinden kuşkuluydum. Apartmanın kapıcısı, eğer varsa, bu kata çok sık uğramıyordu herhalde. Kapının karşısındaki köşede, üst üste yığılmış kırık sandalyeler ve çoktandır binilmediği belli bir bisiklet vardı.</p>

      <p class="paragraf3">Çakmağım ısınıp <span>parmağımı yakmaya niyetlenince söndürdüm. Kulağımı kapıya dayadım. İçeriden ses gelmiyordu. Deminki aydınlıkta 1 numaralı dairenin kapısının yanında zil görmediğim için elimle tıkladım.</span></p>

      <p class="paragraf3"><span>İçeriden ne ses duydum, ne hareket oldu.</span></p>

      <p class="paragraf3"><span>Tekrar tıkladım.</span></p>

      <p class="paragraf3"><span>Aynı sonuç.</span></p>

      <p class="paragraf3"><span>Yukarılarda bir yerde bir kapı açıldı, kapandı. Topuklu ayakkabı tıkırtılarının bitmesini, hareket etmeden bekledim.</span></p>

      <p class="paragraf3"><span>Sonra bir kez daha tıkladım kapıyı. Aynı sonuç.</span></p>

      <p class="paragraf3"><span>Bazı kapılar kendiliğinden açılmıyorsa, onları açmak gerekir.</span></p>

      <p class="paragraf3"><span>Otuz yıl öncesinin teknolojisiyle yapılmış kilit, sol elimle tuttuğum çakmağın ışığında sağ elimde çalışan Lizbon işi maymuncuğa uzun süre direnemedi.</span></p>

      <p class="paragraf3"><span>Tunç Kibar’ın konut masuniyeti daha üç dakika dolmadan görüş ve emirlerime hazırdı.</span></p>

      <p class="paragraf3"><span>İçeri hızla girip kapıyı kapadım.</span></p>

      <p class="paragraf3"><span>Alacakaranlıktı içerisi.</span></p>

      <p class="paragraf3"><span>Tunç Kibar’ın evinin ışığının yanıp yanmadığını hiçbir komşusunun umursamayacağını düşünerek kapının hemen yanındaki düğmeye bastım. Tavandan sallanan çıplak ampulün ışığı karanlığa alışmış gözlerime şiddetle vurdu.</span></p>

      <p class="paragraf3"><span>Tunç Kibar’ın evinde olup bitenler, hiçbir komşusunu hiçbir şekilde ilgilendirmemişti anlaşılan.</span></p>

      <p class="paragraf3"><span>Kandemir Apartmanı’nın bodrumu ya da sığınağından bozma olduğu anlaşılan tek odalı dairede, bir tek eşya bile, olması muhtemel yerde değildi. Birileri ortalığın altını üstüne getirmişti.</span></p>

      <p class="paragraf3">Altı ayaklı tahta bir sedir, üstünde taşımasının gerektiği bir yün yatağı altına almış, ters dönmüş yatıyordu. Dilim dilim doğranmış yatağın altından fırlamış yerli üretim porno dergiler, öbek öbek yünlerle i<span>ç içe, ortalığa saçılmıştı. Hemen yanındaki iddiasız elbise dolabının içi boşaltılmıştı. Gömlekler, pantolonlar, donlar, atletler yerdeydi. Halı altına bakılmak üzere ters çevrilmişti. Sonradan bölünerek elde edilmiş mutfaktan getirildiği anlaşılan çay kutuları, şeker kavanozları, neskafe ve makarnalar yere boca edilmişti. İki pencerenin arasındaki duvara dayanmış 37 ekran televizyonun üstünde durduğu komodinin çekmeceleri yerlere atılmış, içindeki ıvır zıvır; bozuk paralar, düğmeler, iki tornavida, birbirinin aynı kartvizitler, telefon jetonları ve bir plastik yapay vajina yerlere saçılmıştı. 1960’lardan kalma İskandinav tipi iki koltuğun minderlerinin hali yatağın halinden farklı değildi.</span></p>

      <p class="paragraf3"><span>Bir tek duvardaki çerçeveli resim duruyordu yerinde. Yaklaşıp inceledim. Askeri birliklerin çevresindeki stüdyolardan birinde çekilmiş, elindeki G-3’ü çapraz tutuşta sergileyen kamuflaj kıyafetli bir komandonun fotoğrafıydı bu. Kara saçlı, esmer yüzlü, II. Mehmet’in burnuna benzeyen burnuyla genç bir adamdı komando, mahcup bir gülümseme vardı yüzünde.</span></p>

      <p class="paragraf3"><span>Eğilip yerdeki kartvizitlerden birini elime aldım. Gülümsedim. “Rekabet iyidir,” dedim kendi kendime. Ama böylesi değil.</span></p>

      <p class="paragraf3"><span>İsim doğruydu. Adres doğruydu. Kontörlü cep telefonu numarası doğruydu.</span></p>

      <p class="paragraf3"><span>Beni gülümseten ismin altında kalın harflerle yazılmış meslek hanesiydi. “Özel Araştırma ve Takip Uzmanı” yazıyordu orada.</span></p>

      <p class="paragraf3"><span>Biri polisiye roman meraklısı, iki gencecik kızın tekini, dünya âleme ilan ederek takip etmek ne kadar uzmanlıksa...</span></p>

      <p class="paragraf3"><span>Üstünde benim için yeni bir bilgi olmamasına karşın, meslektaşımın kartvizitini cebime koydum. Bir tür koleksiyoncu heyecanıyla sanki.</span></p>

      <p class="paragraf3">Bakmadığım, sonradan yapılma uydurma mutfağın yanındaki, sonradan yapılma uydurma banyo/tuvalet kalmıştı bir tek. Gıcırdayan kapıyı açarak içeri girdim. Bir lavabo, bir klozet ve duş yapmak için plastik bir perdeyle ayrılmış küçük bir bölüm vardı burada. Tuvaletin rezervuarı yere indirilmiş, iki toz deterjan kutusu ortalığa boşaltılmıştı. Yerler hafif nemliydi.</p>

      <p class="paragraf3">Tam dışarı çıkacakken duyduğum sesle donakaldım.</p>

      <p class="paragraf3">Birileri içeri giriyordu.</p>

      <p class="paragraf3">Kilitte çevrilen anahtarın sesini, birden çok insandan çıktığı belli ayak sesleri izledi. Kimse konuşmadı ama. Kapının kapandığını duymadım.</p>

      <p class="paragraf3">Tunç Kibar’ın komşularına anahtar verecek birisi olmadığından emindim. Varsa arkadaşlarına da.</p>

      <p class="paragraf3">İçgüdüsel olarak dönüp tavana baktım. Tepedeki küçücük havalandırma deliğine sığmam olanaksızdı.</p>

      <p class="paragraf3">Geriye her şey yolundaymış gibi davranma yöntemi kalıyordu. Tuvalet/banyonun kapısını ağır ağır açıp dışarı çıktım.</p>

      <p class="paragraf3">Her şey yolundaymış gibi davranma yöntemi tutmadı.</p>

      <p class="paragraf3">Göbeğinize doğru tutulmuş üç tabanca karşısında ne kadar her şey yolunda gibi davranabilirdiniz ki?</p>
    </div>
  </div>
</body>
</html>
