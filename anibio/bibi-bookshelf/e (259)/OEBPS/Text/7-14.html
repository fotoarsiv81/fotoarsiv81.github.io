<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-14.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-14.html" xml:lang="tr-TR">
    <div class="calibre1">
      <p class="anabaslik" id="toc_marker-15">15. BÖLÜM</p>

      <p class="paragraf2"><span class="char-style-override5">A</span>kmerkez’in kalabalığından sonra eve doğru ağır ağır yürümek iyi geldi. Yolun yarısındayken yağmur başladı yeniden. Deri montumun fermuarını çekip adımlarımı hızlandırdım. Hafiften acıkmış olmama karşın, marketin, kızarmış tavuk satıcısının, evlere servis de yapan Çin lokantasının ve birbiri ardından iki kebapçının önünden duraksamadan geçtim. Hızlanmam ıslanmamı engellemedi doğallıkla.</p>

      <p class="paragraf3">Apartmanın girişine, yolda ilgimi çekmeyi başaramayan Çin lokantasının broşürlerinden atılmıştı bir tomar. Eğilip birini aldım. Merdivenlerden eve çıkana kadar önünü arkasını okudum. “Hesaplı ve Sağlıklı Hakiki Çin Yemekleri” öneriyorlardı. Sipariş almak için faks numaraları bile vardı. “Eve aç ve yorgun geldiniz, çabuk ve sağlıklı yemek istiyorsanız...” diye bitiyordu broşür. Aynı lafların İngilizcesi de vardı.</p>

      <p class="paragraf3">Eve aç ve yorgun gelmiştim. Doğru. Ama Çin yemeği istemiyordum. Broşürü apartmanın girişine bırakılan diğer satış önerilerini koyduğum kutuya koydum. Telesekreterde iki mesaj vardı. Mesajlar yalnızca <span>düdük seslerinden oluşuyordu. Adını vermeden yardım isteyen kadından ses yoktu. Bu beni hayal kırıklığına uğratmadı.</span></p>

      <p class="paragraf3"><span>Üstümdeki ıslak şeyleri çıkarıp, uygun olanları kaloriferlerin üstünde kurumaya bıraktım. Saçımı kuruladım. Acele bir kahve yaptım. Pencerenin önüne oturup ağır ağır içtim kahvemi, yağmurda evimde olmanın keyfini çıkararak. Aşağıdaki otoparktaki çoğu yer boştu.</span></p>

      <p class="paragraf3"><span>Süha Zengin’in televizyon çekimi bitmiş olmalıydı çoktan. Ona evine gelip üstündekileri çıkarması için biraz zaman vermeye karar verdim.</span></p>

      <p class="paragraf3"><span>Verdiğim zamanı sahanda bir sucuklu yumurta yaparak, sonra onu sesini kıstığım televizyona bakarak yemekle değerlendirdim. Çin yemeğinden daha hızlıydı bu.</span></p>

      <p class="paragraf3"><span>Televizyondaki haberlerin sessiz görüntülerinden anladığım kadarıyla depremin ilk şoku atlatılmış, devletin yeterince hızlı ve çok yardım ulaştıramadığından şikâyetler aşamasına gelinmişti. Devlet şikâyetlere cevap vermekte gecikmedi. Korumalarla dolaşan eli telsizli adamlar hızlı hızlı bir şeyler söylediler, kameraların önünde toplanan kalabalıklara. Sonra insanlar erzak kamyonlarının önünde itiştiler.</span></p>

      <p class="paragraf3"><span>Derken sıra yeniden uzmanlara geldi.</span></p>

      <p class="paragraf3"><span>Uzmanlar stüdyodaydı ve deminkilerin hepsinden daha uzun konuştular.</span></p>

      <p class="paragraf3"><span>Sonra bitti haberler. Şikâyetler, ağlamalar, itişmeler, tartışmalar bitti. Pazar olduğu için İMKB, dolar, mark, repo rakamları yoktu. Arada biraz reklam izledik elbette. Sonra hafta sonu bütün maçların oynandığını anladık. Sonuçlar olağandı.</span></p>

      <p class="paragraf3">Haberler bitince haftanın beş günü, gün boyunca küçük yeşil kırmızı okları ekranın altından geçirmekten bıkmayan kanala geçtim. İlkyardım konusuyla ilgili bir belgesel vardı.</p>

      <p class="paragraf3">Süha Zengin’in zamanı dol<span>muştu.</span></p>

      <p class="paragraf3"><span>Cep telefonunun numarasını tuşladım.</span></p>

      <p class="paragraf3"><span>Üçüncü çalışta açıldı. Yorgun ama sanki neşeliydi Süha Zengin’in sesi.</span></p>

      <p class="paragraf3"><span>“Efendim?” dedi.</span></p>

      <p class="paragraf3"><span>“Nasıl gitti çekim?” dedim.</span></p>

      <p class="paragraf3"><span>“Hep aynı şeyleri söyledik.”</span></p>

      <p class="paragraf3"><span>“Sizi seyredeceğim.”</span></p>

      <p class="paragraf3"><span>“Sayende reytingimiz yükselecek,” dedi Süha Zengin. “Neveser telefonunu aldığına pek sevindi. Teşekkür ettiğini söylememi istedi. Arkadaşlarıyla yemeğe, oradan da kumara gitmemiş olsaydı kendisi söylemekten zevk duyardı şimdi.”</span></p>

      <p class="paragraf3"><span>Madem yalnızdı, sorabilirdim.</span></p>

      <p class="paragraf3"><span>“Önemli değil,” dedim. “Aldığı ilaçları ona bir ruh hekimi mi verdi?”</span></p>

      <p class="paragraf3"><span>“Anlamadım.”</span></p>

      <p class="paragraf3"><span>“Karınızın ilaçları,” dedim. “Hangi tür bir doktor yazıyor onları?”</span></p>

      <p class="paragraf3"><span>“Haa...” dedi Süha Zengin. “Bilmem. Gündüzleri ne yaptığımızı birbirimize anlattığımız günler çoktan geride kaldı. Nasreddin Hoca’nın dediği gibi, geçinmeye niyetim yok ki ilaçlarının adını öğreneyim. Ya da kimin yazdığını.”</span></p>

      <p class="paragraf3"><span>Yanında olsam nefesinde yoğun bir alkol kokusu alacağımı hissettim.</span></p>

      <p class="paragraf3"><span>“Ama yarın bir Prozac bulsanız iyi olur,” dedim. Kriz yönetiminde uzman bir halkla ilişkilerciniz varsa daha iyi olur.”</span></p>

      <p class="paragraf3"><span>“Bu da ne demek?” dedi.</span></p>

      <p class="paragraf3">Müthiş İstanbul depreminin bugün ile önümüzdeki otuz yıl arasında olab<span>ileceğini söyleyen uzmanlardan biri gibi hissettim kendimi.</span></p>

      <p class="paragraf3"><span>“Polisler,” dedim. “Yarın size bir değil iki cinayet hakkında soru soracaklar.”</span></p>

      <p class="paragraf3"><span>“İki cinayet mi?” dedi Süha Zengin.</span></p>

      <p class="paragraf3"><span>“İki cinayet,” dedim.</span></p>

      <p class="paragraf3"><span>“Devam et,” dedi Süha Zengin.</span></p>

      <p class="paragraf3"><span>“Dün sabah Ahmet Adnan Saygun Caddesi’nde vurularak öldürülen kadın Zeynep Kadı değildi,” dedim.</span></p>

      <p class="paragraf3"><span>“Peki kimdi?” diye sormadı Süha Zengin. Yalnızca kesik kesik iki soluk duydum telefonda. Fazla ara vermeden devam ettim.</span></p>

      <p class="paragraf3"><span>“Bir arkadaşıyla yer değiştirmiş dün sabah. Ama sokakta o zannederek kurşunladılar. Sadece onlar yanılmadılar tabii. Ben de aynı hıyarlığı gösterdim.”</span></p>

      <p class="paragraf3"><span>Estağfurullah falan gelmedi karşıdan. Haklıydı.</span></p>

      <p class="paragraf3"><span>“Ama bu maalesef onu kurtarmadı,” dedim. “Zeynep Kadı’nın ensesinden tek kurşunla öldürülmüş olarak evinde oturduğunu biraz önce ben haber verdim polise. Üzgünüm.”</span></p>

      <p class="paragraf3"><span>Soluklar sıklaştı birden telefonun öbür ucunda.</span></p>

      <p class="paragraf3"><span>“İki gündür polisin Mi-Ya’yı aramamasının nedeni dün sabahki kurbanın kimliğini tespit edemeyişleri değil,” dedim. “Ama yarın geleceklerdir. Bu gece aramazlarsa. Yanlarında ya da sonradan bir sürü kamera gelecektir. Hazırlıklı olun.”</span></p>

      <p class="paragraf3"><span>“Aracı kurumda çifte cinayet!” diye ertesi günün başlıklarını ilan etti Süha Zengin.</span></p>

      <p class="paragraf3"><span>“Bu arada,” dedim. Dün ayrıldıktan sonra neler yaptınız, akşam beni arayana kadar?”</span></p>

      <p class="paragraf3"><span>“Dün mü?” dedi Süha Zengin. “Sana ne dün yaptıklarımdan?”</span></p>

      <p class="paragraf3">Alınganlık bulaşıcıydı.</p>

      <p class="paragraf3">“Bana göre hiç,” dedim. “Yarın po<span>lisler soracak, prova yapın istedim.”</span></p>

      <p class="paragraf3"><span>“Yok,” dedi. “Gidip Zeynep’i evinde öldürmedim.”</span></p>

      <p class="paragraf3"><span>“O zaman mesele yok,” dedim. “Yarın ne yapacaksınız?”</span></p>

      <p class="paragraf3"><span>“Bakalım,” dedi. Düşünüyor gibiydi.</span></p>

      <p class="paragraf3"><span>Televizyondaki ilkyardım belgeselinin görüntüleri sona eriyordu. Adamlar birbirlerini kutladılar. Benden farkları yerde yatan maketin ölmesini engellemiş olmalarıydı.</span></p>

      <p class="paragraf3"><span>Saatime baktım.</span></p>

      <p class="paragraf3"><span>“Sizin program başlıyor galiba,” dedim.</span></p>

      <p class="paragraf3"><span>“Başlarsa başlasın,” dedi Süha Zengin. “Sen haklısın. Esas pantomim yarın Mi-Ya’da olacak.”</span></p>

      <p class="paragraf3"><span>Televizyonda İstinye’deki İMKB binasının içinin ve dışının tekrar tekrar gösterildiği bir jenerik başladı. Programın adı</span> <span class="italik2">Gerçek Gündem</span><span>’di.</span></p>

      <p class="paragraf3"><span>“Seans başlayınca neler olacağını düşünmek istemiyorum,” dedi Süha Zengin. “Hele ertesi gün.”</span></p>

      <p class="paragraf3"><span>“Kaçta başlıyor?”</span></p>

      <p class="paragraf3"><span>“On,” dedi Süha Zengin. Hâlâ düşünüyordu sesinden anladığıma göre.</span></p>

      <p class="paragraf3"><span>Ekrana saçları ağarmış bir adamın yakın plan görüntüsü geldi. Altında adı yazıyordu. Televizyoncudan çok lise edebiyat öğretmenine benziyordu adam. Bir yandan Süha Zengin’e laf yetiştirirken, bir yandan dudaklarından söylediklerini okumaya çalıştım.</span></p>

      <p class="paragraf3"><span>“Kolay gelsin size,” dedim.</span></p>

      <p class="paragraf3"><span>“Tavsiyene uyacağım,” dedi Süha Zengin küçük bir aradan sonra.</span></p>

      <p class="paragraf3"><span>“Hangi konuda?” dedim.</span></p>

      <p class="paragraf3">“Şimdi her ay oturduğu yerden tonla para kazanan o halkla ilişkiler şirketi<span>nin patronunu arayıp gecesini berbat edeceğim.”</span></p>

      <p class="paragraf3"><span>“Yerinde olmak istemezdim,” dedim.</span></p>

      <p class="paragraf3"><span>“Ama yanımda olmalısın yarın,” dedi Süha Zengin.</span></p>

      <p class="paragraf3"><span>“Benim fotoğraflarım iyi çıkmaz,” dedim. “Ne yapmamı istiyorsunuz benden?”</span></p>

      <p class="paragraf3"><span>“Bu mesele hakkında derli toplu bütün bilgiler sende. Yarın gel de bir konuşalım birlikte enine boyuna. Kime ne diyeceğiz? Kime ne demeliyiz? Senin kafan çalışıyor.”</span></p>

      <p class="paragraf3"><span>“Politikadan pek anlamam,” dedim. “Cinayet masasından da kimseyle tanışmak istemiyorum.”</span></p>

      <p class="paragraf3"><span>Edebiyat öğretmeni kılıklı adam hâlâ konuşuyordu kameraya doğru.</span></p>

      <p class="paragraf3"><span>“Politikayı bize bırak,” dedi Süha Zengin. “Polisleri de başka odaya alırım senin için.”</span></p>

      <p class="paragraf3"><span>“Benden istenenleri yapmaya çalışırım,” dedim. “Ama bazen başka sonuçlar çıktığı da oluyor.”</span></p>

      <p class="paragraf3"><span>“İnceldiği yerden kopsun.”</span></p>

      <p class="paragraf3"><span>“Anlaştık,” dedim.</span></p>

      <p class="paragraf3"><span>Kamera kocaman bir masanın etrafında oturanları teker teker göstermeye başladı.</span></p>

      <p class="paragraf3"><span>“Seans başlamadan buluşalım,” dedi Süha Zengin. “Dokuzda Mi-Ya’da ol.”</span></p>

      <p class="paragraf3"><span>“Anlaştık,” dedim yeniden. “Karınızı da getirin ama.”</span></p>

      <p class="paragraf3"><span>“O niye?”</span></p>

      <p class="paragraf3"><span>“Ona verecek bir şeylerim var,” dedim.</span></p>

      <p class="paragraf3"><span>“Sabah erken kalkmaktan hoşlanmayacak,” dedi. “Ama getirmeye çalışırım.”</span></p>

      <p class="paragraf3">Kamera Süha Zengin’i gösterdi. Yanında makyaj odasındaki adam vardı. Bilgi yarışmasında para kazanmaya niyetleri varmış gibi duruyorlardı.</p>

      <p class="paragraf3">“Başladı,” dedim.</p>

      <p class="paragraf3">“Görüyorum.”</p>

      <p class="paragraf3">“O yanınızdaki kim?”</p>

      <p class="paragraf3">“Turgut Sayan,” dedi. “Piyasanın eskilerinden.”</p>

      <p class="paragraf3">“Çok yaşlı göstermiyor,” dedim.</p>

      <p class="paragraf3"><span>“Kaç kere gerdirmiştir pezevenk,” dedi Süha Zengin.</span></p>

      <p class="paragraf3"><span>“O zaman yarın görüşürüz,” dedim.</span></p>

      <p class="paragraf3"><span>“Dokuzda,” dedi Süha Zengin.</span></p>

      <p class="paragraf3"><span>Telefonu kapattıktan sonra, televizyonun sesini açtım biraz. Okul münazaralarından biraz hallice konuşuyordu borsacılar. Pazar günü öğleden sonra başka yerde olmak istedikleri belliydi. Bıraktım konuşsunlar. Benim param repodaydı.</span></p>

      <p class="paragraf3"><span>Yemek tepsisini mutfağa götürdüm.</span></p>

      <p class="paragraf3"><span>Evin içinde amaçsızca dolaştım oradan oraya. Pencereden baktım. Yağmur daha da şiddetlenmişti. “Bir dolu yeri yine su basacak,” dedim kendi kendime.</span></p>

      <p class="paragraf3"><span>Borsacılar hâlâ konuşuyorlardı televizyonda. Yeniden sesi kısıp, telefonu kaldırdım.</span></p>

      <p class="paragraf3"><span>Figen Kanat’ın evinin numarasını tuşladım.</span></p>

      <p class="paragraf3"><span>Küçük bir çocuk açtı telefonu.</span></p>

      <p class="paragraf3"><span>“Aloooo.”</span></p>

      <p class="paragraf3"><span>“Yıldız Hanım’ı çağırır mısın telefona?” dedim.</span></p>

      <p class="paragraf3"><span>“Aloooo,” dedi çocuk yeniden.</span></p>

      <p class="paragraf3"><span>“Yıldız’ı çağırsana bana,” dedim.</span></p>

      <p class="paragraf3"><span>“Figen Aplam öldü,” dedi çocuk telefona sözcükleri aralıklarla ve her birinin üstüne basarak seslendirerek.</span></p>

      <p class="paragraf3"><span>“Yıldız Abla’nı çağırırsan sana bir Pokemon oyuncağı alırım,” dedim. “En kocamanından.”</span></p>

      <p class="paragraf3"><span>Çocuğum yoktu, ama ben de gazete okuyordum.</span></p>

      <p class="paragraf3"><span>“Charizard isterim ama,” dedi çocuk.</span></p>

      <p class="paragraf3"><span>“Tamam,” dedim. “Charizard. Yıldız’ı çağır bana.”</span></p>

      <p class="paragraf3"><span>Telefonu tak diye bıraktı sert bir yüzeyin üstüne.</span></p>

      <p class="paragraf3"><span>“Yıldız Aplaa...” Sesi uzaklaştı.</span></p>

      <p class="paragraf3"><span>Sabah aradığımda duyduğum kalabalık uğultusu yoktu telefonun öteki ucunda. Gözüm televizyonda bekledim. Biraz heyecanlı konuşuyorlardı şimdi.</span></p>

      <p class="paragraf3"><span>Telefon kaldırıldı. Yıldız Turanlı’nın sesini duydum.</span></p>

      <p class="paragraf3"><span>“Buyrun?”</span></p>

      <p class="paragraf3"><span>“Remzi Ünal,” dedim.</span></p>

      <p class="paragraf3"><span>“Merhaba,” dedi. Hiç şaşırmış gibi değildi sesi.</span></p>

      <p class="paragraf3"><span>“Nasıl vaziyet orada?” dedim.</span></p>

      <p class="paragraf3"><span>“Tahmin edebileceğin gibi,” dedi Yıldız Turanlı. “Ailesi berbat durumda. Hocalar geldi şimdi. İçeride Kuran okuyorlar. Biraz sakinleşti ortalık.”</span></p>

      <p class="paragraf3"><span>“Sen nasılsın?” dedim.</span></p>

      <p class="paragraf3"><span>“İyiyim,” dedi Yıldız Turanlı. “Evin genç kızını oynuyorum mecburen. İkramlar falan. Annesi ile babasına bir iki ilaç verdim.”</span></p>

      <p class="paragraf3"><span>Televizyonda bir reklam filmi oynuyordu şimdi. Kanalın sahibi holdingin bankasının reklamı.</span></p>

      <p class="paragraf3"><span>“Zeynep’ten haberleri var mı?” dedim.</span></p>

      <p class="paragraf3"><span>“İlk geldiğimde söyleyemedim,” dedi Yıldız Turanlı. “Ama şimdi pişman oldum sanki biraz. Gidip gelip soruyorlar nerede diye. Kötü oldu. Düşünsene. En iyi arkadaşı. Ortada yok.”</span></p>

      <p class="paragraf3"><span>“Başka bir şey anlatıyorlar mı?” dedim.</span></p>

      <p class="paragraf3"><span>“Dün sabah çok erkenden çıkmış Figen evden,” dedi Yıldız Turanlı. “En az sekiz kere dinledim hikâyeyi. Akşam polis arayana kadar haber yok. Yıkılmışlar. Beni aramışlar. Bende de tık yok tabii.”</span></p>

      <p class="paragraf3"><span>“Cuma Zeynep aramış olmalı Figen’i,” dedim.</span></p>

      <p class="paragraf3"><span>“Kendisi gelmiş.”</span></p>

      <p class="paragraf3">“İşten çıkınca?” dedim.</p>

      <p class="paragraf3">Bankanın reklamı b<span>itti. Aynı grubun ithal ettiği otomobillerden birinin reklamı geldi ekrana.</span></p>

      <p class="paragraf3"><span>“Hayır, daha geç,” dedi Yıldız Turanlı. “İçeri girmemiş. Kapıda konuşmuşlar yalnızca. Figen’in annesi biraz kırılmış girmedi diye.”</span></p>

      <p class="paragraf3"><span>“Emek Apartmanı’nın demir kapısının anahtarını vermek uzun sürmezdi zaten,” dedim kendi kendime. “Benim gibi bir de Milli Piyango bileti aldı mı anahtarı kopyalattıktan sonra?” diye düşündüm.</span></p>

      <p class="paragraf3"><span>“Zeynep’in ne istediğini söylememiştir ama,” dedim.</span></p>

      <p class="paragraf3"><span>“Hayır. Zaten hemen yatmış. Sabah erken kalkacağı için herhalde.”</span></p>

      <p class="paragraf3"><span>“Herhalde,” dedim.</span></p>

      <p class="paragraf3"><span>Düşünüyordum.</span></p>

      <p class="paragraf3"><span>Lise edebiyat öğretmeni kılıklı adam yeniden konuşmaya başladı. Elinde ekrana doğru salladığı bir kalem vardı.</span></p>

      <p class="paragraf3"><span>“Remzi Ünal...” dedi Yıldız Turanlı.</span></p>

      <p class="paragraf3"><span>“Buradayım,” dedim.</span></p>

      <p class="paragraf3"><span>“Senin için biraz dedektiflik yapmamı ister misin?” dedi. “Figen’in odasında falan.”</span></p>

      <p class="paragraf3"><span>“Hayır,” dedim. “Ama senden başka bir şey isteyeceğim.”</span></p>

      <p class="paragraf3"><span>“Söyle,” dedi.</span></p>

      <p class="paragraf3"><span>“Mi-Ya’nın yerini biliyor musun?” dedim.</span></p>

      <p class="paragraf3"><span>“Biliyorum. Bir iki kez gelmiştim. Zeynep’i almaya.”</span></p>

      <p class="paragraf3"><span>“Yarın dokuzda orada olabilir misin?” dedim.</span></p>

      <p class="paragraf3"><span>“Olurum,” dedi Yıldız Turanlı. “Bu cenaze işlerinden iyi mazeret mi olur? Neden?”</span></p>

      <p class="paragraf3"><span>“Sabah ben de orada olacağım,” dedim. “Belki biraz konuşuruz olup biteni. Tunç Kiba</span>r’a yaptığın numarayı orada da yapmanı istiyorum senden.”</p>

      <p class="paragraf3">“Oradaki herkes İngilizce bilir.”</p>

      <p class="paragraf3">“Biz de gözlerimizle anlaşırız.”</p>

      <p class="paragraf3">“Tamam,” dedi Yıldız Turanlı. “Zor bir şey değil ki bu. Bir ara sana öğretirim işaretleri.”</p>

      <p class="paragraf3">“Anlaştık,” dedim.</p>

      <p class="paragraf3">Süha Zengin elini burnuna götürerek başladı konuşmaya.</p>

      <p class="paragraf3">“Yarın görüşürüz,” dedi Yıldız Turanlı.</p>

      <p class="paragraf3">“Telefonu açan çocuk kimdi?” dedim.</p>

      <p class="paragraf3">“Esra. Figen’in bir yeğeni.”</p>

      <p class="paragraf3">“Ona Charizard’ını alacağımı söyle,” dedim.</p>

      <p class="paragraf3">“Söylerim,” dedi Yıldız Turanlı. “İyi geceler.”</p>

      <p class="paragraf3">Telefonu kapattıktan sonra ayaklarımı koltuğun önündeki pufa uzattım. Ne söylediğini dudaklarından okumaya çalışmadan Süha Zengin’i seyrettim bir süre. Ne dediğini biliyormuş gibi konuşuyordu. Ama o etkileyici sesi olmadığında bir şeyler eksikmiş gibiydi güvenilirliğinde. Borsaya girmeye kalksam bile Mi-Ya’yla çalışmamaya karar verdim.</p>

      <p class="paragraf3">Sonra gidip bir kahve daha yaptım kendime.</p>

      <p class="paragraf3">Araya yeniden bir reklam girdiğinde kanalları dolaştım şöyle bir. Steven Segal’in bir filmine rastlayınca durdum. Antrenman niyetine belki beşinci kez sonuna kadar seyrettim filmi.</p>

      <p class="paragraf3">Sonra gidip uyudum. Yatmadan önce, içimdeki çalar saate ek olarak, Türk Telekom’un dijital uyandırma servisini programladım telefonla. Sabahın körü bir saate.</p>
    </div>
  </div>
</body>
</html>
