<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-11.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-11.html" xml:lang="tr-TR">
    <div class="calibre1">
      <p class="anabaslik" id="toc_marker-12">12. BÖLÜM</p>

      <p class="paragraf2"><span class="char-style-override5">S</span>abah iyi uyandım. Epey de geç.</p>

      <p class="paragraf2">Gece boyunca yağmur yağmış, birkaç kere de şimşeklerin gürültüsü katılmıştı damlaların hiç d<span>urmayan tıkırtısına. Elektrik kesilmemişti ama. Cessna Skylane RG’m Meigs Havaalanı’nın başında dün gece bıraktığım gibi bekliyordu motorları hafif çalışarak. Bulutlar, Akmerkez’i görünmez kılacak kadar aşağıda, bütün gece boşalttıkları sularını toplamaya çalışıyor gibi duruyorlardı şimdi. Neveser Zengin’in cep telefonu yana devrilmiş bir heykel gibi sessizdi masanın ortasında.</span></p>

      <p class="paragraf3"><span>Kapıda asılı gazete ve ekmeğimi aldıktan sonra hiç oyalanmadan duşa girdim. Çıkar çıkmaz kahve, sigara. Gazeteyi önüme alıp masaya çöktüm.</span></p>

      <p class="paragraf3"><span>Birinci sayfanın tepesini bir uçtan bir uca kaplayan başlık kocaman harflerle yazılmıştı: Yine geldi! Gazetenin iki gün önceden hazırlanan sayfalarının dışındaki her köşesi bütünüyle depreme ayrılmıştı. Birinci sayfanın yarısını kaplayan yıkıntı fotoğrafı, ay</span>rıntılı haberleri üçüncü sayfaya kovalamıştı. Pazarları üç sayfa çıkan spor bile tek sayfaya inmişti.</p>

      <p class="paragraf3">İkinci k<span>ahveyi pencerenin önünde içtim.</span></p>

      <p class="paragraf3"><span>Sonra biraz ısınma hareketleri yaptım kendi kendime. Başka bir</span> <span class="italik2">dojo</span><span>’ya gidip çalışma fikri çekici gelmiyordu.</span></p>

      <p class="paragraf3"><span>Biraz televizyonla oyalandım.</span></p>

      <p class="paragraf3"><span>İnsan ne kadar zengin olursa olsun, pazar günü bu saatte uyanırdı artık herhalde.</span></p>

      <p class="paragraf3"><span>Telefonun başına geçip Süha Zengin’in cep telefonunu tuşladım.</span></p>

      <p class="paragraf3"><span>Çok bekletmeden açıldı.</span></p>

      <p class="paragraf3"><span>“Günaydın,” dedim.</span></p>

      <p class="paragraf3"><span>“Günaydın,” dedi Süha Zengin’in sesi.</span></p>

      <p class="paragraf3"><span>“Size iyi bir haberim var,” dedim.</span></p>

      <p class="paragraf3"><span>“İyi haberleri severim,” dedi Süha Zengin. Ne de olsa borsacıydı.</span></p>

      <p class="paragraf3"><span>“Sanıyorum Neveser Hanım’ı bir daha rahatsız etmeyecekler telefonla,” dedim. “Yalnızca sanıyorum ama,” diye ekledim.</span></p>

      <p class="paragraf3"><span>“Güzel,” dedi. “Sevinecek.”</span></p>

      <p class="paragraf3"><span>“Bir araya gelsek de, şu telefonunu versem size,” dedim. “Arkadaşları arayıp çaya çağıracaklar diye korkuyorum.”</span></p>

      <p class="paragraf3"><span>“Çok arkadaşı yoktur.”</span></p>

      <p class="paragraf3"><span>Buna cevap vermedim.</span></p>

      <p class="paragraf3"><span>“Yarım saat sonra çıkacağım,” dedi Süha Zengin. “Biraz önce bir telefon. Alelacele çağırdılar bir televizyon açıkoturumuna. Son depremden sonra borsanın durumu falan. Bant kaydı. Akşama yayınlanacak. Halka biraz moral vereceğiz anlaşılan.”</span></p>

      <p class="paragraf3"><span>“Evet,” dedim.</span></p>

      <p class="paragraf3"><span>“Stüdyoya gelebilir misin?” dedi Süha Zengin. “Bir fırsat buluruz herhalde.”</span></p>

      <p class="paragraf3">“Tamam,” dedim. “Hangisi<span>?”</span></p>

      <p class="paragraf3"><span>Söyledi. Şu yeşil kırmızı okları birbiri peşi sıra altyazı olarak geçiren kanaldı. Yerini biliyordum.</span></p>

      <p class="paragraf3"><span>“Bir saat sonra iyi mi?” dedim.</span></p>

      <p class="paragraf3"><span>“İyi herhalde,” dedi Süha Zengin. “Görüşürüz.”</span></p>

      <p class="paragraf3"><span>Telefonu kapadıktan sonra, önce tıraş oldum, sonra yatak odasına gidip ağır ağır giyindim. Çıkmadan önce bir kahve daha yaptım kendime. Sonra Neveser Zengin’in cep telefonuyla Tunç Kibar’ın banyo edilmemiş film rulosunu deri ceketimin cebine atıp çıktım.</span></p>

      <p class="paragraf3"><span>Önce Akmerkez’e gittim. Pazar gezmecileri otoparkı doldurmamışlardı henüz. Önce alt kattaki hızlı fotoğraf banyocusuna girdim. Ohooo, iki saat, bilemedin akşamüstünden önce haydi haydi hazır olurdu fotoğraflar.</span></p>

      <p class="paragraf3"><span>Sonra en üst kata çıkıp iki hamburgerle bir kola götürdüm.</span></p>

      <p class="paragraf3"><span>Otoparktan çıktığımda biraz yüzünü göstermeye razı olduğunu gördüm güneşin.</span></p>

      <p class="paragraf3"><span>Keyfimden bir Stanley Clarke koydum kasetçalara.</span></p>

      <p class="paragraf3"><span>Televizyon stüdyosu Maslak’ın ilerisindeki Atatürk Oto Sanayi Sitesi’nin yanı başında birbiri ardına yükselen iş merkezlerinin birindeydi. Yağmur beklentisi yüzünden fazla piknikçi yoktu ortalıkta. Clark’ın basına parmağımı direksiyona vurarak eşlik ettim.</span></p>

      <p class="paragraf3"><span>Büyükdere Caddesi’nden ayrılıp, Oto Sanayi’nin yeni açılan yollarına girince yavaşlamak zorunda kaldım. Bir türlü bitmeyen yol kazıları, iki gündür tepemizden aşağı inen yağmurla birleşince sarı çamurla karışık küçük küçük göller oluşmuştu. Otomobilin altını vura vura ilerledim.</span></p>

      <p class="paragraf3"><span>Paydos etmiş bir ekskavatörün iyiye daraltıp tek otomobilinin geçişine izin verdiği noktada, bir polis minibüsüyle karşı karşıya geldik aniden. Minibüsün şoförü selektör yaptı bana. Durdum. Polislere yol vermek için geri vitese takıp, arkama döndüm.</span></p>

      <p class="paragraf3"><span>Arkamda üstü açık bir kamyonet vardı bize doğru gelen. O da mecburen durdu. Sonra kamyonetin ardında dev gibi bir kamyon belirdi. Kamyonun kasasında elektrik trafosuna benzeyen kim bilir kaç tonluk bir metal yığını yüklüydü.</span></p>

      <p class="paragraf3"><span>Durumu değerlendirerek karşılıklı hareketsiz bekledik bir otuz saniye kadar.</span></p>

      <p class="paragraf3"><span>Sonra polis minibüsü geri geri giderek yolu açtı.</span></p>

      <p class="paragraf3"><span>Polislere bir selam çakarak önlerinden geçtim. Kamyonet ile kocaman kamyon da hareketlendi arkamdan. Resmi geçitte gibi geçtiler polis minibüsünün önünden. Selam çaktılar mı bilmiyorum.</span></p>

      <p class="paragraf3"><span>Televizyon stüdyosunun otoparkı kalabalıktı. Akmerkez’in karşısındaki lüks otomobil galerilerinin önüne benziyordu ortalık. Pazar olduğu için 4x4’lerini alıp gelmişlerdi anlaşılan borsacıların omzu kalabalıkları.</span></p>

      <p class="paragraf3"><span>Sami, mavi bir Grand Cherokee’nin yanında sigara içiyordu ayakta. Aynı takım elbiseyi giymişti. Paçaları hafif çamurluydu.</span></p>

      <p class="paragraf3"><span>Girişteki güvenlik kapısından Neveser Zengin’in cep telefonunu ve anahtarlığımı kapının yanındaki yükseltiye koyarak geçtim. Kapının ardındaki güvenlikçi kolay arasın diye kollarımı havaya kaldırdım. Arkamdan Sami geçti güvenlik kapısından.</span></p>

      <p class="paragraf3"><span>İçeriye açılan döner kapının dibindeki pencerenin ardında oturan kıza gülümsedim sonra. Pencerenin üstünde “Müracaat” yazıyordu.</span></p>

      <p class="paragraf3"><span>“Süha Zengin içeride, çekimde olacaktı,” dedim.</span></p>

      <p class="paragraf3"><span>“Koruması mısınız?” dedi kız bana.</span></p>

      <p class="paragraf3"><span>Arkama dönüp Sami’ye baktım.</span></p>

      <p class="paragraf3"><span>“Evet,” dedim.</span></p>

      <p class="paragraf3">“Stüdyo C’deler,” dedi kız. “Koridorun sonunda.”</p>

      <p class="paragraf3">Döner kapıdan geç<span>ip koridora girdim. Yan yana iki otomobilin rahatça geçebileceği kadar geniş bir koridordu bu. Tavan da çok yüksekti. On metrede bir, bir televizyon monitörü koymuşlardı duvara insan boyundan yükseğe. Üstü sponsor yazılarıyla dolu otomobiller, daracık bir orman yolunda tozuta tozuta gidiyorlardı görüntülerde. Araçların sesi duyulmuyordu. Sami iki adım arkamdan geliyordu.</span></p>

      <p class="paragraf3"><span>Soldaki kapıların birinden bayağı mini etekli bir kız çıktı aniden. Yüzünde bir kilo boya vardı. Ona yol verdim. Bana yalandan gülümsedi. Sonra duvarın yanından elindeki kâğıtlara baka baka yürüdü önümden. Sallayacak kadar büyük kalçaları yoktu ama.</span></p>

      <p class="paragraf3"><span>Koridor geniş bir salonda son buluyordu. Salonun bir köşesinde çevresinde sandalyelerle dört masa vardı. Takım elbiseli, Sami kılıklı beş adam bir kapının önünde, ayakta duruyorlardı.</span></p>

      <p class="paragraf3"><span>Stüdyo C yazan büyük kapıdan elinde telsizli kısa boylu bir adam çıktı. Adamı durdurdum.</span></p>

      <p class="paragraf3"><span>“Süha Zengin?” dedim.</span></p>

      <p class="paragraf3"><span>“Makyaj odasında herhalde,” dedi kısa boylu adam.</span></p>

      <p class="paragraf3"><span>Masalara oturmamayı tercih etmiş takım elbiseli adamlara yaklaştım. Önünde durdukları kapıdaki tabeladan ilk harf düşmüştü nedense: “.akyaj.”</span></p>

      <p class="paragraf3"><span>Önce yerlerinden kıpırdamayı hiç istemiyor gibi baktılar bana. Arkamdan gelen Sami’yi görünce çok ağır hareketlerle açıldılar kapıdan. Aralarından geçtim. Kapıyı açıp girdim. Sami girmeye teşebbüs etmedi.</span></p>

      <p class="paragraf3"><span>Küçücük bir odaydı. Duvarı kaplayan aynanın önünde iki koltuk, kapının yanında ayaklı bir elbise askısı vardı yalnızca. Süha Zengin soldaki döner koltukta, aynanın önünde oturuyordu. Boynuna bir önlük bağlanmıştı. Ayaktaki kız, elindeki makyaj</span> pamuğuyla yüzüne bir şeyler sürüyordu. Gözleri kapalıydı Süha Zengin’in. Yanındaki k<span>oltukta gözlüklü bir adam vardı. Onun işi bitmişti galiba, önlüğü yoktu. Kravatını düzeltiyordu.</span></p>

      <p class="paragraf3"><span>Süha Zengin’e yaklaştım.</span></p>

      <p class="paragraf3"><span>“Kolay gelsin,” dedim.</span></p>

      <p class="paragraf3"><span>Kız kendisine söylemişim gibi başını salladı. Süha Zengin gözlerini açtı.</span></p>

      <p class="paragraf3"><span>“Yakalandım yüzüme pudra sürülürken sonunda,” dedi.</span></p>

      <p class="paragraf3"><span>Makyöz kız kıkırdadı, biraz da mecburiyetten. Ben gülmedim. Yandaki gözlüklü de gülmedi.</span></p>

      <p class="paragraf3"><span>“Sami dışarıda,” dedi Süha Zengin. “Ona verebilirdin.”</span></p>

      <p class="paragraf3"><span>“Gördüm,” dedim. “Kapının dışında şimdi.”</span></p>

      <p class="paragraf3"><span>“Derdin başka anlaşılan,” dedi.</span></p>

      <p class="paragraf3"><span>Kıza sordum.</span></p>

      <p class="paragraf3"><span>“Daha uzun sürecek mi?”</span></p>

      <p class="paragraf3"><span>“Bitti sayılır,” dedi kız. Yandaki gözlüklü aynadan bana baktı. Sonra ayağa kalkıp ceketinin eteklerini çekiştirdi. Odadan çıktı.</span></p>

      <p class="paragraf3"><span>“Eşşoğlueşek,” dedi Süha Zengin, adamın arkasından.</span></p>

      <p class="paragraf3"><span>Gidip küfrü yiyen adamın boşalttığı koltuğa oturdum. Aynada kendime bakmadım ama. Ne göreceğimi biliyordum nasıl olsa. Koltuğu döndürüp kızın Süha Zengin’in yüzünde çalışmasını izledim. Süha Zengin yeniden gözlerini kapamıştı. Üzerinde lacivert bir takım elbise vardı. Zor algılanan beyaz dikey çizgilerle. Önlük kapattığı için kravatını göremiyordum.</span></p>

      <p class="paragraf3"><span>Kız iki dakika sonra önlüğü çıkardı. Bir adım geriye çekildi.</span></p>

      <p class="paragraf3"><span>“Tamam,” dedi, daha çok bana. Elindeki pamuğu tezgâhın altındaki çöp kutusuna attı.</span></p>

      <p class="paragraf3"><span>“Teşekkür ederim,” dedi Süha Zengin.</span></p>

      <p class="paragraf3"><span>“Bize bir iki dakika izin verebilir misiniz?” dedim kıza.</span></p>

      <p class="paragraf3">“Ah, tabii,” dedi kız. “Beyefendi sonuncuydu sanıyorum. Gidip bir kahve içebilirim.”</p>

      <p class="paragraf3">Kız çıktı. Süha Zengin koltuğunu bana çevirdi. Yüzünde koyu bir matlık v<span>ardı. Kravatı kırmızıydı.</span></p>

      <p class="paragraf3"><span>“Eeee?” dedi sonra.</span></p>

      <p class="paragraf3"><span>“Hayli öğretici bir gece oldu dün,” dedim.</span></p>

      <p class="paragraf3"><span>“Eeee?” dedi Süha Zengin yeniden.</span></p>

      <p class="paragraf3"><span>“İnsanların hayatını değiştirmeyi sevmem,” dedim. “Ama değiştirmek zorunda kaldığımda da nedenini bilmeyi isterim. Çok isterim.”</span></p>

      <p class="paragraf3"><span>“Yani?” dedi Süha Zengin.</span></p>

      <p class="paragraf3"><span>“Dün geceden sonra, Zeynep Kadı’yı bana izlettirmenizin kıskançlıktan daha başka nedenleri olduğunu düşünmeye başladım,” dedim.</span></p>

      <p class="paragraf3"><span>“Çok düşünüyorsun,” dedi Süha Zengin.</span></p>

      <p class="paragraf3"><span>“Evet,” dedim. “Düşündükçe de kötü kötü şeyler geliyor aklıma.”</span></p>

      <p class="paragraf3"><span>“Ne gibi?”</span></p>

      <p class="paragraf3"><span>“Bence Zeynep Kadı’nın sevgilisi falan yoktu,” dedim. “Bunu siz de biliyordunuz. Neden izletmek istediniz bana?”</span></p>

      <p class="paragraf3"><span>Fondötenin altından bile gördüm yüzünün kızardığını.</span></p>

      <p class="paragraf3"><span>“Gönül meselesi olsa, Sami’ye izlettirirdiniz,” dedim. “Bana onca para vereceğinize. Ondan gizliniz yok. Adı misafirhane olan o garsoniyerde bile yanınızda. Demek ki Sami’nin bile bilmemesi gereken bir şey olmalı.”</span></p>

      <p class="paragraf3"><span>“Nereden biliyorsun başka biri olmadığını?” dedi.</span></p>

      <p class="paragraf3"><span>“Birileriyle konuştum,” dedim. “Emindiler.”</span></p>

      <p class="paragraf3"><span>Döner koltuktan indi Süha Zengin. Odanın ortasında bir iki adım attı. Küçücük odada dolaşacağı fazla yer yoktu zaten. Sonra eli kapıya gitti.</span></p>

      <p class="paragraf3"><span>“Vaktim yok bu saçmalıklarla uğraşmaya,” dedi.</span></p>

      <p class="paragraf3"><span>Koltuğu kapıya doğru çevirdim.</span></p>

      <p class="paragraf3"><span>“Belki de kızın vurulduğu an çevrede olmamı istiyordunuz,” dedim. “Beni sırf bunun için tuttunuz.”</span></p>

      <p class="paragraf3"><span>Düşünc</span><span>e doğru değildi belki. Ama işe yaradı. Eli kapıda, dondu kaldı Süha Zengin.</span></p>

      <p class="paragraf3"><span>“Çılgınca bir düşünce bu,” dedi. “Ne işime yarar?”</span></p>

      <p class="paragraf3"><span>“Polislere onu vuranın siz olmadığınızı söyleyebilirdim,” dedim. “Mi-Ya’da olup bitenleri sorgulamaya başladıklarında. Bazı sonuçlar çıkarmayı onlar da bilirler.”</span></p>

      <p class="paragraf3"><span>Elini kapıdan çekti.</span></p>

      <p class="paragraf3"><span>“Mi-Ya’da ne oluyormuş ki?” dedi.</span></p>

      <p class="paragraf3"><span>“Bilmem,” dedim. “Bir şeyler olduğu belli. Hafta sonunda bir şeylerin olmasını beklediğiniz de belli. Ama ne, onu siz söyleyeceksiniz. Patron sizsiniz.”</span></p>

      <p class="paragraf3"><span>Kapının önünde kararsızmış gibi ayakta dikiliyordu. Sonra elini alnına götürdü. Parmaklarına bulaşan fondötene baktı. Ağır ağır yürüyüp döner koltuğuna oturdu yeniden.</span></p>

      <p class="paragraf3"><span>“Öldürülmesiyle bir ilişkim olduğunu aklından çıkar lütfen,” dedi. “Zeynep’i gerçekten seviyordum.”</span></p>

      <p class="paragraf3"><span>“Çıkarayım, peki,” dedim. “Yerine ne koyacağım?”</span></p>

      <p class="paragraf3"><span>Koltuğunu aynaya doğru çevirdi. Karşısındaki görüntüsüne baktı. Elini saçına götürdü. Sonra aynanın önündeki kutularla oynadı biraz. Kâğıt mendil kutusundan bir tane çekip ellerindeki fondöteni temizledi.</span></p>

      <p class="paragraf3"><span>“Zeynep’i... Zeynep’i gerçekten seviyordum,” diye tekrarladı sonra. “Bütün kuşkularıma karşın.”</span></p>

      <p class="paragraf3"><span>Sesimi çıkarmadım. Sesimi çıkarmasam da devam edecekti adım gibi biliyordum.</span></p>

      <p class="paragraf3"><span>Beni yanıltmadı.</span></p>

      <p class="paragraf3"><span>“Üzerine vazife olmayan bilgilere ulaşmaya çalıştığını hissediyordum bir süredir,” dedi. “Bana yakınlığından cesaret alarak belki.”</span></p>

      <p class="paragraf3"><span>“Nereden anladınız?” dedim.</span></p>

      <p class="paragraf3"><span>“Çok çalışıyordu gördüğüm kadarıyla. Kendi müşterilerinin dışındaki işlemlerle de ilgilenmeye başlamıştı. Üstelik bana haber vermeden.”</span></p>

      <p class="paragraf3"><span>“Belki bir projesi vardı,” dedim. “Gözünüze girmeye çalışıyordu. Yani bir çalışan olarak... şeyden ayrı.”</span></p>

      <p class="paragraf3"><span>“Kendi müşterilerinden bir iki şikâyet gelene kadar ben de böyle düşündüm,” dedi Süha Zengin. “Çok çalışıyordu, ama onlar için yapması gerekenleri yapmıyordu yeterince, bana söylediklerine göre.”</span></p>

      <p class="paragraf3"><span>“Kendisine sordunuz mu?” dedim.</span></p>

      <p class="paragraf3"><span>Süha Zengin gözlerini kocaman açtı aynadaki kendi görüntüsüne. Sonra bir kâğıt mendil daha alıp, gözünün altını sildi. İkincisiyle de alnını.</span></p>

      <p class="paragraf3"><span>“Sordum,” dedi. “Oralı olmadı hiç. Daha doğrusu konuyu başka alanlara çekmeye çalıştı. ‘Sonra konuşuruz,’ dedi.”</span></p>

      <p class="paragraf3"><span>Zeynep Kadı’nın çekmeye çalıştığı başka alanları düşünmemeye gayret ettim.</span></p>

      <p class="paragraf3"><span>“Üstüne vazife olmayan şeylerle uğraştığını nereden anladınız?” dedim.</span></p>

      <p class="paragraf3"><span>“Bazı bilgisayarlar açılan dosyaların tarihini ve saatini söyler,” dedi. “Aklıma bir kuşku girince baktım. Bazı dosyalar gereksiz kurcalanmıştı.”</span></p>

      <p class="paragraf3"><span>“Ne zaman başladı kuşkularınız?” dedim.</span></p>

      <p class="paragraf3"><span>“Bir hafta on gün önce,” dedi Süha Zengin. “Kendimi Türk filmlerindeki salak fabrikatörler gibi hissetmeye başladım sonunda.”</span></p>

      <p class="paragraf3"><span>İki parmağını V şeklinde başının arkasından kaldırdı aynadaki görüntüsüne doğru. Gülmedim.</span></p>

      <p class="paragraf3"><span>“Ama beni cuma günü çağırdınız,” dedim.</span></p>

      <p class="paragraf3"><span>“Perşembe akşamı bir kez daha ciddi ciddi konuşmaya çalıştım onunla,” ded</span><span>i Süha Zengin bana dönüp. “Hafta sonu bir yerlere gidelim istedim. Biraz İstanbul’dan uzaklaşıp rahat rahat konuşuruz diye düşünmüştüm.”</span></p>

      <p class="paragraf3"><span>Odada kül tablası var mı diye etrafıma bakındım. Göremedim ama yine de bir sigara yaktım.</span></p>

      <p class="paragraf3"><span>“Bana da ver bir tane,” dedi Süha Zengin. Bir tane de ona uzattım. Yakınca odanın içi sigara dumanı doldu.</span></p>

      <p class="paragraf3"><span>“Ama şiddetle reddetti,” diye devam etti Süha Zengin. “O kadar şiddetle ki, o hafta sonu ne yapacağını iyice merak ettim. Ama Sami beceremezdi unu. O yalnızca benim ısır dediklerimi ısırmayı bilir.”</span></p>

      <p class="paragraf3"><span>“İşin aslını bana söylemek aklınıza gelmedi mi?” dedim.</span></p>

      <p class="paragraf3"><span>“Ne fark ederdi ki?” dedi Süha Zengin. “Ne fark ederdi ki? Sonra seni tanımıyordum pek. Bizim işimiz hassas, bilirsin.”</span></p>

      <p class="paragraf3"><span>Sigarayı yere atıp üstüne bastı. Beğenmemişti.</span></p>

      <p class="paragraf3"><span>“Öğrendim,” dedim.</span></p>

      <p class="paragraf3"><span>“Şimdi ne olacak?” dedi Süha Zengin.</span></p>

      <p class="paragraf3"><span>“Hiçbir şey olmayacak,” dedim. “Gerçekten hiçbir şey olmayacak.”</span></p>

      <p class="paragraf3"><span>“Ne demek istiyorsun?”</span></p>

      <p class="paragraf3"><span>Aynadan bakıyorduk birbirimize şimdi.</span></p>

      <p class="paragraf3"><span>“O kuşkulandığınız şey neyse, istemeye istemeye ona bulaştım galiba,” dedim. “Üstelik şimdilik durdurdum belki de.”</span></p>

      <p class="paragraf3"><span>“Ama ne olduğunu bilmiyorsun?” dedi.</span></p>

      <p class="paragraf3"><span>Kapı vurulmadan açıldı. Elinde telsiz olan kısa boylu adam kafasını uzattı aralıktan. Eliyle havadaki sigara dumanını dağıttı.</span></p>

      <p class="paragraf3"><span>“Bir fikrim var, ama emin değilim,” dedim.</span></p>

      <p class="paragraf3"><span>Sigaramı ben de yere attım.</span></p>

      <p class="paragraf3"><span>“Eh, bu da bir şey,” dedi Süha Zengin. “Ne olduğu konusunda üstelemeyecek kadar tanıdım seni. Somut bir şey çıkarsa haber ver,” dedi. “Geliyorum,” dedi sonra adama.</span></p>

      <p class="paragraf3"><span>“Anlaştık,” dedim.</span></p>

      <p class="paragraf3"><span>Adam Süha Zengin’in yüzüne baktı.</span></p>

      <p class="paragraf3"><span>“Tijen hemen gelsin makyaj odasına,” dedi elindeki telsize. “Bir daha elden geçirsin sizi,” dedi Süha Zengin’e bakarak.</span></p>

      <p class="paragraf3"><span>Ayağa kalktım.</span></p>

      <p class="paragraf3"><span>“Kaçta yayınlanacak?” dedim kısa boylu adama.</span></p>

      <p class="paragraf3"><span>“Akşam haberlerinden sonra,” dedi adam.</span></p>

      <p class="paragraf3"><span>“Seyrederim sizi,” dedim Süha Zengin’e.</span></p>

      <p class="paragraf3"><span>“Teşekkürler,” dedi Süha Zengin.</span></p>

      <p class="paragraf3"><span>“Sami’ye veriyorum,” dedim çıkmadan önce.</span></p>

      <p class="paragraf3"><span>Başını salladı yalnızca.</span></p>

      <p class="paragraf3"><span>Kapıyı arkamdan kapadığımda kapının önünde dikilen Sami ve Sami kılıklı adamlar dikkatle bana baktılar. Başımla bana yaklaşmasını işaret ettim Sami’ye. Koridora doğru yürüdüm. Peşimden geldi. Cep telefonunu çıkardım cebimden.</span></p>

      <p class="paragraf3"><span>“Bunu Neveser Hanım’a verirsin,” dedim.</span></p>

      <p class="paragraf3"><span>Bir şey söylemeden aldı elimden. Dikkatle takım elbisesinin cebine koydu.</span></p>

      <p class="paragraf3"><span>Yürümeye devam ettim. Bir adım gerimden geliyordu. “Bir derdi var anlaşılan,” dedim kendi kendime.</span></p>

      <p class="paragraf3"><span>“Senin soyadın ne Sami?” dedim. Sohbetin inisiyatifini almak bazen yararlı olurdu.</span></p>

      <p class="paragraf3"><span>“Tatar,” dedi.</span></p>

      <p class="paragraf3"><span>“Hiç Tatar’a benzemiyorsun,” dedim.</span></p>

      <p class="paragraf3"><span>“Benzemem,” dedi Sami Tatar.</span></p>

      <p class="paragraf3"><span>“Şu Tunç denen oğlanı...” dedim. “İyi benzetmişsin duyduğuma göre.”</span></p>

      <p class="paragraf3"><span>Sami Tatar onu asansörde gördüğümden beri ilk kez gülümsedi.</span></p>

      <p class="paragraf3"><span>“Eh, biraz,” dedi. “Komandoydum askerde.”</span></p>

      <p class="paragraf3"><span>“Atışla aran nasıl?” dedim.</span></p>

      <p class="paragraf3"><span>“Sekmez Allahıma,” dedi Sami Tatar. “Dün sabah patrona fark attım yine poligonda. Oteldeki toplantıya gidene kadar sıktık. Canı sıkkındı patronun, karavana, devamlı karavana.”</span></p>

      <p class="paragraf3"><span>Aniden durdum koridorda. Sami Tatar hayretle yüzüme baktı.</span></p>

      <p class="paragraf3"><span>“Oteldeki toplantı,” dedim. “Daha önceden belli miydi saati?”</span></p>

      <p class="paragraf3"><span>“Tabii,” dedi Sami Tatar her şey olağanmış da benim neden şaşırdığımı anlamamış gibi. “Her cumartesi toplanıp önce yemek yerler, sonra yukarı, odaya çıkarlar. Artık ne kadar sürerse.”</span></p>

      <p class="paragraf3"><span>Yürümeye devam ettim. Kapıya yaklaşmıştık. Sami Tatar arkamda kaldı. “Çok konuştuğuna karar verdi, vazgeçti herhalde,” dedim içimden. Döner kapıdan çıktım. “Müracaat”taki kıza gülümsedim.</span></p>

      <p class="paragraf3"><span>Sonra Sami Tatar’ın sesini duydum arkamdan. O da geçmişti döner kapıdan.</span></p>

      <p class="paragraf3"><span>“Remzi Bey?”</span></p>

      <p class="paragraf3"><span>Döndüm.</span></p>

      <p class="paragraf3"><span>“Bir dakika Remzi Bey,” dedi Sami Tatar. Yanıma geldi. Başıyla dışarı çıkalım işareti yaptı eli dedektörlü güvenlikçiyi göstererek. Güvenlik kapısının yanında, zincirlerle belirlenmiş çıkış koridorundan birlikte geçtik. Açık havaya çıkınca bir sigara yaktım.</span></p>

      <p class="paragraf3"><span>“Efendim?” dedim.</span></p>

      <p class="paragraf3"><span>“Zor mu?” dedi çamurlanmış paçalarına bakarak.</span></p>

      <p class="paragraf3"><span>“Ne zor mu?” dedim.</span></p>

      <p class="paragraf3"><span>“Özel dedektiflik,” dedi.</span></p>

      <p class="paragraf3"><span>“Nereden biliyorsun öz</span><span>el dedektif olduğumu?” dedim.</span></p>

      <p class="paragraf3"><span>“Ohhooo,” dedi. “Şirketteki herkes biliyor. Kızlardan duydum.”</span></p>

      <p class="paragraf3"><span>“Eee?” dedim.</span></p>

      <p class="paragraf3"><span>“Yapabilir miyim?” dedi. Bu kez yüzüme bakıyordu.</span></p>

      <p class="paragraf3"><span>Hiç gülmedim.</span></p>

      <p class="paragraf3"><span>“Yapabilirsin,” dedim. “Neden yapamayasın? Ama müşteri bulmak zor, bilesin.”</span></p>

      <p class="paragraf3"><span>“Yakın dövüşte ustayım. Atışım iyi,” dedi Sami Tatar. “Süha Bey’in yanında çevremi de genişletiyorum biraz biraz.”</span></p>

      <p class="paragraf3"><span>“Fotoğraf çekmesini de öğrenmelisin,” dedim.</span></p>

      <p class="paragraf3"><span>Hiç aklına gelmemiş gibi gökyüzüne baktı.</span></p>

      <p class="paragraf3"><span>“Ben kolay öğrenirim,” dedi.</span></p>

      <p class="paragraf3"><span>Otomobilime doğru ilerledim.</span></p>

      <p class="paragraf3"><span>“Sonra bir ara konuşuruz,” dedim. “Şimdi gitmem gerek.”</span></p>

      <p class="paragraf3"><span>Sesini çıkarmadan kapıyı açıp arabaya binişimi izledi. Otoparktan çıkarken bir kornayla selamladım onu.</span></p>

      <p class="paragraf3"><span>Kel kafa haklıydı gerçekten.</span></p>

      <p class="paragraf3"><span>Büyükdere Caddesi’ne çıkana kadar, yağmur yemiş yol kazısı çamurundan, stüdyonun koridorundaki televizyonlarda yarışan araçlara döndü herhalde otomobilim. Anayola çıkınca rahatladım. Yollar biraz daha kalabalıklaşmıştı şimdi. Ama yağmurdan iz yoktu havada. Sigaramdan keyif alarak içtim. Levent’e arka yoldan saptım. Stanley Clarke, “Şu bas gitarım bir dile gelse,” diye hayıflanıyordu. Akmerkez’e ulaşan yolların artık tıkanmaya başlayacağını düşündüğüm için Şişli Terakki Lisesi’nin önünden sağa saptım. Polis Okulu’nun karşısındaki “park edilmez” levhasının altına bıraktım otomobilimi. Pazardı nasıl olsa bugün.</span></p>

      <p class="paragraf3"><span>Ağır ağır ilerleyen araçların arasından caddeyi rahatlıkla geçtim. Akmerkez’e girer girmez, yürüyen merdivenlerden ben de yürüyerek aşağı indim. Koridorda herkes ağır ağır ilerliyordu. Hızlı fotoğrafçıda zarfım hazırdı.</span></p>

      <p class="paragraf3"><span>Yukarıya çıkmadım artık. Çevreleyen bitkilerle yarı görünür, yarı görünmez kılınmış, üstü kapalı açık hava kafesine girdim. Bir “double espresso” ısmarlayıp zarfı açtım.</span></p>

      <p class="paragraf3"><span>Çok da heyecanlı şeyler yoktu Tunç Kibar’ın çektiği fotoğraflarda ilk bakışta.</span></p>
    </div>
  </div>
</body>
</html>
