<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-12.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-12.html" xml:lang="tr-TR">
    <div class="calibre1">
      <p class="anabaslik" id="toc_marker-13">13. BÖLÜM</p>

      <p class="paragraf2"><span class="char-style-override5">Y</span>akışıklı garson espressomu getirene kadar ben fotoğrafların hepsine şöyle bir bakmıştım bile.</p>

      <p class="paragraf2">Skandallara meraklı birisi olsaydım hayal kırıklığına uğrardım. Mevsime göre açık bir günde, Ulus Parkı’ndaki kafenin terasında oturan iki kız arkadaşın fotoğraflarıydı bunlar yalnızca. Solda Zeynep Kadı, sağda Yıldız Turanlı. Arka planda Boğaz’ın karşı tepeleri. Biraz tepeden bir açıdan çekildiğine göre, Tunç Kibar otoparkın oralarda bir yerde durmuş, manzarayı çekiyorum ayaklarında basmıştı deklanşöre. Güpegündüz, bir çalının falan arkasına saklanmış olamazdı, kıyamet kopardı buralarda. Teleobjektifi, epey gerilerden, ama yüzlerindeki ifadeyi yansıtacak kadar yaklaşarak çekmesine izin veriyordu. Kaliteli fotoğraflardı.</p>

      <p class="paragraf3">O kadar kaliteliydi ki, kalın kazaklarla Boğaz’a karşı oturup, kocaman bardaklarda çaylar eşliğinde, patronlarını, erkek arkadaşlarını, kız arkadaşlarını, annelerini, ev sahiplerini, şarkıcıları, politikacıları, buzdolabı üreticilerini, yıldız falı yazarlarını, dizi yönetmenlerini tatlı tatlı çekiştirmek yerine, ciddi ciddi tartıştıklarını anlamak kolaylıkla mümkündü. Bana sorarsanız kavga ediyorlar derdim. Yüzlerde bir gerginlik vardı, dudaklar çizgi halindeydi. Tunç Kibar motorlu f<span>otoğraf makinesine makineli tüfek muamelesi çekerek bastığı için, sosyete dergilerindeki “gizli ilişki fotoromanları” gibi bir sonuç çıkmıştı ortaya. Bir tek konuşma balonları eksikti.</span></p>

      <p class="paragraf3"><span>Aralarındaki masa, kocaman çay bardakları ve porselen şekerlik dışında boştu. Çantaları varsa, sandalyelere asılmış olmalıydı. Bir görüşü kanıtlamaya yardımcı olmaya çalışan eller, masa örtüsünün rüzgârdan uçuşan etekleri gibi uçuşuyordu. Yine bana sorarsanız, suçlayan, saldıran Zeynep Kadı, savunan Yıldız Turanlı’ydı tartışmada. Kimin kazandığını bilmek istedim.</span></p>

      <p class="paragraf3"><span>Espressom geldiği an, “Hesap lütfen,” dedim yakışıklı garsona.</span></p>

      <p class="paragraf3"><span>Fotoğrafları ve filmi zarfa geri koyup deri ceketimin içcebine yerleştirdim. Kahve, bu kadar lüks görünümlü bir yere yaklaşmayacak kadar soğuktu. Yanında verdikleri kurabiye fazla tatlıydı. Zaten yuvarlak olan hesaba hiç bahşiş eklemedim.</span></p>

      <p class="paragraf3"><span>Otomobilime doğru yürürken kararsızdım.</span></p>

      <p class="paragraf3"><span>Polis eğer mühürlemişse Zeynep Kadı’nın kapısını, kırmalı mıydım?</span></p>

      <p class="paragraf3"><span>Öteki ihtimal, kapıyı İzmir’den yeni gelmiş neler olduğunu daha anlayamamış, anlatsanız bile anlayamayacak, gözleri üzgün bir yaşlı kadının açmasıydı. Size ne söyleyeceğini, sizin ne söyleyeceğinizi bilemediğimiz yaşlı bir kadın. Yanında mutlaka gençten birilerini getirmiş olurdu. Eve gelen her yabancıya kuşkuyla bakan gençler. Ülkenin böyle nereye doğru gittiğine bir türlü inanamayan gençler. Morga girmeye, defin kâğıdını falan almaya, imamlarla uğraşmaya istemeye istemeye katlanacak</span> gençler. Cenazede, “Hak etmiyordu bunu,” diyecek gençler. Tabutun altına hevesle girip, çabuk yorulacak gençler.</p>

      <p class="paragraf3">“Ya herru, ya merru,” dedim kendi kendime otomobilimin kapısını açarken.</p>

      <p class="paragraf3">Tercihim polis mührüydü doğrusu.</p>

      <p class="paragraf3">Pazar sükûneti çökmüştü Ulus sokaklarına çoktan. Kırmızı ışıkların arkasında en çok ik<span>i otomobil birikiyordu. Durakta yalnızca iki taksi vardı. Sağa sapıp Ahmet Adnan Saygun Caddesi’nden ayrıldım. Emek Apartmanı’nın önünden geçerken bir an Yıldız Turanlı’nın anahtarını mı kullansak yeniden diye aklımdan geçirdim. Sonra pirzolaları düşünüp vazgeçtim. Lizbon maymuncuğuma da bir şans vermeliydim.</span></p>

      <p class="paragraf3"><span>Bu sefer Kuyumcular Sitesi’nden bir önceki sokaktan içeriye saptım. Park edecek bir sürü yer vardı caddede, siyah bir spor Mercedes’in arkasına bıraktım otomobilimi.</span></p>

      <p class="paragraf3"><span>Geri döndüm. Kaldırımda aniden çoğalan köpek pisliklerine dikkat ederek yürüdüm. Boyunuz benim boyumdaysa, deri ceketiniz varsa ve suratınız kenar mahalle muhtarlarının suratlarına benzemiyorsa, ne sigara içmeliydiniz ne de ellerinizi ceplerinize sokmalıydınız mahallenin meraklılarının dikkatini çekmemek için. Elinizde herhangi bir şey taşıyor olmanız daha iyi olurdu kuşkusuz, ama şu an o şansım yoktu. Dosdoğru, elimi kolumu hafif sallayarak ve tereddütsüz yürüdüm. Pencerelerden kimse bana bakmadı.</span></p>

      <p class="paragraf3"><span>Girişteki yaya yolundan tempomu bozmadan ilerledim. Bugün pazardı. Tunç Kibar’ı kovalayan kapıcının ortalıkta olma olasılığı düşüktü. Asansörün önüne geldiğimde “meşgul” ışığının yandığını gördüm. “Bu bir işaret sana Remzi Ünal,” dedim kendi kendime. Üç kat çıkmak sağlığa iyi gelir antrenman yokluğunda. Merdivenlerin ışığı muhtemelen asansördekiler tarafından yakılmıştı binmeden önce. Cumartesi temizliğinin üstüne bir gün geçmiş merdivenlerden tırmandım yukarı doğru.</span></p>

      <p class="paragraf3"><span>Önünden geçtiğim kapılardan içerideki hayatlara dair sesler geliyordu kopuk kopuk. Hiçbirine kulak asmadım.</span></p>

      <p class="paragraf3"><span>Son merdivenleri çıkarken yavaşladım. Adımlarımı derin nefes alma ritmime uydurdum. Cebimdeki Lizbon maymuncuğunu yokladım. “Ya herru ye merru,” dedim yeniden. Belki de ya kırk satır, ya kırk katır.</span></p>

      <p class="paragraf3"><span>Kırk satır başkalarının boynuna iniyordu herhalde. 6 numaralı dairenin isim plaketsiz çelik kapısında mühür falan yoktu. Otomatiğin ışığı söndü sonra. Fırsattan yararlanıp kulağımı kapıya dayadım. Deminki kapılardan taşan seslere benzeyen hiçbir ses gelmiyordu.</span></p>

      <p class="paragraf3"><span>Kırk katırı denedim. Üzerinde isim yazmayan zile bastım karanlıkta.</span></p>

      <p class="paragraf3"><span>Zilin sesini de duymadım.</span></p>

      <p class="paragraf3"><span>Biraz bekledim. Bir kez daha çaldım. Kulağımı dayayarak dinledim.</span></p>

      <p class="paragraf3"><span>Ne bir ayak sesi, ne kapıyı açan İzmir’den yeni gelmiş bir surat, ne bir “Kim o?”</span></p>

      <p class="paragraf3"><span>Çelik kapı duvar gibi duruyordu karanlıkta karşımda.</span></p>

      <p class="paragraf3"><span>“Günah benden gitti,” dedim.</span></p>

      <p class="paragraf3"><span>Gidip otomatiğin düğmesine bastım. 6 numaralı kapının kilidini alıcı gözle inceledim kısa bir süre. Sonra ışık sönene kadar asansörün kapısının önünde bekledim.</span></p>

      <p class="paragraf3"><span>Koridor kararınca giriştim kapıya. Çelik kapının kilidi kaleyi kolay teslim etmemek için biraz direnmeye nitelendi. Alnımın hafifçe terlediğini hissettim karanlıkta. Uzun sürmedi direnişi ama. Yüzeyseldi.</span></p>

      <p class="paragraf3"><span>Yine de sırtımdaki kaslar kendi kendilerine kasıldılar.</span></p>

      <p class="paragraf3"><span>Kilidin yalnızca üstteki küçük dilinin engelini ortadan kaldırması yetmişti kapının kendini bırakmasına maymuncuğuma.</span> Karşıdaki kasanın yarığına girmesi gereken alttaki büyük dili geriye çekmem gerekmemişti. Yıldız Turanlı’nın kapıyı kilitlerken iki kere çevirişi şimdi<span>ki gibi gözümün önündeydi halbuki. Birisi bizden sonra gelmişti eve.</span></p>

      <p class="paragraf3"><span>Sırtımda kasılan kasları gevşetmeye çalışmadım hiç.</span></p>

      <p class="paragraf3"><span>Hafifçe aralanan kapıdan gelen müzik tanıdık gibiydi.</span></p>

      <p class="paragraf3"><span>O karanlıkta daha da yüksek geliyordu sanki bozkırda koşan atların sesi.</span></p>

      <p class="paragraf3"><span>Yarı açık kapıyı tutarken evine giren ya da evinden çıkan birisinin üstüme gelmesi riskini alamazdım. İçeride bir sürpriz varsa, eh, vardı ne yapalım?</span></p>

      <p class="paragraf3"><span>Aniden girdim içeri. Girdim ve yere çömeldim kapıyı ardımdan kapar kapamaz. Hiçbir şey olmadı. Kulaklarımı bütünüyle dolduran müzikten başka. Bir de yüzüme çarpan temiz hava.</span></p>

      <p class="paragraf3"><span>Hafif loş koridorda içimden ona sayarak bekledim çömelmiş durumda. Salona açılan camlı kapı yine yarı aralıktı. Ağır ağır ayağa kalktım. Üçe kadar bekledim ayakta. Sonra camlı kapıyı iterek salona girdim. Girer girmez sendeledim. Ya gördüklerimden, ya ayağımın takıldığı bir şeyden.</span></p>

      <p class="paragraf3"><span>Sürpriz olunca böyle olmalıydı doğrusu. Sürpriz diye ben buna derdim.</span></p>

      <p class="paragraf3"><span>Zeynep Kadı, ağzı köpüklü atların ufka doğru koşuşunu dinliyordu başı hafif öne eğilmiş. Ya da artık hiçbir şey dinlemeyecekti.</span></p>

      <p class="paragraf3"><span>Son geldiğimizde Yıldız Turanlı’nın oturduğu yere oturmuştu müzik setinin karşısındaki divanda. Üzerinde bir heykel kıpırtısızlığı vardı. Elleri kucağında birleşmiş, sırtı hafif kambur, ağzı aralık. Gözleri açıktı. Müzik setinin halıyla birleştiği noktaya bakıyordu dosdoğru.</span></p>

      <p class="paragraf3"><span>Kapının dibinde kalakaldım.</span></p>

      <p class="paragraf3">İçimden yükselen sigara istediğini bastırdım önce. İlk aklıma gelen içeri girerken kapıyı ardımdan doğru dürüst kapayıp kapamadığım oldu. H<span>ızla çıktım salondan. Kapıyı yokladım. Kapalıydı.</span></p>

      <p class="paragraf3"><span>Sonra geri döndüm.</span></p>

      <p class="paragraf3"><span>Zeynep Kadı oturuşunu değiştirmemişti.</span></p>

      <p class="paragraf3"><span>Üstünde çiçekli bir ev elbisesi vardı. Uzun etekli. Aynı kumaştan yapılmış kemer, belinin biraz altında düğümlenmişti. Ayaklarında kalın tüylü, kedi suratlı terlikler.</span></p>

      <p class="paragraf3"><span>Odaya hızla bir göz attım olduğum yerde kımıldamadan. Pencerelerin teki sonuna kadar açıktı. Cam sehpanın üzerinde iki zarif kahve fincanı duruyordu sapları birbirinin aksi yönlere bakan. Aynı takımdan şekerlik, süt kabı. Önce kapağını açıp, sonra konuştuğunuz bir cep telefonu.</span></p>

      <p class="paragraf3"><span>Ağır ağır yürüdüm Zeynep Kadı’nın arkasına doğru. Tam ensesindeki saçlar hafifçe iki yana ayrılmıştı. Diplerine hafifçe kan bulaşmış saçların bitiminde küçük, çirkin bir yara görünüyordu. İncecik bir kan sızıntısı kuruyup kalmıştı ensesinden aşağıya doğru.</span></p>

      <p class="paragraf3"><span>Yarayı daha iyi görmek için yaklaşınca, vücudundan yükselen kokuyu duydum Zeynep Kadı’nın.</span></p>

      <p class="paragraf3"><span>İki adım geriye çekildim. Midemden yükselen öğürtüyü bastırmak için derin derin nefes aldım. Son zamanlarda almadığım kadar derin. Sanki hayata sarılıyormuşum gibi.</span></p>

      <p class="paragraf3"><span>İşe yaramadı. Gözüm yeniden Zeynep Kadı’nın cesedine ilişince, duymadığım halde duyar gibi oldum kokuyu birden. Panik içinde koridora koştum. Banyo nerede diye kimseye soramazdım, kendim bulmalıydım. Pırıl pırıl bir klozete alabildiğine kustum.</span></p>

      <p class="paragraf3">Midem boşalıp kasılmalar kesilince doğruldum. Sifonu çektim. Pırıl pırıl bir lavaboda yüzümü yıkadım soğuk suyla. Bıraktım kendi kurusun. Dönüp sifonu bir kez daha çektim.</p>

      <p class="paragraf3">Direnişime son verip bir sigara yaktığımda toparlanmıştım.</p>

      <p class="paragraf3">Salona girdim. Zeynep Kadı’ya bakmamaya çalışarak kararlı adımlarla doğruca müzik setine gidip “stop” düğmesine bastım. Aniden çöken sessizlik birden rah<span>atlattı beni. Sanki daha nesnel, soğuk, duyarsız olmama yardımcı olmuştu koşan kısrakların ardından gelen sessizlik.</span></p>

      <p class="paragraf3"><span>Demek ki bir kahve içtiniz yan yana dedim kendi kendime. Ve pencereyi açtı çekip gitmeden önce.</span></p>

      <p class="paragraf3"><span>Salonda başka değişiklik yoktu. Krem rengi halıların üstünde çamurlu ayak izi falan görmedim. Eski tanıdık telefona doğru yürüdüm. Küçük göstergenin üzerindeki “02” gelmişti. Nergis dolu vazo, ambalajı çıkarılmamış mumlar aynı yerde duruyordu.</span></p>

      <p class="paragraf3"><span>Sigaramın külü uzamıştı. Açık pencereden dışarı silktim. “Acele etmene gerek yok,” dedim kendi kendime. Polis falan gelmeyecek. Sen haber vermezsen muhtemelen bu eve uzun süre polis falan gelmeyecek.</span></p>

      <p class="paragraf3"><span>“İyi ki Yıldız Turanlı’yla girmedik içeri,” diye düşündüm sonra.</span></p>

      <p class="paragraf3"><span>Artık müzik dinlemeyen cesede bakmamaya özen göstererek salondan çıktım. Banyoyu görmüştüm. Yanındaki kapıyı açtım.</span></p>

      <p class="paragraf3"><span>Boş kalmasın diye misafir odası olarak düzenlenmiş bir odaydı burası. Kullanılmamış bir yatak, alt tarafı dergilerle dolu bir dolap, çekmeceleri boş bir komodin.</span></p>

      <p class="paragraf3"><span>Oradan çıktım. Çaprazındaki kapı yatak odası olmalıydı. Girmeden önce mutfağa kafamı uzattım. Çeyiz kutularından geçen hafta çıkmış gibi yeni aletlerle donatılmış küçük bir mutfaktı burası. İçinde çok fazla yemek yapılıyora benzemiyordu. Buzdolabını açtım. Benimkinden daha çok hazır yiyecek vardı. Ve benimkinden daha çok portakal. Tezgâhın altındaki çöp tenekesi boştu. Lavabonun yanında yıkanıp ters bırakılmış kül tablaları yoktu.</span></p>

      <p class="paragraf3">Pırıl pırıl fırının yanında bir kibrit kutusu buldum. Çöplerini cebime boşaltıp kutuyu kül tablası yaptım. Sigaramı söndürüp, kutuyu cebime attım.</p>

      <p class="paragraf3"><span>Yatak odasına girmeyi daha çok ertelemedim artık. Kapıyı açıp içeriyi hızla gözden geçirdim. Evin en çok yaşanmışa benzeyen köşesi burasıydı. Ayakuçları ve başuçları yuvarlak demir borularla belirlenmiş yatak tek kişilikten biraz büyük, iki kişilikten biraz ufaktı. Üzerinde kocaman kareleri olan bir yatak örtüsü vardı. İki kapılı dolabın kapakları yukarıdan aşağıya aynaydı. Yatağın iki tarafındaki, dolapla takım komodinlerin birinde</span> <span class="italik2">Benim Adım Kırmızı</span> <span>duruyordu.</span></p>

      <p class="paragraf3"><span>Derin bir soluk alıp aramaya giriştim.</span></p>

      <p class="paragraf3"><span>Yaklaşık on beş dakika sonra hiçbir şey bulamamış olarak yeniden dikiliyordum yatak odasının kapısında. Aklıma gelen her yere bakmıştım. Yatağın altına, dolabın üstündeki iki bavula, tüm giysilerin ceplerine, çamaşırların aralarına, çekmecelerin yalnızca içine değil, altlarına ve arkalarına bile. Elde ettiğim tek şey, temiz, titiz ve düzenli bir genç kadının özel eşyalarını yoklamak olmuştu. Yeniden misafir odasına döndüm. Oradaki aramam daha kısa sürdü. Banyoya girdim. Kişisel bakım ürünlerinin hepsinin yabancı ürünler olduğundan başka bir sonuç elde edemedim orada da.</span></p>

      <p class="paragraf3"><span>Girişteki portmantoda asılı giysilerin üzerinde daha çok zaman harcadım. Mavi bir kaban, uzun, koyu renk bir manto ve savaş muhabirlerine özenen şehirli gazetecilerin giydiği türden bol cepli bir yelek. Hepsinin de cepleri boştu.</span></p>

      <p class="paragraf3"><span>Çaresiz salona döndüm yeniden.</span></p>

      <p class="paragraf3"><span>Zeynep Kadı beni rahatsız etmiyordu artık. Alışmış gibiydim. Orada öylece oturuyordu başı hafif öne eğilmiş.</span></p>

      <p class="paragraf3">Kocaman pencerelere doğru yürüdüm. Açık olanının önünde durdum. Dışarıdan gelen serin hava hoşuma gitti. Dönüp baktım.</p>

      <p class="paragraf3">Az yaşandığı belli bu salonda nereye gizlenebilirdi, gizlenecek bir şey varsa?</p>

      <p class="paragraf3">Varsa eğer, bu evde olmadığına karar veriyordum neredeyse.</p>

      <p class="paragraf3">Kendime son bir şans verdim. Sal<span>ona gözlerimi kapatarak baktım. Uzun uzun baktım. Sonra açtım gözlerimi.</span></p>

      <p class="paragraf3"><span>Kapadım yeniden. Yıldız Turanlı oturuyordu. Neredeyse kımıldamadan müzik dinliyordu.</span></p>

      <p class="paragraf3"><span>Açtım. Zeynep Kadı oturuyordu. Hiç kımıldamadan müzik dinliyordu.</span></p>

      <p class="paragraf3"><span>Geri kalan her şey aynıydı salonda. Neredeyse.</span></p>

      <p class="paragraf3"><span>Gelenler mutfaktan gelmişti.</span></p>

      <p class="paragraf3"><span>Gidenlerin peşine düşebilirdim.</span></p>

      <p class="paragraf3"><span>Hiç kullanılmamış misafir odasına gittim hızla. Dolabın kapağını açtım, önünde eğildim.</span></p>

      <p class="paragraf3"><span>Dergileri çektim kendime doğru.</span></p>

      <p class="paragraf3"><span>En üsttekinin kapağı biraz kabarık duruyordu.</span></p>

      <p class="paragraf3"><span class="italik2">Touchdown.</span></p>

      <p class="paragraf3"><span>Derginin içindeki bir tomar bilgisayar çıktısını elime aldım. Yatağın üstüne oturdum.</span></p>

      <p class="paragraf3"><span>Televizyonda altyazı olarak geçen küçük, yeşil kırmızı üçgenlerin bitişik olduğu harf gruplarına benzer kısaltmalarla, karşılarında rakamlar olan tablolardı bunlar. İki ayrı kaynaktan alınmış gibi duruyorlardı karakterleriyle, düzenlemeleriyle. Kimi rakamları daire içine almalarının mantığı hemen ortaya çıkıyordu. Daire içine alınmış rakamlar bayağı birbirine yakındı. Diğer rakamlarda bu çeşit bir akrabalık yoktu.</span></p>

      <p class="paragraf3"><span>Yanıma alıp almamayı düşündüm bir an elimdekileri. Sonra vazgeçtim. Kâğıtları derginin içine, dergiyi de aldığım yere koydum. Dolabı kapatıp odadan çıktım. Mecburen salona geçtim yeniden.</span></p>

      <p class="paragraf3">Açık pencerenin önünde, bir sigara daha yakıp yakmamayı düşünerek durdum. Dumandan rahatsız olmazdı artık Zeynep Kadı. Artık hiçbir <span>şeyden rahatsız olmazdı.</span></p>

      <p class="paragraf3"><span>Süha Zengin’i aramalıydım. Yıldız Turanlı’ya haber vermeliydim. Bunları düşündüm telefona bakarak.</span></p>

      <p class="paragraf3"><span>Telefona bakınca aklıma bir şey geldi.</span></p>

      <p class="paragraf3"><span>Bir deneyeyim dedim.</span></p>

      <p class="paragraf3"><span>Şarj yuvasında yatan konuşma birimini kaldırdım. Numaraların üzerindeki üç tuştan, en sağda olan sağa iki ok işaretli tuşa bastım.</span></p>

      <p class="paragraf3"><span>Benim için yeni bir telefon numarası belirdi ekranda.</span></p>

      <p class="paragraf3"><span>Bir kez daha bastım.</span></p>

      <p class="paragraf3"><span>0216 alan kodlu başka bir numara belirdi.</span></p>

      <p class="paragraf3"><span>Bir daha bastım.</span></p>

      <p class="paragraf3"><span>Nihayet tanıdığım bir numara çıkmıştı şimdi. Mi-Ya Menkul Değerler’in kolay hatırlansın diye belki de küçük bir hediye karşılığı alınmış ritmik sayılardan oluşan numarası.</span></p>

      <p class="paragraf3"><span>Bir daha basınca, ilk numara yeniden geldi.</span></p>

      <p class="paragraf3"><span>Aynı numaraları bu telefondan aramakta bir sakınca yok dedim kendi kendime, bastım aşağıdaki yeşil uzun tuşa.</span></p>

      <p class="paragraf3"><span>“Maslak Princess Otel,” dedi eğitimli bir genç kız sesi, İngilizce ile Türkçe arasında bir telaffuzla.</span></p>

      <p class="paragraf3"><span>Sesimi çıkarmadım.</span></p>

      <p class="paragraf3"><span>“Buyrun Princess Otel,” dedi kız tekrar.</span></p>

      <p class="paragraf3"><span>“Zeynep Kadı lütfen,” dedim aklıma gelen düşünceyle hızla.</span></p>

      <p class="paragraf3"><span>“Bir saniye efendim.”</span></p>

      <p class="paragraf3"><span>Bir saniye bekledim.</span></p>

      <p class="paragraf3"><span>“Zeynep Hanım ayrılmışlar efendim,” dedi kız sonra.</span></p>

      <p class="paragraf3"><span>Buna şaşırmadım artık.</span></p>

      <p class="paragraf3"><span>“Teşekkür ederim,” dedim.</span></p>

      <p class="paragraf3">Son arama tuşuna iki kere bastım bu sefer. Gönderdiğim sinyalin karşı tarafa ulaşması bir<span>az uzun sürdü bu defasında. Zil daha çok çaldı, nerede çalıyorsa.</span></p>

      <p class="paragraf3"><span>“Kanatların evi efendim,” dedi orta yaşın üzerinde bir kadın sesi telefon açıldıktan sonra. Arka plandan birtakım insan sesleri geliyordu.</span></p>

      <p class="paragraf3"><span>Kimseyi isteyemedim bu telefondan.</span></p>

      <p class="paragraf3"><span>“Yanlış oldu, özür dilerim,” dedim.</span></p>

      <p class="paragraf3"><span>“Rica ederim efendim,” dedi kadın.</span></p>

      <p class="paragraf3"><span>Karşılıklı kapattık.</span></p>

      <p class="paragraf3"><span>Yeniden salona baktım. Başladığım şeyi tamamlamalıydım.</span></p>

      <p class="paragraf3"><span>Zeynep Kadı’yla göz göze gelmemeye çalışarak cam sehpanın üzerindeki cep telefonunu aldım elime. Pencerenin önüne döndüm. Kapağını kaldırdım. Cep telefonu kapalıydı. İçimden küfrettim. Salak gibi açma tuşuna bastım yine de. Bilemeyeceğim bir PIN numarası sordu bana telefon. Kapağını kapayıp aldığım yere bıraktım. Sahibine bakmamayı başardım bunu yaparken.</span></p>

      <p class="paragraf3"><span>“Artık gideyim,” dedim sonra. Yolumuz Büyükdere Caddesi’ne düştü yine. Hoşça kal Zeynep Kadı.</span></p>

      <p class="paragraf3"><span>Evden ayrılmadan önceki son altı dakikamı, sert yüzeyler üzerinde bırakmış olabileceğim parmak izlerimi silmekle geçirdim.</span></p>

      <p class="paragraf3"><span>Son hareketim müzik setinin “play” düğmesine yeniden basmak oldu. Patlayan bir tabancanın sesini dışarı salmayan salonda, atlar biraz daha koştursundu bari. Zeynep Kadı fermuarlı bir torbaya girinceye kadar dinleyip dursundu hiç olmazsa.</span></p>

      <p class="paragraf3"><span>Kapıdan hızla çıktım. Merdivenlerden hızla indim. Apartmanı hızla terk ettim.</span></p>

      <p class="paragraf3">Otomobilim iyi yerdeydi. “Yürüyerek gidip Yıldız Turanlı’ya aynı acıyı ikinci kere yaşatsam mı?” diye düşündüm. Sonra vazgeçtim.</p>

      <p class="paragraf3">Dışarıda dolaşan tek insan, kulaklıklarını takmış köpeğini gezdiren genç bir kadın oldu. Kocaman, koyuna benzer bir köpekti gezdirdiği. Beni g<span>örmedi. Ben de onu görmedim.</span></p>

      <p class="paragraf3"><span>Otomobilime bindim. Bir sigara yaktım. Cebimdeki kibrit kutusundan bozma sigara tablasını camdan yere bıraktım çaktırmadan. Kasetlerimi karıştırdım yola çıkmadan önce.</span></p>

      <p class="paragraf3"><span>“Bir Şey Yapmalı”nın yeni versiyonu doldurdu otomobilin içini Maslak yolunu yarılayana kadar.</span></p>

      <p class="paragraf3"><span>Otelin girişinden elli metre önce, yolun kenarına bıraktım otomobilimi. Kapıları kilitledikten sonra önemli işler halledecek, maaşını hak etmeye kararlı birinin havasında yürüdüm. Gökyüzüne doğru yükselen otelin kocaman girişinde, limuzin yolu gözleyen adam beni beğenmedi bakışlarıyla, ben de onu beğenmedim.</span></p>

      <p class="paragraf3"><span>Doğrudan resepsiyona yürüdüm.</span></p>

      <p class="paragraf3"><span>Uzun tezgâhın arkasında aynı model ceket giymiş iki kız, onlardan yaşça daha büyük görünen bir delikanlı vardı. Delikanlıya yaklaştım.</span></p>

      <p class="paragraf3"><span>“Bir baksana koç,” dedim.</span></p>

      <p class="paragraf3"><span>“Koç” yüzüme şaşkınlıkla baktı. Müşteri ya da potansiyel müşteri olmadığımı hemen anladı. Biraz gerildi tabii. İyi oldu biraz gerilmesi.</span></p>

      <p class="paragraf3"><span>“Buyrun?” dedi yine de nezaketini bozmadan.</span></p>

      <p class="paragraf3"><span>“Gayrettepe’den aradılar mı?” dedim.</span></p>

      <p class="paragraf3"><span>“Yoo...” dedi delikanlı. Şaşkınlıkla iki yanına baktı. Kızlardan biri bize baktı, diğeri bilgisayarına gömüldü. “Aramadılar,” dedi delikanlı sonra. Biraz kendini toparladı.</span></p>

      <p class="paragraf3"><span>“Tahmin etmiştim,” dedim. “Şuradan bir bak, Zeynep Kadı ne zaman giriş yapmış?”</span></p>

      <p class="paragraf3"><span>“Efendim?”</span></p>

      <p class="paragraf3">“Zeynep,” dedim. “Zeynep Kadı.” Parmaklarımla tezgâhın üstünde trampet çaldım.</p>

      <p class="paragraf3">Ne istediğimi sonunda anladı.</p>

      <p class="paragraf3">“Bir dakika memur bey,” dedi. “<span>Güvenlik müdürünü çağıralım.”</span></p>

      <p class="paragraf3"><span>“Bırak güvenliği müvenliği,” dedim. “Şuradan bir bak. İşim acele.” Sanki arkamdan biri geliyormuş gibi girişten yana baktım.</span></p>

      <p class="paragraf3"><span>Kızlardan biri tezgâhın arkasındaki kapıdan çıktı. Vaktim azalıyor olabilirdi.</span></p>

      <p class="paragraf3"><span>“Hadi ya...” dedim “a”ları uzatarak. “Asabımı bozma.”</span></p>

      <p class="paragraf3"><span>Tekrar iki yanına baktı. Sonra kararını verdi. Bir adım yana atıp, kimsenin kullanmadığı bilgisayarın başına geçti. Ben de o tarafa kaydım.</span></p>

      <p class="paragraf3"><span>“Zeynep Kadı,” dedim o tuşlara basarken. Parmaklarımla yeniden trampet çaldım.</span></p>

      <p class="paragraf3"><span>Delikanlı bilgisayarda biraz çalıştı. Sonra kafasını kaldırdı.</span></p>

      <p class="paragraf3"><span>“1208,” dedi. “Dün sabah gelmiş, öğleden sonra ayrılmış.”</span></p>

      <p class="paragraf3"><span>“Rezervasyon?” dedim. “Rezervasyon ne zaman yaptırmış?”</span></p>

      <p class="paragraf3"><span>“Cuma akşamı,” dedi delikanlı. “Buradaki nota göre sabah erkenden geleceğini söylemiş. Oda hazır olsun demiş.”</span></p>

      <p class="paragraf3"><span>“Başka?” dedim.</span></p>

      <p class="paragraf3"><span>Bilgisayarda bir iki tuşa daha bastı.</span></p>

      <p class="paragraf3"><span>“Faturasında başka bir şey yok,” dedi. “Room service yok, telefon yok, mini bar yok.”</span></p>

      <p class="paragraf3"><span>Göbeği iliklediği ceketinin düğmelerini zorlayan orta yaşlı bir adam koridorun ucundan bize doğru gelmeye başladı. Doğrudan bana bakıyordu.</span></p>

      <p class="paragraf3"><span>“Sağ ol koç,” dedim delikanlıya. “1208 muhtemelen silinip süpürülmüş, gıcır gıcır olmuş, yatağa bir müşteri daha uzanmıştır,” diye düşündüm. İşi uzatmadım.</span></p>

      <p class="paragraf3">Göbekli yanımıza geldi. Yüzüne bakmadım hiç.</p>

      <p class="paragraf3">“Eyvallah,” dedim delikanlıya. “Aramazlar ya, ararlarsa geldiğimi söyle.”</p>

      <p class="paragraf3">Göbekli eliyle bir hareket yapacakmış gibi yaptı. Oralı olmadım. Arkamı dönüp hızlı adımlarla girişe doğru yürüdüm. Otelden çıktım.</p>

      <p class="paragraf3">Depremi 1208’de yaşamıştı demek ki Zeynep Kadı. “On ikinci kat iyice sallanmıştır,” diye düşündüm. Üstelik yapayalnız. “Birisi gelmiş olsa, benim yerime kat görevlisi kadın bulurdu cesedini belki,” dedim kendi kendime. Belki. Cep telefonunun PIN numarasını bilsem, bir konuşmam bile mümkün olurdu bakarsın.</p>

      <p class="paragraf3">Dışarı çıktığımda bir sigara daha yaktım limuzin yolu gözleyen adamın önünden geçerken. Caddede müşteri bekleyen taksinin şoförü gözüme baktı hevesli hevesli. Başımla “hayır” dedim.</p>

      <p class="paragraf3">Otomobilim vardı ve kendi istediğim müzikleri dinleyecektim yeniden Ulus’a doğru giderken.</p>
    </div>
  </div>
</body>
</html>
