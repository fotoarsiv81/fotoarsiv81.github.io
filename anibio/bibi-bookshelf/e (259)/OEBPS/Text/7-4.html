<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-4.html</title>
  <meta content="urn:uuid:08151b1c-54a0-4918-99d2-a6145cbb67be" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x7-4.html" xml:lang="tr-TR">
    <div class="calibre1">
      <p class="anabaslik" id="toc_marker-5">5. BÖLÜM</p>

      <p class="paragraf2"><span class="char-style-override5">Z</span>ülfikar kılığına girmiş kitap açacağını fırlatmak için yukarı kaldırdığı kolunu daha aşağıya indirmeden yakalama şansım yoktu. O yüzden kolu inip Zülfikar bana doğru havada döne döne gelirken çevremde hızla dönüp, divandan halının üstüne düşürdüm kendimi. Kitap açacağı demin kafamın olduğu yere çarpıp, gergin deri döşemede sıçradı.</p>

      <p class="paragraf3">Atacak üçüncü bir şeyi bulmak için duralamasından yararlandım.</p>

      <p class="paragraf3">“Tunç değilim ben!” diye bağırdım halının üstünde yattığım yerden ellerimi iki tarafa doğru açarak. “Yanlışlık olmasın! Tunç değilim ben!”</p>

      <p class="paragraf3">“Tunç değil misin?” dedi ev sahibesi kollarını iki yanına doğru salmış bir biçimde.</p>

      <p class="paragraf3">“Hayır,” dedim ağır ağır doğrulup ayağa kalkarken. “Sırası gelmişken tanışsak iyi olacak. Adım Remzi Ünal.”</p>

      <p class="paragraf3">Adımın Remzi Ünal olması çok önemli değilmiş gibi elini salladı bileğinden.</p>

      <p class="paragraf3">Deri kaplı divanın üstündeki kitap açacağını aldım.</p>

      <p class="paragraf3">“Siz de Yıldız Turanlı olmalısınız,” dedim elimde tarttıktan sonra yerine koyarken.</p>

      <p class="paragraf3"><span>“Memnun oldum mu bilmiyorum,” dedi. Hâlâ ayakta kolları yana sarkmış duruyordu. “Olmuşumdur herhalde.”</span></p>

      <p class="paragraf3"><span>Divanın arkasından geçip halının üstündeki üçlü şamdanı da kaldırdım. Yıldız Turanlı elini uzatıp şamdanı aldı elimden. Yere diz çöküp, bana fırlatırken yere düşmüş mumları alıp yerlerine taktı. Önüme eğildiğinde yakası açılan şilebezi geceliğinden küçük göğüslerini gördüm bir an. Sonra doğrulup şamdanı kütüphanede bir yere koydu.</span></p>

      <p class="paragraf3"><span>“Özür dilerim,” dedim. “Asabınız bozuktu.”</span></p>

      <p class="paragraf3"><span>“Asabım kolay kolay bozulmaz ama,” dedi Yıldız Turanlı. “Kendimi kontrol etmesini bilirim. Ama birden...”</span></p>

      <p class="paragraf3"><span>“Bazen olur,” dedim.</span></p>

      <p class="paragraf3"><span>Ne söyleyeceğini bilemez gibi duraladı ayakta.</span></p>

      <p class="paragraf3"><span>“Bir kahve içer misiniz Remzi Bey?” dedi sonra.</span></p>

      <p class="paragraf3"><span>“Müthiş olur,” dedim. “Sütsüz lütfen.”</span></p>

      <p class="paragraf3"><span>Beni kütüphanede bir kez daha yalnız bıraktı.</span></p>

      <p class="paragraf3"><span>Kitaplara bakmak yerine doğrudan pencereye gittim bu sefer. Dışarıyı daha iyi gören soldaki pencereyi açıp kafamı dışarı uzattım. Yağmur hiç aralık vermemişti anlaşılan, sular seller götürmenin ötesindeydi yerler. Temiz hava iyi geldi. Caddeden gelip geçen yoktu hiç. Çatıda bir yerlere düşen damlaların sesi duyuluyordu aralıksız.</span></p>

      <p class="paragraf3"><span>Arkamdan gelen kahve kokusuna geri döndüm.</span></p>

      <p class="paragraf3"><span>“Pencere açık kalsın isterseniz,” dedi Yıldız Turanlı. Bir elinde iki büyük kahve fincanını saplarından yakalamış tutuyordu, öteki elinde yeni bir paket Gauloise vardı, açılmamış.</span></p>

      <p class="paragraf3"><span>Hızla yanına yaklaştım, kahve fincanlarından birinden kurtardım onu. Teşekkür eder gibi gülümsedi. Elinde fincanı, deri kaplı</span> divanın çökük tarafına oturdu yeniden. Bacak bacak üstüne attı. Kahvesini halının üstüne bıraktı. Gauloise paketini ustaca açtı. Karşısına oturdum ben de, neskafemden küçük bir yudum alıp bekledim. Uzattığ<span>ı sigarayı aldım. Yıldız Turanlı önce kendininkini, sonra benimkini yaktı. Sonra eğilip yerden aldı kahvesini. Bir kez daha gördüm göğüslerini.</span></p>

      <p class="paragraf3"><span>Bir elinde sigara, bir elinde kahve arkasına yaslandı.</span></p>

      <p class="paragraf3"><span>“Tunç değilsiniz, polis de değilsiniz,” dedi. Kahvesinden bir yudum alırken gözlerime baktı cevap bekler gibi.</span></p>

      <p class="paragraf3"><span>“Özel dedektifim,” dedim.</span></p>

      <p class="paragraf3"><span>“Haa, şu yeni yeni ortalıkta dolaşanlardan,” dedi gözlerinin içinde küçük bir parlamayla. “Zeynep’in peşindeydiniz siz de. Neden?”</span></p>

      <p class="paragraf3"><span>“Zeynep Kadı’nın bu hafta sonu ne yapacağını çok merak eden birisi vardı,” dedim.</span></p>

      <p class="paragraf3"><span>Kahvesinden bir yudum daha aldı.</span></p>

      <p class="paragraf3"><span>“Özel dedektiflerin sorularına cevap vermek zorunlu mu?” dedi sonra gözlerindeki o parıltı biraz daha artmış olarak.</span></p>

      <p class="paragraf3"><span>“Hayır,” dedim. “Yasaya bakarsanız herhangi bir soru sormaya bile hakkımız yok.”</span></p>

      <p class="paragraf3"><span>“Yasaları çok takan birisine benzemiyorsunuz,” dedi Yıldız Turanlı.</span></p>

      <p class="paragraf3"><span>“Kendi yasalarım var,” dedim.</span></p>

      <p class="paragraf3"><span>Akıllı bir laf ettiğimi düşünen akıllı insanların arada sırada yüzüme baktıkları gibi baktı bana. Sonra gözlerini kahvesine indirdi.</span></p>

      <p class="paragraf3"><span>“Yasalarınız peşine düştüğünüz kızı kimin öldürdüğünü bulmaya çalışmanıza izin veriyor mu?” dedi.</span></p>

      <p class="paragraf3"><span>“Sağlam bir nedenim olursa verir,” dedim.</span></p>

      <p class="paragraf3">“Size sağlam bir neden verebilirim,” dedi Yıldız Turanlı. “Ne olduğunu şimdi sormayın ama.”</p>

      <p class="paragraf3">“Sormam,” dedim. Bekled<span>im.</span></p>

      <p class="paragraf3"><span>“Bu nedene ne kadar para eklemeliyim?” dedi.</span></p>

      <p class="paragraf3"><span>“Birisiyle bir konuşma yapmadan önce bu konuda bir şey söyleyemem,” dedim. “Piyasa iner çıkar.”</span></p>

      <p class="paragraf3"><span>Derin bir soluk verdi. Kahvesinden kocaman bir yudum aldı. Kahveye sigaradan bir nefes ekledi.</span></p>

      <p class="paragraf3"><span>“Tanrım,” dedi tavana bakarak. “Kendime bir özel dedektif tuttum.”</span></p>

      <p class="paragraf3"><span>Muhtemel müşterilerimin, müşterim haline gelmelerindeki sancılı sürece alışıktım. Yıldız Turanlı’nın süreci de kendine özgüydü işte. Bana vereceği sağlam nedeni önce merak ettim, sonra boş verdim. Konuyu değiştirmesini bekledim sadece.</span></p>

      <p class="paragraf3"><span>Çok beklemedim. Yıldız Turanlı yalnızca bir bacak değiştirdi oturduğu yerde.</span></p>

      <p class="paragraf3"><span>“Zavallı Zeynep’in hafta sonu çok uzun sürmemiş anlaşılan,” dedi. Hafifçe öne eğildi. “Neler yaptı ölmeden önce?”</span></p>

      <p class="paragraf3"><span>“Evden çıktı. Bu apartmana uğradı. Altınkek’ten bir şeyler aldı. Sonra öldü,” dedim.</span></p>

      <p class="paragraf3"><span>“Arkasından böyle kolayca konuştuğuma inanamıyorum,” dedi parmağını kahve fincanının çevresinde gezdirerek.</span></p>

      <p class="paragraf3"><span>“İnsanların neler başarabileceğini siz benden iyi bilirsiniz,” dedim. Kütüphanedeki İngilizce psikoloji kitaplarını işaret ettim elimle, sonra Türkçe olanları. Kocaman bir daire çizmiş oldum havada.</span></p>

      <p class="paragraf3"><span>“Doğru,” dedi. “Kim bilir kaç kişiye duygularını ifade etmesini, açığa çıkarmasını tavsiye ettim bu durumlarda.”</span></p>

      <p class="paragraf3"><span>Şamdanı işaret ettim bu sefer.</span></p>

      <p class="paragraf3"><span>“Öfkenizi yeniden açığa çıkarmak istemem ama, şu Tunç’un kim olduğunu merak ettim,” dedim.</span></p>

      <p class="paragraf3"><span>“Tunç...” dedi sigarasından bir nefes daha alıp. “Tunç. Tunç bir za</span>vallı... Peşindeydi Zeynep’in.”</p>

      <p class="paragraf3">Devam etmesini teşvik için sustum.</p>

      <p class="paragraf3">“Tam bir zavallı sokak çapkını. Zeynep’i nerede gördüyse görmüş, takılmış. ‘Arkadaşlık’ teklif etmiş ısrarla. Bu sözcükle çok eğlenmişti Zeynep. Tersledi tabii. Sonra telefonunu bulmuş. İnce, nazik telefon sapığı. Yüz bulamayınca Zeynep’in çalıştığı borsa şirketini denedi. Yatırım yapacağım diye. Ama ille de Zeynep’le çalışacağım diye tuttur<span>muş. Bir iki baktılar, sonra resmen zorla kovaladılar şirketten. Zeynep’in anlattığına göre küçük bir itiş kakış bile olmuş. Çok utanmıştı.”</span></p>

      <p class="paragraf3"><span>Takım elbiseli asansörcünün işe yaradığı da oluyormuş demek ki dedim içimden. Yıldız Turanlı’nın sözünü kesmedim ama.</span></p>

      <p class="paragraf3"><span>“Kızı resmen takip ediyordu sokakta. Fiili girişim yok ama. Sık sık telefon o kadar. İşte takip etti. Evde takip etti.”</span></p>

      <p class="paragraf3"><span>“Arkadaşınız sizden akıl istemiştir,” dedim.</span></p>

      <p class="paragraf3"><span>“Ona hiç yokmuş gibi davranmasını tavsiye ettim sonunda,” dedi Yıldız Turanlı. “İşe yaradı gibiydi. Geçen hafta görünmemişti. Sonra sizin de Zeynep’i takip ettiğinizi anlayınca yeniden başladı sandım.”</span></p>

      <p class="paragraf3"><span>“Ama siz tanışmadınız bu Tunç’la?” dedim.</span></p>

      <p class="paragraf3"><span>“Hayır,” dedi Yıldız Turanlı. “Yüz yüze gelmedik hiç. Uzaktan göstermişti Zeynep bir keresinde. Uzun boyluydu. Sizin gibi. Birkaç kere Zeynep’in evindeyken telefona şahit oldum. ‘Eski Türk filmlerindeki âşıklar gibi konuşuyor,’ dediydi Zeynep.”</span></p>

      <p class="paragraf3"><span>Ben de kahvemden kocaman bir yudum aldım. İyi gelmişti. Gördüklerim mi, duyduklarım mı, kahve mi bilmiyordum.</span></p>

      <p class="paragraf3"><span>“Zeynep’in sevgilisi var mıydı?” diye sordum sonra.</span></p>

      <p class="paragraf3"><span>“Yoktu,” dedi Yıldız Turanlı. Daha başka bir şey söyleyecekmiş de vazgeçmiş gibi sustu.</span></p>

      <p class="paragraf3"><span>Üstünde durmadım.</span></p>

      <p class="paragraf3"><span>“Ne kadar zamandır çalışıyor o borsa şirketinde?”</span></p>

      <p class="paragraf3">“Yılbaşında bir yıl olacak.”</p>

      <p class="paragraf3">“Daha önce neredeydi?” dedim.</p>

      <p class="paragraf3">“İngiltere’de,” dedi Yıldız Turanlı. “Mastırını yaptı orada. Dönünce havada kaptılar.”</p>

      <p class="paragraf3">Soru cevapların neredeyse bir sorgu hissi vermesi hoşuma gitmiyordu, ama şansımı zorlamaya karar verdim.</p>

      <p class="paragraf3">“Sabah,” dedim. “Sabah buraya geldiğinde... konuştunuz mu?”</p>

      <p class="paragraf3"><span>Kısa bir an düşündü.</span></p>

      <p class="paragraf3"><span>“Özel bir şey konuşmadık. İçeri girdiğini duyunca Sigmund havlamaya başladı her zamanki gibi. Seslere uyandım. Doğru dürüst günaydın bile demedik birbirimize. Koridorda, feneri yine nerede söndürdüğümü sordu bana. Uyku sersemi cevap verdim mi vermedim mi bilmiyorum. Sigmund’un tasmasını falan verip yatağa döndüm.”</span></p>

      <p class="paragraf3"><span>“Hep yapar mıydı bunu?” dedim. “Sigmund’u gezdirmeyi yani?”</span></p>

      <p class="paragraf3"><span>“Her sabah,” dedi Yıldız Turanlı. Polis sorgusundaymış falan gibi davranmıyordu. Psikologların cevaplamaktan çok soru sormaya alışık olduklarını sanırdım. Sigarasının külü uzamıştı, biraz daha direnirse düşecekti. “Hafta içinde daha erken gelirdi. Döndüklerinde benim afyonum ancak patlamış olurdu sabah sabah. Hafta sonları kahvaltısı bendendi.”</span></p>

      <p class="paragraf3"><span>“Bugün de gelecek miydi kahvaltıya sizce?” dedim.</span></p>

      <p class="paragraf3"><span>“Gelecekti,” dedi. “Neden gelmesin?” Sonra aklına gelen şeyle aniden sıçradı. Sigarasının külü üstüne düştü.</span></p>

      <p class="paragraf3"><span>“Altınkek!” dedi gözlerime yeniden o akıllıca bir şey söylediğimde baktıkları gibi bakarak.</span></p>

      <p class="paragraf3"><span>“Altınkek!” dedim. Elimle kucağındaki sigara küllerini gösterdim.</span></p>

      <p class="paragraf3">Heyecanlanmış gibi yerinde kımıldadı. Bacaklarını altına toplayıp oturdu yeniden. Kucağına düşen küllerle ilgilenmedi hiç.</p>

      <p class="paragraf3"><span>“Demek bugün satacaktı beni,” dedi.</span></p>

      <p class="paragraf3"><span>“Canım bunu bilemeyiz,” dedim. “Belki çok acıkmıştı. Köpekleri gezdirirken bir iki şey atıştırmak istemiştir.”</span></p>

      <p class="paragraf3"><span>“Hayır,” dedi. Başını iki yana salladı. “Bir kere yukarı, caddeye çıkmazdı hiç köpeklerle. ‘İngiliz kokonalar gibi ne o öyle?’ derdi. Aşağıdaki ara sokaklarda dolaşırlardı hep. Yukarı çıkması...”</span></p>

      <p class="paragraf3"><span>“Başka bir niyeti vardı diyorsunuz yani?”</span></p>

      <p class="paragraf3"><span>“Kesin,” dedi. “Bugün kahvaltıya bana gelmeyecekti.”</span></p>

      <p class="paragraf3"><span>Deminden beri saldığımız sigara dumanları gibi havada asılı kaldı “Peki kime gidecekti?” sorusu ikimizin arasında. Ama ikimiz de seslendirmedik.</span></p>

      <p class="paragraf3"><span>Yıldız Turanlı bana baktı. Ben yerdeki halıya.</span></p>

      <p class="paragraf3"><span>Düşündüm. Küçük bir deneme yapılabilirdi kime gideceğini öğrenebilme konusunda. Bir daha düşündüm. Bir iki saat önce alamadığım riski şimdi alabilir miyim? Ama zaman da önemliydi. Bakacaksam birisi gelip “del” tuşuna basmadan önce bakacaktım. Yıldız Turanlı yanımda olursa sorulması muhtemel bazı sorulara tek başıma olduğundan daha iyi cevaplar verebilirdim.</span></p>

      <p class="paragraf3"><span>Kafamı kaldırıp Yıldız Turanlı’ya baktım. Sigarasını kül tablasında söndürdü, kahve fincanını yere bıraktı, doğrulup kollarını kavuşturarak bana baktı. Ne söyleyeceksem bir an önce söylememi bekler gibi bir hali vardı.</span></p>

      <p class="paragraf3"><span>Kül tablasını koyduğu yerden alıp kendi sigaramı bastırdım önce.</span></p>

      <p class="paragraf3"><span>“Yıldız Hanım...” diye lafa başladım.</span></p>

      <p class="paragraf3"><span>Sözümü kesti.</span></p>

      <p class="paragraf3"><span>“Bana Yıldız diyebilirsiniz,” dedi.</span></p>

      <p class="paragraf3">Bazı kararları benim yerime alması hoşuma gitti.</p>

      <p class="paragraf3">“Peki,” dedim. “Oldukça riskli olma ihtimali var. Bilmeni isterim. Ama sanıyorum Zeynep’in evinin anahtarı da sende var.”</p>

      <p class="paragraf3">Başını kısaca indirip kaldırarak onayladı.</p>

      <p class="paragraf3">“Açık söyleyeyim, sendeki <span>anahtar olmadan da girebilirim o eve,” dedim. “Ama birlikte gidersek hem işim kolaylaşır, hem daha rahat hareket ederiz. Aslında çok güvenli değil ama bana bak diye bağıran bir şey var o evde.”</span></p>

      <p class="paragraf3"><span>“Bakalım o zaman,” dedi.</span></p>

      <p class="paragraf3"><span>“Çok vaktimiz yok,” dedim.</span></p>

      <p class="paragraf3"><span>“Tamam,” dedi Yıldız Turanlı. Ayağa kalktı. “Bir iki dakika bekleyin, giyineyim.”</span></p>

      <p class="paragraf3"><span>“Beklerken...” dedim ben de ayağa kalkarken. “Bir iki telefon edebilir miyim?”</span></p>

      <p class="paragraf3"><span>“Üzgünüm,” dedi. “Telefon dün akşamdan beri bozuk. Hat yok. Cep telefonu almamaya da kararlıyım. Şimdi geliyorum.”</span></p>

      <p class="paragraf3"><span>Bir kez daha yalnız kaldığımda, süreyi ayakta soluk alma egzersizleri yaparak değerlendirdim.</span></p>

      <p class="bos"></p>

      <p class="paragraf3"><span>Zeynep Kadı’nın evine yürümeyi tercih ettim. Şiddetini hiç azaltmamış olan yağmura karşın böylesi daha güvenliydi. Yürürken, sokakta bir tuhaflık olup olmadığını görmek için daha çok vaktiniz olurdu.</span></p>

      <p class="paragraf3"><span>Hafif yokuş aşağı yürürken hiç konuşmadık. Yıldız Turanlı bacağına bir blucin geçirmiş, siyah kazağının üzerine girişteki sandığın üstünde duran yeşil yağmurluğu geçirmiş, kafası önünde yürüyordu. Ben çevreye bakmaktan kafamı yere indiremiyordum.</span></p>

      <p class="paragraf3"><span>Kuyumcular Sitesi’nin önünde ne polis minibüsü, ne içinde karanlık adamların beklediği karanlık otomobiller vardı. Doğru</span>su varsa bile ben görmedim. Caddenin kenarına park etmiş araçlar arasın<span>da bile kayda değer değişiklikler olmamıştı. Yağmur yüzünden fiyasko olmuş bir cumartesi sabahı yürüyüşünden dönen karıkocalar gibi yürüdük. A ve B bloklarının arasındaki yaya yolundan geçtik. Karşımıza kimse çıkmadı. Girişteki ana kapı kilitli değildi. İtip girdik.</span></p>

      <p class="paragraf3"><span>Yıldız Turanlı apartmanın sahibi gibi bastı asansörün çağırma düğmesine. Hâlâ konuşmuyordu. Sessizliğine saygı gösterdim. Asansör yukarıdan gürültülerle indi. Yine konuşmadan bindik. Asansörün aynasında göz göze gerdik. Yorumlayamadığım cinsten bir parlaklık vardı gözlerinde. Islaklık olmayan bir parlaklık.</span></p>

      <p class="paragraf3"><span>3. katta durdu asansör. İnce uzun bir koridorun iki ucundaki kapıların tam ortasındaydık dışarı çıktığımızda. Yıldız Turanlı ezberlemiş parmaklarıyla dokundu koridorun aydınlatma otomatiğine. Soldaki kapıya doğru yürüdü. Kapının tepesine metalden kesilmiş bir 6 rakamı yapıştırılmıştı. Kapının ve zilin üstünde isim yazmıyordu.</span></p>

      <p class="paragraf3"><span>Yıldız Turanlı yağmurluğunun cebinden çıkardığı anahtarı kapının kilidine soktu. Yuvarlak bir spirale takılmış iki anahtardan biriydi bu. Kapıdan son çıkan, çekmekle kalmamış, kilitlemişti, o yüzden iki tur çevirerek açtı kilidi Yıldız Turanlı.</span></p>

      <p class="paragraf3"><span>İçeride ara sıra radyo dinliyorsanız kolaylıkla tanıyacağınız bir klasik müzik parçası bangır bangır çalarak karşıladı bizi. Adını çıkaramadım, ama ben de biliyordum. Şu atların doludizgin koşuşunu gözlerinizin önüne getirenlerden. Uçaklar yerde beklerken yolculara hafifleştirilmiş elektronik versiyonlarını dinlettiklerimizden.</span></p>

      <p class="paragraf3">Mesleki bir içgüdüyle olduğum yerde dondum. İçeri doğru hamle etmeye hazırlanan Yıldız Turanlı’yı durdurdum önüne set çektiğim kolumla.</p>

      <p class="paragraf3">Yıldız Turanlı oralı olmadı hiç. Elimi itip koridorun ortasındaki yarı açık camlı kapıyı itip girdi içeri. Peşinden be<span>n de girdim.</span></p>

      <p class="paragraf3"><span>Epey büyük bir salondu burası. Dışarıdaki çılgın yağmurun camlarına vurduğu kocaman pencereleri vardı. İlk bakışta, berber sehpalarında gördüğünüz dekorasyon dergilerinden yararlanılarak döşenmişe benziyordu. İyi de para harcanmış olmalıydı. Kocaman ekranlı bir televizyonun karşısında Yıldız Turanlı’nınkinden çok daha rahat üç kişilik bir divan vardı. Önünde cam sehpasıyla. Sehpanın üstünde üç tane borsa dergisi duruyordu. Sehpanın üzerinde kül tablası, odada kütüphane yoktu. Dört kişilik kare yemek masası pencerenin önüne konulmuştu. Yerler duvardan duvara krem rengi yumuşacık bir halıyla kaplıydı. Dört duvarın her birinde kocaman siyah beyaz New York manzaraları vardı yalnızca. Salon bu haliyle belirgin bir az yaşanmışlık duygusu veriyordu insana.</span></p>

      <p class="paragraf3"><span>Yıldız Turanlı televizyonun yanındaki çok katlı müzik setinin önüne gitti.</span></p>

      <p class="paragraf3"><span>“Canım...” dedi titreyen bir sesle. “Açık unutmuş yine.”</span></p>

      <p class="paragraf3"><span>Kapatmamasını işaret ettim elimle. Atlar bozkırda doludizgin koşmaya devam ettiler. “Müziğin volümünün yüksekliğinden komşular şikâyete gelirlerse ne halt ederiz?” diye düşündüm içimden. Yıldız Turanlı gitti televizyonun karşısındaki kocaman divana oturdu. Ellerini bacaklarının arasına yerleştirip iki büklüm oldu. Kafası öndeydi. Gözleri müzik setine takılıydı.</span></p>

      <p class="paragraf3"><span>Onu kendi haline bırakıp telesekreterli telefonu aradım salonda gözlerimle. Yağmurun ağırlaştırdığı trafiğiyle birinci köprüye giden çevre yolu manzaralı pencerenin altındaki kalorifer peteklerini örten ahşap konsol, alçak bir sehpa gibi iki duvarı birleştiriyordu. İçinde yeni alınmış nergisler dolu kocaman vazonun yanında, şeffaf ambalajlarından çıkarılmamış kocaman kırmızı mumların arkasında duruyordu aradığım.</span></p>

      <p class="paragraf3"><span>Reklamcı arkadaşımın evindeki markadandı telesekreterli kablosuz telefon. Bir ileri modeldi ama. Dinlemeye hazır mesajların kayıtlı ol</span><span>duğunu bildiren kırmızı ışık yanıp duruyordu. Dijital göstergede “02” rakamı göz kırpıyordu.</span></p>

      <p class="paragraf3"><span>Yıldız Turanlı’ya baktım.</span></p>

      <p class="paragraf3"><span>Duruşunu değiştirmemişti.</span></p>

      <p class="paragraf3"><span>Ağzı köpüklü atlar koşmaya devam ediyordu az yaşandığı belli salonun içinde.</span></p>

      <p class="paragraf3"><span>Çevreme baktım. Kaleme benzer sivri uçlu bir şey göremedim. Cebimden otomobilimin anahtarlarını çıkardım. Telesekreterin, video cihazlarındaki “play” tuşuna benzeyen, tepe noktası sağa bakan üçgen tuşuna bastım anahtarın ucuyla.</span></p>

      <p class="paragraf3"><span>Önce mekanik bir kadın sesi yükseldi telesekreterin minicik hoparlöründen:</span></p>

      <p class="paragraf3"><span>“... Mesaj kaydı 1... Saat ayarı yapılmamış...”</span></p>

      <p class="paragraf3"><span>Kadının sesini duyunca Yıldız Turanlı kafasını çevirip bana doğru baktı. Ben dinlemeyi sürdürdüm.</span></p>

      <p class="paragraf3"><span>Kısa bir sessizlik oldu telesekreterde. Boşluğu viyolalardaki ani ve coşkulu yükselme doldurdu.</span></p>

      <p class="paragraf3"><span>Sonra etkileyici olduğunu telesekreterin sanatsal kaygılardan uzak kayıt sisteminin bile gizleyemediği bir erkek sesi konuşmaya başladı:</span></p>

      <p class="paragraf3"><span>“Zeynep... Zeynep... Evdesindir... Daha çok erken... Alooo... Zeynep, uyan lütfen... Zeynep, uyan ve telefonu aç lütfen...”</span></p>

      <p class="paragraf3"><span>Yıldız Turanlı yerinden kalkıp yanıma geldi. Gözlerinde asansörde gördüğüm o pırıltı vardı. Kayıttaki ses aralıksız devam etti.</span></p>

      <p class="paragraf3"><span>“... Zeynep! Bu sabah seni görmem lazım! Aç şu telefonu da konuşalım. Zeyn...”</span></p>

      <p class="paragraf3"><span>Ses aniden kesildi.</span></p>

      <p class="paragraf3">Yıldız Turanlı k<span>aydı bir kez daha dinlemek ister gibi elini uzattı. Elini tutarak engelledim. Yüzüme baktı, ama itiraz etmedi.</span></p>

      <p class="paragraf3"><span>Telesekreter kızının mekanik sesi duyuldu yeniden.</span></p>

      <p class="paragraf3"><span>“... Mesaj kaydı 2... Saat ayarı yapılmamış...”</span></p>

      <p class="paragraf3"><span>Kız sustuktan sonra birtakım bip sesleri duyuldu yalnızca. Kendimi Fulltime Catering ile spor Mercedes’in arasına park etmiş, otomobilimde elimde ahize otururken düşledim.</span></p>

      <p class="paragraf3"><span>Dinlemeye hazır mesajların olduğunu işaret eden kırmızı ışık sönmüştü. Dijital ekrandaki “02” göz kırpmıyordu artık.</span></p>

      <p class="paragraf3"><span>“Kahvaltıyı sattığı kesinleşti,” dedi Yıldız Turanlı.</span></p>

      <p class="paragraf3"><span>“Sesi tanıdın mı?” dedim.</span></p>

      <p class="paragraf3"><span>Başını iki yana doğru salladı.</span></p>

      <p class="paragraf3"><span>“Siz tanıdınız mı?” dedi.</span></p>

      <p class="paragraf3"><span>Cevap vermedim sorusuna. Müşterim olması için gerekli o önemli nedeni vermemişti henüz bana. Paradan hiç söz etmeyelim.</span></p>

      <p class="paragraf3"><span>“Çıkalım,” dedim.</span></p>

      <p class="paragraf3"><span>Hayretle yüzüme baktı.</span></p>

      <p class="paragraf3"><span>“Evi dolaşıp sağa sola bakmayacak mısınız?” dedi sonra.</span></p>

      <p class="paragraf3"><span>Bu konuda başka fikirlerim vardı.</span></p>

      <p class="paragraf3"><span>“Gerek de yok...” dedim. “Vaktimiz de.”</span></p>

      <p class="paragraf3"><span>“Ben ayakaltında dolaşmam isterseniz,” dedi.</span></p>

      <p class="paragraf3"><span>Yalan söylerken yakalanmamak için elimi burnuma, saçıma falan götürmemeye dikkat ederek konuştum.</span></p>

      <p class="paragraf3"><span>“Bir an öne çıksak iyi olur,” dedim. “Polis molis gelebilir. Anahtar sende, istediğimiz zaman geliriz.”</span></p>

      <p class="paragraf3"><span>Yıldız Turanlı, salonun ortasından, sanki her şeyi son bir kez daha görmek ve belleğine kaydetmek istiyormuş gibi çevresinde dönerek ilerledi kapıya doğru. Gözleri müzik setine takılınca bana baktı soru sorar gibi.</span></p>

      <p class="paragraf3">“Açık kalsın,” dedim.</p>

      <p class="paragraf3">Kapıdan çıkmadan öne son bir kez baktı salona.</p>

      <p class="paragraf3">“Hadi,” dedim.</p>

      <p class="paragraf3">Başını küçük hareketlerle salladı iki kere. Bıraksam dakikalarca orada kalıp, öylece bakacak gibi bir hali vardı.</p>

      <p class="paragraf3">Bense Süha Zengin’i telefonda bulmak için acele ediyordum.</p>

      <p class="paragraf3">Şu meşhur kısa raporumu verdikten sonra sormak istediğim sorulara bir ikisi daha eklenmişti.</p>
    </div>
  </div>
</body>
</html>
