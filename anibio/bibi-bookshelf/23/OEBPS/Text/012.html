<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Müze&rsquo;nin Kuruluşu</title>
</head>

<body>
  <h2 class="h21">Müze&rsquo;nin Kuruluşu</h2>

  <p>Arap-İslam bilimlerinin 9. yüzyılın başından 16. yüzyılın sonlarına kadar devam eden kreatif döneminde tanınan ve kullanılan alet ve düzeneklerini modellerle ortaya koyma fikri, Frankfurt Üniversitesi Arap-İslam Bilimleri Tarihi Enstitüsü&rsquo;nün projeleri kapsamında, 1982&rsquo;deki kuruluşundan kısa süre sonra gelişti. Bir dizi alet ve düzeneği Müslümanlar, bilimlerin diğer kültür çevrelerinden, özellikle eski Yunanlılardan alınışı çerçevesinde tanımış, bunların büyük kısmını geliştirmiş ve pek çoğunu da kendileri icat etmişlerdir. Bütün bunlardan bize sadece astronomide, tıpta, kimyada ve zaman ölçümünde faydalanılan birkaç alet ulaşmıştır. Bilimler tarihi için büyük bir şanstır ki, Arap-İslam bilginleri kullandıkları alet ve düzenekleri birçok etütlerinde ve kapsamlı eserlerinde tarif etmiş ve kısmen çizimlerini yapmışlardır; bunlardan sadece az bir kısmı günümüze kadar ulaşmıştır ya da bilinmektedir. Ebu&rsquo;l-Kasım ez-Zehrâvî&rsquo;nin kapsamlı bir tıp kitabı olan <span class="t14">Kitâbu&rsquo;t-Tasrif&rsquo;i</span> (M.S. 10. yüzyıl), fizik ve zaman hesabı üzerine İbn er-Rezzâz el-Cezerî&rsquo;nin <span class="t14">el-Câmi beyne&rsquo;l-ilm&rsquo; ve&rsquo;l-amel</span> isimli kitabı (M.S. 1200), astronomide Ebu&rsquo;l-Hasan el-Marrâkuşî&rsquo;nin <span class="t14">Câmi' el-mebâdi&lsquo; ve&rsquo;l-gâyât&rsquo;</span><span class="t14">ı</span> (M.S. 13. yüzyıl) bunlardan birkaçıdır.</p>

  <p>Bu eserlerin ve aletler üzerine yapılmış diğer çalışmaların önemine 19. yüzyılda benden önceki pek çok değerli şarkiyatçı dikkat çekmiştir. Bunlardan biri, 1875-1928 yılları arasında, hayatının yarım yüzyıldan fazlasını Arap-İslam kültür çevresinin fen bilimleri ile ilgili katkılarına adamış ve bu konuda 200&rsquo;den fazla çalışma yayınlamış olan fizikçi ve bilim tarihçisi Erlangenli Eilhard Wiedemann'dır. Takdir ve şükranla yâd etmek benim için hoş bir vazifedir ki, Wiedemann, 1900&rsquo;lerde Arap-İslam bilginlerinin aletlerinden birkaçının modellerini yaptırmaya başlayan ilk kişidir; hatta yaptırdığı aletlerin beş tanesini 1911&rsquo;de Münih&rsquo;teki Deutsches Museum (Alman Müzesi) satın almıştır.</p>

  <p>1983 yılında, kaynaklardan ve araştırmalardan tanıdığım alet ve düzeneklerin modellerini sağlamaya başladığım zaman, günümüze gelmemiş ya da önceki şarkiyatçılar tarafından bilinmeyen ya da tarif edilmemiş olan yaklaşık 20-30 adet aletin modelini yapmak gibi, şimdi geriye dönüp baktığımda fazla mütevazı bulduğum bir hedef tasarlamıştım. Bunları, çoğu el yazması olan kaynaklarda tanıyıp anlamam ve onları model halinde yapabilecek şahısları bulmam gerekiyordu; bunun için sadece sabır yeterli değildi. 2003 yılına geldiğimizde Frankfurt&rsquo;taki Enstitünün bu iş için dar olan salonlarında, İslam bilim ve teknoloji tarihinde tanınan alet ve düzeneklerin 800&rsquo;den fazlasının yer aldığı bir müze meydana gelmişti. Bu müze resmi olarak açılmamış olmasına rağmen her sene binlerce ilgili tarafından önceden kararlaştırılan zamanlarda ziyaret edilmektedir. Yaklaşık 12 yıl önce, Hessen Eyaleti üniversitelerinin kapılarının herkese açık olduğu bir günde, büyük bir ilgi ve 1500 civarındaki ziyaretçinin heyecanı ile karşılaşmak teşvik edici ve cesaret verici idi.</p>

  <p>2003 yılında <span class="t14">&ldquo;Wissenschaft und Technik im</span> <span class="t14">İ</span><span class="t14">slam&ldquo; (</span><span class="t14">İ</span><span class="t14">slam'da Bilim ve Teknik)</span> ismi altında 5 ciltlik ayrıntılı katalog yayınlandığında, müze artık oldukça tanınmakta idi. Bunu bir yıl sonra kataloğun Fransızcaya tercümesi takip etti, iki yıldan beri Türkçe tercümesi de mevcut olup İngilizcesi de basılmak üzeredir. Arapça tercümenin ilk cildi iki sene önce yayınlanmıştır, İkincisi ise 2-3 ay içinde baskıya girecektir.</p>

  <p>Birçok defa değişik ülke ya da kuruluşlar, eserleri belirli bir süre sergileme ve hatta Frankfurt&rsquo;ta sergilenen aletlerin kopyalarıyla kendileri Frankfurt&rsquo;taki gibi bir müze kurma arzularını ifade ettiler. 2005 yılında o zamanki Kültür Bakanı Sayın Attila Koç Frankfurt&rsquo;taki enstitüyü ziyaret etti ve İstanbul&rsquo;da benzer bir müzenin kurulması arzusunu dile getirdi. Bu benim için bir rüyanın gerçekleşmesi olacaktı, fakat maalesef öncelikle teklif edilen bina uygun görünmedi. Türkiye Bilimler Akademisi (TÜBA) ve Türkiye Bilimsel ve Teknik Araştırma Kurumu (TÜBİTAK) müze kurulması hususunda benzer dileklerini ifade ettiler.</p>

  <p>Büyük bir şans eseri olarak, Eylül 2006&rsquo;da dostum Sayın Cevdet Akçalı vasıtasıyla İstanbul&rsquo;da, Gülhane Parkı&rsquo;nda tarihi bir bina kompleksinden haberdar oldum. Eskiden sultanların Has Ahırları olan bu binaların altı sene süren restorasyonu bitmek üzere idi. Görmek için gittiğimde binalara ve konumuna hayran kalmıştım. Şimdi, Has Ahırları mülkünde bulunduran İstanbul Belediyesini bu müze için kazanmak gerekiyordu. İstanbul Büyükşehir Belediye Başkanı Sayın Dr. Kadir Topbaş o tarihte yurtdışında bulunuyordu, fakat -bunu da şükranla ifade etmek istiyorum- o, bu müze fikrini duyduktan bir hafta geçmeden, Enstitüyü ve özelikle müzeyi görmek üzere Frankfurt&rsquo;a geldi. Dönüşünden birkaç gün sonra, müzenin kuruluşunu takiben sergilenecek aletlerin mümkün olduğu kadar hızlı bir şekilde gönderilmesi şartı ile, onayını bildirdi. Ocak 2007&rsquo;de müzenin kuruluş sözleşmesi imzalandı. Ertesi gün bu bağlamda, konuyla çok ilgilenen ve tam bir muvafakat gösteren Sayın Başbakan Recep Tayyip Erdoğan&rsquo;a bir ziyarette bulundum. Bakanlar Kurulu kararı ile buna ilaveten bir bilimler tarihi merkezinin kurulması devletçe onaylandı. Buna uyularak müzenin karşısındaki iki yan bina bu işe tahsis edildi.</p>

  <p>23 sene önce cömert bir Arap dostun mali desteği ve isteği üzerine Amerika Birleşik Devletleri için bir sergi projesinin hazırlıklarına başlamıştık. Sponsorun onayını alarak aletlerin hazırlanmış bulunan yüzde 80&rsquo;ini İstanbul&rsquo;daki yeni müzeye hediye edebildik. Bu proje için geri kalan masrafları temin etmekten hiç kaçınmadığı gibi, eksik kalan sergi eserlerinin masrafını da Türkiye Devleti üstlendi.</p>

  <p>İstanbul&rsquo;da ve daha önce de Frankfurt&rsquo;ta İslam Bilim ve Teknoloji Tarihi Müzesi&rsquo;nin kuruluşunu teşvik eden faktör, evrensel bilimler tarihinin bütünlüğüne duyulan inanç idi. Biz bilim tarihindeki eksik halkalardan birini yerine koymak istiyoruz; burada eksik kelimesi ile kastedilen, Rönesans&rsquo;ı doğrudan doğruya Antik çağa bağlayan yanlış düşünce ile oluşan boşluktur. Biz, İslam kültür çevresinin yaratıcı bilginlerinin, bir alma ve özümleme döneminin ardından 900-1600 yılları arasında gösterdikleri başarılarını ortaya koymak istiyoruz. Bu başarılar 16. yüzyılın ikinci yarısından bu yana Avrupa&rsquo;daki yaratıcılığın zeminini oluşturdular.</p>

  <p>18. yüzyılda, Rönesans adı altında bilimler tarihine gerçeğe aykırı bir bakış, yani Avrupa&rsquo;nın ve İslam kültürünün bilim sahasında orta çağdaki başarılarının reddedilmesi ya da hiçe sayılması, büyük ölçüde yaygın idi. Arabistlerin ve İslamiyetçilerin fen bilimlerine doğru yönelişi daha 17. yüzyıldan itibaren Avrupa&rsquo;da gittikçe artarak kendisini göstermekteydi. Bu öncellerin ve onların sayıları gittikçe artan, yorulmak bilmeyen ardıllarının değerli girişimleri vasıtasıyla bilim tarihinin birkaç alanında önemli düzeltmeler gerçekleşti. Buna rağmen günümüz insanı Arap-İslam kültür çevresinin evrensel bilimler tarihindeki hakiki anlamını çok az bilmektedir ve böylece bir kere dünyaya yerleşmiş olan alışık Rönesans tanımlaması sarsılmadan varlığını sürdürmektedir.</p>

  <p>Ümit ediyorum ki İstanbul&rsquo;un fevkalade güzel bir yerinde kurulmuş olan bu Müze, bu gerçek dışı tarihsel bakışı düzeltmede katkısını gösterecektir.</p>

  <p class="p8">Frankfurt/Main,</p>

  <p class="p8">17 Nisan 2009</p>

  <p class="p8">Fuat Sezgin</p>

  <p><a id="a104"></a><span class="t16">&nbsp;</span></p>
</body>
</html>
