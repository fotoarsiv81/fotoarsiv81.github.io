<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Bîrûnî ve İbn Sina&rsquo;nın Işığın Hızı Üzerindeki Görüşleri</title>
</head>

<body>
  <h1 class="h11">Bîrûnî ve İbn Sina&rsquo;nın Işığın Hızı Üzerindeki Görüşleri</h1>

  <p><span class="t16">Turan:</span> İslam âlimleri arasında dikkatinizi en fazla kimler çekti?</p>

  <p><span class="t16">Sezgin:</span> Kolay mı öyle bir, iki ismi saymak? İkisini anlatabilirim burada, onlara haksızlık etme cesaretini nasıl gösterebilirim? Bizlerin kafasında hangi büyük Avrupalıların isimleri var? Bir Descartes ismini, Kant&rsquo;ı, Galilei&rsquo;yi duymuşsunuzdur... Belki Bîrûnî&rsquo;yi de bizim Türkler yavaş yavaş duyuyorlar ama Bîrûnî&rsquo;nin tam olarak neler yaptıklarım bilmezler. Gerçi sadece Türkler değil bugün Mısırlılar da bilmiyor bilimler tarihini. Ben de çok iyi bilmiyorum, bir dereceye kadar biliyorum. Belki sizden biraz daha iyi biliyorum o kadar. Kolay kolay bilinmeyecek büyüklükte bir insandır Bîrûnî. Sadece Bîrûnî değil, o kadar çok Bîrûnî var ki o altın çağda! Bakın size şunu anlatacağım: Bîrûnî 27 yaşındayken 18 yaşındaki İbn Sina&rsquo;yla yazılı bir münakaşaya giriyor. Konu nedir biliyor musunuz? &ldquo;Işığın sürati ölçüsüz müdür, yani lâ-mütenâhî midir, yoksa ölçülebilir mi? Yani zamanla ölçülebilir mi?&rdquo; Ne müthiş bir şey değil mi! Böyle bir şey bugünün Türkiye&rsquo;sinde bile olmaz. Bîrûnî&rsquo;nin İbn Sina hakkında çok güzel bir ifadesi var: &ldquo;Fazıl genç Ebû Ali&rdquo;. Yani faziletli diyor ona! Şunu söyleyeyim size. Biz bir mecmua çıkartıyoruz: <span class="t14">İ</span><span class="t14">slam Bilimleri Tarihi Mecmuas</span><span class="t14">ı</span><span class="t14">.</span> 17. cildi çıktı ve seviyesi çok yüksek bir mecmua. Orada çeşitli âlimler makaleler yazıyorlar. Hollandalı matematik bilimi tarihiyle uğraşan Hogendijk adlı bir âlimin makalesi vardı. İslam bilimleri tarihiyle bu kadar uğraşan birisi olarak ben onu okuduğum zaman dehşete düştüm. Çünkü adam; 10. yüzyılda küresel trigonometri problemleri münakaşasına dair birtakım dokümanlar veriyor ve onları izah ediyor. Dehşete düştüm ve sonra doçentime gittim. &ldquo;Gördünüz mü şu seviyeyi?&rdquo; dedim. Hakikaten 21. asırda bizim Türkiye&rsquo;de bu yüksek düzeyde tartışmalara, münakaşalara rastlayamazsınız. Böyleşine muhteşem çağları arkasında bırakmış bir medeniyetin mensuplarıyız. Bunu hiç bilmiyoruz. Şimdi başka misaller vereyim size. Bana, &ldquo;İslam dünyasının en büyük âlimi kimdir?&rdquo; diye sorarsanız beni çok zor bir durumda bırakmış olursunuz ama &ldquo;en büyük âlimlerinden bazılarını anlatın&rdquo; dediğiniz zaman biraz daha rahatlık gelir bana. Bu büyük âlimlerden biri de, 8. yüzyılda yaşamış olan Cabir İbn Hayyan&rsquo;dır. Esasında kimya bilimiyle başladı, ondan sonra da genişleterek tabiat olaylarıyla ilgilendi. Bu adam diyor ki bize: &ldquo;Allah insana kâinatın bütün sır perdelerini yırtacak kabiliyeti vermiştir!&rdquo;</p>

  <p>Yani beşer bu kâinatta her sırrın çözümüne ulaşabilir. Aristoteles ise tam tersini söylüyor: &ldquo;Biz bunu yapamayız&rdquo; diyor. Cabir İbn Hayyan öyle bir adam ki &ldquo;kâinat, matematiksel ölçüler esasına göre yaratılmıştır&rdquo; diyor. Yani &ldquo;hisleri bile ölçebiliriz. Ölçemediğimiz herhangi bir şey, bilimin konusu olamaz!&rdquo; diyor adamcağız. Mesela anlatıyor Galen: Hastalıkları ölçmede birinci derecede hastalık, ikinci derecede hastalık diye sınıflandırıyor. Böyle şey olmaz. Oysaki Cabir, &ldquo;Biz bunu matematikle ifade etmeliyiz&rdquo; diyor. Bir kat, yüz kat, bin kat gibi... Böyle bir adam... Mesela tuhafınıza gidecek ama İbn Hayyan&rsquo;ın &ldquo;tevlîd&rdquo; diye bir prensibi var. Diyor ki: &ldquo;Allah beşere yeni şeyler üretme kabiliyetini vermiş.&rdquo; Bunu derken de Müslüman olduğunu inkâr etmiyor. &ldquo;Allah bize bu kabiliyeti vermiş&rdquo; diyor. &ldquo;Halkullah, halkun lenâ&rdquo; yani &ldquo;Allah&rsquo;ın yaratması ve bizim yaratmamız &ldquo; diyor. Fakat bunu söylerken bu duruma dinden uzaklaşmak anlamında bakmıyor. Bunu 8. asırda söyleyebiliyor. &ldquo;Biz taş teşekkül ettirebilir miyiz?&rdquo; sorusuna, &ldquo;evet&rdquo; diye cevap veriyor. &ldquo;Biz cansız bir varlık oluşturabilir miyiz&rdquo; sorusuna &ldquo;evet&rdquo; diyor. &ldquo;Nebat teşekkül ettirebilir misin?&rdquo;, &ldquo;evet&rdquo; diyor. &ldquo;Hayvan teşekkül ettirebilir miyiz?&rdquo;, &ldquo;evet&rdquo; diyor adam. Kendine o kadar inancı var ki! Allah&rsquo;ın insana o kadar büyük bir kudret verdiğine inancı var adamın. 700 harflik bir alfabe yapıyor. Niye biliyor musunuz? Bütün hayvanların seslerini ifade edebilmek için. Böyle müthiş bir insan... Bu adam, bütün kimya ilminin kaderini İslam dünyasında 18. yüzyıla kadar tayin ediyor. İşte en büyük âlimlerden birisidir Cabir İbn Hayyan. Fakat mühim olan şu: Bana, &ldquo;Müslümanlar, Yunanlılar ve Avrupalılar arasında bir mukayese yapar mısınız?&rdquo; diye sorarsanız size şunu söylerim: Ben bilimlerin tekâmül kanununu, bir nehre benzetiyorum. Çok uzun zamandır kafamda böyle bir tasavvur var. Nehir küçük kaynaklardan çıkıyor, yavaş yavaş çoğalıyor, bir eğimden aşağı süratle akıyor. Ovaya doğru hızla akıyor ve ovada hem genişliyor hem de sürati azalıyor. Sonra bir daha toplanıyor ve yeniden hız kazanıyor ve bu şekilde sürüp gidiyor. Bilimler, farklı insanların elinden geçerek, farklı kültür dünyalarından geçerek yavaş yavaş gelişiyor. Ve bugünkü haline geliyor. Ben böyle tahayyül ediyorum.</p>

  <p><span class="t16">Turan:</span> &ldquo;Farklı insanların ve kültürlerin bilime katkısı birbirinin tamamlayıcısıdır&rdquo; diyorsunuz...</p>

  <p><span class="t16">Sezgin:</span> Evet. Benim iki sene önce ölen bir arkadaşım vardı: Matthias Schramm. Onun çok güzel bir tabiri var ve ben de mütemadiyen kullanmaya çalışıyorum. Diyor ki: &ldquo;Bilimler tarihi, bütün bir insanlığın ortak tarihidir.&rdquo; Mesela Yunan bilginleri ki onları hürmetle yâd ediyorum. Onlar gerçekten büyük işler yapmışlar. Ama onlarda şöyle bir durum söz konusu: Müslümanlar gibi kaynaklarını vermiyorlar, dolayısıyla onlara bu bilimlerin nereden geldiğini, tevarüs ettiğini kendilerinden pek öğrenemiyoruz. Mesela Müslümanlar Aristo için &ldquo;büyük âlim&rdquo; derler. Galen için &ldquo;faziletli&rdquo; derler. Bu realiteyi, maalesef bilimler tarihi bilmiyor. Ben bunu kitaplarımda mütemadiyen ileri sürüyorum. Yine Avrupa&rsquo;da, Latin dünyasında 18. yüzyıla kadar kaynak verme mefhumu yok. Müslümanlardan tercüme ettikleri birçok kitabın üzerlerine çoğu zaman kendi isimlerini koyuyorlar. Bütün bunlar bilinmiyor maalesef. Müslümanlar da bu haklarını müdafaadan aciz vaziyetteler. Onlar da bu gerçeği bilmiyorlar çünkü. Mesela, Galen&rsquo;in kendi adıyla göze dair bir kitabı vardı Avrupa&rsquo;da. 1928 senesine kadar bu kitap onun zannedilirdi. Julius Hirschberg adlı Yahudi kökenli bir Alman bilgini bunun Huneyn bin İshak&rsquo;ın kitabının tercümesi olduğunu keşfetti. Hirschberg İslam&rsquo;da, göz tıbbının, 10. yüzyılda Avrupa&rsquo;daki 18. yüzyıl düzeyinde olduğunu göstermişti. Yine, İbn Sina&rsquo;nın taşa dair bir kitabı, 20. yüzyıla kadar Aristo adı altında tedavüldeydi. Bir başka bilgin de bunu keşfetti. Anlatabiliyor muyum? Yani muhtelif şartlar, muhtelif kültür merkezlerini zamanın şartlarına uygun bir şekilde hareket etmeye, çalışmaya zorluyor. Müslümanların, aldıkları kaynakları belirtmek hususunda hadis ilminin büyük tesiri var. Ben çok zaman kendi kendime Aristoteles&rsquo;le, Cabir İbn Hayyan&rsquo;ı mukayese etmek istedim. Başkalarını da... En sonunda, &ldquo;bırak&rdquo; dedim, &ldquo;bunun altından çıkamazsın&rdquo;. Mesela Bîrûnî&rsquo;yle Avrupalı âlimlerden kimi mukayese edebilirim? Kendimi çok zorladım ama hiç kimseyi bulamadım. Avrupa&rsquo;da büyük âlimler var ama Müslüman âlimlerin çalışma tarzları başka, onların çalışma tarzları başka. Bîrûnî çok daha tedbirli ve çok derin çalışan bir insan. Avrupalılarda, kusura bakmayın ama biraz atılganlık var. Bu kelimeyi söyleyeyim mi bilmiyorum ama biraz şarlatanlık var. Hepsinde değil tabii ki ama bu durum var. Mesela Kepler&rsquo;le, İbnü&rsquo;l-Heysem&rsquo;i mukayese etmek istesem... İbnü&rsquo;l-Heysem çok derin çalışan bir insan. Kendisinde tekâmül duygusu ve tekâmül kanunu fikri çok derin olan bir insan. Çok uzun yürüttüğü çalışmalarından sonra yeni bir fikri ortaya atma çabasında bir insan. Kepler ise daha aceleci, daha çok gösterişçi! Yani böylesi farklar gözüme çarpıyor. Ama Kepler&rsquo;e de hürmetim var, İbnü&rsquo;l-Heysem&rsquo;e de. Latin dünyası, Avrupa dünyası farklı tipler ortaya çıkartıyor. Müslüman dünyası ise daha başka tipler... Mesela İbn Sina&rsquo;yla, Bîrûnî&rsquo;yi mukayese edersek İbn Sina çok akıllı bir adam, çok daha süratli hükümler veren adam. Bîrûnî daha çok olaylara derinlemesine bakan bir insan. İkisi de dahi ama ayrı ayrı tipler.</p>

  <h1 class="h11" id="sigil_toc_id_33"><a id="ncx306"></a><a id="a42"></a>Bîrûnî Müthiş Bir Âlim!</h1>

  <p>Bîrûnî hakkında bir şey söylemek istiyorum. Büyük coğrafyacı, büyük tarihçi, medeniyet tarihçisi. Bîrûnî küresel trigonometriyi hocalarının buluşlarına dayanarak bir bilim dalı olarak kuran adam. Boylam derecesini ölçmek çok zor bir şeydir. Yunanlılar sadece ay tutulmasına göre bu ölçümü yapıyorlardı ve ölçümleri 10 dereceye kadar hatalı sonuçlar veriyordu. Sonra 10. ve 11. yüzyıldan itibaren Müslümanlar buna yeni metotlar getirdiler. Bu metotlardan bir tanesini getiren de Bîrûnî&rsquo;dir. Ne yaptı Bîrûnî? İşe Gazne&rsquo;den başladı. Evvela 2.5 metre çapında yarım bir yer küresi yaptı. Bulduğu neticeleri üzerine kaydediyordu. Önce Gazne&rsquo;nin enlem boylam derecelerini ölçüyor, O küreyi ve bütün malzemelerini develere yükleyerek öbür şehre gidiyordu. Giderken yolu arşın arşın ölçüyordu. Gittiği şehrin de enlem derecelerini ölçüyor ve orada bir küresel üçgen oluşturuyordu. Böylece neredeyse 5 bin km&rsquo;lik yolu katırla ve belki de deveyle giderek ölçüm ve gözlem yaptı. İki yıl sonra 60 yerin boylam derecelerini bize bıraktı. Bilimler tarihinde böyle meşakkatli bir çalışma tanımıyorum. Gerçekten muhteşem bir şey... İnşallah bu yolun şemasını, açılacak müzede göreceksiniz.</p>

  <p><span class="t16">Turan:</span> Hocam, kitaplarınızı Almanca yazıyorsunuz ve sonra başka dillere çevriliyor.</p>

  <p><span class="t16">Sezgin:</span> Şunu söyleyeyim. İngilizceye biz çevirdik. Acı bir hatıra var. Adını şimdi hatırlamadığım Amerikalı bir bilgin bana bir mektup yazdı ve dedi ki: &ldquo;Ben sizin kitabınızı ücretsiz olarak İngilizceye çevirmek istiyorum.&rdquo; Ben de o zaman tecrübesizdim, adama dedim ki: &ldquo;Bunun müsaadesi benim elimde değil, yayıncı kuruluştan almam lâzım.&rdquo; Yayınevi, &ldquo;Almanca baskısı satılmadan İngilizceye tercüme edilmesini istemiyoruz&rdquo; diye bana cevap yolladı. Ben de adamcağıza yayıncı kuruluşun kabul etmediğini yazdım. 1985 yılıydı, o zaman enstitüyü de kurmuştum, kendimi daha müstakil hissettim. O Amerikalı adamcağıza tekrar döndüm, &ldquo;Lütfen tercümeye başlayınız!&rdquo; dedim. Adamcağız tercümeye başladıktan 6 ay sonra bana bir mektup yazdı. Çok hazin bir mektuptu, kansere yakalanmış, belki 20 günlük ömrünün kaldığını yazıyordu... Bu kitabı tercüme edemeyişinin ıstırabını çektiğini söyledi. Bu nedenle İngilizce tercümesi olmadı. Biz son 3 cildini enstitümüz tarafından tercüme ettik. Onun haricinde Farsçaya tercüme ediliyor. Şu anda 6. cildi tercüme edildi. Arapça tercümesinden Urducaya da tercüme ediliyor. &ldquo;Almancasından tercüme edin&rdquo; diyorum ama beni dinlemiyorlar.</p>

  <p><a id="a43"></a><span class="t16">&nbsp;</span></p>
</body>
</html>
