<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>İstanbul&rsquo;dan Ayrılış, Almanya&rsquo;ya Gidiş...</title>
</head>

<body>
  <h1 class="h11">İstanbul&rsquo;dan Ayrılış, Almanya&rsquo;ya Gidiş...</h1>

  <p><span class="t16">Turan:</span> 1960 yılından sonra Almanya&rsquo;ya gittiniz ve bilimsel hayatınızı orada devam ettirdiniz. Almanya&rsquo;ya ilk gittiğinizde ne gibi zorluklarla karşılaştınız isterseniz oradan başlayalım hocam?</p>

  <p><span class="t16">Sezgin:</span> Sadece zorlukları mı istiyorsunuz, ben aynı zamanda kolaylıklardan da bahsedeyim. Çünkü hayat ne zorluklarla geçiyor ne de sadece kolaylıklarla. Onun için ben bu ikisini harmanlayarak anlatmaya çalışacağım. Esasında ben kendi hayatımdan bahsetmekten hoşlanan bir adam değilim. 1961&rsquo;den itibaren hayatımı başlatıyorsunuz, aslına bakarsanız ben de öyle görüyorum. Türkiye&rsquo;deki hayatım verimsiz değildi ama Almanya&rsquo;da gurbette geçirdiğim kadar da çeşitli değildi. Şöyle ki 1960&rsquo;ın sonlarına doğruydu, bir gün evimden dışarı çıktım. Baktım gazete satan çocuklar bağırıyorlardı; &ldquo;Yazıyor, yazıyor 147 profesörün üniversiteden atıldığım yazıyor&rdquo; diye. Ben de enstitüye gidiyordum. Gazeteyi aldım, baktım, benim de adım yazılıydı. Gazeteyi çantama koydum, enstitüye değil Süleymaniye Kütüphanesi&rsquo;ne gittim. Kitap okumaya başladım. Öğrencilerim, asistanlarım nerede olduğumu merak etmişler. Beni aramışlar, bakmışlar ve Süleymaniye kütüphanesinde çalışırken bulmuşlar beni. Aslında böyle bir şeyi beklemiyordum ama Türkiye&rsquo;de atmosferin değiştiği realitesini de görmüştüm. Hatta bazen de dışarıya çıkmayı istiyordum ama kendi kendime de çıkamazdım. Memleketimi çok seviyordum, çok şeyler yapmak istiyordum. Bir enstitü kurmuştum, saat gibi çalışıyordu. Tamamıyla Avrupa&rsquo;da öğrendiğim her şeyi oraya getirmiştim. Daha evvel misafir doçent olarak Avrupa&rsquo;ya gitmiştim. Bu realiteyi kabul etmiştim. Süleymaniye&rsquo;ye gittim. Amerika&rsquo;daki, Almanya&rsquo;daki dostlarıma birkaç kısa mektup yazdım. &ldquo;Bugünden itibaren ben üniversitesinden atılmış bir insanım, yanınızda çalışmak isterim, benim için bir yer var mıdır?&rdquo; diye. Aşağı yukarı 10-15 gün içerisinde 3 üniversiteden cevap geldi: Frankfurt Üniversitesi, Kaliforniya&rsquo;da Berkeley Üniversitesi ve Yale Üniversitesi. Düşündüm, taşındım daha kitabımın (İslam Bilim Tarihi) bütün malzemelerini toplama işim bitmemişti. İstanbul&rsquo;dan uzaklaşmak istemiyordum. Doğudan yani Mısır&rsquo;dan, İran&rsquo;dan uzaklaşmak istemiyordum. Çünkü daha toplamam gereken bir sürü malzeme vardı. Frankfurt&rsquo;ta karar kıldım. Çünkü dünyanın tek Bilimler Tarihi Enstitüsü oradaydı. Müdürü benim dostumdu. Eskiden rektörlük yapmıştı. Mektubumu ona gönderdim. En kısa zamanda, &ldquo;Frankfurt Üniversitesi&rsquo;ne misafir profesör olarak geleceksiniz&rdquo; diye cevap geldi. Yavaş yavaş işlerimi bitirip oraya gittim.</p>

  <p><span class="t16">Turan:</span> Hocam. Daha net anlaşılsın diye şunu ekleyeyim: 1960 darbesinden sonra İstanbul Üniversitesi&rsquo;nden uzaklaştırılan 147 profesörden biriydiniz ve öylece Frankfurt&rsquo;a gittiniz.</p>

  <h1 class="h11" id="sigil_toc_id_27"><a id="ncx264"></a><a id="a35"></a>Bir Valizle Çıktım Yola!</h1>

  <p><span class="t16">Sezgin:</span> Evet... Bir valizle çıktım yola. Valizde biraz çamaşır ve birkaç önemli yazmanın fişleri vardı; 20-25 bin civarı... Onları aldım, çektim gittim. Fakat içimde tuhaf, çocukça bir korku vardı. Hâlbuki hiçbir suçum yoktu. Lufthansa ile gidiyordum. &ldquo;Acaba beni tutarlar mı, gitme derler mi?&rdquo; diye içimde bir korku vardı. Uçak Atina&rsquo;ya yaklaştığında orada bir duraklama yaptı. &ldquo;Artık beni durduramazlar, bir daha beni geri getiremezler&rdquo; diye içimde çocukça bir sevinç vardı adeta. Gittim. Bu benim için bir başlangıçtı. Meçhul bir dünyaya, hayata gidiyordum. Nasıl olacaktı, bilmiyordum. Orada Şarkiyat Enstitüsünün müdürü 6 aylığına Kahire&rsquo;ye etüde gidecekmiş, altı ay orada ders okutmam için alelacele onun yerini bana verdiler. Ama bana &ldquo;6 aylığına geleceksiniz&rdquo; dememişlerdi. Deselerdi, o zaman Almanya&rsquo;ya mı gideyim yoksa Amerika&rsquo;ya mı diye düşünürdüm. İyi ki de söylememişler.</p>

  <p>Bana davetiyeyi gönderen zat, Profesör Hartner çok faziletli bir adamdı, dosttuk. Ondan, daha sonraları tekrar bahsedeceğim. Neyse gittim, orada dersime hemen başladım. Dördüncü ayında, o dostum Willy Hartner ki benim zamanımda rektör vekilliği yapıyordu, bir gün beni çağırdı: &ldquo;Gelin bir kahve içelim&rdquo; dedi. Gittim. Bana dedi ki: &ldquo;Biz sizi altı ay için çağırdık, altı aydan sonra ne yapmayı düşünüyorsunuz?&rdquo; Ben dedim ki: &ldquo;Beni 6 ay için çağırdığınızı bilmiyordum.&rdquo; Bunu hoşlanmayarak anlatıyorum size, aslında daha güzel şeyler de anlatacağım, bu anlattıklarım tuzu biberi olsun sohbetimizin. O Kahire&rsquo;ye giden, benim de arkadaşımdı. Aynı zamanda kendisiyle senli benli konuşurduk. Üniversiteye şu şartı koşmuş: &ldquo;Sezgin burada (Frankfurt Üniversitesi) ancak altı ay kalabilir! Onlar da bana yardım etmek için bu şartı kabul etmişler. Hartner bana bu detayı anlattı ve &ldquo;Amerika&rsquo;ya gitmek ister misiniz? Frankfurt&rsquo;ta kalmanız mümkün değil. Maalesef böyle bir yanlışlık yaptık, size yardım edebilmek için&rdquo; dedi. Bir telaş içerisinde ve utanarak bunu söyledi Willy Hartner.</p>

  <p>Ben çok rahat bir şekilde dinledim söylediklerini. Türkiye&rsquo;de o ihtilalden sonra ben yeni bir insan olmuştum. O yeni insanın ne olduğunu Willy Hartner&rsquo;e anlatmaya başladım. O da şuydu: &ldquo;Hiç üzülmeyin&rdquo; dedim. &ldquo;Ben hayatımı daima planladım. Liseyi şu zamanda bitireceğim diye planladım. Üniversiteyi öyle... Şu yaşta doçent olacağım, dedim ve bütün bunlarda muvaffak oldum. Baktım her şeyde muvaffak oluyorum, bende bir şımarma başladı. Ondan sonra bir askeri darbe geldi. Bir balığın üzerine atılan ağ gibi ben de o ağın içinde kaldım. O zaman baktım ki beşer olarak benim irademin bir sınırı varmış. İşte o olaydan sonra ben şuna karar verdim: Hayatımda eğer altı haftalık bir geleceğim garanti edilse, yani o kadar yaşayabilecek kadar maddi imkânım varsa, yedinci haftayı düşünmeyeceğim. Onun için önümde iki ay daha var. Para da biriktirdim. Onları düşünmüyorum&rdquo; dedim. Adamcağız bana baktı baktı... Ayağa kalktı, beni kucakladı. Ben de kalktım. Yine oturdu. Ben de oturdum. Bana dedi ki: &ldquo;Ben ateistim, Allah&rsquo;a inanmıyorum. Fakat bu kadar inanan bir insana ne kadar gıpta ediyorum!&rdquo; Sonra adam bana hissettirmeden çalışmış, kimlerle görüşmüş bilmiyorum. Orada Marburg şehri var bizden 100 km. ötede. Oradaki üniversitenin Hititler bölümü başkanı geldi ve bana dedi ki: &ldquo;Biz burada yeni Şarkiyat Kürsüsü kurduk, orada ders verecek kimse yok. Siz bu dersleri üstünüze alır mısınız?&rdquo; Ben de, &ldquo;peki, tamam&rdquo; dedim. Daha altı hafta bile geçmeden oldu bütün bunlar! Böylece hayatımda çizdiğim yeni yolun doğru olduğuna inanmaya başladım. O inanç hâlâ hayatımın esasını teşkil ediyor. Hatta şunu söyleyeyim: Henüz memur kadrosuna girmiş değildim ama hissediyordum, &ldquo;şimdi bu fırsatı kaybedersek ne yaparız&rdquo; diye düşünmeye başladım. &ldquo;Hemen Amerika&rsquo;ya mı gidersin yoksa burada mı kalırsın&rdquo; diye. &ldquo;Burada kalman lâzım&rdquo; diyordum kendi kendime. O zaman gençtim, sağlamdım, diriydim, bugün de çok şükür iyiyim.</p>

  <h1 class="h11" id="sigil_toc_id_28"><a id="ncx268"></a><a id="a36"></a>İnşaatta Çalışmayı Düşündüm!</h1>

  <p>Evet, yapacağım daha çok iş var belki o yüzden Allah bana güç, kuvvet, sıhhat veriyor. Bakın şunu mahsustan söylüyorum, benim ülkemin gençlerine. O günler şöyle bir kararım da vardı: Yarım gün gidip bir yerde inşaat işçisi olarak çalışacaktım. Ondan sonraki yarım gün ve geceyi kitabımı yazarak geçirecektim.</p>

  <p><span class="t16">Turan:</span> Yarım gün inşaat işçisi olarak çalışacaktınız, geriye kalan zamanınızı da bilime ayıracaktınız!</p>

  <p><span class="t16">Sezgin:</span> Evet öyleydi. Bu düşünce bana müthiş bir kuvvet veriyordu! Uçuyordum biliyor musunuz? Sadece memleketimin perişan hali beni rahatsız ediyordu. Sonra Marburg Üniversitesi&rsquo;nde iki sene kadar profesörlük yaptım. O adamcağız da mütemadiyen uğraşıyormuş beni o kürsünün başkanı yapsınlar diye. Bana bir iki şey sordu &ldquo;Doçentlik Türkiye&rsquo;de nasıldı?&rdquo; diye. Bütün bunları senatoya anlatıyormuş. O adamcağız hedefine varmasına çok az bir zaman kala Frankfurt Üniversitesi&rsquo;nden bana bir misafir doçentlik kadrosu verdiler. Ben ilimler tarihi yapmak istiyordum. Orası da İlimler Tarihi Enstitüsü&rsquo;ydü. Oraya başladığımın birinci ayı Marburg Üniversitesi&rsquo;nden geldiler. Dediler ki: &ldquo;senato sizin ordinaryüs profesörlüğünüzü kabul etti, gelip başlamanız lâzım. Yalnız, Kültür Bakanı&rsquo;yla bir konuşmanız gerekiyor.&rdquo; Çünkü ordinaryüs profesör olacak bir insan Kültür Bakanı&rsquo;yla konuşur, maaşının pazarlığını yapar. &ldquo;Özür dilerim, ben gelemeyeceğim. Ben burada ilimler tarihi yapmak istiyorum&rdquo; dedim. Bana, &ldquo;siz burada doçentlik kadrosuna sahipsiniz.&rdquo; dedi. &ldquo;Bunlar benim için hiç mühim değil. Ben bilimler tarihiyle uğraşmak istiyorum&rdquo; dedim. Adamcağıza çay ısmarlamıştım, onu içmeden ayrıldı yanımdan ve benimle daha hiç konuşmadı. Ondan sonra ne zaman konuştu biliyor musunuz? Kral Faysal Ödülü&rsquo;nü kazandığım zaman 1978 yılında. Bana telefon etti, yanıma geldi ve beni kucakladı: &ldquo;Ben odanızdan size kızarak çıkmıştım ama sizin hakkınız varmış&rdquo; dedi. O zaman ben de profesör olmuştum zaten. Şimdi 93 yaşında adam. Bu hayatımın en önemli hadiselerinden biri. Sonra kürsüde kalmaya karar vermiştim. O zaman arkadaşım Hartner, Tabii İlimler Fakültesi&rsquo;ndeydi. Onlar beni bütün kuvvetleriyle destekliyorlardı. Hartner çok değerli, dünya çapında bir adamdı. Onun istediği her şey kabul edilirdi. Willy Hartner bana dedi ki: &ldquo;Sizden doçentlik tezi istiyoruz.&rdquo; Ben, &ldquo;şu anda bir kitap yazıyorum&rdquo; deyince adamcağız, &ldquo;ne yazdıysanız hepsini toplayıp getirin!&rdquo; dedi.</p>

  <p>Onları topladılar, adına bir doçentlik tezi koydular. Sonrasında beni doçent ilan ettiler ve dört ay sonra da profesörlük verdiler. Yani biraz evvel şikâyet ettim ama bunları da gösterdiler. Bu tür şeyler hayatımda çokça yer aldı.</p>

  <h1 class="h11" id="sigil_toc_id_29"><a id="ncx273"></a><a id="a37"></a>Eşim Benim İçin Çok Önemliydi!</h1>

  <p>Mühim bir şey daha var onu ihmal etmiş olmayayım. Hayatımın belki de en mühim hadiselerinden biri, hayatımdaki talihli bir tesadüf. O da şu: Almanya&rsquo;ya gidişimin dördüncü ayında eşimi tanıdım. Eşim tanışmadan evvel Müslüman olmuş genç bir Alman&rsquo;dı. Coğrafya ve siyasal bilgiler alanında tahsilini yapıyordu. Sonra bıraktı. Şarkiyat tahsili yaptı: Arapça, Farsça, Türkçe, vs... O olmasaydı işim çok zor olurdu. Benim imanım vardı. Allah&rsquo;a karşı mutlak inancım vardı. Bir de eşimin çok yüksek insani vasıfları ve benim hedefime ulaşmamdaki bana olan inancı ve beni desteklemesi. 1961 yılında oraya gittiğimin 4. ayında kitabımı yazmaya başladım. Kitabımı yazarken, eşim yazdıklarımı alıyor, etüt ediyordu. Almancam pek iyi değildi, tashih ederek matbaaya gidecek hale sokuyordu. Eşim benim için çok mühimdi! Esasında hanımlar insanların hayatında büyük rol oynarlar. Bizim atalarımız böyle düşünüyorlar mıydı bilmiyorum ama sizin neslin de böyle düşünmesini isterim.</p>

  <p>İşte böyle oldu. Biraz da kitabımı yazmaya başladığımda karşıma çıkan zorluklardan bahsetmek isterim. Türkçeye tercüme edersek <span class="t14">İ</span><span class="t14">slam Edebiyat</span><span class="t14">ı</span> <span class="t14">Tarihi,</span> ama bu edebiyat umumi manada yazılı bilimler tarihi olarak da adlandırılabilir.</p>

  <p><span class="t16">Turan:</span> Tam yeri gelmişken hocam şunu sormak istiyorum: Dünya çapında çok önemli bir eser olan bu kitabı tam olarak yazmaya kaç yılında başladınız? Ömrünüzün aşağı yukarı tamamını hasrettiğiniz bu kitap fikri nereden çıktı? Neden böyle bir kitap?</p>

  <p><span class="t16">Sezgin:</span> Kitabı yazmaya 1961&rsquo;de başladım. Ama daha evvelden, 1954&rsquo;te Türkiye&rsquo;de malzemelerini toplamaya başladım. Yeniden İstanbul&rsquo;a dönelim. 1943 yılında İstanbul Üniversitesi Edebiyat Fakültesi&rsquo;nde, Şarkiyat Enstitüsünde büyük Alman âlimi, hocam Hellmut Ritter&rsquo;in seminerine gitmiştim. Müthiş bir adamdı. Çok çalışkan, zor bir adamdı. Öğrencilerinin büyük bir kısmı kaçardı. Ben kaçmadım. Yavaş yavaş başarılar gösterdim. Bu kitaptan evvel, Carl Brockelmann&rsquo;ın ki, kendisi benim hocamın da hocasıydı, Arap <span class="t14">Edebiyat Tarihi</span> diye beş ciltlik bir kitabı vardı. Bu beş ciltlik kitaba 50 senelik bir zaman harcamıştı. Onun kitabı, tabii zamanın şartlarına uygun olarak bibliyografik bir kaynak halindeydi. O zaman çok mühimdi. Esas karakteri, önemli tarafı, bugüne kadar kaybolmamasıydı. Bir diğer önemli tarafı da, bilim adamından bahsediyorsa mesela Bîrûnî&rsquo;den, ilk önce Bîrûnî&rsquo;nin hayatından sonra kitaplarından bahsediyor. Arkasından da, o kitapların yazmalarından hangisi günümüze kadar ulaşmıştır, hangisinin yazmaları kalmıştır ve bu yazmalar dünyanın hangi kütüphanelerindedir, bunu anlatıyor. O bakımdan çok mühimdir. Bu şekilde bu işi yapan ilk adam oydu. Bazı kataloglarda bunlara yer veriliyordu ama bir edebiyat tarihinde, İslami ilimler tarihinde bu işi ilk defa Carl Brockelmann yaptı. Benim hocam mütemadiyen tavsiye ederdi. Bu kitaptan faydalanırdık. Çünkü onsuz çalışılmazdı o zamanlar. Bir gün bu kitabı anlatırken birçok noksan olduğunu söyledi. Ritter o zamanlar, mesela matematik sahasında bir matematikçiyi, tarih sahasında bir tarihçiyi Almanya&rsquo;da veya bir başka memlekette buluyordu. Onları Türkiye&rsquo;ye çağırıyor ve bulduğu malzemeleri onlara veriyordu. Böylece o kısımlara dair küçük küçük kataloglar yaptırıyordu. Türkiye kütüphanelerine âşık olmuş bir adamdı. Diyordu ki: &ldquo;bu kitabın noksanlarını artık tamamlama zamanı gelmiştir, birinin bunu tamamlaması lâzım!&rdquo; Bunu söylerken bana baktı. Ben, &ldquo;hoca benden bekliyor&rdquo;, dedim kendi kendime. Belki de kendimi kandırmışımdır. Sonra karar verdim: &ldquo;Ben bunu yapacağım&rdquo; diye. Tabii o zaman bir sürü dil bilmem gerekiyordu, ben o zaman sadece beş dil biliyordum. Bu çok azdı. Hazırlanmam gerekiyordu. Mesela bir İsveçli makale yazmışsa onu okumak lâzımdı. Polonyalı bir makale yazmışsa onu da onların dilinde okumak lâzımdı. Hep şunu düşündüm: &ldquo;Acaba bu işin altından kalkabilir miyim?&rdquo; O zamanki Türkiye şartlarında bu cevabı bulmak zor oldu ama bu işi üzerime almaya karar vermiştim. Malzemeleri toplamaya devam ettim. 1954&rsquo;te doçentlikten sonra çok ciddi bir şekilde toplamaya başladım. 1961&rsquo;e kadar devam etti. Ondan sonra asistanlarım vardı, onlar bütün katalogları fişliyorlardı. Yani bir gün başlayacaktım... 1959&rsquo;da hocam tekrar Türkiye&rsquo;ye geldi. &ldquo;Hocam, ben kitabı hazırlıyorum. Ama sadece Türkiye kütüphanelerini baz alarak değil bütün dünya kütüphanelerini göz önüne alarak bu kitabı yeniden yazmaya başlayacağım&rdquo; dedim. &ldquo;Yazamazsınız, bunu hiç kimse yapamaz. Zor, bu işe girmeyiniz, daha mütevazı olunuz!&rdquo; dedi. Ben içimden kendi kendime, &ldquo;hocam yapacağım&rdquo; dedim. Kitaba bu şekilde başladım. Sonra Türkiye&rsquo;yi terk edip Almanya&rsquo;ya gitmek göründü kaderimizde. Gittim ve orada başladım çalışmalarıma. O zaman Arap Edebiyat Tarihi olarak düşünüyordum ama sonra bilim tarihçisi oldum. Bütün dünya kütüphanelerini göz önüne alacaktım ve Almanya&rsquo;nın şartları buna müsaitti. Ben dünya kütüphanelerini gezmeye başladım. Hindistan&rsquo;ın en güneyindeki Madras şehri kütüphanelerine kadar bütün dünya kütüphanelerini görmeye çalıştım. Aşağı yukarı mübalağa değil, 400.000 cilde yakın yazma gördüm. Ben böyle bir kitabı düşünemiyordum bile. Bütün dünyadaki Arapça yazmalara dayanan Arap Edebiyatı Tarihi ortaya çıksın diye.</p>

  <p>Şunu da anlatayım: İstanbul&rsquo;daki kütüphaneleri nasıl tanıyordum? Evvela Hocamla kütüphanelere gidiyorduk, yazmaları tanıyorduk. İstanbul&rsquo;da o zaman 200.000&rsquo;den fazla yazma vardı. Onların hemen hemen hepsini görmek lâzımdı. Ne yapıyordum? Kütüphanelerin muayyen temizlik günleri vardı. O temizlik günlerini ben kaydederdim. Kütüphanecilere derdim ki: &ldquo;Lütfen başladığınız zaman bana haber verin, ben de gelip o yazmaları görmek istiyorum.&rdquo; Bu bir fırsattı benim için. Onlar l&rsquo;den başlayıp 2 bin, 3 bin ciltlik kütüphaneyi temizliyorlardı. Ben de onların eline geçen her yazmayı elime alıyordum. Yazmalara bakıp, çok mühimlerini kaydedip ondan sonra bir daha gidip o yazmaları görüyordum.</p>

  <p><span class="t16">Turan:</span> Tahminen kaç ülkeye gittiniz bunları araştırmak için?</p>

  <p><span class="t16">Sezgin:</span> Belki 60 ülkenin kütüphanelerini gezdim. Bütün Avrupa&rsquo;nın kütüphanelerini gördüm. Fas&rsquo;tan Kahire&rsquo;ye kadar bütün kuzey Afrika&rsquo;nın, Suriye ve İran&rsquo;ın kütüphanelerini gördüm. İran kütüphaneleri de çok zengindir. Hindistan, Rusya ne varsa bütün ihtimalleri denedim.</p>

  <h1 class="h11" id="sigil_toc_id_30"><a id="ncx281"></a><a id="a38"></a>"Bu Kitabı Bir Türk Yazamaz!&rdquo; Dediler...</h1>

  <p><span class="t16">Turan:</span> Şimdi hocam birinci kitap daha somut bir şekilde anlaşılsın diye soracağım. Bu kitap 1967&rsquo;de çıktı. Peki, bunun hazırlık süresi 50&rsquo;lerde başladı, o zaman yaklaşık bir 15-20 sene sürüyor herhalde.</p>

  <p><span class="t16">Sezgin:</span> Hazırlanması 10 yıl kadar sürdü. Ondan önce bir şey söyleyeyim izninizle. Tam da burada Türk gençlerine faydalı olacak, onlara daha çok cesaret verecek, güçlükler karşısında mukavemet kazandıracak bir şey daha anlatayım bu kitapla ilgili. Türkiye&rsquo;yi daha terk etmeden evvel, Avrupalılar Carl Brockelmann&rsquo;ın kitabını yeni baştan yazacak bir komisyon kurmayı düşünüyorlardı. Oryantalistler kongrelerinde bunu mütemadiyen müzakere ediyorlardı. Bu kitabı Hollanda&rsquo;nın Leiden şehrinde Brill diye bir firma basmıştı. UNESCO da bu işi -ki benim böyle bir işe soyunduğumdan haberleri yoktu- Brill firmasına vermişti. Ben Türkiye&rsquo;yi terk etmeden 20 gün evvel bu firmadan &ldquo;böyle bir kitap hazırlıyormuşsunuz. Bizimle görüşmeye gelir misiniz?&rdquo; diye bana bir mektup geldi. Ben de onlara mektup yazdım. Zaten Türkiye&rsquo;den ayrılmak üzereydim. Almanya&rsquo;ya gidişimin 4. gününde Hollanda&rsquo;ya gittim. Onlarla müzakere ettik. Şu, bu derken bana kitabın finansman meselesini UNESCO&rsquo;nun halledeceğini söylediler. Bu arada Hollandalı oryantalistler toplanmışlardı, bir sohbet ortamında adeta beni imtihan ettiler. Sonra, &ldquo;bu adam bunu yapar&rdquo; diyerek beni desteklediler. Buna rağmen Alman ve Fransız oryantalistler arasında şu kanaat hâsıl olmuştu: &ldquo;Bunu ancak bir komisyon yapar!&rdquo; Açıktan, &ldquo;Bu bir komisyon işidir, bir fert tarafından yapılamaz&rdquo; diyorlardı.</p>

  <p>Bir gün Cambridge&rsquo;de oryantalistlerin kongresinde bu kitabın yazım işinin hangi komisyona havale edileceğinin müzakere edileceği haberi geldi bana. Dostum Profesör Hartner bunu öğrenince heyecanlandı, çok sinirlendi, &ldquo;Gidin, hakkınızı müdafaa edin!&rdquo; diyerek bir bilet aldı ve apar topar beni gönderdi. Orada Prof. Albert Dittrich diye bir arkadaşım vardı, insaflı bir adammış. Cambridge&rsquo;de bir nehir kenarında oturduk. Ben ona hazırladığım iki cildin yazmalarını, müsveddelerini gösterdim. Dedim ki: &ldquo;Ben bu işi bu kadar ilerletmişim. Artık bir komisyona lüzum yok.&rdquo; O adamcağız bana inanmış, beni müdafaa etmiş. Onu başkan yapmışlardı, başkanlıktan istifa etti adamcağız. Sonra tekrar Londra&rsquo;da toplandılar, beni de çağırdılar. O toplantıda münakaşalar ettik. Biri Fransız diğeri Alman iki adam vardı: &ldquo;Biz bunun bir şahıs tarafından yapılacağına inanmıyoruz&rdquo; dediler. Sonra, Komisyon üyelerinden bizim Türklerin de tanıdığı Bernard Lewis, &ldquo;Bu işi bir Türk&rsquo;ün yapacağına inanmıyorlar&rdquo; dedi. Neyse oradan böyle ayrıldım ve bir sene sonra Brüksel&rsquo;den bir mektup geldi bana. O arada komisyonun başına bir Fransız âlimi geçirmişler. Mektupta bana, &ldquo;duyduğumuza göre siz de bu işlerle meşgulmüşsünüz, böyle bir kitap yazıyormuşsunuz, bizimle görüşmek ister misiniz?&rdquo; diyor. Ben de cevap olarak, &ldquo;Benim kitabımın iki cildi matbaaya gitmek üzeredir. Bunun bir komisyonla olacağını düşünmüyorum. Bunu ancak bir fert yapabilir, komisyonun yapması mümkün değildir. Bu bir ansiklopedi değildir. Bir zihniyetin, bir aklın bu işin baştan sona kadar harmonisini sağlaması lâzımdır&rdquo; dedim. Ondan sonra bana haber geldi, aralarında konuşmuşlar ve &ldquo;biz bunu bir Türk&rsquo;ün, bir Müslüman&rsquo;ın yapabileceğine inanmıyoruz&rdquo; demişler. Sonra komisyon başkanlığını Mainz şehrinden şarkiyat müdürüne vermişlerdi. O da bir gün benim kitabı basmakta olan matbaanın sahibi ile konuşurken demiş ki: &ldquo;Bir zamanlar bir Türk vardı. &lsquo;Ben böyle bir kitap yazacağım&rsquo; diyordu. Böyle palavraları çok duyduk biz!&rdquo; Adamcağız ona demiş ki: &ldquo;Siz ne diyorsunuz! Ben o kitabın 35 formasını bastım bile!&rdquo; Neyse kitap çıktı. Oryantalistler kitabı gördüler ve inanmaya başladılar. Mesele de kapandı. Yani hiç kolay bir iş değildi.</p>

  <p><span class="t16">Turan:</span> Evet hocam gerçekten de kolay bir iş değilmiş. Aslında ben hayatınıza dair bu anekdotların bizler için çok önemli olduğuna inanıyorum... Sizin bu zorlu çalışmalarınızın sonucu bu önemli kitap ortaya çıktı: <span class="t14">İ</span><span class="t14">slam Kültür Tarihi.</span> Eğer Türkçeye tercüme edilirse adı <span class="t14">İ</span><span class="t14">slam Bilimler Tarihi.</span> Birinci ciltten biraz bahseder misiniz hocam, neler var?</p>

  <p><span class="t16">Sezgin:</span> Birinci cilt 1967 yılında çıktı. Bir dereceye kadar şartlar çok fenaydı, iktisadi şartlar kötüydü, imkânlarım azdı, korku içindeydim, tecrübem azdı. Benden önce bu alandaki kitabı yazmış olan Alman bilgini Brockelmann&rsquo;ın tesiri altındaydım. Ama benim kitabım çok daha değişik oldu. Şunu belirtmeliyim: Brockelmann&rsquo;a birçok yönden şükran duyuyorum. Fakat bu adamcağız İslam dünyasını sevmiyordu. Kitabında maalesef hiçbir müspet hüküm yoktur.</p>

  <p>Başka oryantalistlerin menfi hükümleri vardır. Kendisine ait hükümler değil bunlar, hepsi başkalarına ait. Eser de bibliyografik bir kitaptır. Ben ise kitabımda uzun önsözlerle Müslümanların bu sahada neler yaptıklarını belirtmeye çalışıyorum. Birinci cilt dini ilimlerdir. Mesela tefsir ilmi, hadis ilmi, tarih ilmi, akide, kelam ve tasavvuf... Bunları ihtiva ediyor. Zaten önsözünde, bu kitabın benim için bir tecrübe mahiyetinde olduğunu yazdım. Aynı metodu takip edeceğimi kimseye garanti edemem dedim. &ldquo;Fikirlerimin değiştiği anda bu metodumu değiştirebilirim&rdquo; diyorum önsözümde. İyi ki de onu söylemişim. Nitekim ondan sonra metodumu tamamıyla değiştirdim. Bizim Türk okuyucuları bunu sadece yazmaları bakımından tanırlar. Kısa adıyla &ldquo;GAS&rdquo; olarak bilirler. Bunun bir bilimler tarihi olduğunu bilmezler. Bu bir katalog değildir. Mevcut şartlara göre yazılmış bir bilimler tarihi kitabıdır.</p>

  <p>Bu bir denemeydi ve 1967 yılında çıktı. Hakkında çok müspet yazılar yazıldı. &ldquo;Diğer ciltler nasıl olacak bekliyoruz&rdquo; denildi.</p>

  <h1 class="h11" id="sigil_toc_id_31"><a id="ncx289"></a><a id="a39"></a>Buhari&rsquo;nin Kaynakları</h1>

  <p><span class="t16">Turan:</span> Hocam, o birinci ciltte Kur&rsquo;an bilimleri; kelam, hadis, fıkıh var dedik. Oradan bir örnek verir misiniz? Mesela karşınıza çıkan en önemli şey ne oldu onları araştırırken? Geriye gidip hatırlarsanız sizi şaşırtan, doğru bilip de yanlış olduğunu öğrendiğiniz, yanlış olup da doğru bildiğiniz şeylere örnek verir misiniz?</p>

  <p><span class="t16">Sezgin:</span> Burada bir esas fikir var. Bu benim doçentlik tezimde, bilim dünyasına sunuldu. Onun üzerine doçentlik tezi yapmıştım. O da şu: Bugün Müslümanlar umumiyetle ve hatta Ezher Üniversitesi&rsquo;ndeki hadis profesörleri bile Peygamberimizin sözlerinin şifahen nakledildiğini sanırlar! Yani Peygamberimizden duyulup, ondan bir başkasına nakledilmiş olduğunu. Dolayısıyla böyle nakledilen bir sözün doğruluk ihtimali zamanla zayıflar. Mesela oryantalistlerin en büyük hadis bilgini Goldziher&rsquo;e göre Buhari ve Müslim kimdir? O diyor ki: &ldquo;Buhari&rsquo;deki bütün hadisler Buhari&rsquo;nin devrinde yaşamış olan fikir ekollerinin düşüncelerinden ve icatlarından ibarettir. Yani bunun peygamberle bir alakası yok! Bunlar sadece devrin fikirlerini aksettirir. Buhari bu fikirleri toplamıştır! Rivayetler zinciri ilave etmiştir, yani uydurmuştur.&rdquo; Ben araştırmalarımda bunun tamamıyla yanlış olduğu neticesine vardım. Şuna inandım: Bunların arkasında yazılı kaynaklar var. Zira önceleri şimdiki gibi kitaplar, dipnot olarak kaynak eser gösterilmezdi, direkt şahıs ismi yazılırdı. Bir rivayet zincirine göre sıralanır ama aynı zamanda da yazılı bir kaynağa dayanırdı mutlaka. Mesela Taberi diye 14 ciltlik bir tarih kitabı var. Muazzam bir tarih, 9. yüzyıldan kalan. Beni biliyorsunuz, oryantalistleri daima hürmetle anarım. Onlardan çok şeyler öğrendik. Ama bazı sahalarda, özellikle teoloji sahasında, onlar Hıristiyan oldukları için başka gözle baktılar. Ama onları affediyorum. Fakat bu rivayet zinciri meselesini anlamamış olmaları affedilemez bir şey. Bugün Ezher Üniversitesi profesörleri de bunu yanlış anlıyorlar. O bakımdan Müslümanlar matematikte, astronomide, fizikte nasıl büyük merhaleler kat etmişlerse, tarih ilminde de Yunanlılardan sonraki bütün Avrupalıların tanıyamadığı bir merhaleye ulaşmışlar aslında. Biz bunu gözden kaçırıyoruz. Bugün maalesef bu durumu müdafaa edecek bir Müslüman yok. Zaten Avrupalılar da henüz bunu tamamıyla kabul etmediler. Yani işin en mühim tarafı bu. Bunu tanımlayamadığımız müddetçe biz bütün İslam bilimlerinin nasıl geliştiğini anlayamayız, kavrayamayız.</p>

  <p><span class="t16">Turan:</span> Peki hocam. Şimdi izin verirseniz diğer ciltlerde olanlara bakalım, mesela 2. ciltte de, edebiyat ve şiirden bahsediyorsunuz: 430-1038 yılları arası. 3. ciltte; tıp, zooloji, veterinerlik. 4. ciltte; simya, kimya, botanik ve ziraat. 5.ciltte matematik. 6. ciltte astronomi. 7. ciltte; astroloji, meteoroloji. Böyle gidiyor. Yani bunlar bilimler tarihinin özeti. Hocam şimdi sorum şu olacak: Bu kadar çalışma içinde İslam dünyası hangi bilim dalında ilerleme kaydetmiş ve hangi âlimler, kişiler sizin dikkatinizi çekti. Bize bu hususta örnekler verebilir misiniz?</p>

  <p><span class="t16">Sezgin:</span> Siz kitabımın muhtevasından bahsettiniz. Ama ben bahsetseydim başka bir şey söylerdim. 2. cilt şiirden bahsediyor. Hacimli bir cilt yazdım, Arap şiiri, diye. İslam şiiri değil. Arap şiiri, muazzam bir şiir, müthiş bir şiir! Yunan şiiriyle mukayese etme cesaretini Yunancam ilerledikten sonra gösterdim. Size şu kadarını söyleyeyim: Bazen kafamda birçok Arapça beyitler var. Güzellerinden bir tanesini tekrarlamaya çalışıyorum, bakıyorum ki bir kelimesini unutmuşum ve saatlerce o kelimeyi bulmaya çalışıyorum ama bakıyorum ki o kadar güzelini bulamıyorum. Sonra kaynağına bakıyorum ki başka bir kelime karşıma çıkıyor. Hayretlere düşüyorum, gerçekten müthiş bir şiir. Arap şiirini, 2. cildini biraz geciktirdim. Astronomi ve kimya ciltlerini daha evvel yazdım. Şu bakımdan: Derslerim için çokça malzemeye ihtiyacım vardı. O zaman çok azdı. Bugün artık bütün etütleri topladık, neşrettik. O zaman bu imkânlar yoktu. Ders vermekte zorluk çekiyordum. Onun için şiiri bıraktım, tabii ilimlerin ciltlerini yazdım. Arap edebiyatı tarihini Brockelmann yazdı. Burada yeni olan nedir? Ben ilk defa neyi yazdım? Mesela İslam&rsquo;da kimya tarihini ilk defa ben yazdım. Kimya tarihi daha önce yazılmamıştı. İslam botanik tarihi yazılmamıştı. İlk defa onu ben yazdım. Tıp tarihi diye bir şey yazılmıştı ama Zooloji tarihini de ilk defa ben yazdım. 4. ciltte şu sonuca ulaştım: Müslümanlar kimya tarihi bakımından modern kimyanın temelini atmışlar. Bu muazzam bir şeydir, ileride hangi şahısların modern kimyanın kurucuları olduğunu anlatacağım... 5. ciltte matematik tarihini ele aldım. Matematik tarihi yazılıyordu. Ben de başka şekilde ele aldım.</p>

  <p>Burada mühim olan astronomi tarihi. Astronomi tarihini ilk defa yazan kimdir bilir misiniz? İtalyan Nellino diye bilinen dâhiyane bir adam. Bu adam 1909-1910 yılında 6 ay boyunca İslam astronomisi yani &ldquo;İlmü&rsquo;l-Felek&rdquo; başlıklı Arapça konferans verdi Kahire Üniversitesi&rsquo;nde. Bunu Türklerin bilmesi lâzım. Bu kitap hâlâ elimizde, faydalanılacak bir kitap. Muhtevası çok geniş değil ama en büyük işi o yaptı. Onu şükranla zikretmek isterim. İlerde inşallah müzemiz kurulursa, bu İtalyan bilginin bir rölyefini oraya asacağım ve neler yaptığını göstereceğim inşallah. Böyle bir planım var. Mühim olan bir konu daha var. Ben 7. ciltte ilk defa İslam meteoroloji tarihini yazdım. Yani böyle bir şey hiç yoktu. O meteoroloji tarihini yazarken gördüm ki Avrupa&rsquo;nın 18., 19. yüzyılında vardıkları neticelere Müslümanlar 9. yüzyılda varmışlar. Mesela &ldquo;rüzgâr nasıl ortaya çıkar? Med ve cezir nasıl olur? Dolu nasıl oluşur?&rdquo; gibi bu türden meteorolojik meseleleri Müslümanlar 9. yüzyılda biliyorlardı. Mesela rüzgârın nasıl ortaya çıktığı meselesini Avrupalıların modern bilimler tarihi, Emanuel Kant&rsquo;a dayandırır. Ama Müslümanlar bunu daha önceden en mükemmel şekilde hem de 9. yüzyılda biliyorlardı.</p>

  <p>Meteoroloji tarihi bu bakımdan son derece mühimdir derim.</p>

  <h1 class="h11" id="sigil_toc_id_32"><a id="ncx296"></a><a id="a40"></a>Matematiksel Coğrafya</h1>

  <p><span class="t16">Turan:</span> Hocam, 10. ciltte &ldquo;İslam&rsquo;da matematiksel coğrafya&rdquo;dan bahsediyorsunuz? Bunu biraz açar mısınız?</p>

  <p><span class="t16">Sezgin:</span> Matematiksel coğrafya yeryüzünü enlem boylam derecelerine dayanarak en doğru şekilde yansıtma bilimidir. Enlem boylam olayı büyük ihtimalle eğer Babiîlilerde başlamamışsa Yunanlılar zamanında başladı. Yunanlılar başlangıçta tarif ettiler fakat tatbik edemediler. Müslümanlar bunları Yunanlılardan evvel Hintlilerden öğrendiler. Hintliler de muhtemelen Yunanlılardan öğrenmişlerdi, tabii sonradan geliştirmişlerdi. Müslümanlar bunu aldıktan sonra 9. yüzyılda tatbik etmeye başladılar. Halife Me&rsquo;mun 70 kadar coğrafyacıyı ve astronomu bu işle vazifelendirdi. Dünyanın dört bir yanına gönderdi. Onlar enlem-boylam derecelerini büyük çapta ölçtüler ve büyük bir harita ortaya koydular. Böyle bir haritanın varlığı biliniyordu. Fakat &ldquo;şekli nasıldı? Değeri neydi?&rdquo; bilinmiyordu. Bu haritayı Allah&rsquo;ın bir lütfu olarak ben 1984 yılında Topkapı Sarayı&rsquo;nda bir ansiklopedi içinde keşfettim. Haritayı kitabımda değerlendirdim. O bana ışık tuttu. Sonra O haritayı yerküre şeklinde yaptık. Müzemizin girişinde 1,5 metre çapında bir küresini göreceksiniz. Matematik coğrafya coğrafyacılarca bilinen bir şey ama bugüne kadar matematik coğrafya tarihi yazılmamıştır, bunu vurgulayarak söylüyorum. Daha önce Avrupalılar matematik coğrafyası tarihini yazmamıştır. İlk defa matematik coğrafya tarihini, ben kitabımın 10., 11., 12. cildinde hatta 13. cildinde yazdım. Peki, neden yazılmadı matematik coğrafya tarihi? Sebep şu: Matematik coğrafyanın %80&rsquo;i Müslümanların işidir. %20&rsquo;si ise Yunanlıların, Hintlilerin ve modern Avrupalıların işidir. Bu bilinmediği için hiç kimse yazamadı. Ama çok şükür ben başardım. Bizim bu sözlerimizi işiten insanlarda belki şu fikir uyanabilir: Hepimizin bildiği haritalar var. Asya&rsquo;yı, Avrupa&rsquo;yı, Afrika&rsquo;yı gösteren haritalar. Ben coğrafya tarihini araştırmaya başladığımın 10. yılına kadar bu haritaların Avrupalıların eseri olduğunu zannediyordum. Ancak 10. yıldan sonra yavaş yavaş şu neticeye vardım: Bütün bu haritalar Müslümanlar tarafından yapılmış. 12., 13. yüzyıldan itibaren Avrupa&rsquo;ya ulaşmış, yavaş yavaş taklit edilmeye başlanmışlar. Ama onlarda matematik coğrafya geçmişi olmadığı için yarım yamalak kopya etmişler, değiştirmişler ve zamanla nereden aldıklarını unutmuşlar. Hatta Müslümanların; Güney Amerika&rsquo;nın, Brezilya&rsquo;nın haritasının bir kısmını yaptıkları neticesine vardım. Bunu yazdım, bütün dünyaya ispata çalışıyorum, bu husustaki inancım hâlâ değişmedi, gittikçe de kuvvetlendi. Kitabımın 13. cildinde yeni delillerle bir daha tanıttım. Bazı şahıslardan müspet cevaplar geldi. Bu zamana kadar da kimse reddedemedi. Esasında matematik coğrafya bugün çok zayıf; temel, yanlış olduğu için orada bir boşluk var.</p>

  <p><a id="a41"></a><span class="t16">&nbsp;</span></p>
</body>
</html>
