<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1 class="h11"><a id="ncx233"></a><a id="a33"></a>Fuat Sezgin&rsquo;in Hocaları</h1>

  <p><span class="t16">Turan:</span> Hocam, uzun yıllardır Almanya&rsquo;da yaşıyorsunuz. Sizi çok az tanıyoruz. Daha fazla tanımak istiyoruz. Şunu sorsam: Fuat Sezgin&rsquo;in hayatındaki önemli isimler kimlerdir? Hellmut Ritter&rsquo;den başlayarak, sizi en fazla etkileyen isimler kimlerdir ve neden?</p>

  <p><span class="t16">Sezgin:</span> Evvela birçok oryantalist... İyi iş yapan oryantalistler vardır, onlar beni etkilemişlerdir. Matthias Schramm adında bir arkadaşım vardı, iki sene önce onu kaybettim. Yunanlıları çok iyi bilirdi. İslam fizikçilerinden İbnu&rsquo;l-Heysem çok büyük bir matematikçi, büyük bir astronom. Schramm, <span class="t14">İ</span><span class="t14">bnu&rsquo;l-Heysem&rsquo;in Fizi</span><span class="t14">ğ</span><span class="t14">e Götüren Yolu</span> isimli muhteşem bir kitap yazdı. O arkadaşım -ki benden iki yaş küçüktü- benim hayatımda derin bir iz bıraktı. Matematiği ve astronomisi benden çok daha iyiydi. Bana araştırmalarımda çok büyük desteği ve faydası oldu. Zorluklar karşısında kaldığımda onu telefonla arar, &ldquo;bu meseleyi seninle konuşmak istiyorum&rdquo; derdim. Mesela Müslümanların Hint Okyanusu&rsquo;nda modern navigasyonun temellerini kurduklarını gördüm. Bu, insanları dehşete düşürecek bir tekâmüldü. Onların şöyle bir metodu vardı: Güney-Kuzey Okyanusu üzerinde giderken kat ettikleri güney-kuzey yönlü mesafeler var. Bir de ekvatora paralel olmayan bir açı ile devam edip giden, yol mesafesi hesapları vardı. Bunu anladım. Ama Ekvatora paralel mesafelerin ölçülmesini başlangıçta bilmiyordum. Matthias&rsquo;ı aradım ve &ldquo;böyle bir şey var, bana yardım et!&rdquo; dedim. Ona bütün malzemeleri gönderdim. Hakikaten bir noktayı çözemiyordum ve o konuda bana çok yardım etti. Müslümanlar bahsettiğim bu navigasyon metodu sayesinde neye ulaşmışlardı biliyor musunuz? Doğu Afrika sahiliyle, Sumatra arasındaki mesafeyi bugünkü uzunluğa yakın bir doğru değerle buluyorlardı. Düşününüz, bahsettiğim hadise 15. yüzyılda gerçekleşiyor. Bu Avrupa&rsquo;da ancak 20. yüzyılın ilk yarısında mümkün oluyordu.</p>

  <p><span class="t16">Turan:</span> Yani Müslümanlar 6 asır önce ölçmüşlerdi. Hocanız Hellmut Ritter&rsquo;le aranızda şöyle bir konuşma geçtiği söyleniyor, doğru mu? Size bir gün soruyor: &ldquo;Fuat günde kaç saat çalışıyorsunuz?&rdquo;</p>

  <p><span class="t16">Sezgin:</span> Almanlar &ldquo;Fuat&rdquo; demezler&rdquo;, &ldquo;Sezgin&rdquo; derler. Katiyen &ldquo;sen&rdquo; diye konuşmazlar. Ancak çok samimi oldukları zaman söylerler. ..</p>

  <p><span class="t16">Turan:</span> Evet, siz de diyorsunuz ki, &ldquo;hocam, 17 saat çalışıyorum.&rdquo; Nedir hocam bu olayın aslı bize anlatır mısınız?</p>

  <p><span class="t16">Sezgin:</span> Hayır. Ben ona, 13-14 saat çalıştığımı söyledim. Tahminen o kadar çalışıyordum. Bana dedi ki, &ldquo;Bu tempoyla bilgin olamazsınız. Eğer bilgin olmak istiyorsanız buna birkaç saat daha eklemeniz gerekir. Benim hocam Brockelmann günde 24 saat çalışıyordu. Gün daha uzun olsaydı daha çok çalışırdı&rdquo; dedi. O söz bana öyle çok tesir etti ki, hakikaten 70 yaşıma kadar devam edecek bir tempo yakaladım. O konuşmadan sonra bu yaşıma kadar günde hep 17 saat çalıştım. O söz beni çok etkilemişti.</p>

  <p><span class="t16">Turan:</span> Dil bilmenin veya bilimler tarihinde dil bilmenin bilim adamı açısından önemi nedir hocam?</p>

  <p><span class="t16">Sezgin:</span> Birçok dil öğrenen insanlar genelde filologlardır. Benim hocam Hellmut Ritter bir filologdu. Onun için 32 dil öğrenmişti. Mesela Nicel adındaki bir İspanyol 54 dil biliyormuş, hocam anlatırdı bana. Onlar linguistti. Bazı dilleri öğrendim. Ben de bir filolog sayılırım, ancak onlar dili, dil olarak sevdikleri için öğreniyorlardı. Ben dili, bilimler tarihinde bir vasıta olarak öğreniyorum. Ben onlar kadar verimli değilim, sadece öğreniyorum ama onlar ise öğrendikleri dillerden neticeler çıkartıyorlar. Ben sadece faydalanmak için, bir vasıta olarak öğreniyorum dilleri.</p>

  <p><span class="t16">Turan:</span> Merak ettiğim şey şu; tercümeden ziyade kendiniz doğrudan o kaynaktan, dilden öğrenmeyi tercih ediyorsunuz.</p>

  <p><span class="t16">Sezgin:</span> Hayır, tercümesi varsa tabii gerek duymuyorum. Ama her kitabın tercümesi yok tabii.</p>

  <p><span class="t16">Turan:</span> Bizim bilmediğimiz, ilgi duyduğunuz ve öğrendiğiniz başkaca diller var mı hocam? Maalesef Türkiye&rsquo;de birçok hocamızda dil bilme konusunda bir tembellik var. Bunu üzülerek söylüyorum. Çabalarınız bir örnek olsun diye sordum...</p>

  <p><span class="t16">Sezgin:</span> Tembelliğin tembelliği var. Yani çok tembeller. Bizim Türkler dilin masa başında öğrenildiğini bilmiyorlar. Zannediyorlar ki Fransızca öğrenmek için Fransa&rsquo;ya gitmek gerekiyor. Tamam, öğreniyorlar ama ne kadar yazabiliyorlar. Almanya&rsquo;ya Türkler geliyorlar. 30-40 sene kalıyorlar, Almanca öğrenemiyorlar. Evvela tembelliğimiz, lisana karşı bir korkumuz var. İkincisi, biz gramer bilmiyoruz. Ben ilkokul 3. sınıfındayken, 1934-35 yıllarında grameri müfredattan kaldırdılar. Bundan evvel Sarf-ı Türkî denen bir gramer dersi vardı, onu kaldırdılar. Atatürk&rsquo;ün kaldırdığını zannetmem. Atatürk&rsquo;ün nutkunu okursanız, dile hâkim bir insan. Sonradan gelen hocalar dili tam anlamıyla bilmiyorlar. Türkler dil mefhumuna sahip değiller. Hâlbuki grameri bildiğiniz zaman fâili, mef&rsquo;ûlü, gibi yeni bir dil öğrendiğinizde bu kavramları ararsınız. Bizim Türklerin bunları aramak gibi bir alışkanlıkları yok. Bizim Türk milletinin yapacağı en büyük işlerden biri tekrar mekteplerimize gramer dersini sokmak. Almanya&rsquo;da Türklerle konuşuyoruz ama onlara bir dil sorununu anlatamıyorum. Aramızda dil yok. Eğer gramer bilmiyorsanız, sizinle de dil sorununu konuşamam.</p>

  <p><span class="t16">Turan:</span> Diyorsunuz ki kendi dilimizin dilbilgisini, gramerini bilmezsek yabancı dili de öğrenemeyiz. Buna ekleyeceğiniz başka bir şey var mı hocam? Yabancı dile mesafeli duruşumuz, peki bilim çevreleri bu yüzden mi mesafeli duruyorlar?</p>

  <p><span class="t16">Sezgin:</span> Türkler bir dil öğreniyorlar... Mesela Almanya&rsquo;ya giden bir adam konuşmasını öğreniyor. O kadar büyük bir şey bildiğini zannediyor ki nedir yani bir tek dil bilmek. Alman liselerinde 3 dil öğreniliyor. Benim kızım lisedeyken Yunanca öğrendi, Latince öğrendi, hatta biraz da Rusça öğrendi ama sonradan bıraktı, bir de İngilizceyi öğrendi, 3 dil biliyor. Almanya&rsquo;da lisede 3 dil öğretiliyor. Bizde sadece bir dil. Karşınıza profesör geliyor konuşamıyor. Çok acı bir realite. Profesör meslektaşlarım bana telefon ediyorlar ama sekreterimle İngilizce konuşamıyorlar. En sonunda sekreterime üç-dört kelime öğrettim; günaydın, vs... Sekreterim onlarla konuşmaya çalışıyor. Böyle şey olur mu!?</p>

  <p><span class="t16">Turan:</span> Hocam sohbet bu noktaya gelmişken, yeni yetişen ve bilim alanında kendini geliştirmek isteyen gençlere özellikle bir tavsiyeniz olsa, neler söylemek isterdiniz?</p>

  <p><span class="t16">Sezgin:</span> Ben burada ilk önce hocalara seslenmek istiyorum. Talebeleri aşağılık duygusundan kurtarmaya çalışsınlar. Türk milletini aşağılık duygusu bir kanser gibi kemiriyor. Tabii ki Batı medeniyetine karşı böbürlenmeyi de kastetmiyorum. Bizim Türklerde böyle bir şey var. Bir müze kurmaya çalışıyoruz, bu kanserin tedavisine oradan başlayacağız inşallah.</p>

  <p><span class="t16">Turan:</span> &ldquo;Batı medeniyeti karşısında aşağılık duygusuna kapılma&rdquo; derken neyi kastediyorsunuz? Bunu sıkça tekrar ediyorsunuz, değişik yerlerdeki röportajlarınıza da baktım. Biraz açarsanız?</p>

  <p><span class="t16">Sezgin:</span> 17. yüzyılın başlarından itibaren Müslümanlar bakıyorlar ki Avrupalılar teknolojide bizden ileri. Mesela Avrupalıların ellerindeki topu görüyorlar ama Avrupalıların o topu bizden aldıklarını bilmiyorlar. Pusulayı görüyorlar ama onların pusulayı bizden aldıklarını bilmiyorlar! Bunları gördükçe aşağılık duygusu gelişiyor. Osmanlı imparatorluğu küçük çarelerle yenilikler yapmaya çalışıyor ama sebepler bilinmiyor. Bizim, sebeplerin üzerinde durmamız lâzım. Örneğin bir hastalığı görüyorsunuz, onu gelişigüzel tedavi edemezsiniz ki. O hastalığın sebebini bulacaksınız. Bu sebep üzerinde durmanız lâzım. İşte yapacağımız müze bu konuda büyük bir rol oynayacak.</p>

  <p><span class="t16">Turan:</span> &ldquo;Din gerilemenin nedeni değildir, bilimle ters düşmez&rdquo; demiştiniz. Tam da bu noktada, Kur&rsquo;an, bilim konusunda neyi öğretir, bize ne söyler?</p>

  <p><span class="t16">Sezgin:</span> Kur&rsquo;an&rsquo;da birçok ayet vardır &ldquo;Dünyayı geziniz, tanıyınız&rdquo; diye. Ama ben konuşmalarıma hiçbir zaman Kur&rsquo;an&rsquo;ı karıştırmıyorum. Bazı Müslümanlarda şöyle bir temayül var: Müslümanların yaptıkları keşifleri Kur&rsquo;an&rsquo;da bulmaya çalışıyorlar. Bende bu duruma karşı bir alerji var. Çünkü Kur&rsquo;an ilahi bir kitaptır, hedefi başkadır. İnsanlara yeni bir yol getirmiştir. Muvaffak olmuştur da... Ben bunu böyle kabul ediyorum. Bir &ldquo;el kitabı&rdquo; değildir Kur&rsquo;an. Veya bir ansiklopedi değildir. Onu söylemek isterim size. Kataloğumun 1. cildinin 3. safhasında George Sarton denen büyük bir bilim adamından bahis var. Bir bilim tarihçisi. Ben sadece İslami bilimler tarihini yazıyorum. Bu adam, bütün kültür dünyalarının bilim tarihlerini yazacak kadar cesur bir adam. Çok hürmet duyduğum insanlardan biri. Oryantalistlerin İslam bilimlerine dair müspet tespitlerini ilk defa bilimler tarihine sokan kişi. Böyle büyük bir adam, İslam bilimlerini çok iyi biliyor. Diyor ki: &ldquo;Bu, İslam bilimlerinin mucizesi. Bu mucizenin sebeplerini ben çözemedim&rdquo; diyor. 1956 yılında Frankfurt&rsquo;ta İslam bilimlerinin gerileme sebepleri konusunda bir sempozyum yapıldı. Önce Fransa&rsquo;nın Bordeaux kentinde yapıldı. 6 ay sonra da Frankfurt&rsquo;ta yapıldı. Orada bir bilimler tarihçisi vardı. Willy Hartner adında ve Arapçayı da iyi bilen bir bilim tarihçisi idi. İstanbul Üniversitesi&rsquo;nden ayrıldıktan sonra beni Bilimler Tarihi Enstitüsü&rsquo;ne davet eden de oydu. Bana çok yardım etmiştir. Frankfurt Sempozyumu&rsquo;nda George Sarton (1884-1956) &ldquo;bu mucizenin sebebini bilemiyoruz&rdquo; diyordu. &ldquo;Ben de bilemiyorum&rdquo; dedi Willy Hartner. Ben bu mucizenin temellerini kitabımın 1. cildinde 12 noktada topladım. Kitapta çok veciz bir bölüm var. Franz Rosenthal Alman Yahudi âlimlerinden büyük bir oryantalistti. 1938&rsquo;de Almanya&rsquo;dan kaçarak Amerika&rsquo;nın Yale şehrine ulaşmıştı. Bu adam çok insaflı bir bilgindi. Orada <span class="t14">Antik</span> <span class="t14">İ</span><span class="t14">limlerin</span> <span class="t14">İ</span><span class="t14">slam Dünyas</span><span class="t14">ı</span><span class="t14">ndaki Devam</span><span class="t14">ı</span> diye çok güzel bir kitap yazdı. Bu adam çok veciz bir şey söylüyor. Diyor ki: &ldquo;Eğer İslam, bilimi; bilim olarak teşvik etmeyip de, bilimin insan hayatına menfaati bakımından veya başka bakımlardan teşvik etmiş olsaydı bu, bilimlerin İslam dünyasında bu kadar gelişmiş olmasına kâfi gelmezdi.&rdquo; Yani diyor ki İslam, bilimi bilim olarak tanımıştır. Ben bu sözü kurmakta olduğumuz müzenin bir köşesine asacağım. Müthiş bir şey. Biz bunu bilmiyoruz işte. Düşününüz, öyle tipler yetişmiş ki İslam dünyasında onları tanımıyoruz. Bîrûnî gibi bir insan mesela... George Sarton, Bîrûnî için; &ldquo;Beşeriyetin tanıdığı en büyük kafalardan biri&rdquo; diyor. Daha başka neler var... Bîrûnî Hindistan&rsquo;a gidiyor, orada beş-on sene kalıyor ve Hint medeniyetine dair muazzam bir kitap yazıyor. Hintlilerin âdet ve ananeleri Bîrûnî&rsquo;yi rahatsız ediyor ama o bir Müslüman olarak &ldquo;ben bunları tamamen objektif bir gözle, hissiyatımı bir kenara bırakarak, bütün hakikatlere dayanarak göstermek istiyorum, bütün gayretim budur&rdquo; diyor. Öyle bir kitap yazıyor ki bugün bile Bîrûnî&rsquo;nin objektivitesi tarzında yabancı medeniyetlere dair yazılmış hiçbir kitap bulamazsınız, ta ki 21. yüzyılın başına kadar. İslam dünyasında Bîrûnî gibi çok muazzam insanlar vardı. Biz bunları bilmiyoruz.</p>

  <p>Biz okulda, lisede hocalarımızdan yanlış, haksız hikâyeler duyardık. Ben ilkokula gittiğimde okulun ikinci haftasında benim süslü püslü bir hanım öğretmenim vardı. O derste bize diyordu ki: &ldquo;Müslüman âlimler dünyanın öküzün boynuzunda olduğuna inanıyorlar.&rdquo; Ben bunun tashihini hiçbir lise kitabında görmedim. Ben bu bilgiyi üniversiteye kadar taşıdım. Alman hocam Hellmut Ritter&rsquo;in sayesinde etüdlere girdim, gerçekleri gördüm. Frankfurt&rsquo;taki çalışmalarımdan sonra baktım ki Müslümanlar dünyayla güneş arasındaki en kısa mesafenin en uzak noktasının yıllık ne kadar değiştiğini saniyelerle hesaplayabilmişler. Yine Bîrûnî dört mevsimin süresini tutuyor, ondan sonra bunu diferansiyel matematikte çözüyor. Bunları öğrendik. Bu bilgiyle benim hoca hanımın söylediği laf arasındaki farkı daima düşünüyorum.</p>

  <p><span class="t16">Turan:</span> <span class="t14">İ</span><span class="t14">slam&rsquo;da Bilim ve Teknik</span> kitabınızda gördüğüm kadarıyla astronomi, tıp, kimya, fizik, mimarî, savaş tekniği, antik objeler, coğrafya, vesaire. Bunlara baktığımızda birkaç cümleyle açıklarsanız, neyi öğreneceğiz hocam?</p>

  <p><span class="t16">Sezgin:</span> Birinci cildinde Müslümanların 8. yüzyıldan 16. yüzyıla kadar bilimler tarihinde işgal ettikleri yaratıcı merhalenin misallerini kronolojik olarak vermeye çalıştım. Bunlar 1. yüzyılda, 2. yüzyılda keşfedildi, diyorum, metotlarını anlatıyorum. Daha geniş biçimde yazabilirdim ama kataloğun birinci cildinde &ldquo;İslam bilimler tarihine giriş&rdquo; şeklinde önsözü yazdım. Öbür ciltlerde aletleri yazıyorum. Aletleri kimlerin yaptığını Müslüman âlimlerin nasıl icat ettiğini ve yahut da Yunanlılardan almışlarsa ne şekilde aldıklarını, nasıl geliştirdiklerini göstermeye çalışıyorum. Sonra onların çalışma tarzlarını, duydukları heyecanları anlatıyorum. Wiedemann diye büyük bir Alman âlim var. 1917 yılında Erlangen Üniversitesi rektörlüğünün açılış töreninde &ldquo;Müslümanların Bilimler Tarihindeki Yeri&rdquo; konulu bir konferans verir. Orada alet yapan Müslümanlarla Yunanlıları kastediyor. Diyor ki &ldquo;Yunanlıları okuduğunuz zaman onların aletlerinin nasıl ortaya çıktığını kolay kolay anlayamıyorsunuz, kendinizi zorluyorsunuz. Fakat Müslümanlara gelince Müslümanlar merhale merhale veriyorlar ve onların heyecanlarını, duydukları sevinci bile hissedebiliyorsunuz.&rdquo;</p>

  <p><span class="t16">Turan:</span> Hocam eserinizin Türkçeye çevrilmesi tabii ki bizler içinde büyük bir kazanım. Eserinizi İslam&rsquo;da bilim ve teknikle ilgilenenlere hararetle tavsiye ediyoruz. Şimdi önümüzdeki günlerde İstanbul&rsquo;da, daha önce Frankfurt&rsquo;ta açmış olduğunuz müzenin bir benzerinin açılışı olacak. Müzedeki son durum nedir? Zorluklarla karşılaşıyor musunuz, neler söyleyecekseniz?</p>

  <p><span class="t16">Sezgin:</span> Muhteşem bir bina! 240-270 metre uzunluğunda. Bana muhtelif yerlerden teklifler geldi. Mesela TÜBİTAK&rsquo;ın başkanı Nüket Yetiş Hanım Frankfurt&rsquo;a geldi ve dedi ki: &ldquo;Ankara&rsquo;da böyle bir müze kuramaz mısınız?&rdquo; Ben de &ldquo;İstanbul&rsquo;da kurulması hususunda arzular var, dolayısıyla iki şehirde birden yapmak zor olur&rdquo; dedim. Tabii bu arzusunu hürmetle karşıladım. TÜBA (Türkiye Bilimler Akademisi), Süleymaniye&rsquo;nin yanında bir medrese var orayı tahsis etmişler. Daha restorasyonu henüz bitmedi. Çok güzel bir medrese. Orada böyle bir müze kurma düşüncesi vardı. Ankara&rsquo;da da Nüket Hanım&rsquo;ın yardımıyla bir başka müze kuracaktık. O sırada İstanbul&rsquo;a geldim. İstanbul&rsquo;daki dostum Cevdet Akçalı Gülhane Parkı&rsquo;ndaki binanın restore edildiğini öğrenmişti. Hemen oraya gittik, tabii görünce âşık oldum, artık burada bir müze kurulabilir, diye. &ldquo;Bu belediyenin elinde&rdquo; dediler. Belediye reisini tanımıyordum, adını bilmiyordum. Dostlarımı aradım, bu derdimizi kim belediye başkanına anlatır, diye. Neyse belediye başkanına anlatmışlar, ikna etmişler. Belediye başkanı Sayın Kadir Topbaş Bey, Londra&rsquo;dan dönüşünde enstitümüzü ziyaret edeceğini ve Frankfurt&rsquo;taki müzeyi görme arzusunu bana bildirdi. Geldi, konuştuk. O zaman tanımıyordum. Ciddi bir suratı var Kadir Bey&rsquo;in. Güler hale getirmek için biraz zamana ihtiyaç oldu. Ama bunu sempatiyle söylüyorum tabii. Geldi, beraberce müzeyi gezdik, gördük. Ben binayı alıp alamayacağımızı düşünüyordum. Binaya o kadar değer veriyordum ki Kadir Bey&rsquo;in yüzünün değişip değişmediğini takip ediyordum. Kolay kolay da değişmiyor maalesef Kadir Bey&rsquo;in yüzü. Hâlbuki belli etmiyormuş. Neyse odamdan ayrıldı. Kusura bakmayın teferruatlı anlatıyorum ama benim hayatımda oldukça önemli yeri var bu olayların. Baktım bizim hole çıktı. Sayın Başbakana telefon etmek istiyormuş ama onu bulamamış. Sonra benden ayrıldılar, Ramazan günüydü, iftara gittiler, beni de çağırdılar, gidemedim. Bana anlatıldığına göre başkonsoloslukta Başbakana ulaşmış: &ldquo;Burada böyle bir müze varmış, böyle bir enstitü varmış, bizim hiç haberimiz yokmuş&rdquo; falan gibi şeylerden bahsetmiş. Tabii ki bunu duyunca çok rahatladım, müspet bir netice aldık, diye. Daha odamdayken bana &ldquo;Biz o binayı şehir müzesi yapmayı düşünüyoruz&rdquo; dedi. Ben bu işin çok önemli olduğunu anlatmaya çalıştım. Önemli olduğuna da inandırmışım kendisini. Öylece İstanbul&rsquo;a döndü ve üç-dört gün sonra telefonla beni arayarak, &ldquo;Binayı size veriyorum. Yalnız binayı hemen doldurmanız lâzım!&rdquo; dedi. Binaya aletleri ne kadar zamanda doldurabilirsiniz? Çünkü bazen bir aleti 1,5 senede yaptığımız oluyor. Anlatabiliyor muyum? Mesela orda bir müzik otomatı var. Onun ikinci nüshasını yapamadık... Yapımı için iki seneye ihtiyacımız var. Enstitü&rsquo;deki aleti, İstanbul&rsquo;a iki seneliğine, ikinci nüshası yapılıncaya kadar ödünç olarak göndermeyi düşünüyorum. Yenisi yapılınca yerine iade edeceğiz. Bunu milletimin duymasını istiyorum. Bunları şükran duygularıyla anlatıyorum milletime... Bu benim için son derece mühim. Amerika&rsquo;da okumuş Suudi Arabistanlı bir genç vardı. Kral Faysal Ödülü&rsquo;nü almam münasebetiyle tanışmıştık. Bizim enstitüye de biraz katkıda bulunmuştu. Bana, &ldquo;Bu aletlerin birer nüshasını yapalım Amerika&rsquo;da, Washington&rsquo;da da sergileyelim&rdquo; dedi. Nüsha yapmak zordur. Bunun için kaçmak istedim, olmadı. Beni işe inandırdı ve çalışmaya başladık. Çok şükür iyi ki de başlamışız. Yani 22 sene evvel ikinci nüshayı yapmaya başladık. Finansmanı o yapıyordu. Kadir Beye, &ldquo;elimizdeki aletlerin %80&rsquo;i yapılmıştır&rdquo; diye söyledim. Bu arada yapılı aletlerin bize verilmesini rica eden bir mektup yazdım. O adamcağız aletleri bu müzeye hediye etti. Eğer hediye etmemiş olsaydı, bu müzeyi kuramazdık. Şimdi ise noksan olan kısımlarını tamamlamaya çalışıyoruz.</p>

  <p><a id="a34"></a><span class="t16">&nbsp;</span></p>
</body>
</html>
