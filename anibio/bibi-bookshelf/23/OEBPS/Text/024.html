<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Müslümanlar ekvatorun uzunluğunu nasıl buldular?</title>
</head>

<body>
  <h2 class="h21">Müslümanlar ekvatorun uzunluğunu nasıl buldular?</h2>

  <p>Halife el-Me&rsquo;mûn yapılmasını istediği dünya haritası için her şeyden önce ekvatorun 1/360&rsquo;ından ibaret bulunan bir boylam derecesinin gerçek uzunluğunun ölçülmesi ile bir grup bilgini görevlendirdi. Onlar 9&rsquo;cu yüzyılın başlarında Kuzey Irak&rsquo;taki Sincâr ovasında sonra da Kuzey Suriye&rsquo;de Tedmur&rsquo;da usturlâplarla, çubuk ve ip kullanarak bu işi gerçekleştirdiler. O bilginler çok sefer tekrarladıkları ölçme sonuçlarının ortalaması olarak bir boylam derecesinin uzunluğunu 56 2/3 mil, yani ekvatorun uzunluğunu 40.000 kilometreye yakın buldular. Modern coğrafyanın tanıdığı ekvator uzunluğu bu çok titiz yürütülen bilimsel çalışmanın sonucuna dayanıyor.</p>

  <h2 class="h21" id="sigil_toc_id_66"><a id="ncx602"></a><a id="a123"></a>El-Bîrûnî&rsquo;nin boylam derecelerini ölçme metodu</h2>

  <p>İslam dünyasında yoğun ve bilimsel bir itina ile yürütülen coğrafi yer belirleme çalışmaları 11. yüzyılın ilk çeyreğinde matematiksel coğrafyanın bağımsız bir disiplin olarak gelişmesine neden oldu. Bu kazanım, Arap-İslam kültür çevresinin en büyük bilginlerinden birisi olan el-Bîrûnî&rsquo;ye aittir. O, coğrafya tarihinde eşsiz bir girişimde bulunmuştur: Gazne ile Bağdat arasında bulunan önemli yerlerin (2 x yaklaşık 2000 km.lik bir çevrede) enlem ve boylam derecelerini astronomik gözlem, mesafe ölçümleri ve küresel trigonometrinin temel kurallarını kullanmakla belirlemiştir. Onun tarafından ulaşılan yaklaşık 60 yerin boylam bilgilerinin bugünkü değerlere göre ölçülen hataları, sadece 6 ve 45 dakika arasındadır. Onun verileri İslam dünyasının doğu kısmında bundan böyle devamlı olarak sürdürülen yer belirlemelerinin temeli olmuştur. (Katalog II, s. 12)</p>

  <h2 class="h21" id="sigil_toc_id_67"><a id="ncx604"></a><a id="a124"></a>Günümüze Ulaşan En Önemli Ve En Eski Kuzey Asya Haritası</h2>

  <p>İki kuzey Asya haritası 18. yüzyılın başlarında İslam kültür dairesinden Avrupa&rsquo;ya ulaştı ve Fransızcaya çevrilerek yayıldı. Bunlar, Sibirya dışında güneyde 25° ye kadar uzanıp Asya&rsquo;yı da içine almamış, Karadeniz&rsquo;in, Hazar Denizi&rsquo;nin, Aral Gölü&rsquo;nün ve Transoksanya&rsquo;nın ırmaklar sistemini bizim bildiğimiz, gerçeğe hemen hemen tam yakın en eski haritalarını içermemiş olsaydı, en eski Sibirya haritaları olarak adlandırılabilirdi. Bu iki harita da Ebû el-Gâzi Bahâdur Hân (1603-1663)&rsquo;ın Türk soyuna ve boylarına dair kaleme aldığı kitabının bir parçası olarak Türkistan&rsquo;dan Tobolsk&rsquo;a yollarını bulmuşlardı. Kitap, orada 1710 yılında Rus esaretine düşerek 1711 yılında Sibirya&rsquo;ya sürgün edilen İsveçli subay Philipp Johann Strahlenberg (doğ. 1676)&rsquo;in dikkatini çekmişti. Bu kitabı Sibirya Tatarlarının, Agun Asbackewitz (Âhund Özbekoğlu?) isimli imamlarının yanında görmüştü. Bu kişi, eseri Özbek delegelerden almış ve onlara ait dokümanlar içerisinde muhafaza etmişti. Strahlenberg yanındaki diğer tutsak Peter Schönström ile birlikte bu kitabı Rusça üzerinden Almancaya çevirmişti. Kitabın ünü Avrupalı coğrafyacılar çevresinde o kadar hızlı ve genişleyerek yayılmıştı ki, Almanca çeviri, Strahlenberg&rsquo;in 1715-1718 yılları arasından Almanca redaksiyonda ilettiği haritalarla birlikte anonim bir Fransızca çeviride 1726&rsquo;da yayınlandı.</p>

  <p>Birinci harita kendi idaresine göre Moğollar zamanından (yaklaşık 13.-14. yüzyıl), ikinci harita galiba 16. yüzyıldan kalmıştır. (Katalog I,130; III, 29)</p>

  <p>&nbsp;</p>
</body>
</html>
