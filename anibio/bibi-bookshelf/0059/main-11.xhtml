<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Dövüşmekten başka çare yok...” <span class="calibre2">mm</span></p>
<p class="calibre1"><span class="calibre7">Merhaba Ester, (8. Gün, Akşam)</span></p>
<p class="calibre1">Aklıma gelenler bir bir başıma geliyordu. Yanılmamıştım, birileri beni kanlı bir tezgâhın içine çekmeye çalışıyordu. Hem de yakından birileri. Bana gülümseyen, dostça elimi sıkan, belki yardım eder gibi görünen ama kuyumu kazmaya çalışan birileri. Evet, bu ikindi vakti daha iyi anladım bu hakikati. Cezmi’nin evine girince... O cesur askerin kanlar içindeki bedenini görünce. Evet, bu ikindi vakti...</p>
<p class="calibre1">Evet, ikindi üzeri çıkmıştım otelden. Yola koyulmadan önce etrafı kolaçan ettim, arabaya bindikten sonra da defalarca yokladım arkamı. Yok, kimse yoktu peşimde. Yine de tedbiri elden bırakmadım; Langa Bostanları’na varınca Cezmi’nin evinin önünde inmedim. Evet, beş yüz metre kadar gittikten sonra durdurdum arabayı. Parasını ödeyip, arabacıyı yollayarak gerisin geri yürümeye başladım. Takip eden birileri varsa, bu tek yönlü yolda artık gözümden kaçması mümkün değildi. Hayır, güneşsiz sokakta benden başka kimse yoktu.</p>
<p class="calibre1">Bahçe kapısı kapalı değildi ama çok önemsemedim. Belki de Cezmi Bey açık bırakmıştı. Meyve ağaçlarının altından evin önüne kadar yürüdüm. Bahçe sükût içindeydi, sadece birkaç serçenin sönük cıvıltıları. Eve yaklaşınca, iki gün önce oturduğumuz divanın boş olduğunu gördüm. Bu bunaltıcı havada içeride oturmaz diye düşünerek sağa sol bakındım, bizim kadim ittihatçı ortalıkta görünmüyordu.</p>
<p class="calibre1">“Cezmi Binbaşım... Cezmi Bey...” diye seslendim. Kimse cevap vermedi. Verandaya yürüdüm. Bir kez daha seslendim. “Cezmi Binbaşım... Cezmi Bey... içeride misiniz?” Hayır, çıt çıkmıyordu. Bahçe kapısını açık bıraktığına göre yakınlarda bir yere mi gitmişti acaba? Hemen döneceğim mi demek istiyordu? En iyis^biraz beklemekti. Divana yönelirken, bakışlarım evin kapısına takıldı, yoksa aralık mıydı? Emin olamadım, yaklaşıp kapıyı ittim. Sessizce açıldı.</p>
<p class="calibre1">“Cezmi Binbaşım... Cezmi Bey... içeride misiniz?”</p>
<p class="calibre1">Yine o ağır sessizlik, yine o ketum sükûnet. Ne yapacağımı bilemeden kapının önünde durdum. Bir terslik vardı. Cezmi gibi eski bir ittihatçı, üstelik de hükümetle kavgaya hazırlandığı bir sırada böyle rehavet içinde olmazdı.</p>
<p class="calibre1">“Çek git,” dedi içimden bir ses. “Çek git Şehsuvar, derhal uzaklaş bu evden.”</p>
<p class="calibre1">Gitmedim, gidemedim. Başımı uzatıp içeri baktım ama nafile, o alacakaranlıkta eşyaları bile seçemiyordum. Yapmamam gerektiğini bile bile girdim içeri. Gözlerimin karanlığa alışmasını beklemeden kapının sol tarafındaki pencereye yaklaştım, sımsıkı örtülmüş kalın perdeyi çektim. Nazlana nazlana aydınlandı geniş sofa. Öteki iki pencerenin de perdelerini açtım sonuna kadar. Üst kata çıkan merdivenlere yönelmedim, çünkü tam karşımdaki odanın kapısı ardına kadar açıktı. Ahşap zemine yayılı, el işlemesi kilime basarak kapıya yürüdüm. Birkaç metre kala tanıdık bir koku çarptı burnuma. Kurumuş kan kokusu. Heyecanlanmadım ama emin olmak istedim, usulca yaklaştım odaya. Açık kapının önüne gelince, olanca korkunçluğuyla çıktı ortaya manzara. Evet, kapının hemen arkasına düşmüştü Cezmi Binbaşı. Kalbinin üzerindeydi yarası, bir bıçakla öldürmüşlerdi ya da kamayla. Gözlerinde büyük bir öfke vardı, ellerine baktım, tırnak uçlarında kurumuş kırmızı lekeler gördüm. Katiliyle mücadele etmişti, zaten başka türlüsü aklımın ucundan geçmezdi. Düşmana teslim olduğu görülmüş iş değildi Cezmi Binbaşı’nın. Nefretle donup kalmış yeşil gözleri de bu hakikati anlatıyordu zaten. Uzanıp gözlerini kapatırken gördüm başucundaki Lüger’i. Silahını çekmiş ama tetiğe basmaya vakti olmamıştı. Demek ki böyle bir saldırı bekliyordu. Beklemez mi? Hükümete karşı harp ilan etmekten bahseden biri başına neler geleceği tahmin etmez mi? Ama çekememişti tabancasını. Odada başka bir ipucu var mı diye bakınırken sesler duydum. Katil mi? Evin içinden değil, bahçeden geliyordu sesler.</p>
<p class="calibre1">Bulunduğum odanın perdesinin aralığından baktım, iki üniformalı polisle bir sivil, mürdüm eriğinin altından geçerek eve yaklaşıyorlardı. Ne yapacaktım ben şimdi? Eminim üstüme yıkarlardı bu cinayeti. Kimse kurtaramazdı beni bu işten. Telaşım çok sürmedi. Önünde bulunduğum pencerenin koruyucu demirleri olmadığını gördüm, evet, buradan kaçabilirdim. Ama acele etmemeliydim, adamlar verandaya geldiklerinde atmalıydım kendimi dışarı. Perdeyi çektim, pencerenin her iki kanadını da açtım. Verandanın ahşap zemininde ayak seslerini duyunca koyuverdim kendimi dışarı ama şanssızlık bu ya, bir polis daha varmış geride kalan. Ayaklarım toprağa değer değmez göz göze geldik adamla. Polis de hazırlıksız yakalanmıştı. Daha ne oluyor demesine fırsat vermeden, arkaya doğru koşmaya başladım. Aslında o kadar aptalcaydı ki davranışım, zira arka bahçede beni neyin beklediğini bilmiyordum. Fakat başka ne yapabilirdim ki? Polis de kendini toparlamış,</p>
<p class="calibre1">“Dur! Dur! Ateş ederim, kaçma!” diye bağırmaya başlamıştı arkamdan.</p>
<p class="calibre1">Durur muyum hiç, daha da süratlendim. Elbette adam düşmüştü peşime. Çok sürmez ötekiler de arkadaşlarını takip ederlerdi. Bu kadar mı uzun olurmuş hepi topu elli altmış metrelik mesafe. Koş, koş bitmek bilmiyordu. Nihayet, evin arkasına geçince, tahta bir çit gözüme çarptı. Hiç duraksamadan, çitin üzerinden atlayarak komşunun bahçesine girdim, îri yarı bir çoban köpeği çarptı gözüme. Öylece uzanmıştı toprağa. Şu dev kangallardan biri. Kangal da beni görmüştü, bir an başını kaldırdı. Eyvah, dedim şimdi saldıracak ama koca kafasını kaldırıp şöyle bir baktı, ardından isteksizce hırladı, sonra yine devam etti akşam uykusuna. Biraz daha açtım ayaklarımı. Yavaşlamamak için arkama bakmıyordum ama polislerin peşimden geldiğinden emindim. Komşunun kapısından kendimi sokağa atarken, seslerini duydum.</p>
<p class="calibre1">“Vay anasını, köpeğe bak... Dikkat et, dikkat, galiba saldıracak.”</p>
<p class="calibre1">Polisin sözleri yanda kaldı, kangalın tehditkâr havlamala-nnı duydum. Daha fazla dayanamamış, dişlerini göstermeye başlamıştı sonunda. Belki de işi daha da ileri götürmüş, cesur bir muhafız gibi atlamıştı bu davetsiz misafirlerin üzerine. Artık her ne yaptıysa, Allah razı olsun, o iri yan köpek olmasaydı, yakalanmam an meselesiydi. Bostanların arasından koşarak, ahşap evlerin yan yana sıralandığı uzun sokağa girdiğimde, ne üniformalı, ne sivil, tek bir polis yoktu peşimde. Fakat beni görmüşlerdi, artık eşkâlim ellerindeydi, fazladan tek bir dakika bile kalamazdım bu semtte. Hızlı adımlarla caddeye yürüdüm. Bir yandan da beni otele götürecek bir araba aranıyordum. Şansım yaver gitti, caddeye çıkar çıkmaz, köşede bir araba bulup hemen bindim.</p>
<p class="calibre1">Otele gelir gelmez, halimi gören Ömer şüphelenir gibi oldu, hiç yüz vermeden asansöre yöneldim. Ter içinde kalan giysilerimi, çamaşırlarımı değiştirdim, kendimi ılık suyun altına bıraktım. Banyo iyi geldi, sakinleştim. Yatağın üzerine oturdum, sırtımı duvara dayadım ve düşünmeye başladım.</p>
<p class="calibre1">Kim öldürmüş olabilirdi Cezmi Binbaşı’yı? Kim olacak, hükümetin gizli hafiyeleri. Yani Mehmed Esad mı? Neden olmasın? Bir taşla iki kuş vurmuş, hem azılı bir ittihatçıdan kurtulmuştu hem de hakkında İngiliz casusu diye dedikodu yapan birinden. Ama Mehmed Esad bilmiyordu ki Cez-mi’nin, kendisi hakkında neler söylediğini. Niye bilmesin? Eminim Cezmi de benim gibi takibat altındaydı. Hükümetin gizli hafiyeleri onun da burnunun dibine kadar sokulmuşlardı. Mehmed Esad’a verdikleri raporlarda bu konudan bahset-tilerse... Yine de emin olmak zor, çok zor...</p>
<p class="calibre1">Birden kafama dank etti. Seni nasıl bulacaktım ben. Adresini bilen Çolak Cafer’di. Artık ona ulaşmam imkânsızdı. Tekrar Cezmi’nin evine gitsem, cenazeye katılmak için filan, Çolak Cafer gelirdi belki ama bunu göze alamazdım. Cezmi’yi öldürenler, katil diye tutuklarlardı beni. Evet, muhtemelen, hükümetin gizli polisi öldürmüştü Cezmi’yi. Fakat cinayeti üzerime yıkmakta hiçbir beis görmezlerdi... Yanlış anlama, Cezmi Binbaşı için üzülmüyor değilim. Bu cinayet derinden etkilemişti beni. Aynı zamanda da korkutmuştu. Oysa benim bu olayla hiçbir alakam yoktu. Biraz düşününce sakinleşmeye başladım. Evet, benim bu olayla hiçbir alakam yoktu, daha da mühimi, geride hiçbir ipucu bırakmamıştım. Hayır, beni bulamazlardı. Ama ben, seni nasıl bulacaktım? Leon Dayı... Evet, Tokatlıyan Otel’de kalmamış mıydı Leon Dayı? Belki otele bir adres bırakmıştır. Reşit bililerini tanıyordur Tokatlı-yan’da. Rahatlıkla öğrenirdik bunu. Ama Reşit’e nasıl anlatacağım Cezmi amcasının öldürüldüğünü? Adam zaten üfürükten nem kapıyor. Ya katilin ben olduğumu zannederse? Daha neler? O kadarını da düşünmez herhalde. Hiç mi tanımıyor beni? Evet, Reşit’e anlatmak mecburiyetindeyim. Şimdi mi? Hayır, daha otel sahibiyle toplantısı bitmemiştir. Yarın, yarın sabah... Hem biraz daha toparlamış olurdum kendimi...</p>
<p class="calibre1">Hiçbir meseleyi halletmesem bile kafamda olayları sıraya koymuş olmak dahi rahatlatmıştı beni. Hal çaresi yoksa, mesele de yoktur. Akşam yemeği vakti gelmiş olmasına rağmen, en küçük bir açlık hissetmiyordum. Restorana insem bile, tek lokma yiyecek halim yoktu.</p>
<p class="calibre1">Yataktan kalktım, balkondan öylesine baktım şehre. Dışarıda hava kararmış, sıradan bir sonbahar akşamına hazırlanıyordu şehir. Işıkları yaktım, masamın başına çöktüm. Yazmak zor olacak diye düşündüm, aksine adeta kendiliğinden dökülmeye başladı kelimeler. Evet, Selanik’ten dönmüştüm. Beni doğuran kadını, doğduğum şehrin topraklarına verdikten sonra...</p>
<p class="calibre1">Sirkeci Garı’nda Mülazım Fuad bekliyordu beni. Basri Bey göndermiştir diye düşündüm önce, konuşunca anladım. Hayır, kendisi akıl edip gelmişti. Ne yalan söyleyeyim, şaşırdım. Aramızda gizli bir rekabet olduğu hissine kapılırdım hep. Sivil olmam sebebiyle, bu sarışın zabitin de bana karşı bir tür gizli itimatsızlık beslediğini zannederdim. Yanılmışım, demek ki yeterince tanımamışım onu. Sabırsızdı, deli doluydu ama iyi bir kalbi vardı. Üstelik tanıdığım en münevver askerlerden biriydi. Göz ucuyla şöyle bir süzdüm silah arkadaşımı. Hakkındaki düşüncelerimden bihaber, tahta bavulumu eline almış, yanım sıra yürüyordu. Kendisine baktığımı fark edince, saman sarısı bıyıklarının gölgelediği ince dudaklarında samimi bir gülümseme belirdi.</p>
<p class="calibre1">“Ne yapıyorsun bu akşam? iki biletim var Ferah Tiyatro-su’na? Mınakyan, <span class="calibre7">Münasebetsiz Bir îzdivaç’ı</span> sahneliyor. Gidelim mi?”</p>
<p class="calibre1">Anladım, teselli etmek istiyordu beni, çok hoşuma gitti bu davranışı ama o kadar yorgundum ki. Trende de hatıralar beni rahat bırakmamış, doğru dürüst gözümü kırpmamış-tım. Sabaha doğru tam dalar gibi olmuş ama sonra korkunç bir kâbus görerek uyanmıştım. Rüyamda Selanik yanıyordu, evet, doğduğumuz, büyüdüğümüz şehir gözlerimin önünde, insanları, kuşları, ağaçları, evleriyle birlikte cayır cayır yanıyordu. Elimde ahşap bir kovayla denize koşturuyordum. Evet, yangını söndürmek için. Saçmalık. Ama rüya işte. Ne</p>
<p class="calibre1">var ki, ben koştukça deniz çekiliyordu. Evet, o eski Deniz ✓</p>
<p class="calibre1">Tanrısı Poseidon mavi bir balık ağıymış gibi sürükleyip götürüyordu suları. Koca Selanik Körfezi derin bir uçuruma dönüşmüştü bir anda. Batık gemilerin yosun tutmuş tahtaları, sıra sıra balık ölüleri, şarap şişeleri, zeytinyağı küpleri, hatta insan iskeletleri ama tek damla su yoktu. Kurumuş bir denizle, yanmakta olan bir şehir arasında öylece kalakalmıştım. Bir sıcaklık hissettim o anda, başımı çevirince yanan şehrin ayaklanıp üzerime yürüdüğünü gördüm. Alev almış evler, arabalar, ağaçlar, kuşlar, hatta yarısı yanmış insanlar, hepsi, hep birden üzerime geliyorlardı. Hem de her yandan, hem de hızla... Alevler bedenime değerken, çığlık atarak uyandım. Kompartımandaki herkes bana bakıyordu korkuyla. Bir daha da uyumadım, sabaha kadar dışarıyı seyrettim trenin penceresinden. O yüzden çok istememe rağmen Mülazım Fuad’ın tiyatro davetini reddetmek zorunda kaldım.</p>
<p class="calibre1">“Çok yorgunum Fuad,” dedim ezile büzüle. “Başka vakit gideriz. Valla öyle bitkinim ki, daha perde açılır açılmaz uyuyup kalırım.”</p>
<p class="calibre1">Anlayışla başını salladı.</p>
<p class="calibre1">“Tamam, başka vakit gideriz... Allah’ın günleri bitmedi ya!”</p>
<p class="calibre1">Ama yarın da gidemeyecektik, çünkü beynelmilel sahada ardı ardına mühim hadiseler olmaya başlamıştı. Sanki yeterince düşmanımız yokmuş gibi Akdeniz kıyılarında bir yenisi zuhur etmişti. Evet, İtalya’dan bahsediyorum. Balkanlardaki karmaşa, Yemen’deki isyan, Dersaadet’teki siyasi buhranı gören bu devlet, bir parça da ben koparayım OsmanlI’dan diyerek bu vaziyeti fırsata çevirmek istemişti. Evet, bütün büyük devletlerin sömürgesi vardı, neden İtalya’nın da olmasındı. îşte bu niyetle îtalyanlar da Trablusgarp’a asker çıkarmıştı. Haberi <span class="calibre7">Tanin</span>’de okumuştum, teferruatı ise Basri Bey vermişti:</p>
<p class="calibre1">“Biliyorsunuz siyasi zelzelelerle sarsılıyor vatan. İbrahim Hakkı Paşa istifa etti, yine o kurnaz Sait Paşa sadrazam oldu.</p>
<p class="calibre1">Ama Sait Paşa’yla etrafındakiler korkaktır ve de teslimiyetçidir. Ne tngilizlere, ne Fransızlara ne de Ruslara karşı durabilirler. Dolayısıyla Italyanlara da harp ilan etmezler, edemezler. Velhasıl vazife yine bize düşüyor. Gizlice Trablusgarp’a gideceğiz. Arkadaşların bir kısmı çoktan yola çıktı. Evet, bir manada kendi kendimizi oraya tayin ediyoruz. Çünkü devletin rızası ve malumatı içinde yapılacak bir hareket değildir bu. Cemiyetin fedaileri, milletin fedakâr evlatları olarak, vatanın en küçük bir parçasını dahi düşmana bırakamayız. OsmanlI toprağına saldırmak neymiş, o makarnacılara göstereceğiz ki, ötekiler de ayaklarını denk alsınlar. Derhal toparlanın, gerekli vesikalar elimize ulaşır ulaşmaz Trablusgarp’a intikal gideceğiz. Söylemeye lüzum yok, açıkça ölmeye, öldürmeye gidiyoruz. Vedalaşmanız gerekenler varsa vedalaşın, hayır duasını almak istediğiniz kimse varsa gidin görün...”</p>
<p class="calibre1">Fuad apar topar Selanik’e gitti, anne babasıyla ve üç ay önce yüzük taktıkları nişanlısıyla helalleşmeye. Ama benim helalleşecek kimsem yoktu. Sadece Madam Melina, evet hoş çakal diyebileceğim tek insan ev sahibem olan o şefkatli kadındı.</p>
<p class="calibre1">Sana yazmayı, harbe gidiyorum, belki bir daha dönemem demeyi, beni affetmeni istemeyi, hatta seni hâlâ çok sevdiğimi söylemeyi de düşündüm. Ama bunu bir tür zayıflık zannetmenden çekindim. Başıma bir iş gelirse nasıl olsa duyardın. Belki de en iyisi oydu; vatan savunması sırasında vurulup ölmek, bu pek de parlak olmayan hayât hikâyesini, böyle şanlı bir şekilde sonlandırmak. Evet, belki de başıma gelebilecek en iyi netice buydu. Çünkü gitgide kendimden uzaklaştığımı hissediyordum, cemiyete taarruz edenlere inatla karşı dursam da elbette bir terslik olduğunun farkın-daydım. En büyük korkumsa hepimizin birer zalime dönüş-mesiydi. Ve zalim olarak yaşamaktansa, mazlum olarak ölmenin daha şerefli olduğunun farkındaydım. Bu sebepten Basri Bey, “Trablusgarp’a gidiyoruz,” dediğinde büyük bir rahatlama hissetmiştim. Belki de zihnimdejp karmaşayı, ruhumdaki sızıyı dindirecek olan fırsat bu acımasız harp olacaktı. Ne bir korku ne de en küçük bir endişe vardı içimde. Sadece sabırsızlık; bir an önce Afrika’ya ulaşmak, karaya çıkmak ve işgalci Italyanlara karşı dövüşmek isteği...</p>
<p class="calibre1">Ama bu isteğimin gerçekleşmesi için biraz beklemek gerekecekti. Yola ancak on gün sonra çıkabildik. Güneşli bir sonbahar sabahı, Hidiviye Kumpanyası’nın îsmailiye adındaki vapuruyla denize açıldık. Önce Mısır’a gidecektik, ardından Trablusgarp’a. Ben, Faruk Ziya adında, <span class="calibre7">Tercüman</span><span class="calibre2">-1</span><span class="calibre7"> Hakikat </span>gazetesinde çalışan bir muharrirdim, Fuad da îsmet Naci sahte adını almıştı, istediği bir mesleği seçmişti; tiyatro rejisörü. Güya meşhur İskenderiye Kütüphanesi’ni mevzu alan bir piyes sahneleyecekti de, o sebeple gidiyordu Mısır’a. Basri Bey ise Nizam _£abri adında bir vaiz olmuştu. Arapçayı ana dili gibi konuştuğu ve bir müftü oğlu olduğundan din mev-zusuna hepimizden fazla vakıftı. Herhangi bir tehlikeli vaziyette kolayca kalkardı kuşkulu soruların altından. Bu kadar kısa sürede, bu kadar kusursuz vesikalar düzenleyen kişinin Kara Kemal olduğunu ise çok sonra öğrenecektim. Yine Trablusgarp’a harbe gitme kararının Enver Bey’in Beşiktaş’taki evinde alındığından da çok sonra haberim olacaktı. Ki, orada bulunan zabitler, istikbalde vatanın kaderinde önemli bir rol oynayacaklardı. Gerçi bütün bunlan o günlerde öğrensem de pek önemsemezdim. Çünkü zihnim garip bir tesadüfe takılmıştı. Annemi toprağa vermemin üzerinden bir ay geçmeden babamın öldüğü topraklara gidiyordum. Biliyorsun, batıl inancım yoktur ama bu tesadüfün bir manası var mı diye düşünmekten de kendimi alamıyordum. Babamın yaşadığı ve son nefesini verdiği topraklan görecek olmak, belki de orada vatan için dövüşürken şehit düşme ihtimali tuhaf hisler uyandınyordu içimde.</p>
<p class="calibre1">Oysa Basri Bey hayli düşünceliydi, hayli durgun. Hanımından, çocuğundan ayrı kalmanın üzüntüsü zannettim. Meğer sadece o değilmiş, Trablusgarp’taki vaziyetin ne kadar korkunç olduğunu bilmesinden kaynaklanıyormuş o derin sükûnet. Oysa Fuad’la ben seyahat boyunca Stendhal’ın <span class="calibre7">Kırmızı ve Siyah’ını</span> tartışıp durmuştuk. Romanın kahramanı Julien Sorel’in o gelgitli ruh hali, şahsi hırslannı aşk zannetmesi, genç iki erkek olarak bizi derinden etkilemişti. Fuad manevi açıdan bakıyordu meseleye, Julien Sorel’i zayıf şahsiyetli biri olarak görüyordu, ben ise onun sistemin kurbanı olduğunu savunuyordum. Neticede aynı kanaatte buluştuk: Müthiş bir piyes karakteri olurdu bu Julien Sorel’den. Belki de bu alakasız tartışma, aslında bir cehenneme doğru yol aldığımız hakikatini şuur altına itme gayretiydi. Belki de bu sebepten, İskenderiye’deki limana ulaşıncaya kadar sürdü bu derin edebî tartışmamız.</p>
<p class="calibre1">Evet, kazasız belasız İskenderiye’ye ulaşmıştık ama Mısır artık Ingilizlerin hakimiyetindeydi. Gümrükte, polis kontrolünde mesele çıkar mı diye endişe ederken, hiç aklımıza gelmeyen bir belayla karşılaştık: Karantina. Dersaadet’te kolera salgını olduğu için karantinaya aldılar bizim vapuru. Tam dört gün kaldık karantinada, sonunda bıraktı bizi Ingilizler. İskenderiye’deki bağlantılarımızla temas kurup birkaç gün cemiyetin güvenli evlerinde dinlendikten sonra Trablusgarp sınırına varmak için bir trende güç bela yer bulduk kendimize. Cehennemi bir sıcağın altında saatlerce süren korkunç bir seyahatin ardından vardık Trablusgarp sınırına. Ama çilemiz bitmemişti, bilakis şimdi başlıyordu, çünkü önümüzde daha yüzlerce kilometrelik bir mesafe vardı. Ve bu zorlu mesafeyi ancak develerin sırtında geçmek mümkündü. Ki bizler şanslıydık, katıldığımız kervanda bizlere birer Hecin devesi verdiler. Hecin devesi deyip geçme, çöldeki en süratli yaratıklardı bu çilekeş hayvanlar. O kadar kilometre yol gittikten sonra bile bana mısın demez, sadece o iri gözlerini yüzüne diker anlaşılmaz bir keder, nedensiz bir ürkeklikle bakarlardı insana.</p>
<p class="calibre1">Bazen süt gibi bembeyaz, bazen bal rengi, bazen saman sansı bir hal alan kumların üzerinde günlerce deve sürdük. Yaklaşık olarak her elli kilometrede bir karşımıza çıkan kuyulardan kan kadar ılık sular içerek serinlemeye çalışıyorduk, ne kadar sararsak saralım, ne kadar kapatırsak kapatalım, o incecik kumlar ağzımıza, burnumuza doluyor, nefes almak mühim bir mesele haline geliyordu. Önce Deme’ye ulaştık. Mustafa Kemal karşıladı bizi. Hemşerimizdi, Basri Bey’le çok önceden tanışıyorlardı. Çok memnun olmuştu bizi gördüğüne. O iptidai koşullarda dinlenmemiz için elinden geleni yaptı ama umutsuzdu.</p>
<p class="calibre1">“Bu harbi kazanmak çok zor. Askerlerimiz kahramanca çarpışıyor. İtalyanları durdurduk. Sahil şeridinde hapsolmuş dürümdalar. Top menzillerinin dışına çıkamıyorlar. Ama söküp atamıyoruz onları denizden. Hükümetin bu avantajı da fırsat bilerek iyi bir barış anlaşması yapması gerekir. Ne yazık ki Dersaadet’tekiler bunun pek farkında değil...”</p>
<p class="calibre1">“Ya Enver Bey, o ne yapıyor?” diye sordu kumandanımız. “Cemiyete hep güzel haberler yolluyormuş.”</p>
<p class="calibre1">Yüzü gölgelenir gibi oldu Mustafa Kemal’in.</p>
<p class="calibre1">“Kusura bakma Basri ama Enver hayal görüyor bence. Olmasını istediklerini hakikat sanıyor. Ona kalırsa, İtalyanları ezdik geçtik. Bütün Arap aşiretler bizim yanımızda... Trablus’ta, Tobruk’ta, Bingazi’de, Deme’de hatta Fizan’ı da kapsayan kendisine bağlı bir İslam devleti kuracağından söz ediyor. Ama vaziyet hiç de öyle değil. Kendi gözlerinizle göreceksiniz zaten. Sayıları yüz bine yaklaşan Italyan kuvvetlerinin karşısında mücahit sayımız çok az. Silah ve teçhizat açısından bizden çok üstünler. Tamam, başta Sunusiler olmak üzere halk Italyanlardan nefret ediyor. Zaten tek avantajımız da bu. Yani durum hakikaten berbat. Fakat dövüşmekten başka da çare yok.” Sigarasından bir nefes çektikten sonra ekledi: “Bilmiyorum, belki de burada herkes kendi şerefi için dövüşüyor, herkes kendi vicdanı için...”</p>
<p class="calibre1">O akşam hiç hak vermemiştim Mustafa Kemal’e. Çok karamsardı, bu kadar ümitsiz olmak için bir sebep göremiyor-dum. Basri Bey de benim gibi düşünüyordu.</p>
<p class="calibre1">“Moralinizi bozmayın arkadaşlar,” demişti kendi çadırlarımıza giderken. “Mustafa Kemal’in cemiyetle arası açılmış. Enver’le husumeti de bilinen mevzu. Ama çok iyi askerdir. Sonuna kadar itimat edebilirsiniz ona. Hakiki bir vatanseverdir, kanının son damlasına kadar dövüşmekten çekinmez. Ne yaparsın, kabiliyetli askerler arasında bile oluyor böyle anlaşmazlıklar...”</p>
<p class="calibre1">Ertesi gün, sabah ezanıyla birlikte daha içerlerdeki Enver Bey’in karargâhına ulaştık. Burası denizden birkaç yüz metre yüksekte, kayalık bir araziydi. Açık havada Italyan işgal gemilerini bile görebiliyorduk. Enver Bey’in çadırı tepelik bir yere kurulmuştu, görkemliydi, ötekilerden farkı hemen hissediliyordu. Geldiğimizi öğrenir öğrenmez derhal yanına çağırdı bizi. Çadıra giderken Arap giysileri içinde saçı sakalı birbirine karışmış bir adamla karşılaştık. Anında sarmaş dolaş oldular Basri Bey’le, kısa bir hoşbeşten sonra “görüşmek üzere,” diye ayrıldılar. Biz yeniden çadıra yönelirken kulaklarımıza fısıldadı Basri Bey:</p>
<p class="calibre1">“Yiğit adamdır Eşref, çok da kabiliyetli bir fedai. Kendisi Çerkez, evet, adı Eşref... Kuşçubaşı Eşref...”</p>
<p class="calibre1">Hem Trablusgarp’taki direniş günlerinde hem de daha sonra sıkça duyacaktık adını, iki yıl sonra kurulacak Teşki-lat-ı Mahsusa’nın önemli adamlarından biri olacaktı.</p>
<p class="calibre1">Çadıra girince ayakta karşıladı Enver Bey bizi. Mustafa Kemal ve Kuşçubaşı Eşref gibi onun da sakalları uzamıştı, bu yüzden gülerken dişleri daha beyaz görünüyordu. Ama yorgundu, hayır, sakaldan değil sahiden de yorgundu ve hepimiz gibi o da vakitsiz yaşlanmıştı. Üç yıl önce meşrutiyet ilan edildiğinde Selanik’te bir balkondan millete seslenen o genç zabit gitmiş, orta yaşlı bir adam gelmişti yerine. Ama hâlâ dinçti, hâlâ kararlı, hâlâ tutkulu. Samimiyetle uzatmıştı elini.</p>
<p class="calibre1">“Hoş geldin Basri, o kadar çok ihtiyacım vardı ki size...” Tek tek ellerimizi sıkarken konuşmasını sürdürdü. “Harp etmeyi bilmeyen bir halktan bir ordu yaratıyoruz.” Eliyle yer minderlerini gösterdi. “Geçin şöyle oturun.” Sağ ayaklarımızı altımıza alarak oturduk. “Durum bizim lehimize. Manevi üstünlük bizde. Italyanlar korku içindeler. Garnizonlarından burunlarını çıkartamıyorlar. Yerel halk akın akın bize katılıyor. Ama bu insanların teşkilatlandırılması, harp etmeyi öğrenmesi gerek. Bu iş için de sizin gibi tecrübeli zabitler lazım... Yani tam zamanında geldin Basri... Hoş geldin kardeşim...”</p>
<p class="calibre1">Evet, Mustafa Kemal’in sözlerinin yanında Enver Bey’in konuşması iyimserdi, umut doluydu. Elbette onun sözleri daha çok etkiledi beni, moralimi yükseltti, ancak bir yıl geçmeden Mustafa Kemal’in haklı olduğu ortaya çıkacaktı. O zamanlar kimin umurunda; dövüşmeye, vatanı uğruna ölmeye gelmiş bir genç için akıldan çok, duygu öndeydi, parlak sözler, bin kat daha şevk vericiydi basit gerçeklerden. Ancak Enver Bey’in sözlerinde de beni tereddüte uğratan bir yan vardı. Onun ihtiyaç duyduğu eğitmenler Basri ile Fuad’dı. Oysa ben asker değildim, harp sanatını hiç ama hiç bilmiyordum. Nasıl öğretecektim aşiretlere? Ama kısa sürede boşa üzüldüğümü anlayacaktım. Çünkü Enver Bey’in askerî eğitimden kastı, vereceğimiz harbin kendisiydi. Sekiz gün sonra bir Italyan bölüğüyle girdiğimiz çatışmada bizzat gözlerimle görecektim bunu.</p>
<p class="calibre1">Hakikaten, Italyanlar uzun sahil şeridinde sıkışıp kalmışlardı. Arkalarında deniz ve gemileri vardı, önlerinde ise kıraç arazi ve biz. Harbi kazanmaları için kıraç arazide ilerleyip bizi yenmeleri gerekiyordu. Biz ise düşmanı sahil şeridinden çıkartmayacak, tabiri caizse onları Akdeniz’in nefes almayı bile zorlaştıran o sıcak havasında boğacaktık.</p>
<p class="calibre1">Elbette istihbarat çok önemliydi. Italyanlar ekseriyetle gece hücum ediyorlardı. Görünmeden ne kadar içeriye sı-zabilirlerse o kadar iyiydi. Bu sefer de öyle olmuştu, çatışmaya girdiğimiz bölüğün askerleri ilerlemek için karanlığı seçmişlerdi; amaçlan arkadan saldırmaktı. Ama daha onlar harekete geçmeden, jurnali ulaşmıştı bize. Basri Bey komutasında, yirmiye yakın Osmanlı fedaisi ve Sunusi Aşireti’nin gözü kara mücahitlerinden yüz kişilik bir kuvvetle tertibat almıştık. Gece yansına doğru göründü Italyanlar; büyük bir dikkat, azami bir disiplin içinde ağır ağır ilerliyorlardı. Biz, irili ufaklı tepeciklerle kaplı, kayalıklı yolun iki yanına mev-zilenmiştik. Italyan kumandan işi şansa bırakmak istemediğinden, bölüğün geçeceği yolu kontrol etmeleri için üç kişilik bir öncü kuvvet yolladı. Çıt çıkarmak şöyle dursun, nefes dahi almıyorduk. Üç Italyan aramızda uzanan toprak yoldan yüz metre kadar ilerledi. Arada bir durup geceyi dinliyor, bir hile, bir tuzak var mı anlamaya çalışıyorlardı. Ama arazide çıt çıkmıyordu. Öyle ki kayalıklara ilk geldiğimizde huzursuzla-nıp susan çekirgeler yeniden başlamışlardı şarkılarına. Öncü Italyan askerleri de artık yolun emniyetli olduğuna karar vermiş olmalılar ki, dönerek arkadaşlanna, yürümeye başladılar. işte tam o anda Arap yoldaşlanmızdan birinin hapşıracağı tuttu. Mübarek adam, bir kez değil, ardı ardına tam üç kez. Üç Italyan asker korku ve şaşkınlıkla bağırarak süratle arkadaşlanna doğru koşmaya başladı. Birden Basri Bey’in o tanıdığım gür sesi yankılandı gecenin karanlığında...</p>
<p class="calibre1">“Hücum arkadaşlar, hücum... Allah için, vatan için hücum...”</p>
<p class="calibre1">Ardından Sunisi Aşireti’nin genç mücahitlerinin gür sesi duyuldu.</p>
<p class="calibre1">“Allahu ekber, Allahu ekber, Allahu ekber...”</p>
<p class="calibre1">Aynı anda patlamaya başladı silahlar, üç Italyan askeri o anda yıkıldı yere. Olanı biteni anlamaya çalışan uzaktaki düşman bölüğü kısa bir şaşkınlığın ardından mevzi alarak beklemeye başladı. Çok önemli bir avantajdan mahrum kalmıştık. Eğer kurduğumuz tuzağa düşselerdi, saklandığımız kayalık-lann ardından onlan bozguna uğratmamız çok kolaydı. Ama şimdi açık arazide İtalyanlarla karşı karşıya kalmıştık. Bu pozisyonda galip gelmemiz imkânsızdı, düşmanı püskürtsek dahi aramızdan pek azı doğacak güneşi görürdü. Bu çıplak hakikati anlamak için asker olmaya gerek yoktu. Fakat Basri Bey hücum emrini vermişti bir kez, artık durmak olmazdı. Tüfeklerimiz, tabancalarımız, kılıçlarımız ellerimizde saldırıya kalkmıştık, işte tam o anda benim mucize zannettiğim, oysa Basri Bey’in bir taktik ustası olduğunu ispatlayan o hadise gerçekleşti. İtalyanların sağ tarafındaki karanlıkta ateş böcekleri gibi parıltılar belirdi ve ardı ardına silah sesleri duyuldu. Karşıdan ölüme koşar gibi üzerlerine gelen gözü kara Osmanlı askerlerine mi, yoksa yandan saldıran o sinsi müfrezeye mi karşılık vereceğini bilemeyen Italyan askerleri paniğe kapılmakta gecikmedi, ilk kim, hangi asker çözüldü bunu kestirmek imkânsız ama aramızda elli metre kala bütün Italyanlar ağır silahlarını bırakıp geldikleri yöne doğru can havliyle koşmaya başladılar. Elbette bırakmadık peşlerini. Gün ışırken, 57 Italyan askeri ölmüş, 20 kadarını esir almıştık, sadece 10 ya da 15 asker canını kurtarmıştı. Bizde ise 6 şehit vardı, 11 de yaralı...</p>
<p class="calibre1">Karargâha döndüğümüzde kimsenin çadırına gitmesine izin vermemişti Basri Bey. Harp eden herkesi toplamış, yapılan hata üzerine sert bir konuşma yapmıştı. Sunusi Aşireti’nin şeyhi Muhammed Bin Tank, hapşıran kişiyi bulup cezalandırmayı teklif etti. Basri Bey kabul etmedi.</p>
<p class="calibre1">“ihanet değil, korkaklık hiç değil, acemilik, biraz da şanssızlık. Kimseyi cezalandırmaya lüzum yok ama daha fazla disipline ihtiyaç var,” demekle yetinmişti. “Daha fazla eğitime.” Zannederim böyle bir aksilik çıkabileceğini tahmin etmişti, yoksa Italyanlann sağ yanına o müfrezeyi niye yerleştirsin? Şimdi daha iyi anlıyordum Enver Bey’in, bizi görünce neden o kadar sevindiğini. Basri Bey’i çok iyi tanıyordu, böyle bir askerin emrinde olması ona manevi kuvvet vermişti. Benim gözümde ise bir efsane kahramanına dönüşmüştü kumandanımız. Onun mükemmel biri olduğunu düşünüyordum, çok daha iyi yerlerde olmalıydı aslında, belki de buradaki ordunun başına geçmeliydi. Enver Bey’i de severdim ama Basri Bey başkaydı. Eğer buradaki birliklerin kumandanı olsa, eminim İtalyanları en kısa sürede sürüp atardı denize. Kimseye söylemesem de yürekten inanıyordum buna. Önümüzdeki altı ay boyunca ardı ardına kazandığımız zaferler, Sunusi Aşireti’nin, inançlı, cesur ama tecrübesiz gençlerinden, şuurlu bir mücahit bölüğü yaratması, gitgide bir yarı Tanrı seviyesine yükseltiyordu onu gözümde. Hayır, Basri Bey’in katıldığı bir harpte mağlubiyet olmazdı, hayır o yenilmezdi, hayır o asla öldürülemezdi...</p>
<p class="calibre1">Yine telefon çalıyor. Kim acaba? Mehmed Esad? Evet, Mehmed Esad olmalı? Tümüyle unuttum. Bu akşam buluşacaktık ya? Ben gitmeyince, kendisi geldi otele. Kusura bakma Ester, şu telefona bakmak zorundayım. Yoksa kapıya dayanır yine bu adam.</p>
<p class="calibre1"><a id="bookmark1"></a>“Bana bir ölüm bağışlamalısın Şehsuvar...”</p>
<p class="calibre1"><a id="bookmark2"></a><span class="calibre7">Merhaba Ester, (8. Gün, Akşam)</span></p>
<p class="calibre1">Mehmed Esad değil, otel müdürü Reşit’ti arayan. Toplantısı yeni bitmiş, “Karnınız açsa birlikte yemek yiyelim,” diyordu. Asıl niyeti Cezmi’yle neler konuştuğumu öğrenmek. Artık reddedemezdim, hazırlanıp indim restorana. Asansörden inerken şu polis romanları yazan İngiliz kadınla rastlaştık. Gülümsedi beni görünce ama gözlerindeki o keder hiç eksilmemişti. Elbette hiçbir konuşma geçmedi aramızda. Başgarson îhsan’la konuşurken buldum Reşit’i. Yemekleri sipariş ediyor diye düşündüm, hayır, temizlik hususunda sıkı bir ikazda bulunuyordu. Müşterilerden biri şikâyet etmişti. Beni görünce, aceleyle toparlandı.</p>
<p class="calibre1">“Rica ediyorum İhsan. Bak laf otel sahibine kadar gitmiş. Lütfen şu temizlik hususuna çok dikkat edelim.”</p>
<p class="calibre1">Yüzü kıpkırmızı olmuştu îhsan’ın.</p>
<p class="calibre1">“Emredersiniz Reşit Bey,” dedi terbiyeli bir tavırla. “Gözden kaçmış, bir daha olmayacak. Emin olabilirsiniz.”</p>
<p class="calibre1">Daha fazla uzatmak istemedi Reşit:    <span class="calibre7">*</span></p>
<p class="calibre1">“Tamam, tamam, hadi sen işinin başına. Ha bu arada, bak Şehsuvar Bey de geldi, hadi bize yiyecek bir şeyler hazırlayın olur mu?”</p>
<p class="calibre1">İhsan başı önde uzaklaşırken,</p>
<p class="calibre1">“Çok nankör bir iş bu otelcilik,” diye yakınmaya başladı Reşit. “Elimden gelen dikkati gösteriyorum, kılı kırk yarıyorum işler mükemmel olsun diye ama bir kişinin vurdumduymazlığı berbat ediyor her şeyi.” Daha da söylenecekti ki, yüzümdeki endişeli ifadeyi fark etti. “Kötü bir şey mi oldu Şehsuvar ağabey?”</p>
<p class="calibre1">Korkunç haberi vermeden önce sakince karşısına oturdum. “Cezmi Binbaşı...” dedim metin bir sesle. “Cezmi Binba-şı’yı öldürmüşler...”</p>
<p class="calibre1">Gözleri yüzümde dondu kaldı. O kadar etkilenmişti ki, nasıl olmuş diye soramıyordu. Anlattım, bu ikindi olan biten ne varsa hepsini bütün tafsilatıyla anlattım. Bıçakla öldürüldüğünü söylerken ağlamaya başladı. Evet, koca adam küçük bir çocuk gibi içini çeke çeke ağlamaya başladı. Hiç karışmadım. Üzülmesi, paniğe kapılmasından iyiydi. Sonra sakinleşti, düşünmeye başladı.</p>
<p class="calibre1">“Peki, kim? Sizce kim yapmıştır bu alçaklığı?”</p>
<p class="calibre1">Ellerimi yana açtım.</p>
<p class="calibre1">“Bilmiyorum, ben sadece iki gün önce gördüm Cezmi’yi. Ama sen hep gidiyordun yanına. Kendisini tehdit eden binlerinden bahsetti mi? Binleriyle kavga ettiğinden filan...” Hatırlamaya çalıştı ama nemli gözlerindeki boş mana değişmedi.</p>
<p class="calibre1">“Hayır, kavgalı olduğu kimse yoktu. Biliyorsunuz, siyasi sebeplerle herkese kızıyordu, herkese öfkeleniyordu ama bırak kavga etmeyi, tartıştığı birinden bile söz etmedi. Belki vardır birileri de, bana anlatmak istememiştir. Orasını bilemem tabii... Kim öldürmek ister ki Cezmi Amca’yı? Dünyanın en şeker insanıydı...”</p>
<p class="calibre1">Sahiden çok saftı bu Reşit. Dünyanın en şeker adamıydı dediği rahmetli Cezmi, damarına basıldığında hiç tereddüt etmeden tetiği çekecek kadar gözü kara bir adamdı. Üstelik son karşılaştığımızda bu tetik çekme işine epeyce de niyetlenmiş görünüyordu. Elbette bunlan söylemedim Reşit’e. Bir süre hiç konuşmadan, öylece karşılıklı oturduk. Sonunda akıl edip sorabildi:</p>
<p class="calibre1">“Tabii, Matmazel Ester’in adresini de öğrenemediniz...” Aradığım fırsat ayağıma gelmişti.</p>
<p class="calibre1">“Yok, öğrenemedim tabii, ama dayısı Leon, Tokatlıyan’da kalmış iki ay önce... Belki adres bırakmıştır resepsiyona...”</p>
<p class="calibre1">Hemen anladı ne demek istediğimi.</p>
<p class="calibre1">“Öyleyse hallederiz. Otel müdürü Ali Çetin ahbabımdır. Varın arar, öğrenirim.” Yine o derin endişe çöktü yüzüne. *Peki, polisler otele gelip, Cezmi’yle münasebetimi sorarlarsa, ne demeliyim onlara?”</p>
<p class="calibre1">“Hakikati söyleyeceksin Reşit. Cezmi’nin babanın arkadaşı olduğunu. O sebepten onu görmeye gittiğini anlatacaksın. .Ama sakın benden bahsetme. Hele hele cesedi bulduğumdan asla söz etme. Yoksa başım fena halde belaya girer. Üstelik seni de mesul tutarlar bu işten.”</p>
<p class="calibre1">Korkmadı ama gözlerinde kuşku dolu bir mana belirdi. “Sahi Şehsuvar ağabey, polisten neden kaçtınız? Bana söylediğiniz gibi onlara hakikati anlatsaydınız, daha iyi olmaz mıydı?”</p>
<p class="calibre1">“Olmazdı. İzmir Suikastı’nın izleri hâlâ hafızalardan silinmedi. Böylesi bir cinayette, akla ilk gelen şüpheliler benim gibi eski ittihatçılar olur. Yakamı asla sıyıramam. Zaten maksatları da o. Bizim gibi adamları ya çukurlara ya zindanlara doldurmak. Cezmi’ye yaptıkları gibi...”</p>
<p class="calibre1">Hayır, aklındaki sorular cevaplanmamıştı ama ikna olmuş göründü.</p>
<p class="calibre1">“Siz daha iyi bilirsiniz tabii. Ama rica ediyorum, çok dikkatli olun Şehsuvar ağabey. Bilhassa da şu Mehmed Esad’a karşı.” Birden kafasına dank etti. “Yoksa, yoksa o adam mı öldürttü Cezmi Amca’yı?”</p>
<p class="calibre1">Meseleyi büyütmek istemiyordum.</p>
<p class="calibre1">“Zannetmem, eğer rahmetli Cezmi, kaygılarında haklıysa bile Mehmed Esad böylesi cinayetlere bulaşmaz. Onun gibiler çok daha büyük hedefler peşinde koşar. Emekli olmuş eski ittihatçıları öldürmek gibi işlerle uğraşmazlar...”</p>
<p class="calibre1">Daha fazla sormadı, gelen yemek de zehir olmuştu zaten, yalandan birer ikişer lokma alıp kalktık masadan.</p>
<p class="calibre1">Reşit’e yaptığım açıklamalara rağmen, aklım yine Mehmed Esad’a takılmıştı. Evet, Cezmi’nin ölümünde baş şüpheli oydu. O değilse bile arkadaşlarıydı. Devletin <sup class="calibre12">J</sup>ğizli polisi olduğunu açıklayan, hatta beni birlikte çalışmaya çağıran Mehmed Esad’dı. Belki de bütün çabama, bütün dikkatime rağmen Cezmi’nin evine giderken bizi izlemişlerdi. Hem iki gün önce, hem de bugün... Ama Cezmi’yi Mehmed öldürttüyse, bunu daha önce yapması icap etmez miydi? Zaten görüşmüştük</p>
<p class="calibre1">Cezmi’yle, zaten anlatmıştı bildiklerini... Yok, resim bir türlü tamamlanmıyordu... Aklımda bu sorularla çıktım odama.</p>
<p class="calibre1">Anlamsızca dolandım, odanın zeminini boydan boya kaplayan Acem halısının üstünde. Bej renkli büyük Çin vazosunun önünde durdum. Uzun boyunlu leyleklerin, nilüferlerle kaplı bir gölde gezinmesini seyrettim bir süre. Sonra bakışlarım duvardaki ahşap saate kaydı. 22.13’ü gösteriyordu. Yatmak için erkendi, zaten uykunun kırıntısı yoktu gözlerimde. ✓</p>
<p class="calibre1">Binleriyle konuşsam, içimi döksem... Ama öyle biri yoktu ki. Reşit bile şüpheleniyordu benden. Evet, ikna olmuş göründü ama otelden ayrıldıktan sonra doğru karakola gidip beni ihbar etmeyeceğinden bile emin değildim. Evet, bir kez daha idrak ediyordum ki, şu dünyada senden başka dertleşebileceğim kimse yoktu. O sebepten yine sana döndüm, yine yazıya...</p>
<p class="calibre1">Belki neden bu harp hatıralannı yazıyorsun diye kızıyor-sundur bana. “Zaten yeterince kan görmedik mi, yeterince acı çekmedik mi, yeterince mutsuz olmadık mı?” Sanki büyük marifetmiş gibi insan öldürmenin inceliklerini sıralamanın ne manası var? Eğer böyle düşünüyorsan, yanılıyorsun. Harp eninde sonunda bir cinayettir tamam, bir tür toplu öldürme ayinidir kabul ama sadece bu değil. Çok daha büyük bir anlamı var harbin. Vatanı müdafaa etmekten filan bahsetmiyorum, insan olmaktan bahsediyorum. İnsanın bütün hislerinin, bütün zekâsının, bütün korkulannın, bütün vahşetinin, bütün cesaretinin bir anda ortaya çıkmasından... Harbin, insan mevcudiyetinin bir parçası olmasından bahsediyorum. Bizlerin nasıl bir mahluk olduğundan... Ne yazık ki, insan, tek tek ya da topluca öldürmekten zevk alan yegane hayvan türü. Evet, işte bunun için sana harbi anlatıyorum, çünkü bu kanlı olaylann beni nasıl etkilediğini, nasıl değiştirdiğini anlamanı istiyorum.</p>
<p class="calibre1">Mademki dürüst olmaya karar verdim, bir başka itirafta daha bulunmak zorundayım. Evet, doğru, Basri Bey’in söylediği gibi, “Harp kabiliyeti” olan bir adamdım ben. Doğuştan yatkındım buna. Belki büyük dedelerimden biri sıkı bir mücahitti yahut başka bir sebep vardı. Bilmiyorum ama içimde vardı harp etmek. Trablusgarp’ta iyice emin olmuştum bundan. Daha doğrusu emin olduğumu zannetmiştim. Çünkü kolayca uyum sağlamıştım, gündüzleri cehennem gibi sıcak, geceleri ise buz gibi soğuk olan iklime. Sadece ben değil, Mülazım Fuad da ikinci hafta geçirdiği ve tam üç gün süren o litreme krizini saymazsak pek sıkıntı yaşamamıştı Afrika’da. Basri Bey ise kendini daha ilk geldiği gün ispatlamış, herkesin itimadını kazanan bir kumandan olup çıkmıştı. Zaten bu sebepten Bedevi mücahitlerin hepsi bizim bölüğe katılmak istiyordu. Fakat çoğu ölüme gözünü kırpmadan gidecek kadar cesur olan bu insanları harp disiplinine sokmak, deveye hendek atlatmaktan daha zordu. Ama bunun müsebbibi biz-dik. Buradaki Arap dostlarımız bizim tebaamızdı, yüzlerce yıl hakimiyetimiz altında yaşamışlardı, hâlâ da yaşıyorlardı. Ortalıkta bir hata, bir iptidailik, bir gerilik varsa, elbette bunun sebebi başta bizdik. Evet, o çok övündüğümüz altı yüz \ıllık, bir zamanlar çağ açıp, çağ kapayan ama bugün dünya liderliğinden, açgözlü devletler tarafından parçalanma zavallılığına düşen Osmanlı...</p>
<p class="calibre1">Neyse biz hikâyemize dönelim yine. Evet, Arap aşiretlerin desteği olmasa îtalyanlara direnmek mümkün olamazdı. .Ama Arapların hepsi için aynı sadakatten, aynı bağlılıktan söz etmek de mümkün değildi. Bir kısmı kendi devletlerini kurma hayalindeydiler ki, bu milli şuura sahip aşiretlerin çoğunluğu Mısır’da bulunuyordu. Trablusgarp bölgesinde olanlar ise yüzyıllardır bayrağı altında yaşadıkları Devlet-i Aliyye’nin artık çökmekte olduğunu idrak ettiklerinden değil, daha basit sebeplerle, mesela bir kese altın için gözlerini kırpmadan Osmanlı zabitlerini îtalyanlara satacak kadar alçalabiliyorlardı. Çoğunluk değil ama böyleleri vardı ve onlar yüzünden mühim kayıplar verdiğimiz olmuştu, işin kötüsü hamiyetli, vatanseverlerden oluşan imanlı aşiretlerle, bu menfaat peşindeki tıynetsizleri sık sık birbirine karıştırıyorduk. Dolayısıyla, her zaman doğru karar vermek mümkün olmuyordu.</p>
<p class="calibre1">Hayatımızı altüst edecek haber o pazartesi günü gelmişti. Çok itimat ettiğimiz, zor çatışmalarda sınanmış Beşir El Ha-mid adında bir Arap mücahitti haberi getiren. Çölün içlerinde bir aşiret bize katılmak istiyormuş. Mahmud Faiz adındaki bir aşiret reisi, “Bin beş yüz silahlı adamım, sekiz yüz devem ve üç yüz atımla kâfir îtalyanlara karşı Müslüman kardeşlerimizin yanında dövüşmeye hazırım,” diyormuş. Ama bu iş için yetkili bir Osmanlı zabitinin çadırını şereflendirmesini istiyor, birlikte sofraya oturduktan sonra anlaşma yapılmasını şart koşuyormuş. Hiç de yadırganacak bir istek değildi bu. Bedeviler onurlu insanlardı, küçümsenmekten nefret eder, kendilerine değer verilmesinden hoşlanırlardı. Bilhassa Enver Bey memnun olmuştu bu habere.</p>
<p class="calibre1">“Bakın, demedim mi size çölde ne kadar Arap aşireti varsa, hepsi bize katılmak istiyor. Buraya geldiğimde dokuz yüz çöl mücahidi vardı. Şimdi ise elimin altında binlerce talimli askerimiz var. Göreceksiniz, sayımız daha da artacak...” O kadar mutlu olmuştu ki bu davetten, tedbiri filan unutup “En iyisi bizzat ben gidip konuşayım bu adamlarla...” demekten bile çekinmemişti. Bütün ihtimalleri kılı kırk yararak hesaplayan bir kumandandan çok, kendini ispata çalışan sabırsız bir zabit gibiydi. Ama sağduyu abidesi Basri Bey hemen karşı çıktı.</p>
<p class="calibre1">“Katiyen olmaz Enver Bey. Siz burada lazımsınız. Hem çöl hiç emniyetli değil. Biz, gider Şeyh Mahmud’la konuşur, anlaşmaya varırız.”</p>
<p class="calibre1">O öğleden sonra 25 kişilik bir birlik hazırladık. Mülazım Fuad, sıhhiyeci Mevlüt, Kasım Çavuş ve ben olmak üzere bizden beş kişi, haberi getiren Beşir el Hamid ve on dokuz güvenilir adamıyla birlikte gün doğmadan düştük yola. Mahmud Faiz’in aşiretinin konakladığı yer, yüz kilometre kadar içeride Gazal Vadisi’nin hemen girişindeydi. Vadinin derinliklerinde sayısız vaha bulunuyordu. Hepimizin altında Hecin develeri vardı, yani olağan şartlarda bu gece sona ermeden Gazal Vadisi’ne ulaşmış olurduk. Öğle vakti güneş tepemizden vurmaya başlayınca ister istemez hızımızı kesmek zorunda kaldık.</p>
<p class="calibre1">İlk mola yerimiz elli kilometre sonra varacağımız Ayn-el Kabûl adıyla anılan vahaydı. İtalyanların çöle yayıldıklarına dair bir ihbar üzerine iki ay kadar önce buraya gelmiş ama küçük bir bedevi kabilesinden başka kimseyi bulamamıştık. Fakat şunu söylemeliyim ki, çöldeki en lezzetli su bu kuyudan çıkıyordu. Büyülü bir görüntüsü vardı. Kumluk zemin birden yükseliyor, yekpare kayadan oluşan, üç çatallı, kehribar rengi küçük bir dağ beliriveriyordu karşınıza. Dağın hemen dibinde yer alıyordu vaha. Suyun etrafı palmiye ağaçlan ve sazlıklarla çevriliydi, adını bilmediğim leylak renkli, iri başlı çiçekler sanki burada olmamanız gerekiyor der gibi tuhaf tuhaf bakıyorlardı yüzümüze. Bizim gibi deniz kena-nnda doğmuş, denizle birlikte büyümüş olanlar için bu küçük su birikintisinin ne anlamı olabilir, diye düşünme sakın. Uçsuz bucaksız çöllerden sonra, bu minik gölcük, okyanus kadar büyük geliyordu insana.</p>
<p class="calibre1">îşte Ayn-el Kabûl adındaki bu çöl cennetine birkaç saatlik yolumuz kalmışken bir aksilik meydana geldi, bizim Üsküdarlı Bekir Çavuş devesinden düşüverdi. Önce uyuyakaldığını zannettik ama sıcak kumların üzerinde bedeninin kasılıp gevşediğini, sıtmaya tutulmuş gibi titrediğini görünce anladık; sara krizi geçiriyordu. Sıhhiyeci Mevlüt iri bir soğanı ikiye kesip Bekir Çavuş’un ağzına bastırdı. Kısa sürede sakinleşti hasta arkadaşımız, gözlerini açtı, neler oluyor burada dercesine şaşkınlıkla yüzümüze bakmaya başladı. Evet, hiçbir şey hatırlamıyordu. Onu doğrultmaya çalıştık, işte o zaman koptu kıyamet, düşerken sağ ayağını kırmıştı. Bekir Çavuş’a bir ağrı kesici veren Sıhhiyeci Mevlüt,</p>
<p class="calibre1">“Derhal müdahale etmek lazım,” dedi. Bakışları şişmeye başlayan bacağa takılmıştı. “Yoksa vaziyeti kötüye gidebilir.” Basri Bey’in yüzü asılmıştı.</p>
<p class="calibre1">“Vahaya çok bir şey kalmadı, oraya kadar bekleyemez mi?” Eliyle alnındaki terleri silen Mevlüt,</p>
<p class="calibre1">“Bekler, beklemesine de, şimdi müdahale etsek daha iyi...” “Siz gidin Basri Bey” diyerek araya girdim. “Biz burada kalalım, vahada buluşuruz.”</p>
<p class="calibre1">Emin olamıyordu bizim tecrübeli kumandan, Mülazım Fuad da müdahil oldu konuşmaya:</p>
<p class="calibre1">“Ben de kalayım isterseniz, arkanızdan yetişiriz.”</p>
<p class="calibre1">Basri Bey, hâlâ acılar içinde kıvranan Bekir Çavuş’a baktı, ardından gözlerini Ayn-el Kabûl yönüne çevirdi. Sıcakta buğulanan çölü süzdü bir süre. Usulca başını sallayarak Fuad’a döndü sonra.</p>
<p class="calibre1">“Senin kalmana lüzum yok. Şehsuvar halletsin bu meseleyi.” Bakışlarını bana dikti. “Sunusilerden beş kişi de yanında kalsın. Biz yola devam edelim, hiç değilse arkadaşlar biraz dinlenme fırsatı bulur. Siz de çok vakit kaybetmeyin. Sana diyorum Mevlüt, bak elin ağırdır, biraz çajauk ol.”</p>
<p class="calibre1">Utangaç bir gülümseme belirdi hastabakıcının kurumuş dudaklarında.</p>
<p class="calibre1">“Başüstüne Kumandanım.”</p>
<p class="calibre1">Basri Bey kafileyi toplayıp yeniden yola düzüldü. Biz de derhal bir çadır kurup zavallı Bekir Çavuş’u içine taşıdık.</p>
<p class="calibre1">Sıhhiyeci Mevlüt, önce kırığın yerini tespit etti, sonra bir kılıç kınıyla bacağı sararak sabitledi. Mesleğinin erbabıydı ama sahiden eli ağırdı, belki de vazifesini layığıyla yerine getirdiği için iş bu kadar uzun sürüyordu. Fakat bu kez her zamankinden daha süratli hareket ettiğini söyleyebilirim. Yine de bir saatten fazla sürmüştü bu kansız müdahale. Bekir Çavuş için bir sedye hazırlayarak yeniden yola koyulduğumuzda en az iki saatlik bir mesafe oluşmuştu ana kafileyle aramızda. Üstelik Bekir’irl sedyesi hızımızı kesiyordu. Yine de neşemiz yerine gelmişti, zira Bekir artık inlemeyi bırakmış, derin bir uykuya dalmıştı. Çöl sıcağının altında Ayn-el Kabûl’un sularında serinlemeyi hayal ederek ilerliyorduk.</p>
<p class="calibre1">Devenin sırtında ilerlerken insan vücudu ister istemez ağırlaşıyor, bir sakinlik, bir yavaşlık sarıyor ruhunuzu. O tekdüzeliğin içinde ne kadar çaresiz, ne kadar zavallı olduğunuzun şuuruna vararak, tabiatın şartlarına uygun davranmaya başlıyorsunuz. Bu bir tür yan uyku hali, bir tür kabulleniştir, aksi takdirde hiç değişmeyen o manzaraya, bitmek bilmeyen o kum denizine, o puslu gökyüzüne tahammül etmeniz mümkün değildir. Küçük kafilemiz develerin ritmine uyarak ağır ağır mesafeyi katederken ılık rüzgârın getirdiği seslerle toparlandık. Sanki uzaklarda bir yerlerde birileri ardı ardına şampanya şişelerini patlatıyordu. Önce Sunusiler anladı neler olup bittiğini.</p>
<p class="calibre1">“Silah, silah atılıyor,” dedi Fahad Kerim... Devesinin üzerinde doğrulmuş havayı dinliyordu. “Evet, silah atılıyor. Ayn-el Kabûl’da çatışma var.” Toprak rengi gözlerini yüzüme dikti. “Pusu, bizimkilere pusu kurmuşlar...”</p>
<p class="calibre1">Devemin yularını sımsıkı tutarak Mevlüt’e döndüm.</p>
<p class="calibre1">“Bekir Çavuş sana emanet, biz gidiyoruz. Hadi arkadaşlar, hücum....”</p>
<p class="calibre1">Develerimizi kamçılayarak süratle vahaya sürdük. Üç çatallı küçük dağa yaklaştıkça silah seslerini daha açık seçik duymaya başladık. Ama bin metre kadar kala birden her şey sustu. Sadece develerimizin kumda çıkardığı o yumuşak ayak sesleri duyuluyordu, bir de başımıza sardığımız kefiyeleri uçuran rüzgârın uğultusu. Derin bir endişe kapladı yüreğimi; yoksa arkadaşlarımızın hepsini öldürmüşler miydi? Hayır canım, Basri Bey bunun olmasına izin vermezdi. Kim bilir kaç kez karşılaşmıştı bu tür pusularla, kaç kez kurtulmuştu onlardan. Üstelik yanında Mülazım Fuad vardı, Basri Bey hata yapacak olsa, hemen ikaz ederdi bizim genç zabit. Hem Arap mücahitler de boş insanlar değildi. Hele Beşir el Hamid bugüne kadar gördüğüm en cesur, en uyanık mücahitti. Esmeyen yelden hile sezer, toprakla, rüzgârla konuşur, nerde olursa olsun düşmanın kokusunu alırdı. Yok, başlarına kötü bir iş gelmiş olamazdı. İyi ama neden sesleri kesilmişti? Neden geldiğimizi gören arkadaşlarımız silahlarını sallayarak, zafer naralarıyla selamlamıyorlardı bizleri?</p>
<p class="calibre1">Bu kaygılarla ulaştık güneşin altında kehribar sarısına dönüşen küçük dağa. Vahanın serinliğini hissettiğim anda artık çok iyi tanıdığım o kesif barut kokusu çarptı burnuma. O kadar telaşlanmış, geç kaldığımız için o kadar çok kendime kızmıştım ki, Fahad Kerim ve öteki Arap mücahitler develerinden yere süzülerek mevzilenirken, ben tedbiri filan elden bırakıp, peygamber askeri gibi dalmıştım vahanın ortasına. Eğer pusu kuranlardan herhangi biri orada olsaydı çoktan yemiştim kurşunu. Ama ne silah patlaması ne bir ikaz. Sessizlik, sadece sinir bozucu bir sessizlik. O anda gördüm kanı... Koyu kırmızı bir sıvı, gölcüğün üzerini yarı yarıya kaplamıştı. Adını bilmediğim leylak renkli, iri başlı çiçeklerin arasında yan yana düşmüş üç Sunusi mücahidi gördüm. Hiç kıpırdamadan öylece yatıyorlardı. Üçü de çırılçıplaktı. Çöl eşkıyaları neleri varsa hepsini almış olmalıydı. Devemi çökertip indim yere. Evet, gölcüğün etrafı çırılçıplak soyulmuş, Arap mücahitlerin cesetleriyle doluydu. Demek ki su içerken vurmuşlardı hepsini... Ama Basri Bey’le Fuad yoktu ortalıkta. Ne yalan söyleyeyim sevindim, belki de kurtulmuşlardır diye... Arkadaşlarının öldüğünü gören Araplar başlamışlardı feryat etmeye. Ben ise gölcüğün etrafından uzaklaşıp Basri Bey’le Fuad’ı arıyordum ama ne bir iz ne bir delil; burada olduklarına dair hiçbir belirti göremiyordum. Fidye almak için yanlarında mı götürmüşler acaba diye düşünürken patladı silah. Hemen kendimi yere atıp mevzilendim ama ikinci bir patlama gelmedi. Araplar-dan biri eliyle kayanın eteklerini gösterdi. <span class="calibre7">'</span></p>
<p class="calibre1">“Orada, işte orada.”</p>
<p class="calibre1">Bakışlarımı gösterdiği yere çevirince, Fuad’ın kanlar içindeki başını gördüm, kayalığın arkasına mevzilenmişti, bize seslenemeyecek kadar bitkin olmalıydı, dikkatimizi çekmek için basmıştı silahın tetiğine. Hemen koşturduk kayalığa.</p>
<p class="calibre1">Evet, işte oradaydı, yüzü gözü kan içindeydi. Basri Bey’i o sırada fark ettim, Fuad’ın hemen arkasındaydı, sol omzunun üstüne düşmüş, hiç kıpırdamadan öylece yatıyordu. Öldüğünü zannettim, dünya başıma yıkıldı. Oysa bu tür manzaralara alışıktım, artık hiçbir ölüm beni etkileyemezdi. Ama yanılıyormuşum, çok sevdiğin birini kaybedersen, ne kadar tecrübeli olursan ol, yine de sakin olamıyormuşsun. Basri Bey’i kanlar içimde görünce anladım bunu. Çünkü o benim için, bir nevi yarı Tanrı, yenilmez bir kahraman, sonuna kadar itimat edeceğim tek insandı. O anda harbi kaybettiğimizi hissettim. O anda ne kendime, ne askerlerimize, ne vatana, ne cemiyete inancım kaldı. Madem ki Basri Bey ölmüştü, artık her şey bitmişti.</p>
<p class="calibre1">“Yardım, yardım et,” diyen Fuad’ın sesiyle kendime geldim. “Ne duruyorsun, yardım etsene.”</p>
<p class="calibre1">Toparlanıp genç mülazıma yaklaştım.</p>
<p class="calibre1">“Fuad... Fuad, kardeşim iyi misin?”</p>
<p class="calibre1">Kana bulanmış yüzünde iki kor parçası gibi duran mavi gözlerini ikaz edercesine yüzüme dikmişti.</p>
<p class="calibre1">“Ben iyiyim,” diye mırıldandı. “Ben iyiyim, sadece bacağımdan vuruldum. Basri Bey fena yaralandı. Ona yardım et.”</p>
<p class="calibre1">Fuad’ın fedakârlığı yerin dibine geçirdi beni. Yüzü gözü kan içinde olmasına rağmen ne bir panik, ne bir korku, hâlâ kumandanını düşünüyordu.</p>
<p class="calibre1">“Sen de iyi değilsin... Başın, başın kanıyor...”</p>
<p class="calibre1">“Yok, yok vurulmadım,” dedi nefesini düzenleyerek. “Kurşunların parçaladığı bir taş parçası geldi başıma. Yara o kadar derin değil...”</p>
<p class="calibre1">Bakışlarım delik deşik olmuş kayaya takıldı; çatışmanın şiddetini şimdi daha iyi anlıyordum.</p>
<p class="calibre1">“Ben iyiyim,” diye tekrarlayan Fuad’ın sesiyle toparlandı düşüncelerim. “Sersemledim sadece biraz... Bacağımdaki yaranın da çok mühim olduğunu zannetmiyorum. Sen Basri Bey’e bak.”</p>
<p class="calibre1">Arap mücahitlerden birine Fuad’la ilgilenmesini işaret ettikten sonra Basri Bey’e yöneldim. Az önceki pozisyonunda hiçbir değişiklik yoktu, sol omzunun üstünde öylece yatıyordu. İncitmekten çekinerek sırtüstü çevirmeye çalıştım. Cılız bir inilti koyuverdi. Sevindim; demek yaşıyordu.</p>
<p class="calibre1">“Basri Bey... Basri Bey... Kumandanım iyi misiniz?”</p>
<p class="calibre1">Kirpiklerini araladı, gözlerinden aşina bir parıltı geçti, beni tanımıştı. Bir şeyler söyledi anlamadım. Kulağımı ağzına yaklaştırdım.</p>
<p class="calibre1">“Beni kaldır,” diye fısıldadı güçlükle. “Beni kaldır, yoksa kanımda boğulacağım...”</p>
<p class="calibre1">Mücahitlerden birinin yardımıyla derhal kaldırdım, sırtını kayaya dayadım. Rengi sapsarıydı... Haki gömleğinin karın bölgesinde koyu kırmızı bir leke vardı. Kurumuş dudaklarını yaladı.</p>
<p class="calibre1">“Su, içim yanıyor... Allah rızası için birazcık su...” Mendilimi ıslatıp dudaklarına sürdüm.</p>
<p class="calibre1">“Biraz daha... Biraz daha...”</p>
<p class="calibre1">Yeniden dudaklarını ıslattım.</p>
<p class="calibre1">“Dayanın Basri Bey, dayanın şimdi yetişir Sıhhiyeci Mevlüt...”</p>
<p class="calibre1">Sönmekte olan gözlerinde acı bir ifade belirdi.</p>
<p class="calibre1">“Beyhude çaba Şehsuvar,” diye mırıldandı. “Mevlütlük bir iş yok burada...”</p>
<p class="calibre1">O kadar emindi ki söylediklerinden, o kadar kabullenmişti ki ölmeyi, gözyaşlarımı tutamadım.</p>
<p class="calibre1">“Öyle demeyin, kurtulacaksınız. Hiçbir şey olmayacak size...”</p>
<p class="calibre1">Sağ elini uzatıp kolumu tuttu.</p>
<p class="calibre1">“Ağlama,” diye çıkıştı. “Niye ağlıyorsun?” Sanki biraz canlanır gibi olmuştu. “Yaklaş, yaklaş biraz...”</p>
<p class="calibre1">Gözyaşlarımı elimle kuruladıktan sonra söylediğini yaptım. “Beşir el Hamid...” dedi güçlükle. “Beşir hain değil... Şanssızlık, sadece şanssızlık. Çöl eşkıyalarına rastladık. Beşir’in kabahati yok. Onu suçlamayın...”</p>
<p class="calibre1">“Biliyorum, onu da vurmuşlar. Ölmüş zavallı...” “Vurulduğunu görmüştüm, demek ölmüş.” Başını doğrultmaya çalışarak vahaya doğru baktı. “Develer, develeri de almışlar değil mi?”</p>
<p class="calibre1">Sahi tek bir deve kalmamıştı etrafta.</p>
<p class="calibre1">“Korkarım öyle, hepsini çalmışlar... Ama endişelenmeyin, bir yolunu bulacağız. Sizi karargâha yetiştireceğiz...”</p>
<p class="calibre1">Gülmeye çalıştı beceremedi, bir öksürük dalgası bütün vücudunu sarstı. Kriz geçince derin derin nefes aldı.</p>
<p class="calibre1">“Ölmekten değil, ölmemekten korkuyorum,” diye söylendi. “Akşama çok var mı?”</p>
<p class="calibre1">Konuştukça açık renk gömleğinin önündeki kan lekesi yayılıyordu.</p>
<p class="calibre1">“Var, üç dört saatten önce kararmaz hava...”</p>
<p class="calibre1">Umutsuzca başını salladı...</p>
<p class="calibre1">“Hava kararınca gene gelecekler... Haramiler diyorum... Belki de daha önce... Eminim uzaktan bir yerlerden burayı gözlüyorlardır. Öteki kuyular kuvvetli aşiretler tarafından tutulmuş... Su alabilecekleri tek yer burası... Derhal buradan ayrılmanız lazım...”</p>
<p class="calibre1">Ne demek istediğini tam anlayamadım.</p>
<p class="calibre1">“Ayrılmanız ne demek Basri Bey, hep birlikte gideceğiz buradan...”</p>
<p class="calibre1">Yine o kederli ama durumunu kabullenen ifade belirdi yüzünde.</p>
<p class="calibre1">“Yapma Şehsuvar, hiç zorlama. Bu sıcakta yola çıkarsam yarım saate kalmaz ölürüm. Üstelik sizi de yavaşlatmış olurum...”</p>
<p class="calibre1">itiraz edecek oldum,</p>
<p class="calibre1">“Beni iyi dinle,” diye susturdu. “Belki de hayatının en zor vazifesi olacak ama benim için iki şey yapmanı istiyorum.” Sağ dizinin dibindeki tabancasını gösterdi. “Şunu al.” Silahı alıp kendisine uzattım. “Sende kalacak,” dedi usulca başını sallayarak. “Onu sen kullanacaksın.”</p>
<p class="calibre1">O zaman anladım ne demek istediğini.</p>
<p class="calibre1">“Hayır kumandanım, bunu yapamam.”</p>
<p class="calibre1">“Yapacaksın,” dedi yumuşak ama kararlı bir sesle. “Bunu bana borçlusun. Selanik’teki o sonbahar gecesinde seni cemiyete alanlardan biri bendim. Sana hep inandım, yalpaladığın, tereddüt ettiğin anlarda bile inandım. Dahası seni öz kardeşim gibi sevdim... Evet, senden bunu istemeye hakkım var Şehsuvar.” Bakışlarını elimdeki silaha çevirdi. “Bunu yapmak mecburiyetindesin, bana bir ölüm bağışlamalısın... Beni o vahşilerin eline sağ olarak bırakamazsın...”</p>
<p class="calibre1">“Sizi burada bırakmayacağız...”</p>
<p class="calibre1">“Boşa yorma kendini. Yolun sonu belli. Benim hikâyem bu vadide bitiyor. Hiç kimse yardım edemez bana.” Göz ucuyla yana baktı. “Ama Fuad’ı kurtarabilirsin.”</p>
<p class="calibre1">Başımı çevirince Fuad’la göz göze geldik. Tek söz etmedi ama Basri Bey’le aynı fikirde olduğunu anladım. Hatta, eğer ben, kumandanımızı vuramazsam bu işi yapmaya hazır olduğunu da anladım. Yeniden Basri Bey’e döndüm.</p>
<p class="calibre1">“Kusura bakma ama vazifen bununla da bitmiyor,” dedi o acı gülümsemesini bir kez daha takınarak. “Karıma ölüm haberimi senin vermeni istiyorum.” Yüzümdeki ifadeyi görünce bileğime sarıldı yine. “Yapabilirsin, yapmalısın... Seni, senden daha iyi tanıyorum Şehsuvar. Sen güçlü bir adamsın. Bunu da bir imtihan gibi düşün. Seni atış talimine götürdüğüm o öğleden sonra gibi, Arnavut fedaileri vurduğumuz o akşamüstü gibi...” Yeniden öksürmeye başladı, ağzından kan geldiğini gördüm. “Hadi Şehsuvar,” diye tükürdü ağzındaki kanı. “Hadi artık, bir ölüm için yalvartma beni. Hadi, canım yanıyor. Bitir şu işi...”</p>
<p class="calibre1">Sağ elim adeta kendiliğinden doğrulttu silahı.</p>
<p class="calibre1">“Aferin evladım,” diye yüreklendirdi beni. “Aferin Şehsuvar, işte böyle.”</p>
<p class="calibre1">Ama işaret parmağım bir türlü uzanmıyordu tetiğe.</p>
<p class="calibre1">“Hadi artık bekletme beni! Hadi Şehsuvar, hadi kardeşim, hadi dokun şu tetiğe. Hadi, hadi... Hadi ne duruyorsun be!”</p>
<p class="calibre1">O anda değdi parmağım tetiğe, silah sesi vahada yankılandı. Basri Bey’in bedeni olduğu yerde sarsıldı. Ne bir mırıltı ne bir fısıltı, tek söz çıkmadı ağzından, sadece minnettar bir bakış, takdir eden bir bakış... Sonra öylece durdu... Sonra, çölün ortasında yüzyıllardır sessizce bekleyen o kehribar rengi kaya gibi öylece kıpırtısız kaldı.</p>
</body>
</html>
