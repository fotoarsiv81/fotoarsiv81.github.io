<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Sadece sana yazmak ihtiyacı ayakta tutuyor beni.” <span class="calibre2">mm</span></p>
<p class="calibre1"><a id="bookmark1"></a><span class="calibre7">Merhaba Ester, (6. Gün, Sabah)</span></p>
<p class="calibre1">Bu sabah erkenden uyandım, güneş doğmamıştı henüz. Başımda bir ağırlık vardı, dün geceki şaraptan mı? Zannetmem, kaliteli bir şaraptı, üstelik fazla da içmemiştim. Belki geç saatlere kadar yazmamın neticesidir. Gözlerimde de hafif bir yanma var zaten. Ama daha mühimi yazarken o günleri yeniden hatırlamam, adeta yeniden yaşamam. Gençken en korkunç olayları kaldırabiliyor insan. Harpler, isyanlar, suikastlar, ölümler. Şimdi düşünmesi bile zor geliyor bana. Galiba yazdıklarımın etkisinde kaldım. Gece boyunca bölük pörçük rüyalar görmemin sebebi de bu olsa gerek. Mazi sadece bir hatıralar toplamı değildir, aksine hep bugünle beslenen ve son nefesimize kadar bizi terk etmeyecek olan hayatımızın ta kendisidir. Biliyorum, geçmişi olmayan insanların, ne bugünleri ne de istikballeri olur ama bazen keşke böyle bir mazim olmasaydı diyorum. Keşke bütün bu acıları çekmemiş, keşke böylesi bir hayatı yaşamamış olsaydım. Dün gece sana yazarken bir kez daha kapıldım bu hisse. Ama vazgeçmek yok, ne kadar üzüntü verse de, ne kadar zor olsa da sana yazmaya devam edeceğim. Beni öldürmedikleri ya da bir zindana tıkmadıkları sürece kalemim susmayacak. Başımdan geçenleri kâğıda dökmeyi sürdüreceğim, üstelik okumayacağını, belki de zarflarını açmadan yırtıp atacağını bile bile.</p>
<p class="calibre1">Zira, sadece sana yazmak ihtiyacı ayakta tutuyor beni. O sebepten, tıpkı zorlu müsabakaya hazırlanan bir sporcu gibi gevşemeye hiç hakkım yok. Ne başımdaki ağırlık, ne midemdeki yanma, ne bedenimi saran halsizlik engel olabilir bana. Bu şuurla kalktım yatağımdan. Serin su canlandırdı bedenimi. Yine de aşağıya inmeyi göze alamadım. Kahvaltıyı odama istedim. Gelenlerin hepsini bitiremedim de, ama kahve iyi geldi. Adeta uyandırdı beni, zihnimi açtı, o anda acayip sigara çekti canım. Hatta isteyeyim getirsinler bir paket diye düşündüm ama sonra vazgeçtim. Hiçbir zaman iradem dışında işler yapmamıştım. Belki de cemiyetin bana kazandırdığı en önemli haslet buydu. Hayır, sigarayı bırakmıştım, asla tekrar başlamayacaktım. Masanın başına oturmadan önce, balkona çıktım yine, şehre değil, gökyüzüne bakmak için, derin bir nefes almak için. Lâkin hevesim kursağımda kaldı.</p>
<p class="calibre1">Gökyüzü bulutlarla kaplanmıştı, sanki yağdı yağacaktı... Kör bir griye bürünmüştü deniz. Daha fazla bakamadım bu iç karartan havaya, odaya döndüm ve güya insanda mutluluk uyandıran bir mevsimi, ilkbaharı yazmaya başladım. Ancak 1909 yılının Dersaadet’inde hiç de hoş hisler uyandırmıyordu bu güzel mevsim.</p>
<p class="calibre1">Evet, inkılap Selanik’i ne kadar güzelleştirdiyse, bu ayaklanma payitahtı o kadar çirkinleştirmişti. Selanik’te herkes sokağa çıkmak, isyana katılmak için can atarken, Dersaa-det’te ahali ortalıkta görünmeyerek, sokaktaki beladan uzak durmaya çalışıyordu. Yok, hiç abartmıyorum, şehir sakinlerinin neredeyse tamamı evlerine kapanmış, dükkânlarının kepenklerini günlerce açmamıştı. İsyancılar amaçlarına ulaşmış olmalarına rağmen sakinleşmek nedir bilmiyorlardı. Sürüler halinde kahvehanelere dalıyor, duvardaki resimleri indiriyor, hürriyet yazan levhaları paramparça ediyor, tesettüre uygun giyinmeyen kadınların saçlarını kesiyor, meyhaneleri talan ediyorlardı. Başta azınlık ahalisi olmaj; üzere kimsenin can ve mal güvenliği kalmamıştı koca şehirde.</p>
<p class="calibre1">Ertesi sabah Tophane’de bir kahvehanede buluşmuştuk üç kafadar. Basri Bey’in yüzünden düşen bin parçaydı. Çok sevdiği sade kahvesini bile içecek keyfi yoktu.</p>
<p class="calibre1">“Alçaklar, harbiyeli subayları öldürüyorlarmış sokakta," diye söylendi öfkeyle. “Onlarca subayı şehit etmiş kansızlar... Bunlara birinin dur demesi lazım.”</p>
<p class="calibre1">Kıvılcımı alır almaz çakan bir barut fıçısı gibi anında patladı Fuad:</p>
<p class="calibre1">“Biz de onları öldürelim. Nasıl olsa elimizden başka bir şey gelmiyor. Nasıl olsa sivil giyimliyiz. Dalalım sokaklara, karşılaştıklarımıza basalım kurşunu... Ya herrü ya merrü...”</p>
<p class="calibre1">Çaresizce baktı Basri Bey.</p>
<p class="calibre1">“Bu Fransız ihtilalini anlatan bir piyes değil Fuad. Biz de o piyesin aktörleri değiliz. Bu hakikat. Öyle aklımıza her eseni yapamayız.”</p>
<p class="calibre1">Tiyatro merakının yüzüne vurulması hoşuna gitmemişti genç zabitin.</p>
<p class="calibre1">“Ama Basri Bey,” diyecek oldu...</p>
<p class="calibre1">Elini kaldırarak susturdu onu kumandanımız.</p>
<p class="calibre1">“Ben istemiyor muyum zannediyorsun Fuad? öldürülen arkadaşlarımızın intikamını almayı, bu alçakları döktükleri kanda boğmayı arzu etmiyor muyum? Ama bize bir vazife verildi. 3. Ordu gelene kadar sıkacağız dişimizi.” Bakışlarını kahvehanenin penceresinden denize çevirdi. Sanki birazdan devasa bir gemi yanaşacak da içinden şehri kurtarmaya gelen askerler çıkacakmış gibi umutla mırıldandı: “Çok sürmez, bugün yann defterini düreriz bu soysuzların...”</p>
<p class="calibre1">Soğumaya yüz tutmuş kahvesine uzandı, bir yudum aldı, beğenmemiş olacak ki suratını buruşturdu. Fincanı bıraktı, işlemeli bardağı alarak içindeki suyu son damlasına kadar içti. Elinin tersiyle ağzını ve bıyıklarını sildikten sonra başıyla yaklaşmamızı işaret etti.</p>
<p class="calibre1">“Cemiyetin önemli adamları sağ salim bir evde emniyet altındalar,” dedi adeta fısıldayarak. Merakla baktığımızı görünce teferruata girdi. “Talat Bey’den bahsediyorum, Ahmed Rıza’dan, Doktor Nazım’dan. Evet, arkadaşlar bu insanların muhafaza vazifesi bize verildi.”</p>
<p class="calibre1">Sesindeki kibir hissedilmeyecek gibi değildi. Hiç ayıplamadım onu, çünkü aynı gurura ben de kapılmıştım. Hayatımda en çok önem verdiğim iki insanın emniyetini sağlayacaktım. Hele Ahmed Rıza’yı Paris’ten bu yana hiç görmemiştim, bakalım beni hatırlayacak mıydı? Birden saçmaladığımı fark ettim, benim şahsi İlişlerimden çok daha mühim bir vaziyet vardı</p>
<p class="calibre1">Drtada. Ölüm kalım meselesi... Fertlerin değil, inkılabın varlığı yokluğu söz konusuydu. Ben de tutmuş Ahmed Rıza’nın benim gibi genç bir adamı hatırlamasını umut ediyordum.</p>
<p class="calibre1">Kahvehaneden kalktığımızda güneş epeyce yükselmiş, deniz ışıl ışıl yanmaya başlamıştı. Rüzgâr barut kokulan getiriyordu bir yerlerden. Zaten sokakta alelade dolaşan kimse yoktu, her yerde başıbozuk askerler, isyancı talebeler... Bu serseri taifesi, küçük gruplar halinde geziniyor, kanun da biziz, nizam da edasıyla ona buna sataşıyor, sanki marifetmiş gibi her akıllarına geldiğinde ellerindeki silahlann tetiklerine asılmaya devam ediyorlardı. Kahvehaneden yeni çıkmıştık ki, hemen önümüzdeki küçük meydanda belki de hayatında eline ilk kez silah alan bir medrese talebesi, gözlerimizin önünde yanlışlıkla kendi arkadaşını vurdu. Gerisini düşün artık, o günlerde kim bilir kaç masum bu serserilerin kurşunlanyla yaralandı, ziyan oldu.</p>
<p class="calibre1">Muhafaza altına alacağımız liderlerin hangi semtte olduğunu söylememişti Basri Bey. Emniyeti ihlal etmek istemediğimizden biz de soramıyorduk. Sokaklarda ne atlı bir tramvay ne de bir araba vardı; mecburen yürümeye başladık. Galata Köprüsü’nden Eminönü’ne geçtik. Ne gişelerdeki memurları takan vardı ne bilet alan. Köprünün ortasına geldiğimizde yirmi kişilik bir talebe grubu belirdi karşımızda. Ellerindeki yeşil bayraklan sallayarak üzerimize yöneldiler. “Şeriat isteriz... Şeriat isteriz... Şeriat isteriz...”</p>
<p class="calibre1">Mülazım Fuad’ın belindeki tabancaya yöneldiğini gördüm, Basri Bey de fark etmişti. Başını sallayarak ikaz etti: “Sakın ha!”</p>
<p class="calibre1">Derhal toparlandı Fuad. Aslında bizden şüphelendikleri filan yoktu talebelerin, kim olduğumuzu, kimden yana olduğumuzu da merak etmiyorlardı, kendi güçlerini göstermek istiyorlardı sadece. Yanımıza yaklaşırken, biz de başladık bağırmaya:</p>
<p class="calibre1">“Şeriat isteriz... Şeriat isteriz... Şeriat isteriz...” Yumruklarını imanla sallayarak geçi]5 gittiler yanımızdan. Eminönü’ne geçinceye kadar başka vukuat olmadı. Yeni Cami önünden sağa saptık, kapılan sıkı sıkıya kapalı Mısır Çarşısı’nı geçip Süleymaniye yönüne vurduk. Ara sokaklara girince o cakalı cakalı dolaşan, gözü dönmüşlerden oluşan kalabalıklar azalmaya, pencerelerinden sarkıp birbirinden malumat almaya çalışan İstanbullular görünmeye başladı. Aralarında daha cesur olanları kapılarının önüne kadar çıkmışlardı. Yanlarından geçerken, büyük bir merakla, şehirde neler olup bittiğini soruyorlardı bize.</p>
<p class="calibre1">“Evlerinizden çıkmayın, çarşı pazar kapalı,” diye ikaz ediyorduk.</p>
<p class="calibre1">Gözlerinde gitgide büyüyen bir endişeyle bakıyorlardı yüzümüze.</p>
<p class="calibre1">“Padişahımız Efendimiz neden bir hal çaresi bulmuyor?” diye soranlar mı ararsın? “Euzübillahimineşşeytanirracim,” diyerek Allah’tan medet umanlar mı? “Ordu gelsin, bu rezilliğe son versin,” diyenler mi? Kendi dinince, kendi meşrebince dua edenler mi?</p>
<p class="calibre1">Süleymaniye Camii’ne kadar yürüdük. Bu görkemli mabedin bahçesi de medrese talebeleriyle doluydu. Durmadan konuşmalar yapılıyor, üzerine ayetler yazılmış yeşil bayrakları sallıyorlardı. Arada bir getirdikleri tekbir, kalabalığı coşturuyor, isyana duydukları inancı kuvvetlendiriyordu. Davaları o kadar kutsiydi ki, cinayet işlemekte, insan dövmekte, yakmakta, yıkmakta, hakaret etmekte hiçbir beis görmüyorlardı. Bu kendinden geçmiş güruha bulaşmamak için caminin, kalın dış duvarları boyunca yürüyerek, Şehzadebaşı’na açılan güdük sokaklardan birine girdik. Sokak bizi genişçe bir caddeye çıkardı. Yağmalanmış üç dükkân gözümüze çarptı; bir terzi, bir sahaf, bir de fırın. Neden yağmalandıkları belli değildi, belki sahipleri mimlenmiş ittihatçılardı, belki azınlıklara mensuptular. Bir süre etrafa saçılmış kumaşların, kitapların, un kümeciklerinin arasından yürüdük, sonra sağa dönerek, uzunca bir sokağa girdik. Yürüdükçe kalabalıklardan da, gürültüden de uzaklaşıyorduk. Sokağın sonunda, kepenkleri indirilmiş bakkal dükkânının yanında, üzerinde Abdülaziz’in tuğrasını taşıyan bir çeşmenin önünde durduk. Basri Bey, içecekmiş gibi suya eğildi ama asıl amacı etrafı gözlemekti. Nitekim ellerini yıkadı, dudaklarını ıslattı, mendilini çıkarıp kurulanırken, bakışlarını geldiğimiz yöne çevirdi. Hayır, kimse tarafından takip edilmemiştik. Bu defa ben eğildim çeşmeye, ellerimi yıkadım serin suyla. Basri Bey, hâlâ sokağı kolaçan ediyordu. Hayır, üçümüzü saymazsak, ortalıkta sarı tüyleri pırıl pırıl, yeşil gözlü bir kediden başka canlı görünmüyordu. Emniyette olduğumuza kanaat getiren tecrübeli komutanımız, sakin ama hızlı adımlarla, çeşmenin ırkasındaki kahverengi boyalı evin kapısını çaldı.</p>
<p class="calibre1">"Kimdir o?” diyen bir kadın sesi geldi içeriden. “Kime baktınız?”</p>
<p class="calibre1">“Ben Dişçi Nusret,” dedi kumandanımız. “Ali Cemal Bey evde mi?”</p>
<p class="calibre1">Elbette sarf edilen sözlerin hepsi parolaydı. Bir kilit sesi duyuldu, ardından kapı aralandı. Acele etmeden ama olabildiğince çabuk, üçümüz birden daldık içeri. Kapıyı açan siyah yaşmaklı teyze, sofadan çekilirken, sağ elindeki Lüger tabancayı gizlemeye lüzum görmeyen iri yarı bir adam çıktı karşımıza.</p>
<p class="calibre1">“Merhaba Basri, hoş geldin...”</p>
<p class="calibre1">Gülümsedi bizim Kumandan.</p>
<p class="calibre1">“Vay Cezmi, vay iki gözüm, demek sen de buradasın!”</p>
<p class="calibre1">Evet, Esterciğim, bu öğleden sonra buluşacağım Binbaşı Cezmi’yi işte ilk o evde görmüş, ilk o evde konuşmuştum onunla. O zamanlar yüzbaşıydı. Bizim gibi o da, İttihat ve Terakki Cemiyeti’nin liderlerinin emniyetini sağlamakla va-zifelendirilmişti.</p>
<p class="calibre1">“Tabii buradayım, başka kime teslim edecekler bu mühim adamları?”</p>
<p class="calibre1">Anında sarmaş dolaş olmuştu Cezmi Bey ile bizim Basri Kumandan. Sonradan öğrenecektik, harbiyeden sınıf arkadaşı olduklarını.</p>
<p class="calibre1">“Nasıl durum?” diye sordu Basri. “Neler olup bitti, anlat-sana biraz.”</p>
<p class="calibre1">Başıyla kapısı kapalı odayı gösterdi.</p>
<p class="calibre1">“Yahu hiç sorma. Güç bela kurtardık Ahmed Rıza Bey’i yobaz güruhundan. Adamda yürek mangal gibi, sanki ortalık güllük gülistanlık, sen kalk arabaya bin Bab-ı Âli’ye gel. İsyancıların arasına düşse paramparça ederler anında... Hükümet binasına girince nazırlar görüşmeye korkmuşlar onunla. Bir süre yanına bile gelememişler. Ne yapsın, o da Hariciye Nezareti’nde saklanmış bütün gün. Hava kararınca, Suudi Bey’le birlikte gittik, toparladık, yüzünü bir mendille saklayarak buraya getirdik işte...”</p>
<p class="calibre1">Sanki görecekmiş gibi evin içine göz gezdirdi Basri Bey...</p>
<p class="calibre1">“Talat Bey’le Doktor Nazım da buradaymış...”</p>
<p class="calibre1">İri başını hafifçe geriye attı Cezmi.</p>
<p class="calibre1">“Buradalardı, gittiler, bu sabah ayrıldılar... Ahmed Rıza Bey biraz bozuldu ama bence doğrusunu yaptılar... Maazallah! Softalar bu eve bir baskın verse, cemiyetin fikir babası da, teşkilat sorumlusu da heba olurdu. Nasıl toparlanırdık ondan sonra bilmem.” Bakışları Fuad’la bana kaydı. “Arkadaşlar da Selanik’ten mi?”</p>
<p class="calibre1">Kolağası Basri’nin cevaplamasına fırsat kalmadan, arkadan bir gıcırtı dyyuldu, az önce Cezmi’nin işaret ettiği kapıdan, ince uzun yüzü, heybetli sakalıyla hepimizin hayranlık duyduğu, “Hürriyet’in Babası” Ahmed Rıza göründü. Şaşkın gözlerle bize baktığını fark eden Cezmi derhal toparlanarak vaziyeti izah etmeye kalkıştı.</p>
<p class="calibre1">“Efendim, arkadaşları cemiyet yollamış. Emniyetiniz için...” Ahmed Rıza’nın yorgun yüzünde minnet dolu bir tebessüm belirdi.</p>
<p class="calibre1">“Hoş geldiniz arkadaşlar, sağ olun var olun...”</p>
<p class="calibre1">O anda bakışları bana takıldı.</p>
<p class="calibre1">“Siz... Yanılıyor muyum? Siz Paris’te görüştüğümüz o delikanlısınız değil mi? Şahsuvar mıydı?”</p>
<p class="calibre1">“Şehsuvar efendim,” diye düzelttim heyecanla. “Şehsuvar Sami... Tanıdınız demek...”</p>
<p class="calibre1">Açık renk gözlerine tatlı bir ışıltı yayılmıştı.</p>
<p class="calibre1">“Evet, Şehsuvar Sami... Paris’teki lokale gelmiştiniz. Bona-parte Sokağı’na... Yanınızda bir de genç hanım vardı. Kızıl saçlı, güzel bir hanım... Stella mıydı?”</p>
<p class="calibre1">Senin adını da yanlış söylemesine rağmen bizi hatırlıyor olması çok memnun etmişti beni.</p>
<p class="calibre1">“Ester, adı Ester’di efendim... Babası Mösyö Naum arkadaşınızda..”</p>
<p class="calibre1">Usulca başını salladı.</p>
<p class="calibre1">“Mösyö Naum, çok değerli bir hocadır. Edebiyat profesörü...” Birden ciddileşti. “Peki ama ne arıyorsunuz burada kuzum? Yanlış hatırlamıyorsam, muharrir olmak istiyordunuz. Bana bıraktığınız hikâyeleri okumuştum. Hiç fena değillerdi. Size de söylemiştim zaten, sakın yazmayı bırakmayın diye. Hatta Mösyö Naum’la da konuşmuştuk bu hususta. O da müspet düşünüyordu yazdıklarınız hakkında. Ne oldu şu sizin yazarlık macerası?”</p>
<p class="calibre1">Yüzüme bir sıcaklık yayılmıştı.</p>
<p class="calibre1">“Şey efendim, siz daha iyi bilirsiniz ama. Memleketin hali madayken... Yani vaziyet bu haldeyken, kitaplarla dolu bir ıdava çekilip kendimi yazıya vermek pek doğru gelmedi.” Ne takdir eden bir bakış, ne saygı duyan bir ifade belirdi gözünde.</p>
<p class="calibre1">"Anlıyorum, muhtemelen doğru bir karar vermişsiniz-ilr. Ama bugün yaşananları kaleme alacak bir muharririmiz bulunsa fena mı olurdu?” Öteki dava arkadaşlarımıza baktı. 'Öyle değil mi, bugünler geçecek. Bakın dünden bile tarih Dİmuş gibi bahsediyoruz, halbuki üzerinden yirmi dört saat geçti. Evet, birilerinin bunları yazması lazım. Hem de en yalansız, en hakiki haliyle.”</p>
<p class="calibre1">“Ama yaşamadan yazamaz ki!” Koca kafalı Cezmi’ydi lafa giren. “Milletin korkusunu hissetmeyen, telaşını görmeyen, şehrin üzerine kara bir bulut gibi çöken o barut kokusunu duymayan biri, bugün yaşananları nasıl aksettirebilir ki?” Gurura benzer bir ifadeyle bana baktı. “Bugün tecrübe biriktiren bu kardeşimiz, eminim ileride bu yaşadıklarından çok güzel romanlar, hikâyeler çıkartabilir...”</p>
<p class="calibre1">Ahmed Rıza ilgiyle dinlemişti sivil zabitin sözlerini ama iğnelemeden edemedi:</p>
<p class="calibre1">“Tabii hevesi kaçmazsa.” Dostça omzuma vurdu. “Günler o kadar zor, siyaset o kadar çirkefleşti ki, bu hayat, her an içimizdeki şairi öldürebilir.” Kalender bir tebessümle süzdü hepimizi. “Hadi, hadi gelin, içeri geçelim...” Cezmi’ye döndü. “Hanımefendiye rica etsek, arkadaşlara içecek bir şeyler getirse...”</p>
<p class="calibre1">Cezmi mutfağa giderken, biz de Ahmed Rıza’nın kaldığı odaya geçtik. Bütün mobilyası, kahverengi kadifeden dört koltuk, bej rengi bir örtüyle kaplı genişçe bir sedir ve tahta bir masa olan mütevazı bir odaydı. Sanki kendi evindeymişiz gibi büyük bir nezaketle hepimize tek tek yer gösterdi. Basri Bey’le, Fuad’ın hatırını sordu, kendisini muhafazaya geldiğimiz için yeniden teşekkür etti. Ev sahibesi hanımın getirdiği kahveler içildikten sonra ciddileşti.</p>
<p class="calibre1">“Ee, anlatın bakalım sokakta vaziyet nedir? Ayaklanma ilerliyor mu hâlâ?”</p>
<p class="calibre1">Söze kimin başlayacağı kısa bir tereddüt konusu olunca, ben cevapladım:</p>
<p class="calibre1">“Dünkü gibi Ahmed Bey. Kargaşa sürüyor... Subayları öl-dürüyorlarmış, kadınları, azınlıkları taciz ediyorlarmış, ittihatçı bildiklerinin dükkânlarını yağmalıyorlarmış.” Dayanamayıp araya girdi Basri Bey:</p>
<p class="calibre1">“Ama eninde sonunda mağlup olacaklar. Evet, belki biraz daha azıtırlar, milletin malına, canına zarar verirler ama neticede hepsi bedbaht olacak...”</p>
<p class="calibre1">Sağ eliyle sakalyu sıvazladı Ahmed Rıza.</p>
<p class="calibre1">“Ben de sizin gibi düşünüyorum. Aynısını dün Talat Bey’e de söyledim. Ne olursa olsun meşrutiyet tehlikeyi atlattı. Eğer dün yobazların eline geçseydik, o zaman çok fenaydı. Ama artık günleri sayılı alçakların...” Derin bir nefes aldı. “Fakat halledilmesi gereken büyük meseleler var...” Çaresizlik içinde başını salladı. “Çok büyük meseleler. Üstelik bizim kadroların tecrübesi yok, bilgisi yok, daha teşkilatlarımızı doğru dürüst kuramadık, bunlar kâfi derecede noksanlık değilmiş gibi bir de zorbalığa meylimiz var... Evet, bu başımıza gelenlerin altında bizim de kabahatimiz var.” Bakışını bana çevirdi. “Zalimin en büyük başarısı, zulüm ettiklerini kendine benzetmesidir. Korkarım Abdülhamit buna muvaffak oldu. Eğer bu şekilde devam edersek, iktidarı kazansak bile istikbali kaybetmiş olacağız. Meşhur deyiştir: Zulüm ile âbâd olunmaz, olsa olsa berbat olunur. Mesela şu zavallı Haşan Fehmi’nin öldürülmesi... Evet, bardağı taşıran şu son damladan bahsediyorum. Bütün muhalifleri bize karşı birleştiren suikasttan. Söyler misiniz ne faydası oldu bu cinayetin bize? Neden öldürdük Haşan Fehmi’yi? Çok değil dokuz ay önce fikirlerin serbestçe söylenmesi lüzumundan bahsediyorduk, şimdi düşünce hürriyetinden korkar olduk. Ne farkımız kaldı Abdülhamit’ten?”</p>
<p class="calibre1">O konuşurken sözlerinden çok, ela gözlerindeki çaresizlik beni etkilemişti. Sadece benim için değil, bütün hürriyet sevdalıları için çok mühim bir insandı Ahmed Rıza. Öyle ki Paris’ten döner dönmez, cemiyet derhal bağrına basmıştı onu; milletvekili yapmış, meclis reisi seçmişti. Ama şu an, bu eski Jön Türk’ün gözlerine çaresizlik olarak akseden bu sıkıntıyı, cemiyet yöneticilerinin yüzünde bir hayal kırıklığı olarak görmüştüm. Her ne kadar Ahmed Rıza yıllarca, Abdülhamit’in baskılarına karşı, en zor şartlar altında dahi Paris’te Osmanlı hürriyetçiliğinin bayrağını neredeyse tek</p>
<p class="calibre1">Daşına dalgalandırdıysa da, şimdi cesur fikirleri, din konurundaki radikal çıkışları ile bizzat cemiyetin içinde bile tepki .ekiyordu. Nasıl ki, Dersaadet’te ve taşrada MakedonyalI ittihatçılara hoş gözle bakılmıyorsa, MakedonyalI ittihatçılar da içinde olmak üzere herkes bu alışılmadık münevverden hiç hazzetmiyorlardı. Ahmed Rıza’nın teorilerini hiçbir derde deva olmayacak cilalı ama boş lakırdılar olarak görenlerin sayısı o kadar fazlaydı ki. 31 Mart Kalkışması’yla başlayıp gitgide sertleşen olaylar, bu büyük münevverin de gitgide yıldızının sönmesine neden olacaktı. Cemiyete gereken kararlı, disiplinli emirleri sorgulamadan yerine getiren inançlı kadrolardı. Ahmed Rıza gibi olan bitene eleştirel bakan, üstelik fikirlerini söylemek konusunda hiç de çekingen davranmayan biri değil. Nitekim kısa bir süre sonra, cemiyetin işlediği cinayetlerin çok büyük hata olduğunu açıkça söyleyecek, ülkede yeni bir istibdat rejimi kurulduğunu iddia edecekti. Böylece İttihat ve Terakki’yle yolları ilelebet ayrılacaktı. Ama o gün, henüz bu ayrılık tümüyle su yüzüne çıkmamıştı. Şu an çok daha vahim bir mesele vardı karşımızda, inkılabı korumak ve meşrutiyeti kalıcı kılmak.</p>
<p class="calibre1">Beş gün boyunca Ahmed Rıza’nın emniyetini sağladık. Bazı günler Şehzadebaşı’nın ağır tütün kokan kahvehanelerine oturup milletten malumat toplayarak, bazı günler dükkânlarını yeni yeni açmaya başlayan esnafın arasına karışarak, bazı geceler sokağın karanlık kuytularında nöbet tutarak, bazı geceler elimizde silah pencerenin ardında bekleyerek... Yorucuydu, gergindi, korkutucuydu ama şikâyet etmeyeceğim. Beş gün boyunca o büyük münevverin beni derinden sarsan fikirlerini dinleme fırsatı buldum. Birçoğunu biliyordum ama bizzat kendinden dinlemek çok daha etkileyiciydi, çok daha öğretici.</p>
<p class="calibre1">Baş başa kaldığımızda Fransızca konuşuyordu benimle. Bazen Fuad da katılıyordu bize. Bir keresinde Shakespeare ile Moliere üzerine sıkı bir tartışmaya tutuşmuşlardı aralarında. Ahmed Rıza, İngiliz yazan savunuyordu,^.Fuad ise Fransızı. Hem insan haletiruhiyesinin karmaşasını, hem de hayatın envaitürlü hallerini büyük bir muvaffakiyetle sergilediği için Shakespeare’i dünyanın gelmiş geçmiş en büyük yazarlardan biri olarak gördüğünü söylüyordu. Zabit arkadaşım ise fanatizme varan bir tutkuyla Moliere’i savunuyordu. Ahmed</p>
<p class="calibre1">Rıza’yla başa çıkamayınca, darıldı, bir gün boyunca ikimizle de konuşmadı. Aslında iyi de oldu, böylece cemiyetimizin fikir babasıyla daha fazla zaman geçirme imkânı yakaladım.</p>
<p class="calibre1">Paris’te yaşadıklarını anlattı Ahmed Rıza, hatta çocukluk hatıralarını paylaştı, Mekteb-i Sultani’deki günlerini... İlk gençliğinde o da şiir yazarmış, on beş yaşındayken yazdığı bir şiir bestelenmiş. Bilim kadar olmasa da sanata, edebiyata çok önem veriyordu. Açıkça söylemedi ama zannederim yazar olma fikrinden caymış olmamı pek doğru bulmamıştı. Onun bu hali kafamı karıştırmadı değil ama olaylar o kadar çabuk gelişiyordu ki, hayat derin bir tefekküre asla izin vermiyordu.</p>
<p class="calibre1">Nitekim beş gün sonra Ahmed Rıza’yı Yeşilköy’de daha güvenli bir eve taşıdık. Ayrıldıktan sonra da pek çok kez haber aldım ondan ama bir daha yüz yüze konuşmak için senelerin geçmesi gerekecekti. Yeri ve zamanı gelince o gerilimli konuşmayı da yazacağım, şimdi akışı bozmayayım. Evet, Ahmed Rıza Şehzadebaşı’ndaki o evden taşındıktan altı gün sonra, Selanik’ten gelen Hüseyin Hüsnü Paşa komutasındaki Hareket Ordusu şehrin surlarına dayanmış, on bir gün boyunca payitahtı ve hürriyeti esir alan isyancılarla hesaplaşma vakti gelmişti.</p>
<p class="calibre1">Ama artık durmam lazım, çünkü başımdaki ağırlık düpedüz ağrıya dönüştü. Yoksa gözlerimde mi bir arıza var? Yazarken nüksettiğine göre bu baş ağrıları... Biraz ara vermeliyim, hatta bir ilaç alsam iyi olacak.</p>
<p class="calibre1"><a id="bookmark2"></a>“isyancıların teslim olmak gibi bir niyeti yoktu.”</p>
<p class="calibre1"><span class="calibre7">Merhaba Ester, (6. Gün, Öğle)</span></p>
<p class="calibre1">Uyumuşum, evet öylece kayıp gitmişim oturduğum berjer koltukta. Aldığım ilacın etkisi olsa gerek. Çalan telefon uyandırdı beni. Yoksa geç mi kalmıştım, üçü bulmuş muydu saat? Telaşla açtım telefonu.</p>
<p class="calibre1">“İyi günler efendim,” dedi resepsiyondaki Ömer. “Reşit Bey hatırlatmamı istedi, saat üçte lobide buluşacakmışsınız...” Telaşla sordum:</p>
<p class="calibre1">“Şimdi saat kaç?”</p>
<p class="calibre1">“Henüz on bir efendim...”</p>
<p class="calibre1">Oh, rahat bir nefes almıştım.</p>
<p class="calibre1">“Tamam, teşekkür ederim,” diyerek kapattım telefonu. Hepi topu yarım saat kapamıştım gözlerimi ama şimdi daha zinde hissediyordum kendimi. Akşam bölük pörçük uyumuştum ya, demek ki o nedenleymiş bu baş ağrıları filan. Banyoya gittim, yüzümü yıkadım. Buluşmaya giderken giyeceğim giysilerimi çıkardım, yatağın üzerine serdim. Canım, fena halde kahve çekiyordu. Aşağıya inmeyi yine gözüm kesmedi. Açtım telefonu, istedim. Kahve gelinceye kadar balkona çıktım yine.</p>
<p class="calibre1">Hayır, yağmur başlamamıştı, kuvvetli bir rüzgâr çıkmış, sürükleyip götürmüştü sabahki kara bulutlan. Geç kalmış bir sabah güneşi tatlı tatlı ışıldıyordu binaların üzerinde. Bu hoş ışığın marifeti mi, Cezmi’yle buluşacak olmanın verdiği heyecan mı, başımdaki ağırlığın geçmiş olması mı, sabahki karamsarlığım yok oluvermişti. Uzaktan uzağa gürültüler geliyordu; aşağıda, hemen ayaklarımın dibindeki Tepebaşı Tiyatrosu’nun girişinde tamirat vardı. Bir hatıra canlandı gözlerimin önünde. 1906 yılı, hani benim Mekteb-i Sultani’den mezun olduğum, hani senin İstanbul’a geldiğin sene... Sirkeci Gaıa’ndan seni alışımın ikinci günü, daha doğrusu akşamı. Tiyatroya gelmiştik, Paris’ten gelen bir Fransız kumpanyası <span class="calibre7">Cyrano de Bergerac’ı</span> sahneliyordu. Vasat bir oyundu aslında ama kimin umurunda, yanımda sen vardın ya. Dünyanın en kabiliyetli aktör ve aktrislerinden, dünyanın en güzel temsilini izlemiş gibiydim. Elbette sen, benim gibi düşünmüyordun.</p>
<p class="calibre1">“Cyrano’yu oynayan aktör berbat,” demiştin her zamanki dobralığınla. “Fakat oyun o kadar güçlü ki, adamın kifayetsizliği bile önemsiz kalıyor. Şairin sözcükleri, aktörü bile kurtarıyor.”</p>
<p class="calibre1">İstanbul’da yaşadığım en güzel dört gündü. Sadece İstanbul’da değil, hayatım boyunca yaşadığım en güzel dört gün. Sanki karı koca gibiydik, ne karışan ne görüşen. Sabah alıyordum seni Lillia Hala’nın evinden, akşama kadar dolaşıyorduk şehirde. Şirket-i Hayriye vapuruyla Boğaz gezisi mi dersin, Kâğıthane’de kayık sefası mı? O günkü mutluluğumu hiçbir zaman anlatmadım sana, anlatamadım... O kadar çok düşünce, o kadar çok his var ki sana söyleyemediğim.</p>
<p class="calibre1">Çalan kapıyla dağıldı düşüncelerim. Odaya döndüm, kahvemi getirmişlerdi, beıjer koltuğuma gömülüp tadını çıkara çıkara içtim. Yine sigara arzusu nüksetti. Aldırmadım, saate baktım, on biri geçiyordu. Yeniden masaya döndüm, kalemi alıp yazmaya başladım.</p>
<p class="calibre1">Dersaadet’te isyan, baharın başlangıç günlerinde patlak vermişti. Her yerde erguvanlar açmıştı. Eski sarayların bahçeleri, Haliç’in sırtları, Boğaz’daki yalıların kapılan, unutulmuş küçük meydanlar, camilerin serin avluları, hazin mezarlıklar, denize inen dik yarlar, surların kuytulukları, velhasıl şehrin her yanı, her tarafı tatlı bir pembelikle kuşatılmıştı.</p>
<p class="calibre1">“İmparatorluk çiçekleri,” diyordun tutkulu bir sesle. “Bu Roma İmparatorluğunun rengidir. Zaferi altın kadehlerde içenlerin, zulmün sağladığı zenginlikte hüküm sürenlerin, ihanetin ve cinayetlerin rengi...”</p>
<p class="calibre1">Evet, bu kadim kent, kim bilir kaçıncı isyanını yaşarken, sokakları saran korkuya, akan kardeş kanma, kirli bir bulut <span class="calibre4">2</span>ibi üzerine çöken barut kokusuna inat, bir sabah ansızın patlayıvermişti imparatorluk çiçekleri. Sanki çok aceleleri varmış gibi...</p>
<p class="calibre1">“Umuttur,” demişti Madam Melina, bizim bahçedeki erguvana bakarak. “Ne zaman bu ağaç böyle gelin gibi süslense güzel bir haber alırım. Geçecek Şehsuvar Bey evladım, inan bana bu kötü günler geçecek. Hem de pek yakında...”</p>
<p class="calibre1">Onun da kulağına kadar gelmişti Hareket Ordusu’nun şehre yaklaştığı. Kahvelerde, meydanlarda, sokaklarda, hanelerde hep bu yeni havadis konuşuluyordu. Umut kadar umutsuzluk, sevinç kadar endişe de vardı ahalinin yüreğinde. Büyük bir çatışma çıkmasından, evlerinin yağmalanmasından, tecavüze uğramaktan, öldürülmekten korkuyordu herkes. Öte yandan günlerdir süren bu isyanın neticelenecek olması milleti umutlandırıyor, herkes huzurun yeniden tesis edilmesini bekliyordu. Ahalide bu hisler hakimken, Mahmud Şevket Paşa da Yeşilköy’de bir konağa yerleşmiş, ordunun komutasını Hüseyin Hüsnü Paşa’dan alarak harekâtı bizzat kendisi idare etmeye başlamıştı.</p>
<p class="calibre1">Hükümetin de, meclisin de hiçbir kuvveti kalmamıştı artık. Meclis-i Mebusan’da vatanın farklı şehirlerinden gelen telgraflar okunuyordu sadece. Artık hüküm sahibi Mahmud Şevket Paşa’ydı. Bu hakikati fark edenler, Yeşilköy’deki konağın kapısını aşındırmaya başlamıştı. Her gün başka bir heyet ziyaret ediyordu Mahmud Şevket Paşa’yı; saray temsilcileri, Meclis-i Mebusan’dan gelenler, gazeteciler, can ve mal emniyetinden şüphe duyan azınlıklar... Zaten harekâtın başlamasına iki gün kala Meclis-i Mebusan da Yeşilköy’deki yat kulübüne taşındı. On gün önce istifa eden bizim Ahmed Rıza, Said Paşa’yla birlikte tekrar mecli^ başkanı oldu. Ve daha ilk oturumda Abdülhamit’in tahttan indirilmesi görüşülmeye başlandı.</p>
<p class="calibre1">Abdülhamit ise kendi kaderini merak ediyor, kötü bir akıbete uğramamak için, “Zinhar bu kıyamla benim hiçbir ilişiğim yok. Meşrutiyetle ilgili verdiğim bütün sözlere bağlıyım,” diye haber yolluyordu ardı ardına. Meclis-i Mebu-san’dan gelen teklif Hareket Ordusu’nun şehre girmemesi, kurulacak bir heyetin başkaldıranlan ikna etmesiydi. Mahmud Şevket Paşa bu teklife hiç yanaşmadı; şehri ateşe ve kana boyayanlar yaptıklarının bedelini ödemeliydi. Ama padişaha, “Bu olaylarla bir alakanız olmadığı için size hiçbir zarar gelmeyecek,” manasında bir haber uçurdu. Çünkü sultanın emrinde hâlâ önemli bir askerî kuvvet bulunduğunu aklından hiç çıkarmıyordu.</p>
<p class="calibre1">Hareket Ordusu, evet bütün dengeleri altüst eden kuvvet işte buydu. Bugünün Reisicumhur’u, o zamanın kolağası Mustafa Kemal’in de teşkilinde mühim bir rol oynadığı Hareket Ordusu’nun yolda olduğu haberleri derhal tesirini göstermiş, artık isyancılar için rüzgâr tersten esmeye başlamıştı. Bu manasız kalkışmanın son bulması an meselesiydi. “İsyan anları turnusol kâğıdı gibidir, bir toplumun hakiki karakterini gösterir,” derdi Leon Dayın. Söylediği gibi oluyordu, riyakâr toplumun, riyakâr insanları güç karşısında, adeta birbirle-riyle yarışırcasına fikirlerini değiştirmeye başlamışlardı. İlk olarak gazeteler ağız değiştirmişti. On gün evvel isyancıları yere göğe sığdıramayanlar, şimdi Derviş Vahdetî ve gazetesi <span class="calibre7">Volkan</span>'ı topa tutuyorlar, yaklaşmakta olan ordudan bir kurtarıcı olarak bahsediyorlardı. Muhalif mebuslar birer ikişer kapağı yurt dışına atma telaşındaydılar. Şehir ahalisi de birden cesurlaşmış, softalara karşı sesini yükseltmeye başlamıştı.</p>
<p class="calibre1">Ve elbette bizim küçük fedai grubumuz da kendince hazırlık yapıyordu, Hareket Ordusu’nun payitahta girmesi ve isyancıları hezimete uğratması için. Ahmed Rıza’nın Şeh-zadebaşı’ndaki evden taşınmasından sonra Cezmi Kenan da katılmıştı küçük grubumuza. Deli doluydu, aklına geleni pat diye söylüyordu, önce yadırgadım bu kaba saba adamı. Tanıyıp da, içinde bir kötülük olmadığını anlayınca sevmeye başladım. Fakat Basri Bey, beni bir köşeye çekip, “Aman Şehsuvar, bu Cezmi’ye mukayyet ol. İyidir hoştur ama biraz kalın kafalıdır. Ne eğilir ne bükülür. Vazife sırasında bir halt yemesin,” diye tembihleyince dikkat etmek lazım geldiğini anladım. Çünkü yeni vazifemiz, kışlaların durumu hakkında malumat toplamaktı.</p>
<p class="calibre1">İlk gün Davutpaşa Kışlası’m tetkik etmeye, askerin hale-tiruhiyesini öğrenmeye gittik. Kendi can emniyetimiz için kıyafetlerimizi de değiştirmiştik. Dördümüz de feslerimizi, redingotlarımızı çıkarmış, softalar gibi başımıza sarıklar bağlamıştık. Aynada kendime bakarken, şimdi Ester beni görse, *Bu ne hal Şehsuvar, bir hafiyeliğin eksikti, o da ta,mam olmuş,” diyerek kahkahalarla güler diye düşünmüştüm. Ama eminim bundan çok daha sert olurdu tepkin, çok daha acımasız... Neyse...</p>
<p class="calibre1">O sabah Davutpaşa Kışlası’nın kapısına kadar yaklaşmıştık, kimse bizden şüphelenmemişti. Nöbetçi askerlerle sohbet etmiştik; Hareket Ordusu’nun gelmekte olduğunu duymuşlardı ama moralleri pek bozuk değildi. Ya durumun vahametini anlamamışlardı ya da alaylı kumandanların sözleri etkili oluyordu hâlâ. Kışlalarını müdafaada kararlı görünüyorlardı. Sonra Taksim’e çıkmış, Topçu Kışlası’nın karşısındaki parka oturmuş havadis toplamaya çalışmıştık. Konyalı bir çavuş vardı,</p>
<p class="calibre1">“Eğer Rumeli’den gelecek kâfirleri de yenersek, o zaman hakiki zafere ulaşacağız,” diyordu inançla “Mağlup olursak da elimizde Sancak-ı Şerif’i dalgalandırarak cennete gireceğiz. Orada efendimiz Hazreti Muhammed sallallâhu aleyhi ve sellem bizi karşılayacak... ”</p>
<p class="calibre1">Hiç korku yoktu gözlerinde. Gelen Harekât Ordusu’nu kâfir, kendilerini peygamber askeri sayıyordu. Kutsal bir harpti bu, bir din harbi...</p>
<p class="calibre1">Öğleden sonra da Taşkışla’ya geçmiştik, oradaki askerlerde de bir bozgun havası görülmüyordu. Kışlanın önündeki erata söylev veren onbaşı da bugün konuştuğumuz bütün askerler gibi umutluydu:</p>
<p class="calibre1">“Hareket Ordusu, korkaklardan teşekkül etmiş düzensiz, disiplinsiz bir güruhtur,” diye bağırıyordu. “Müslümanların katılmadığı, Hıristiyan Bulgarlardan, Rumlardan, Ermeni-lerden müteşekkil bir kuvvettir. Nasıl ki ecdadımız, Haçlıları bozguna uğrattıysa, biz de Allah’ın izniyle bu kâfirlerin hepsini yerle yeksan edeceğiz inşallah,” diyordu. Kimse mağlubiyetten ya da teslim olmaktan bahsetmiyordu.</p>
<p class="calibre1">Bir sonraki gün Beyazıt’a inmiştik, Harbiye Nezareti’ne kadar gittik, en sıkı disiplin oradaydı. Kapıya yaklaştığımızı gören nöbetçi tüfeğini doğrultmuştu.</p>
<p class="calibre1">“Yasak kardeşim, gelmeyin.”</p>
<p class="calibre1">“Bizim amcaoğlu Seyfullah’ı soracaktım,” diyecek olmuştu Cezmi Bey. “Meraklandık da...”</p>
<p class="calibre1">Askerin kaşları iyice çatılmıştı.</p>
<p class="calibre1">“Niye laf anlamıyorsun kardeşim, yasak diyorum yasak.” Onun bağırtısına başka askerler de yetişmişlerdi, şüpheyi üzerimize çekmenin manası yoktu ama Cezmi,</p>
<p class="calibre1">“Amcaoğlunu merak ediyorum yahu, ne olur sanki biraz tafsilat verseniz,” diyecek olmuş, Basri Bey, kolundan çekip sürüklemişti inatçı zabiti.</p>
<p class="calibre1">“Yürü Cezmi, yürü, başımıza iş açmadan gidelim buradan." Sonra Divan Yolu’ndan yürüyerek Bab-ı Âli’ye inmiştik. Hem hükümet binasında, hem de Ayasofya civarında sıkı tertibat almışlardı. Ayasofya’nın bahçesinde konuştuğumuz, daha bıyıkları yeni terlemiş bir medrese talebesi şöyle demişti: “Ölürsem şehit olacağım, galip gelirsek şu güzelim vatanda şeriatı dünya gözüyle göreceğim. Allah’tan daha başka ne ister insan?” Karşılaştığımız herkes benzer hisler içindeydi. “Kazanırsak o Yahudi masonların, kâfir Hıristiyanların uşağı olan bu soysuzlardan kurtulacağız, kaybedersek mekânımız cennet olacak.”</p>
<p class="calibre1">Ayasofya’dan sonra denize doğru vurmuş, Ordu Dikime-vi’nin oradan Ahır Kapı Istasyonu’na ulaşmıştık. Yolda pek asker görmemiştik, isyancıların zayıf kamı burasıydı işte. Ama bunun ötesinde tespitimiz şuydu; askerler de, medrese talebeleri de yani isyana kalkan herkes ölmeye ve öldürmeye hazırdı. Evet, endişeliydiler, kaygılıydılar ama padişah onları affetmişti bir kez, hatta belki Hassa Ordusu’nu da yardıma gönderirdi. O zaman vaziyet tümüyle değişir, Hareket Ordusu katiyetle bozguna uğrardı. Ama bu dilekleri hiçbir zaman gerçekleşmeyecekti. Daha fazla kardeş kanı dökülmesini istemediğinden mi, yoksa Mahmud Şevket Paşa’nın sözlerine kanıp başına bir iş gelmeyeceğine inandığından mı bilinmez, tecrübeli sultan, Yıldız’daki orduyu harbe sürmedi.</p>
<p class="calibre1">Ertesi gün trenle Halkalı’ya gittik. Ordunun karargâhı, Baytar Mektebi Binası’ndaydı. Binbaşı Muhtar Bey karşıladı bizi. Edindiğimiz bütün malumatı, bir İstanbul haritasının üzerinde sözlü olarak Muhtar Bey’e aktardık. Büyük bir alakayla, önündeki san sayfalı büyükçe deftere, muntazam notlar alarak dinledi. Basri Bey, ordunun şehre hangi noktalardan girebileceğini, hangi kışlalarda vaziyetin ne olduğunu gösteren bir de kroki çizdi ona.</p>
<p class="calibre1">“Aynı anda bütün kışlalara birden hücum edilmelidir,” diye ikaz etti. “Rami Kışlası, Davutpaşa Kışlası, Harbiye Nezareti, Ayasofya Civarı, Topçu Kışlası, Taşkışla ve Selimiye. Bunların hepsini aynı saatlerde ele geçirmek mecburiyeti vardır, aksi takdirde birbirlerine yardıma gelirler.”</p>
<p class="calibre1">“Evet,” diye tasdik etti koca kafasıyla Cezmi. “Saldın ani, kuvvetli ve kahredici olmalı. Nefes almalarına dahi fırsat vermemeliyiz. Neye uğradıklarını anlamadan söküp almalıyız kışlaları ellerinden.”</p>
<p class="calibre1">Yerden göğe kadar haklıydılar. Zannedildiği kadar kolay bir zafer olmayacaktı bu. Evet, Hareket Ordusu’nun gelmesi isyancıları biraz şaşırtmıştı ama çabuk atlatmışlardı ilk korkuyu. İsyanın lider takımı da boş durmuyor, hocaları, vaizleri Hareket Ordusu’nun içine salarak, bizim taraftaki eratın aklını çelmeye çalışıyordu.</p>
<p class="calibre1">“Sizi kandırıyorlar, bu gelen Müslüman değil, gavur ordusudur. Dinimizi elimizden alacaklar. Ne şeriat kalacak ne halife. Abdülhamit Han’ı öldürecekler,” diye askerin maneviyatını bozuyorlardı. Henüz silahlar patlamadan manevi harp başlamıştı.</p>
<p class="calibre1">Hareket Ordusu şehre girinceye kadar tam üç kez ziyaret ettik Halkalı’daki ordu karargâhını. Tam üç kez aktardık topladığımız malumatı Muhtar Bey’e. Her defasında teşekkür etti bize ama oraya her gidişimizde sanki morali biraz daha bozuluyor gibiydi. Harekâtın başından beri en ön saflarda yer alan bu cefakâr zabit durumun ciddiyetini öğrendikçe isyanın hiç de öyle kolayca bastırılamayacağını anlıyordu. Ne yazık ki çatışma çıkması, kardeş kanının akması kaçınılmazdı. Ama zafer istiyorsak bunu göze almak mecburiyetindeydik.</p>
<p class="calibre1">Ve nihayet o an geldi. İsyanın patlak vermesinin on birinci gününde, cumartesi gecesinin ilk saatlerinde başladı ordunun harekâtı. Ve sabah ezanından önce silah sesleriyle uyandı şehir. Bakırköy’ün alınması kolay olmuştu, Barutha-ne’de nöbetçilerle girilen küçük bir çatışmanın ardından, bizimkiler duruma hakim olmuştu. Buna ftıukabil, Davutpaşa Kışlası’ndaki çatışmalar daha uzun sürmüştü. O gün kışladaki süvari alayı selamlığa gitmişti, dönerken Hareket Ordusu kuvvetleriyle karşılaşmışlar ve derhal saldırıya kalkmışlardı, ama bizimkiler top ateşiyle cevap verince, fazla tutunamamış, surların arkasına çekilmişlerdi. Böylece Davutpaşa Kışlası elimize geçmişti.</p>
<p class="calibre1">Fakat isyancıların teslim olmak gibi bir niyetleri yoktu, nitekim Edimekapı’dan giren müfrezeye Fatih Zaptiye Da&gt; resi’nin önünde ateş açılmıştı, anında karşılık verilince, ça-tışmaya caminin pencerelerine yerleşen medrese talebeler, ve askerler de müdahil olmuştu. Ağır çatışma bir süre devam ettikten sonra dayanamayacaklarını anlayan gafiller, geride ölülerini bırakarak kaçmak mecburiyetinde kalmışlardı.</p>
<p class="calibre1">Bizi en çok şaşirtan Harbiye Nezareti’ndeki durumdu. Oraya ulaşan kuvvetlerimizin başında Erkanı Harp Binbaşısı Fethi Bey’le, Hürriyet Kahramanı Resneli Niyazi Bey vardı. Bilhassa Fethi Bey’in, asi askerlere,</p>
<p class="calibre1">“Sizin bu işte hiçbir suçunuz yok, sizi cezalandırmayacağız, hem bu askerler sizin kardeşleriniz, öz kardeşlerinize silah mı sıkacaksınız?” diye seslenmesiyle, tek kurşun atılmadan nezareti ele geçirmişlerdi. Ancak Resneli gönüllülerden bazıları, olayları kışkırtan bir zabiti yakalayıp herkesin gözü önünde kurşuna dizince, teslim olan askerler tedirgin olmuştu. Allahtan vaziyeti fark eden Resneli Niyazi vaktinde müdahale etmiş, askerlerin silaha sarılmasına fırsat vermemişti. Kendi adamlarını da ikaz ederek, bu tür infazları gözden uzak yerlerde yapmaları konusunda kati emir vermişti. Böylece sükûnet bozulmamış, büyük bir çatışma çıkmasına mani olunmuştu.</p>
<p class="calibre1">Ayasofya bölgesine giren kuvvetlerimiz, verdiğimiz istihbarat neticesinde, o sabah ışıklan söndürülmüş bir trenle Ahır Kapı istasyonuna gelmiş, çoğunluğu gönüllülerden oluşan kuvvetler, hiçbir güçlükle karşılaşmadan kolayca meydana ulaşmışlardı. Asiler adliye binasının üzerinden ateş açmışsa da bizimkilerin karşılık vermesi üzerine daha fazla dayanamayıp teslim olma yolunu seçmişlerdi. Ancak daha sonra Bab-ı Âli’nin önünde sert çatışmalar çıkacak, hem bizim askerlerden hem de asilerden epeyce insan hayatını kaybedecekti.</p>
<p class="calibre1">Basri Bey, Yüzbaşı Cezmi, Mülazım Fuad ve ben, yani bizim istihbaratçı küçük grubumuz ise Binbaşı Muhtar Bey’in koluyla birlikte hareket edecekti. Daha gün ışımadan Şişli’de bir konağın bahçesine saklanıp beklemeye başlamıştık. Ortalık ağanrken, köpek havlamalan eşliğinde duyduk seslerini; önce bir uğultu geldi, ardından at kişnemeleri, komutlar, konuşmalar, nihayet toz dumanın ardından çıktı günlerdir teklediğimiz o efsanevi Hareket Ordusu. Bu gelenler Enver Bey’in askerleriydi, çok geçmeden, Muhtar Bey’in at üzerin-ieki heybetli bedeni de göründü. Enver Bey’in komuta ettiği kuvvetlerin vazifesi Taşkışla’yı ele geçirmekti, biz ise Taksim Topçu Kışlası’nı işgal edecektik. Herkes neşeliydi, herkes imanlıydı, kendilerine ve arkadaşlarına büyük bir itimat besliyorlardı. Kimsenin zaferden şüphesi yoktu. İlk gelen haberler askerin maneviyatını yükseltmişti, hatta Muhtar Bey şaka yollu takılmıştı:</p>
<p class="calibre1">“Sizin istihbarat doğru çıkmadı Basri Bey, ne diyorsunuz bu işe? İki tüfek, bir top atınca teslim oluyor bu baldırı çıplak sürüsü.”</p>
<p class="calibre1">Erken konuşuyordu. Nitekim Mekteb-i Harbiye’nin önünden geçerken koptu patırtı. Mektebin pencerelerinden üzerimize kurşun yağmaya başlamıştı. Askerlerimizin arasında şehit düşenler, yaralananlar oldu ama kimse paniğe kapılmadı. Bizden önce Enver Bey’in kuvvetleri karşılık verdi, şiddetli bir çatışma başladı, dakikalarca süren kanlı bir çatışma... Pabucun pahalı olduğunu anlayan alaylı askerler daha fazla tutunamayıp Ermeni Mezarlığı yönünde kaçtılar. Kaçanların bir kısmı esas çatışmaların yaşanacağı Taşkışla’ya sığınacaklardı.</p>
<p class="calibre1">Bu saldırının da kuvvetlerimizi engelleyememesi iyice artırmıştı kendimize duyduğumuz güveni; silahlarımızdan, askerlerimizden ve kendimizden emin olarak, Taksim’e yürüdük. Şehir ahalisi çoktan uyanmış, herkes yürekleri ağzında bu iç harbin, bu kardeş muharebesinin nasıl neticeleneceğini merak ediyordu. Silah sesleri kesilir kesilmez, ellerinde bayraklarla bizi selamlamak için sokağa indiler. Alkışlar, “Yaşayın, var olun!” sesleri arasında ilerledik. Herkes zafer sarhoşluğu içindeydi, sanki bütün kışlalar düşmüş, son asi de teslim olmuş gibi bir rahatlık yayılmıştı ordunun arasına. İyi değildi, hiç iyi değildi bu durum ama askerin moralini bozmak da istemiyorduk. Fakat bu rahatlığın, bu kendine güvenin bedelini Taksim Bahçesi’nden üzerimize açılan ateş sonucu vereceğimiz şehitlerle ödeyecektik.</p>
<p class="calibre1">Evet, yürüyüş kolu, Topçu Kışlası’na yaklaşırken koptu cayırtı. Biz kışlanın etrafını sarmaya hazırlanırken, Taksim Bahçesi’nin tarhları arasına yerleştirilmiş mitralyözler ateş kusmaya başladı. Boynu bükük ekinler gibi sapır sapır düştü ön sıradaki iki zabit ve yirmiye yakın asker. Muhtar Bey’in emirleri yankılandı alanda.</p>
<p class="calibre1">“Tertibat alın. Duvarların dibine, tümseklerin içine, kapıların arkasına... Kimse açıkta kalmasın. Herkes kendine bir siper bulsun...”</p>
<p class="calibre1">Sadece Muhtar Bey değil, Kolağası Servet ile öteki zabitler askeri toparlıyor, yeni bir hücum için canla başla çalışıyorlardı. Bu tatbikat değil, gerçek bir harpti. Zabit de, asker de şimdi daha iyi anlıyordu bunu. Talimhane yöresi hızla ele geçirilerek, Topçu Kışlası’nın etrafı sarılmıştı. Biz de yerimizde duramıyorduk, bilhassa Cezmi Bey, tabancası elinde askerin önüne fırlamak için hazır bekliyordu ama Muhtar Bey, kati bir şekilde ikaz etti:</p>
<p class="calibre1">“Herkesin vazifesi farklı, rica ediyorum, lüzum olmadıkça kendinizi tehlikeye atmayın.”</p>
<p class="calibre1">Söylemesi kolay, mitralyöz ateşi askerlerimizi biçerken nasıl duracaktık? Dördümüz de silahlarımız elimizde, atları vurulmuş bir arabanın arkasında yatıyorduk. Güya Taksim Bahçesi’nden açılan ateşe karşılık vermeye çalışıyorduk ama tabancalarımız yetersizdi. Bir ara Yüzbaşı Cezmi kayboldu, çok sürmedi dört tüfek ve epeyce mühimmatla döndü.</p>
<p class="calibre1">“Bu mesafeden atılan tabanca kurşunu, gıdıklamaktan başka işe yaramaz,” diyerek silahları uzattı. “Ama bunlar öyle mi ya, alimallah dünyasını değiştirir adamın...”</p>
<p class="calibre1">Eminim öyleydi fakat benim açımdan bir mesele vardı; hayatımda elime tüfek almış değildim. Neyse ki yardımıma Mülazım Fuad yetişti. Fişeği nereye koyacağımı, gezi, gözü, arpacığı, tetiği aceleyle tarif etti. Çaresizce baktığımı görünce de,</p>
<p class="calibre1">“Bas tetiğe gitsin,” dedi gülerek. “Kimseyi vuramasan da gürültü yapmış olursun. Hiç yoktan iyidir.”</p>
<p class="calibre1">Ben de öyle yaptım, nereye gittiğini çok da dert etmeden bastım tetiğe. Ama hem Basri Bey hem Mülazım Fuad, bilhassa da Yüzbaşı Cezmi, attıkları yerden ses getiriyorlardı. Gözlerimin önünde üç sarıklıyı yere serdiler. Öteki askerler de toparlanmış, kuvvetli ateş, ayaklananları zora düşürmüştü. Vaziyet lehimize dönmüş gibiydi. Düzenli, disiplinli, harp etmeyi bilen kuvvetlerimizin baskısı neticesinde karşımızdakiler perişan oluyor, Taksim Bahçesi’nin parmaklıkları arasında hareketsiz kalan ölü isyancıların sayısı giderek artıyordu. Öyle ki telef olup gideceklerini anlayan asiler, nereden buldularsa beyaz bir bezi havada sallamaya başladılar.</p>
<p class="calibre1">“Ateşi kesin... Ateşi kesin... Teslim oluyoruz...”</p>
<p class="calibre1">Yine bir hata yapıldı, hiçbir tertibat alınmadan bizimkiler ayağa kalkarak isyancıları teslim almaya yöneldi. İşte tam o anda, bu defa kışlanın içinden bir yaylım ateşi başladı. Ayağa kalkan eratın çoğunluğu, bu nazlı bahar sabahını kızıla boyayarak, yan yana üst üste düştüler. Biz de tekrar asıldık tetiklere. O kargaşadan faydalanan gericilerin bir kısmı kapağı kışlaya atmıştı ama önemli bir kısmının cansız bedenleri içeri giremeden, kapının önüne yığılıp kalmıştı. Akan kan, kaybedilen hayatlar sinirleri geriyor, her iki tarafta da öfke, nefrete dönüşüyordu. Muhtar Bey atış serbest komutunu vermiş, tüfekler, mitralyözler acımasızca konuşmaya başlamıştı. Ama Topçu Kışlası o kadar sağlamdı, içeridekiler o kadar iyi mevzilenmişlerdi ki, hedefleri imha etmek ciddi bir meseleydi. Daha tesirli kuvvetlere ihtiyaç vardı.</p>
<p class="calibre1">“Top, top ateşi,” diye bağırdı Cezmi uzandığı yerden. “Neden top ateşi başlamıyor?”</p>
<p class="calibre1">Sanki onun bağırmasını bekliyormuş gibi birden ortalık büyük bir gümbürtüyle sarsılmaya başladı. Ses dayanılacak gibi değildi, yer gök zangır zangır titriyordu. Top mermilerinin bizi hedef almadığını bile bile, sığındığımız çukurlarda, dizlerimizi karınlarımıza çekip, parmaklarımızla kulaklarımızı tıkamıştık. Hayatımda ilk kez bu kadar tedirgin oluyordum. Hakiki harp buydu demek. Ardı ardına Topçu Kışlası’nın duvarlarına çarpan gülleler, binada delikler açıyor, içeride ağır can zayiatına sebep oluyordu. Bir ara ateş kesildi, derin bir sessizlik çöktü meydana, Basri Bey’le göz göze geldik.</p>
<p class="calibre1">“Ya onlar da top ateşine başlarsa?” diye sordum endişeyle. “Topçu Kışlası değil mi? Epeyce top vardır herhalde içeride.” Kurnazca gülümsedi tecrübeli kumandan.</p>
<p class="calibre1">“Onları çoktan halletti bizimkiler...”</p>
<p class="calibre1">Sahiden de kışladaki toplardan hiçbiri kullanılmadı çatışma boyunca, içlerindeki ittihatçı subaylar bütün topların mekanizmalarını bozmuşlardı.</p>
<p class="calibre1">Meydandaki sessizlik de fazla sürmedi zaten, yeniden başladı bizim topçuların dehşet korosu. Aman vermeden, durup dinlenmeden ateş yağdırdılar kışlaya. Dakikalarca sürdü bu, sonra yine Muhtar Bey’in sesi duyuldu.</p>
<p class="calibre1">“Ateş kes, ateş kes, tamam, tamam...”</p>
<p class="calibre1">Yine sessizlik çökmüştü meydana. Kışlanın duvarlarından yükselen toz, duman ve bahar rüzgârında kesif barut kokusu... Yerlerde parçalanmış asker cesetleri, kardeşlerinin kurşunlarıyla can vermiş gencecik ölüler. Belki de bu manzaradan etkilenen Muhtar Bey, daha fazla kan akmasın, daha fazla insan telef olmasın diye acele etti. Yapmaması lazımdı, bir çatışmaya girdiğinde aslolan kazanmaktır. Eğer daha fazla kayıp vermek istemiyorsan, bunun tek yolu düşmanı ağır bir mağlubiyete uğratmaktır. Ama hepimiz gibi Muhtar Bey’in de kafası karışıktı. Bize kurşun sıksalar da kışladaki eratın ordumuzun bir parçası olduğunu düşünüyordu. Bu düşünce onu hataya sürükledi. Hiç kimseyle konuşmadan, kimseye danışmadan, ani bir kararla ayağa kalktı. Belki de Harbiye Nezareti’nde eratı etkileyerek çatışmaya son veren Fethi Bey gibi kışladakileri ikna edebileceğini zannediyordu. Daha fazla asker ölmesin, daha fazla vatan evladının kanı akmasın diye...</p>
<p class="calibre1">“Ne yapıyor bu?” diye söylendi Cezmi. “Vuracaklar! Saklan be adam, saklan, vuracaklar!”</p>
<p class="calibre1">Muhtar Bey duymadı bile bu sözleri, kışlaya yürüdü. Dördümüzün de bakışları onun üzerindeydi; nefesimizi tutmuş, bu cesur zabiti izliyorduk. Önceleri adımları tereddütlüydü fakat birkaç metre ilerledikten sonra güveni arttı daha emin basar oldu yere. İşin enteresanı kışladakileri de bir şaşkınlık bürümüştü, ne bir ses ne bir ateş, çıt çıkmıyordu içeriden. Muhtar Bey kapıya yaklaştıkça, bizdeki inanç da artmaya başlamıştı.</p>
<p class="calibre1">“Valla muvaffak olacak galiba bizim Binbaşı,” diye mırıldandı Basri Bey. O kadar gerilmiştik ki ne ben ne de Fuad cevap verebiliyorduk. Cezmi ise tüfeğinin dipçiğini çenesine dayamış, sinirden alt dudağını çiğneyip duruyordu. Doğrusunu söylemek gerekirse hepimizin umudu gitgide artıyordu. Neredeyse Cezmi de fikrini değiştirecekti ki, o anda duyuldu patlama. Bir tüfek sesi... Bir el, bir el daha, ardından yaylım ateş. Önce sarsıldı Muhtar Bey, sonra sağ yanına yıkıldı. Yine sessizlik oldu, öncekilerden çok daha derin, çok daha ağır bir sessizlik. Ardından Basri Bey’in haykırışı duyuldu:</p>
<p class="calibre1">“Alçaklar, alçaklar, hücum, hücum, alçaklara acımak yok.” Sığındığımız at arabasının ardından çıkmış, kışlaya koşuyorduk. Artık ne ölüm vardı gözümüzde, ne vurulmak. Sadece hedefe ulaşmaya çalışan askerlerdik. Basri Bey’in haykırışı mı, öteki zabitlerin emirleri mi, ateş yeniden başladı. Sadece top değil, tüfek, tabanca, yani silah adına ne varsa, sanki hepsi kışlaya doğrultulmuş, sanki hepsinin tetiğine aynı anda basılmıştı. O kadar yoğun, o kadar hızlı, o kadar kahrediciydi ki ateş, içeridekiler teslim olacak zamanı bulamadılar. Biz kapıdan girerken, aceleyle beyaz bayraklar çekmeye çalıştılar kışlanın paramparça olmuş direklerine ama artık çok geçti. Ölümün kışkırttığı askerleri ancak daha fazla ölüm yatıştıra-bilirdi, daha fazla kan...</p>
<p class="calibre1">İnsanoğlunun ne kadar vahşi, ne kadar acımasız, ne kadar öfke dolu bir mahluk olduğunu ilk kez o gün öğrendim. Hayır, olanların teferruatına girmeyeceğim. Hayır, saklayacak bir şeyim olduğu için değil, ki saklayacak çok şeyim var. Kendimi o günahkârlardan ayırmıyorum, ben de oradaydım. Sana yalan söylemeyeceğim, ben de intikam için tabancasına, süngüsüne, tüfeğine sarılan o aklını kaybetmiş güruhun içindeydim... Ben de onlarla birlikte saldırdım, öldürdüm, yaraladım.... Onlar ne yaptıysa, aynısını ben de yaptım...</p>
<p class="calibre1">Sadece şu kadarını söyleyeyim; bir ara yorgunluktan mı, birinin itmesiyle mi, yere düştüm. Sırtüstü yıkıldım toprağa, öylece kaldım düştüğüm yerde... Üzerimden postallar geçiyordu, asker üniformaları, kanlı insan bedenleri, sonra sadece gökyüzü kaldı, pürüzsüz, bulutsuz masmavi bir gökyüzü. Gökyüzü değil de sanki bir ayna, bana yüzümü değil, ruhumu gösteren bir ayna. İlk kez o zaman pişman oldum, ilk kez o zaman derin bir utanç duydum, ilk kez o zaman ellerime bulanmış kandan daha çok kızardı yüzüm. İlk kez o zaman utandım kendi varlığımdan, insan olduğumdan. Ama çok sürmedi, gökyüzüyle arama Yüzbaşı Cezmi’nin yüzü girdi.</p>
<p class="calibre1">“Hayrola Şehsuvar,” diye sordu endişeyle. “Vuruldun mu yoksa?”</p>
<p class="calibre1">O anda silindi zihnimden geçenler. Vicdanımı titreten sesler, renkler, kokular silindi. Kanları elime bulaşan genç ölülerin yüzleri silindi... İçimde büyüyen pişmanlığı, ruhumu saran utancı, uyanmaya başlayan merhamet hissini görünmeyen ellerimle boğarak derhal fırladım ayağa.</p>
<p class="calibre1">“Yok Cezmi Yüzbaşım, yok, düştüm, sadece düştüm.”</p>
</body>
</html>
