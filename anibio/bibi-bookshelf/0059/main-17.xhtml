<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Harbe girdiğimiz filan yok.”</p>
<p class="calibre1"><a id="bookmark1"></a><span class="calibre7">İyi Akşamlar Ester, (11. Gün, Ahşam)</span></p>
<p class="calibre1">Yanılmamışım Ester. Kaygılarımda haklıymışım. Biliyordum zaten, hiçbir zaman bu kadar rast gitmezdi işler. Biliyordum, mutlaka bir çapanoğlu çıkardı bunun altından. Ama itiraf etmeliyim ki, bu kadarını, ben de beklemiyordum. Büyük bir sürpriz, sarsıcı bir heyecan ve yeniden doğan umut... Evet, birileri bu gece, kâbusumu hakikat kıldı. Şu sıklıkla gördüğüm karabasandan söz ediyorum. Şu tiyatroda geçen ürkütücü rüyadan... Bak yine dağıttım... Evet, sakinleşmeliyim, bu akşamdan itibaren başıma gelenleri sırasıyla yazmalıyım sana.</p>
<p class="calibre1">Akşam yemeğini otelde yemiştim. Biraz da geç inmiştim aşağıya, sanırım insanlara tahammül edemiyorum artık. Ancak üç masası dolu olan restoranın kuytu bir köşesine çekilip kamımı doyurmuştum. Yanımdaki aralık pencereden hoş bir serinlik sızıyordu içeriye. Yemeğimi bitirdikten sonra yürümek istedim; temiz havayı içime çekip, bacaklarımı açmak, bu şahane sonbahar gecesinin tadını çıkarmak. Çok uzaklaşmak niyetinde değildim aslında. Amerikan Konso-losluğu’nun önünden geçip, 6. Belediye Dairesi’nin oradan yukarı vurarak Tünel meydanına çıkmak, kafelerden birinde kahve keyfi yapmak... Evet, böyle kısa bir yürüyüş düşünmüştüm ama olmadı...</p>
<p class="calibre1">Dışarı çıktığımda hiçbir tuhaflık yoktu aslında. Ama Kroker Otel’in önüne gelince bililerinin beni izlediği vehmine kapıldım. Güya Kroker Otel’in vitraylı camlarına bakıyormuş gibi yaparak geriye döndüm, hayır kimse yoktu. Sadece Pera Palas’ın önünde ışıkları yanan bir otomobil duruyordu. Olabilirdi, her gün onlarca otomobil durup kalkardı kapıdan. Yani şüphe uyandıracak bir vaziyet yoktu caddede. Belki de Kroker Otel'le alakalı kötü hatıralarım olduğu için bu hisse kapılmıştım.</p>
<p class="calibre1">Neyse, işte, Kroker Otel’in küf ve kan kokan bodrumunda geçirdiğim o korkunç yedi günün ruhumda bıraktığı tesirin etkisiyle takip edildiğimi zannetmiştim. İşgal İstanbul’unun tekinsiz sokaklarında yürüdüğüm zamanlan hatırlamış olmalıydı şuuraltım. Kendimi böyle teskin ederek adımlarımı sürdürdüm ama elli metre kadar gittikten sonra yaklaşan bir motor gürültüsü işittim. Elbette umursamadım, bu caddeden günün her saatinde otomobiller geçerdi. Birkaç adım daha atmıştım ki, acı bir fren sesiyle irkildim. Daha ne oluyor dememe kalmadan, bir arabanın yanımda durduğunu fark ettim, aynı anda kapıları açıldı, yüzleri maskeli iki kişi üzerime atladı. Birinin suratına yumruğu yerleştirdim ama yeterince çevik davranamadım, öteki herif, kafama sert bir cisimle vurdu. Başım döndü, kusacak gibi oldum, sonra ortalık karardı.</p>
<p class="calibre1">Uyandığımda bir iskemlede otururken buldum kendimi. Gözlerim siyah bir kumaşla bağlanmıştı ama ellerim serbestti. Kumaşı çıkarmak istedim.</p>
<p class="calibre1">“Unutmuşsun,” diyen bir ses duyuldu aynı anda. “Unutmuşsun Şehsuvar. Biz çöz demeden o bağı çıkaramazsın.”</p>
<p class="calibre1">Bu sesi daha önce de işitmiştim, hem de defalarca ama kim olduğunu çıkaramadım.</p>
<p class="calibre1">“Sadece yemin şartlannı unutsan yine affedilebilirdi ama sen cemiyete dair her şeyi unutmuşsun...”</p>
<p class="calibre1">Neler oluyordu? Neden bahsediyordu bu adam? “Çıkarabilirsin gözbağını.”    ✓</p>
<p class="calibre1">Siyah kumaşı çözdüm. Işıktan gözlerim kamaştı. Kafala-nna siyah kukuletalar geçirmiş, siyah pelerinler içinde üç adam oturuyordu karşımdaki üç koltukta. Bir sahnedeydik, bir tiyatro sahnesinde, tıpkı rüyamdaki gibi, sadece seyirciler yoktu, evet gülkurusu koltuklar bomboştu. Eminim sen de çıkıp gelmeyecektin bir yerlerden. Ama dekor neredeyse aynıydı. Üstelik tanıyordum da bu mekânı... Evet, evet, hiç şüphem yok, defalarca oyun seyrettiğim, Şehzadebaşı’ndaki Ferah Tiyatrosu’ndaydık.</p>
<p class="calibre1">“Yemin etmiştin,” dedi aşina olduğum sesin sahibi. Pelerinin altından çıkardığı eliyle, masanın üzerini göstererek sürdürdü sözlerini. <span class="calibre7">“Kur’arı,</span> silah ve bayrak üzerine yemin etmiştin! Vatan için, hürriyet için, kardeşlik, eşitlik ve adalet için kanının son damlasına kadar mücadele edeceğine söz vermiştin.”</p>
<p class="calibre1">Fransızların dejavu dedikleri durumu yaşıyordum. Yoksa yine rüya mı görüyordum?</p>
<p class="calibre1">“Evet, Selanik Maarif Müdürü, Baş Muallim Emrullah’ın oğlu, cemiyetimizin 1117 numaralı üyesi Şehsuvar Sami, neden yeminine sadık‘kalmadın?”</p>
<p class="calibre1">Hayır, rüya değildi, adamlar son derece ciddiydi. Başımın ağrısını o anda hissettim, derinden derine zonkluyordu ensemde bir yer. Elimi başımın arkasına götürecek oldum, sertçe ikaz etti:</p>
<p class="calibre1">“Soruma cevap ver! Söyle, neden bozdun yeminini? Neden cemiyete, davana, silah arkadaşlanna ihanet ettin.”</p>
<p class="calibre1">“Ben kimseye ihanet etmedim,” dedim elimi, başımın zonklayan yerine götürürken. “Ortalıkta bir dava kalmamıştı ki ihanet edeyim.”</p>
<p class="calibre1">Başım yarılmamıştı ama ceviz büyüklüğünde bir şiş vardı. Birden vaziyeti anladım. Bir imtihandı bu. Mehmed Esad hâlâ emin değildi benden. Bir tiyatro düzenlemişlerdi. İşte o an benliğimi ele geçiren korkudan sıyrıldım. Bu vaziyeti gayriciddi görmeye başladım, hatta düpedüz komik gelmeye başladı. Ama pelerininin içindeki adam kendini rolüne kaptırmış, adeta bir yargıç edasıyla oyunu sürdürüyordu.</p>
<p class="calibre1">“Yani inancını kaybettin.”</p>
<p class="calibre1">Acıyla gülümseyerek başımı salladım.</p>
<p class="calibre1">“Hayır, ben inancımı yitirmedim, cemiyetimiz mağlup oldu. Evet, hem ülke sathında hem beynelmilel alanda korkunç bir hezimete uğradık.” Bakışlarım masanın üzerindeki tabanca, <span class="calibre7">Kur’an</span> ve bayrağa kaydı. “Verdiğim söze, ettiğim yemine sonuna kadar sadık kaldım. Senelerce bu idealler için dövüştüm, kan akıttım, kanımı akıttılar. Ama mağlup olduk, İttihat ve Terakki Cemiyeti bitti. İnkar edecek değilim, bu neticede benim de payım var. Fakat bana gelinceye kadar, sayısız insan var suçlanacak.”</p>
<p class="calibre1">Bir an tereddüt etti pelerinli sorgucu ama çok sürmedi.</p>
<p class="calibre1">“Peki, cemiyet toparlanacak olsa,” diyerek güya beni tongaya düşürecek yemi attı. “Yeniden başlayacak olsak...”</p>
<p class="calibre1">Bu adamlar ya hakikaten aptaldı ya da beni hiç tanımamışlardı. Sinirimden gülmeye başladım.</p>
<p class="calibre1">“Niye gülüyorsun?” diye ikaz etti adam. “Ne var bunda gülecek?”</p>
<p class="calibre1">“Kusura bakmayın ama bu çok saçma değil mi? Kafasına vurup bayıltarak getirdiğiniz bir adama, gizli örgüt üyeliği teklif ediyorsunuz...” Kısa bir suskunluk oldu. “Ben İttihat ve Terakki’ye gönüllü olarak katıldım. Ama siz, beni zorla getirdiniz buraya. İstemediği halde, cemiyete soktuğunuz birine nasıl itimat edeceksiniz?” Sanki yüzlerini görüyormuş gibi tek tek baktım siyah pelerinli üç adama. “Anlamıyor musunuz, bu mesele bitti beyler. Artık İttihat ve Terakki diye bir cemiyet yok. Eğer vatan için mücadele etmek istiyorsanız, cumhuriyete destek verin. Zaten bizim gayemiz de böyle bir idare kurmak değil miydi?”</p>
<p class="calibre1">“Ama onlar arkadaşlarımızı katletti,” diye bağırdı ortadaki adam. “Kara Kemal’i öldürdüler... Bir zamanlar senin birlikte çalıştığın adamı. En yakın silah arkadaşını öldürdüler...” Birden başındaki kukuletayı çıkardı. Hayretten ağzım açık kalmıştı. Karşımda bizim Fuad duruyordu. Evet, belki de hayattaki tek dostum, kardeşten öte sevdiğim, arkadaşım Fuad. Deminden beri tanımaya çalıştığım bu ses onundu. Yine de emin olamadım. Hafifçe açılmış saçlarına, kırçıllaşmış bıyıklarına bakarak mırıldandım:</p>
<p class="calibre1">“Fuad! Fuad kardeşim, sen misin?”</p>
<p class="calibre1">Hayır, ne gülümsedi ne de benim gibi hızla yaşlanmaya başlayan yüzünde bir yumuşama meydana geldi.</p>
<p class="calibre1">“Benim Şehsuvar, evet benim. Bu kadar kayıtsız, bu kadar vurdumduymaz olmana dayanamayıp geldim. Farkında değil misin Şehsuvar, bir şeyler yapmamız lazım. Farkında değil misin, bizi öldürüyorlar. Tek, tek, hem de buldukları her yerde...”</p>
<p class="calibre1">O konuşurken, nasıl yani, Mehmed Esad’la birlikte mi çalışıyor eski arkadaşım diye geçiriyordum aklımdan. Beni sınamak için eski arkadaşımı mı yollamışlardı? Boşuna değilmiş, Mehmed Esad’ın, bugün Fuad’ı sorması.</p>
<p class="calibre1">“Susacak mıyız? Daha ne kadar sessiz kalacağız bu zulme?”</p>
<p class="calibre1">Evet, kışkırtmak istiyordu beni, samimi fikirlerimi, hakiki maksadımı öğrenmek istiyordu. Umurumda değildi, ama seni bulma ihtimalimi kaybetmemek için gereken sözleri söyledim.</p>
<p class="calibre1">“Fevkalade günlerden geçiyoruz Fuad,” dedim sakin bir sesle. “Tarih yeniden yazılıyor. Büyük hatalar yapılabilir bu dönemlerde. Beklemeliyiz, Ankara’dakiler de anlayacaklardır bu işin böyle gitmeyeceğini. Biraz zaman...” Samimi bir gülümseme takındım. “Sahi yahu, sen nasılsın? Nerelerdeydin bunca sene?”</p>
<p class="calibre1">Hayal kırıklığına uğramış gibiydi.</p>
<p class="calibre1">“Beni boşver şimdi. Sen bu işte yokum mu diyorsun yani.” İsyan edercesine, ellerimi yana açtım.</p>
<p class="calibre1">“Hangi iş Fuad, anlamıyor musun, bitti. Cemiyet filan yok artık. Olanları da Gazi Paşa bitirdi. Evet, artık kimse müsaade etmez size. Daha seneler önce, Kara Kemal’i uyarmış Mustafa Kemal. İktidarı kimseyle paylaşmam demiş lisanı münasiple. Daha İstiklal Harbi sürerken, daha cumhuriyet kurulmadan önce, daha bu kadar kuvvetli değillerken... İzmir Suikastı’nın neticelerinden haberin yok mu senin? Takip etmiyor musun olanı biteni? Koca Kâzım Karabekir’i asacaklardı az daha. Yok Fuadcım, lüzumsuz maceraya girmenin manası yok. Görmüyor musun İttihat Terakki filan kalmadı artık...”</p>
<p class="calibre1">Asabi asabi soludu burnundan.</p>
<p class="calibre1">“Niye onlarla görüşüyorsun o zaman? Neden eski arkadaşlarla buluşuyorsun?”</p>
<p class="calibre1">Cezmi’den mi bahsediyordu acaba? Başka kimden olacak? Ne kadar hatalı davranmıştım emekli binbaşıyla buluşarak, bak hâlâ sürüyordu tesiri.</p>
<p class="calibre1">“Biliyorsun, rahmetli Cezmi eski arkadaşımızdı. Hatta seninle birlikte tanışmıştık. 31 Mart Ayaklanmasında... Şeh-zadebaşı’ndaki evde... Hatırlıyorsun değil mi? Ne zamandır görmüyordum o sebepten gittim evine...”</p>
<p class="calibre1">Sanki beni işitmiyormuş gibiydi.</p>
<p class="calibre1">“Cezmi’den bahsetmiyorum,” diye çıkıştı. “Cezmi zavallının biriydi, kafayı üşütmüştü. Mehmed Esad’la buluşmanızdan bahsediyorum. Madem cemiyet bitti, niye görüşüyorsun o eski ittihatçıyla?”</p>
<p class="calibre1">Hoppala, işte bu enteresandı. Kartlan açık oynamaya mı başlamıştı Fuad? Yoksa Mehmed Esad hakkında ne düşündüğümü mü öğrenmek istiyorlardı? Belki de ne kadar ketum olduğumu anlamaya çalışıyorlardı.</p>
<p class="calibre1">“Evet, eski ittihatçı ama aynı zamanda eski arkadaşım. Eski ittihatçı olması beni alakadar etmiyor, eski ahbabım olduğu için buluşuyorum. Biliyorsun, sen Basri Bey’in grubuna katılmadan önce Mehmed Esad bizimleydi. Şimdi de rakı içip eski günlerden bahsediyoruz. İstersen bir gün sen de gel. Hep birlikte sohbet ederiz. Fakat, sana şu kadarını söyleyeyim, Mehmed’in o taraklarda bezi yok. Hatta hükümetin siyasetini beğendiğini bile söyleyebilirim.”</p>
<p class="calibre1">Kuşkuyla bakıyordu.</p>
<p class="calibre1">“Yani senden bir talebi olmadı?”</p>
<p class="calibre1">Yalanımı kararlılıkla sürdürdüm.</p>
<p class="calibre1">“Olmadı, ne isteyebilir ki benden? İş ortaklığı filan mı?” Hayır, inanmıyordu anlattıklarıma, Mehmed Esad’la aramızda geçenlerden haberdardı. Hepsi el birliği yapmış, beni sınıyorlardı. Takdire şayandı, devletin gizli emniyet teşkilatı da böyle çalışmalıydı. Ama benim renk verecek halim yoktu. Gülerek, kukuletalı iki adamını işaret ettim.</p>
<p class="calibre1">“Bu arkadaşlar hep böyle mi oturacaklar?”</p>
<p class="calibre1">Ciddiyetini hiç bozmadı Fuad.</p>
<p class="calibre1">“Cemiyete katılmayacağına göre, arkadaşlarımızın yüzünü niye gösterelim ki sana?”</p>
<p class="calibre1">Tartışmaya niyetim yoktu, hemen çark ettim.</p>
<p class="calibre1">“Kesinlikle haklısın ama seni gördüğüme sevindim. Tabii bütün bu tiyatroya gerek yoktu. Madem biliyordun Pera Palas’ta kaldığımı, bir gün uğrayabilirdin bana. Hatta uğramalı-5in, yemek yeriz birlikte, eski günleri yâd ederiz.”</p>
<p class="calibre1">Şeytani bir parıltı geçti mavi gözlerinden.</p>
<p class="calibre1">“Seni buradan sağ salim göndereceğimize mi inanıyorsun?” “Getirirken pek misafirperver değildiniz ama gönderirken daha kibar davranacağınızdan eminim.” Bakışlarım yine masanın üzerindeki Revolver’e kaydı. “Sana hiçbir zaran olmayan eski dostunu vuracağını zannetmem. Ne o kadar akılsızsın ne de merhametsiz.”    <span class="calibre7"><sup class="calibre12">f</sup></span></p>
<p class="calibre1">Son cümleyi söylerken iğneleyici bir tonda konuşmuştum. “Kusura bakma,” dedi bakışlarını kaçırarak. “Karşı koy-masaydın, sana vurmayacaktık... Adamın burnunu kırmışsın, kanı durdurana kadar akla karayı seçtik.”</p>
<p class="calibre1">Elim bir kez daha enseme kaydı, yumru hâlâ büyüyordu.</p>
<p class="calibre1">“Eh sizinkiler de fena değildi. Neyse, canınız sağ olsun, biz sert adamlarız, olacak o kadar.” Muhabbetle baktım eski dostuma. “Ama seni tekrar görmek isterim. Sahiden sevindim tekrar karşılaştığımıza...” Bakışlarım bulunduğumuz mekânın içinde gezindi. “Ferah Tiyatrosu’nu nasıl ayarladınız? Eski bir ittihatçı mı işletiyor yoksa burayı?”</p>
<p class="calibre1">Gururla güldü.</p>
<p class="calibre1">“Sen küçümsüyorsun ama her yerde adamlarımız var hâlâ.” Kalkmak isteâim, eliyle oturmamı işaret etti, sonra yanındaki meçhul şahıslara döndü.</p>
<p class="calibre1">“Bizi yalnız bırakır mısınız?”</p>
<p class="calibre1">Otoritesi o kadar kuvvetliydi ki, adamlar sözünü ikiletmediler bile; seyirci tarafından pek alkışlanmamış iki mutsuz oyuncu gibi ayaklarını sürükleyerek ayrıldılar sahneden.</p>
<p class="calibre1">“Mahinur’u buldun mu?” diye atıldım adamlar perdenin arkasında kaybolurken. “En son onları Selanik’ten getirmenin derdindeydin. 1923’teki mübadelede geldiler mi?”</p>
<p class="calibre1">Yüzü allak bullak olmuştu.</p>
<p class="calibre1">“Yok be Şehsuvar, Mahinur’u bulamadım. Ne onu ne de ailesini. 1915 senesinde Selanik’ten yola çıkmışlar. Evet babası, Naki Dayı, annesi Mevlide Teyze, kız kardeşi, Mahperi’yle birlikte... Çıkış, o çıkış, bir daha ne gören olmuş ne duyan...” Derinden bir iç geçirdi. “Makedonya’da bir köye yerleşmişlerdir diye umut etmekten başka bir şey gelmiyor elimden... Umarım orada biriyle evlenmiş, çoluk çocuğa karışmıştır...” Sustum, ne diyeceğimi bilemedim...</p>
<p class="calibre1">“Peki nasıl yaşıyorsun Şehsuvar?” diye o bozdu sessizliği. “Bir işin var mı? Nasıl sürdürüyorsun hayatını?”</p>
<p class="calibre1">İşte şimdi hakiki Fuad vardı karşımda; benim için kaygı duyan, beni merak eden o eski arkadaş.</p>
<p class="calibre1">“Miras kaldı, akrabam bile olmayan Rum bir kadından... Ha tanıyorsun zaten onu. Bizim Madam Melina, ev sahibem. Huzur içinde uyusun, neyi var neyi yoksa hepsini bana bıraktı. Mütevazı bir hayat sürmeme yetiyor. Çeviri filan da yapıyorum...”</p>
<p class="calibre1">“Ya evlilik, çoluk çocuk?”</p>
<p class="calibre1">Mutsuz bir ifadeyle başımı salladım.</p>
<p class="calibre1">“Olmadı be Fuad. Evlenemedim.” Halime üzülmüş gibiydi, izah etmek gereği duydum. “Ben iyiyim ama evlenmek gibi bir niyetim yoktu zaten...”</p>
<p class="calibre1">“Ester yüzünden mi?”</p>
<p class="calibre1">Hiç beklemiyordum bu soruyu. Hayır diyecektim ama o kadar çok yalan söylemiştim ki, artık sıkılmıştım.</p>
<p class="calibre1">“Evet, Ester yüzünden...” dedim cesaretle. “Kapatamadım o sayfayı Fuad. Belki aşk değil... Tamamlanmamışlık hissi... Bir nevi yanda kalmışlık... Sanki iki hayatım var... Biri bu yaşamış olduğum, diğeri Ester’le yaşayabileceğim. İkincisi Ester’le ayrıldığım günde kalmış gibi...”</p>
<p class="calibre1">Birden yüzüm kızardı, bu kadar mahrem bir meseleyi niye paylaşıyordum ki Fuad’la. Evet, Ester mevzusunu biliyordu, çok konuşmuştuk birlikte ama aradan o kadar sene geçmişti. Karşımdaki bu adam, artık o eski arkadaşım bile olmayabilirdi. Dahası belki de kötülüğümü isteyen bir düşmandı. “Duydun mu bilmem ama Mösyö Leon İstanbul’da.” Damdan düşer gibi söylemişti bunu, hatta biraz kederli çıkmıştı sesi. Ama aldırmadım, önemli olan sana ulaşmamı sağlayacak bir ipucuydu. Gözlerimin parladığını görünce teferruata girdi.</p>
<p class="calibre1">“Evet, bir arkadaşımız karşılaşmış Mösyö Leon’la. Güvenilir bir arkadaş. Hatta oturup sohbet etmişler eski günlerden. Burada yaşıyormuş...”</p>
<p class="calibre1">Hiç düşünmeden araya girdim...</p>
<p class="calibre1">“Adres, adresini bulabilir miyiz?”</p>
<p class="calibre1">Bulabilirdi, bundan emindim ama nedense tereddüt ediyordu. Yoksa Mehmed Esad gibi şantaj mı yapacak diye düşünürken,</p>
<p class="calibre1">“Bulabiliriz,” diyerek mahcup etti beni. “Yarın otele birini yollarım, o söyler sana adresi...”</p>
<p class="calibre1">Ne endişe kalmıştı içimde ne de başımın zonklayan ağrısını hissediyordum artık.</p>
<p class="calibre1">“Teşekkür ederim, çok teşekkür ederim Fuad.”</p>
<p class="calibre1">Dostça el sıkıştık, ama ayrılmadan önce yeniden o teşkilat adamına dönüştü.</p>
<p class="calibre1">“Şu meseleyi bir daha düşün... Cemiyeti yeniden ayağa kaldırmayı diyorum... Esaslı bir planım var, bir anlatayım istersen. Belki değiştirirsin fikrini...”</p>
<p class="calibre1">Bana bunu yapma Fuad dercesine, kati bir tavırla başımı salladım. Aldırmadı,</p>
<p class="calibre1">“Yine görüşeceğiz,” dedi kendinden emin bir tavırla. “Sen, bu meseleyi bir düşün, yine görüşeceğiz.”</p>
<p class="calibre1">Evet, Esterciğim, işte böyle. Büyük bir endişe ve korkuyla başlayan bu geceki serüvenim taptaze bir umutla sona ermişti. Talih bir parmak bal sürmüştü ağzıma, bakalım gerisi gelecek miydi?</p>
<p class="calibre1">Otele gelince bir parça buz istedim restorandan, ensemdeki şişin üstüne bastırdım. Kendimi daha iyi hissedince yeniden oturdum masanın başına. Hâlâ neler olduğunu anlayabilmiş değildirrf. Mantıklı açıklamalar buluyor ama sonra yine kendim çürütüyordum bulduğum ihtimalleri. Bilmiyorum, sahiden bilmiyorum, hakikat hangisi? Fuad’ı düşünüyordum, en son 1914 yılının kışında görüşmüştük. On iki sene evvel... Süleyman Askeri Bey’le Irak Cephesi’ne gitmeden önce. Teşkilat-ı Mahsusa’nın ilk idarecilerindendi Süleyman Bey. Biz de onun emrine girmiştik. Başlarda Fuad’la yıldızlan pek banşmasa da tanıyınca birbirlerini sevmişlerdi. Ve Harb-i Umumi çıkınca, İstanbul’da dönen entrikalara daha fazla tahammül edememiş cephede vazife istemişlerdi. “Bu devirde şerefli kalmanın bir tek yolu var; o da ölmek,” demişti Fuad vedalaşırken. “İşte o ihtimali hakikat yapmaya gidiyorum.”</p>
<p class="calibre1">Bugüne kadar bölük pörçük haberler almıştım. Kimileri Enver Paşa’yla birlikte Orta Asya’daki Türkleri ayaklandırmaya gittiğini, kimileri ise Anadolu’ya geçerek Milli Müdafaa Hareketi’ne katıldığını söylüyordu. Hangisi doğru, hangisi tevatür bilmek imkânsızdı. Fakat bugün birdenbire çıkıver-mişti karşıma, üstelik sıkı bir ittihatçı olarak. Oysa 1914 senesinin kışında hiç de sıcak duygular beslemiyordu cemiyet hakkında. Mağlubiyet, fikrini müspet manada değiştirmiş olabilir miydi? Aslında aksi beklenirdi, bu büyük yıkım hepimiz gibi onda da cemiyete karşı daha büyük bir itimatsızlık oluşturmalıydı. Velhasıl, henüz çözemediğim bir muammanın içinde sürükleniyorduk işte. Fakat şundan emindim, çok sürmeyecek, yakında çıkacaktı herkesin foyası ortaya. O yüzden hikâyemi bir an önce bitirmeliydim. Sana söyleyeceklerimin hepsini yazmalıydım; zira bu muamma çözüldüğünde, benim hayrıma bir netice çıkacağından hiç emin değilim.</p>
<p class="calibre1">Yine maziye dönelim, o meşum 1914 senesinin yaz ayla-nna. Almanlarla görüşmeler bütün süratiyle sürüyordu. Bu mahrem toplantılarda Talat Paşa, Enver Paşa ve Baron Kon-rad Von Wangenheim mutlaka hazır bulunuyordu. Bazen, hem bizim taraftan hem de Alınanlardan bazı güvenilir zabitler de girip çıkıyorlardı binaya. En son görüşme Sadrazam Sait Halim Paşa’nın Yeniköy’deki Aslanlı Yalı’sında oldu. Avusturya-Macaristan İmparatorluğunun Sırbistan’ı işgal etmesinden altı gün sonraydı. Harb-i Umumi resmen başlamıştı. Dünya diken üzerindeydi, Avrupa’yı saran yangının bize ulaşması an meselesiydi. îlk biz gelmiştik, ardımızdan sırayla, Enver Paşa ve Almanya Sefiri Baron Konrad Von Wangen-heim’in arabaları da görkemli yalının bahçesine girdi. O gün, vatanın kaderini belirleyecek üç adam birlikte girdiler yalıya.</p>
<p class="calibre1">“Görüyorsun değil mi Şehsuvar?” dedi öfkeli bir sesle Fuad. “İmza bugün atılıyor. Sait Halim Paşa’yı da ikna etmişler sonunda. Başka türlüsü olmazdı zaten. Talat Bey’in utana sıkıla söylemeye çalıştığı melanet hakikat oluyor.”</p>
<p class="calibre1">İşi alaya vurdum.</p>
<p class="calibre1">“Anladık yahu, anladık, kabul sen kazandın. Tamam, çekeceğiz sana bir ziyafet Tokatlıyan’da...”</p>
<p class="calibre1">Gülümsemedi bile; yaklaşmakta olan felaketi gören bir kahinin kötümserliğiyle başını salladı.</p>
<p class="calibre1">“İstemiyorum, kutlayacak bir olay yok. Bu bahiste kimse kazanmadı, aslına bakarsan hepimiz kaybettik. Bir hafta önce harp başladı, bugün de biz Almanlarla anlaşıyoruz. Çok fena olacak bunun neticesi Şehsuvar.”</p>
<p class="calibre1">Ne diyeceğimi bilemediğim için sustum.</p>
<p class="calibre1">Ama toplantıdan çıkan Talat Bey başka bir konuda müjdeli bir haber verdi bize.</p>
<p class="calibre1">“îki hafta sonra bugün saat on birde şu adrese gidin.” Elindeki küçük kâğıdı uzattı. “Süleyman Askeri Bey sizi bekliyor olacak. Evet, Fuad Bey kardeşim siz de gideceksiniz.” Neşeyle gülümsedi. “Evet, artık teşkilatınız aleni hale geliyor.”</p>
<p class="calibre1">Çoktandır beklediğimiz bu haberin bizi neşelendirmediğini görünce şaşkınlıkla sordu.</p>
<p class="calibre1">“Ne oldu? Memnun olmadınız mı?”</p>
<p class="calibre1">“Harbe mi giriyoruz?” Fuad’dı soran; çekingenliği, saygıyı bir yana bırakmış, mavi gözlerini meydan dkurcasına Büyük Efendi’ye dikmişti. “İttifak Devletleri’ne mi katıldık?” Bozulmuştu Talat Bey.</p>
<p class="calibre1">“Hayır,” dedi kati bir ifadeyle. “Bunu da nereden çıkardınız? Harbe girdiğimiz filan yok. Harpten zarar görmemek için tedbir alıyoruz, hepsi bu.”</p>
<p class="calibre1">Elbette inanmadı Fuad, bense kararsızdım. Büyük Efen-di’nin harbe girmek istemediğine inanıyordum, gelin görün ki Enver Paşa’ya laf dinletemiyordu adamcağız. Yine de Talat Bey’in öyle kolayca teslim olacağını zannetmiyordum. Belki de zaman kazanmak için uğraşıyordu. Almanya’yı oyalayarak, tarafsız kalmaya devam etmeyi planlıyorlardı. Yine de emin olmak zordu. Neyse ki Fuad fazla üstelememiş harp konusu da kapanmıştı. Ama Talat Bey’i evine bıraktıktan sonra kamımızı doyurmak için girdiğimiz çorbacıda,</p>
<p class="calibre1">“Şu toplantıya gidecek misin?” diye sordu birdenbire bana. “Süleyman Askeri’yle buluşmaya diyorum.”</p>
<p class="calibre1">Çorbamı kaşıklamayı bırakıp ona baktım. Önemli bir kararın öncesindeymiş gibi düşünceliydi.</p>
<p class="calibre1">“Elbette gideceğim, yıllardır yaptığımız şerefli vazife, nihayet aleni bir hal alıyor, niye gitmeyeyim kardeşim?” Durdum. “Yoksa sen gelmeyecek misin?”</p>
<p class="calibre1">Elindeki kaşığı çorba kasesinin içine bıraktı.</p>
<p class="calibre1">“Bilmiyorum Şehsuvar,” dedi dert yanar gibi. “Valla bilmiyorum. Kafam o kadar karışık ki. Aslında kendime yedirebil-sem kaçıp gideceğim. Ama şehit düşen arkadaşlarımızın aziz hatıraları engel oluyor buna. Üstelik artık gidebileceğim bir şehir bile yok. Ne bir şehir, ne bir vatan... Bilmiyorum Şehsuvar, valla bilmiyorum kardeşim ama yıllardır sakladıkları teşkilatı tam da harp çıkmasının arifesinde ortalığa çıkarmaları manidar değil mi? Hem de Enver Paşa tarafından.”</p>
<p class="calibre1">“Enver Paşa tarafından olduğunu nereden biliyorsun?” Yapma, dercesine baktı.</p>
<p class="calibre1">“Süleyman Askeri kimin adamı? Kimin yakını? Adım gibi eminim bu kararın ardında bizim Hürriyet Kahramanı var.” Hürriyet Kahramanı derken sesine alaycı bir ton vermişti, onu ikaz etmek lüzumu hissettim.</p>
<p class="calibre1">“Lütfen başkalarının yanında Enver Paşa hakkında böyle kinayeli laflar etme. Karışık günlerden geçiyoruz, kim kimin adamıdır belli değil. Durduk yere başımıza iş almayalım.” Mavi gözleri kederlendi.</p>
<p class="calibre1">“Ne kadar acı. Aynı cemiyetin üyesiyiz, hepimiz aynı dava için dövüşüyoruz ama sanki hâlâ hürriyetten yoksunmuşuz gibi fikirlerimizi söylemekten çekiniyoruz. Kardeşlikten, eşitlikten, adaletten söz etmiyorum bile.”</p>
<p class="calibre1">Her zamanki gibi haklıydı ama idare etmek yine bana düşecekti.</p>
<p class="calibre1">“Öyle diyorsun da boyacı küpü değil ki bu. Hürriyeti ilan etmek başka, milletin sahiplenmesini sağlamak başka. Karar almakla, kanun çıkarmakla olmuyor. İnsanların ruhlarına tesir etmek lazım, gelenek haline gelmesi lazım. Hürriyet, kardeşlik, eşitlik ve adalet. Elbette bu amaçlarımızdan vazgeçmedik ama önce vatanı ayağa kaldırmalıyız ki, bu ideallerimize ulaşalım. Biraz sabır, biraz metanet, biraz itimat...”</p>
<p class="calibre1">O kadar çok duymuştu ki bu lakırdıları, artık ilgisini çekmiyordu. Ben de daha fazla kafasını şişirmedim zaten, ama Süleyman Askeri’yle olan randevu için ısrar etmeden de duramadım.</p>
<p class="calibre1">“Fakat o toplantıya mutlaka gelmelisin. Daha mahiyetini bilmeden burun kıvırmanın bir âlemi yok. Üstelik şu Süleyman Askeri hiç de kötü bir adam değil. Şemsi Paşa’nın vurulduğu günlerde tanımıştım Manastır’da. Mülazım Atıf’ın kaçırılmasında önemli bir rol oynamıştı. Biliyorsun, Trablusgarp’ta da iyi bir sınav vermişti. Balkan Harbi’nde cephe gerisine sızmış, gerilla harbini teşkilatlandırmıştı. Hatta üç ay kadar ömür süren Trakya Türk Cumhuriyeti’nde genelkurmay başkanı olmuştu. Evet, Enver Paşa’nın adamı ama bir Yakup Cemil değil. Kim bilir belki de zannettiğimizden daha iyi biridir, doğru dürüst tanımıyoruz adamı. Ne dersek diyelim Basri Bey gibi kahramanlarla dolu bu cemiyet...”</p>
<p class="calibre1">“Peki, Şehsuvar,” diye teslim oldu. “Tamam, ben de geleceğim o toplantıya. Ama umudum olduğundan filan değil, başka çarem olmadığından.”</p>
<p class="calibre1">Yılgın bir tavırla ayrılmıştı yanımdan o akşam ama toplantıya katılmasını teşvik ettiğim için sonradan teşekkür edecekti bana. Öte yandan Fuad’ın tahminleri bir bir çıkmaya başlayacaktı, hem de ertesi günden itibaren. Evet, Aslanlı Yalı’ya gitmemizin üzerinden daha bir gün geçmeden, Almanya komşusu Fransa’ya harp ilan edecek, iki gün sonra da Belçika’ya saldıracaktı. Lamı cimi kalmamıştı, artık kanlı boğazlaşma başlamış, devletler ordularını ülkelerin üzerine sürmüşlerdi. Ama öte yandan Talat Bey’in söyledikleri de doğru çıkmıştı; Devlet-i Aliyye henüz çatışmalara katılmamış, kimseye harp ilan etmemişti. Bu da beni umutlandırıyor, belki de bizimkiler ustaca bir siyasetle tarafsız kalmayı başaracaklar diye sevindiriyordu. Fakat ne yazık ki öyle olmayacaktı.</p>
<p class="calibre1">iki hafta sonra Teşkilat-ı Mahsusa’nın binasında Süleyman Askeri ile buluştuğumuzda harbe her zamankinden daha çok yaklaşmıştık. Binanın iki kanatlı tahta kapısından girerken, ben de Fuad kadar gergindim. Arkadaşımın endişelerini gidermek için her ne kadar vaziyet normalmiş gibi davransam da, Yakup Cemil’le yaşadığım tatsızlığı unutamı-yordum. Süleyman Askeri Bey’in de en az Yakup Cemil kadar Enver Paşa’ya bağlı olduğu hakikatini göz önüne aldığımda, bu binada nasıl karşılanacağımız konusunda ciddi kuşkularım vardı. Ama hiç de korktuğum gibi olmadı. Hem Fuad’ı, hem de beni dostlukla karşıladı Süleyman Bey.</p>
<p class="calibre1">“Sizi gördüğüme sevindim arkadaşlar,” diyerek ikimizin de ellerini sıktı. “En son Bingazi’de görüşmüştük...”</p>
<p class="calibre1">Benim kamımdan yaralandığım süngü muhaberesinden bahsediyordu.</p>
<p class="calibre1">“Allah biliyor ya Şehsuvar kardeşim, o gün orada öldüğünüzü zannetmiştim. O kadar çok kan kaybetmişsiniz ki kurtulmanız bir mucize diye düşünüyordum. Sıhhatinize kavuştuğunuzu öğrendiğimde inanın çok sevinmiştim.”</p>
<p class="calibre1">Hayır, laf olsun diye öyle söylemiyordu, son derece samimiydi sözlerinde.</p>
<p class="calibre1">“Teşekkür ederim kumandanım,” dedim minnetle gülümseyerek. “Sayenizde yendik Azrail’i. Eğer İtalyanları püs-kürtmeseydiniz, öylece kalırdım muharebe meydanında. O kadar ölünün, yaralının arasında düşman niye uğraşsın ki benim gibi biriyle...”</p>
<p class="calibre1">Mütevazı bir gülümseme geçti yüzünden.</p>
<p class="calibre1">“Rica ederim, biz icap edeni yaptık. Sizin gibi kıymetli bir arkadaşımızı orada bıraksak ömür boyu kendimizi affetmezdik.” Yarbay üniforması vardı üzerinde, otuzlarında olmalıydı ama daha yaşlı gösteriyordu. Fesinin kenarından görülen saçları şakaklarından beyazlamaya başlamıştı bile ama burma bıyıkları kömür gibi siyahtı. Asıl meseleye geçmeden bize kahve söyledi. Fuad’la da hasbihâl etti. Kahvelerimizi bitirdikten sonra fincanı masanın ortasına doğru usulca iterek “Evet, arkadaşlar,” dedi otoriter bir ses tonuyla. “Allah’a şükürler olsun ki yine birlikteyiz, yine omuz omuza çalışacağız. Ne yazık ki size kolay bir vazife vaat edemiyorum. Sevindirici olan şu ki, meşrutiyetin kurulmasından beri mücadele eden bizler artık aleni bir teşkilat olarak varlığımızı sürdüreceğiz. Şerefle, şanla, kahramanlıkla dolu olan kısa tarihimizi artık kimseden saklamaya lüzum görmeyeceğiz. Bildiğiniz üzere Trablusgarp’tan bu yana geçen iki yıl içinde vatanımızın üzerine kümelenen kara bulutlar dağılmadı. Bilakis daha da arttı, daha da koyulaştı.” Anlamak ister gibi yüzümüze baktı. “Son günlerde vuku bulan olaylar hakkında malumatınız var mı? İngilizlerle yaşadığımız husumet hakkında bir şeyler duydunuz mu?”</p>
<p class="calibre1">Sorusuna soruyla karşılık verdim:</p>
<p class="calibre1">“Sultan Osman ve Reşadiye gemilerinden mi bahsediyorsunuz?”</p>
<p class="calibre1">Usulca başını salladı.</p>
<p class="calibre1">“Evet, Ingilizler, korsanlık yaptılar. Anlaşması birkaç yıl önce yapılmış, parası kuruşu kuruşuna ödenmiş iki gemimizi açıkça gasp ettiler. Sultan Osman ve Reşadiye gemilerini bize vermediler.”</p>
<p class="calibre1">Fuad meseleyi deşmek istiyordu.</p>
<p class="calibre1">“Winston Churchill, ‘Harp nedeniyle yaptık,’ diyor. Sadece Osmanlı gemilerine değil, İngiliz tersanelerinde yapılan bütün yabancı gemilere el koymuşlar.”</p>
<p class="calibre1">“Yalan söylüyor,” dedi yeni kumandanımız. “Hepsi palavra, ordumuzu zayıflatmak istiyorlar.”</p>
<p class="calibre1">Ama benim gibi Fuad da pirelenmişti.</p>
<p class="calibre1">“Neden Süleyman Bey? Biz tarafsız bir ülke değil miyiz? Neden bizi silahsız bırakmak istiyorlar?”</p>
<p class="calibre1">“Sizce?” dedi kumandanımız sesine gizem katarak. “Sizce neden yapmış olabilirler bu hukuksuzluğu?”</p>
<p class="calibre1">Fuad’ı yalnız bırakmamak için ben cevapladım soruyu. “Almanlarla yakınlaştığımız için mi?”</p>
<p class="calibre1">Neyi, nereye kadar bildiğimizden emin olmak maksadıyla şöyle bir süzdü beni.</p>
<p class="calibre1">“Yok canım, biz Abdülhamit’ten beri Almanya ile yakınız. Kayzer Wilhelm’in 1898’deki ziyareti hâlâ milletin hafızasındadır. Rahmetli Mahmud Şevket Paşamda, Enver Paşa da Alman ekolündendir. Sır değil ki bu. Hayır, Almanlarla yakınlaşmamızla bir alakası yok bunun. Ingilizlerin niyeti üzüm yemek değil, bağcı dövmek. Ne yaparsak yapalım, bize saldıracaklar. Şimdiden bunun tedbirlerini alıyorlar. Harb edecekleri bir ülkeye kendi elleriyle neden harp gemisi göndersinler ki?”</p>
<p class="calibre1">“Gizli bir anlaşmadan bahsediliyor,” diye ağız yoklamayı sürdürdü Fuad. “Güya bizim hükümet, Almanlarla bir anlaşma yapmış. İngiliz istihbaratı da anlaşmayı öğrenmiş, bu sebepten...”</p>
<p class="calibre1">Süleyman Askeri’nin gözlerinden bir öfke yalımı geçti.</p>
<p class="calibre1">“Bakın Ingilizler karşı istihbarata başlamış bile. Bu yalanlarla beynelmilel toplumu yanlarına çekmeye çalışıyorlar. Yarın bize saldırdıklarında, ‘Ama onlar Almanya’yla iş birliği yapıyorlardı,’ diyecekler. Ben topraklarımızda farklı kışkırtmalar da bekliyorum. Ermenileri, Arapları, hatta Kürtleri... Evet, Kürtleri de kışkırtmaktan geri durmayacaklar... Suikastlar, bombalamalar, isyanlar... Hiç şüpheniz olmasın, bunların hepsini yapmaya çalışacaklar. Teşkilatımızın vazifesi de burada başlıyor zaten. Uyanık olmak, bu tür kışkırtmalara izin vermemek...”</p>
<p class="calibre1">Talat Bey’le Almanya meselesini konuştuğumuz için, yeni kumandanımızdan bir adım öndeydik. Fakat Süleyman Bey’e bunu söyleyemezdik. Emin olmadığımız şuydu, Teşki-lat-ı Mahsusa’nın yeni idarecisi bu konudan bihaber miydi, yoksa hakikati bize açıklamaktan mı çekiniyordu? Yine benden önce davrandı Fuad,</p>
<p class="calibre1">“Peki şu Alman zırhlıları mevzusu nedir?” diye bodoslamadan daldı. “Bizim gibi tarafsız bir ülkenin topraklarında bu harp gemilerinin işi ne?”</p>
<p class="calibre1">O kendinden emin tavrını hiç bozmadan izah etmeye başladı Süleyman Bey.</p>
<p class="calibre1">“Misilleme diye düşünelim Fuad kardeşim, misilleme... Osmanlı büyük bir devlettir. Parasını ödediğimiz iki gemiye göz göre göre el koyan Ingilizlere karşı sessiz mi kalalım? Bir düşünün, adamlar hem gemilerimize el koyuyorlar, hem de paramızı geri ödemiyorlar. Ama şükürler olsun ki, Allah bize intikam alma fırsatı verdi. Goeben ve Breslau adındaki bu iki Alman zırhlısı, İngiliz harp gemileri tarafından sıkıştırılınca Çanakkale’ye sığındılar. Gemileri Ingilizlere teslim etmek, Almanya’yla harp anlamına gelecekti. Bizimkiler de, en mantıklı davranışı gösterdiler, Ingilizlerin el koydukları iki gemiye misilleme olarak, ‘Bu iki zırhlıyı içinde mürettebatıyla birlikte satın aldık,’ dediler.” Muzip bir gülümseme aydınlattı ciddi çehresini. “Bu durumda gemüerin adı da Yavuz ve Midilli olarak değiştirildi tabii.”</p>
<p class="calibre1">Açıklama kâfiydi aslında, bana kalsa daha fazla üstelemez, işime bakardım ama Fuad itiraz etti tabii:</p>
<p class="calibre1">“Kusura bakmayın kumandanım. Almanya’yla harp etmemek için gemileri Ingilizlere vermiyoruz lâkin bu durumda İngiltere’yle karşı karşıya kalmış olmuyor muyuz? Çünkü Bab-ı Âli koridorlarında dolaşan söylentilere göre, Alman gemilerini kurtarma izni veren Enver Paşa, İngiliz zırhlıları Çanakkale Boğazı’na yönelirse ateş emrini de vermiş. Maazallah böyle bir durumda harbe girmiş olmaz mıydık?”</p>
<p class="calibre1">Yeni kumandanımızın canı sıkılmaya başlamıştı.</p>
<p class="calibre1">“Harbe girdiğimiz filan yok. O kadar kolay mı bu işler? Ama bu hiçbir zaman harbe katılmayacağız anlamına da gelmiyor. Muhtemelen bu harbin sonunda ülkelerin sınırları yeniden çizilecek. Milletlerin tarihinde öyle zamanlar olur ki, bitaraf olmak bertaraf olmak anlamına gelebilir. Biz artık toprak kaybeden taraf olmak istemiyoruz. O sebepten safımızı belirlemek gibi bir mecburiyetimiz var, fakat bunu düşman istediğinde değil, bizim için en uygun zamanda yapmalıyız. Yani sabırlı olmak lazım, fakat bir yandan da hazırlıklarımızı sürdürmeliyiz. Çünkü bir harpte en kötü durum hazırlıksız yakalanmaktır. ”</p>
<p class="calibre1">“Veyahut oldu bittiye getirilmektir,” dedi manidar bir ifadeyle Fuad. “Başka devletlerin oyuncağı olmaktır. Kendi askerimizi yabancı bir ülkenin çıkarına cepheye sürmektir.”</p>
<p class="calibre1">En küçük bir çekingenlik belirtisi yoktu sesinde. Haklılığından o kadar emindi ki, bundan sonra kumandanımız olacak adamın karşısında hiç geri adım atmadan savunuyordu düşüncelerini... O böyle özgürce konuşurken, eyvah baltayı taşa vurduk diye geçiriyordum içimden. İkimizi de sepetlerlerdi buradan artık. Hiç de korktuğum gibi olmadı. Aksine, Süleyman Askeri sanki bizim ateşli ittihatçının sözlerinden etkilenmiş gibiydi.</p>
<p class="calibre1">“Çok haklısın Fuad kardeşim,” dedi duygusal bir sesle. “Bu milletin kendinden başka dostu yoktyr. Ne yapacaksak kendi başımıza yapacağız. Haklısın, büyük devletler kendi çıkarlarının peşinde koşuyorlar. İngiltere ya da Almanya hiç fark etmez. Biz de kendi istiklalimizin ve istikbalimizin peşinde koşmalıyız. Ama bu prensibimiz, başka devletlerle ittifak yapmayacağız anlamına gelmemeli. Çünkü artık Dev-let-i Aliyye’nin cihana meydan okuduğu o şaşaalı günlerde değiliz. Bugün hatalı olan ittifak kurmak değil, haysiyetsizce ittifak kurmaktır. Yapmamamız icap eden budur. Tam da bu sebepten, hem Almanların, hem Ingilizlerin yani bize düşman ya da dost olan bütün ülkelerin ne yaptığını bilmemiz gerek. Devletimize, milletimize zarar verecek olan bütün siyasi ve askerî teşebbüsleri önceden görmek ve bu haince çabalan, daha vuku bulmadan engellemek mecburiyetindeyiz. Harbin kapımızı çâldığı bugünlerde istihbarat hakikaten çok mühim bir hale gelmiştir.”</p>
<p class="calibre1">Cümleleri ardı ardına sıralarken sesine bir ahenk geliyor, kendi sözlerinin etkisinde kalıyordu. Hayır, gözümüzü boyamak, bizi ikna etmek için böyle konuşmuyordu. Sahiden heyecanlanıyor, sahiden kendini kaybediyordu konuşurken.</p>
<p class="calibre1">Elbette, bize anlatmadığı mevzular vardı, elbette, Almanya’nın yanında harbe girmek üzere olduğumuzu o da çok iyi biliyordu. Ama başka çıkar yolumuzun olmadığını düşünüyordu. Belki de Almanlarla birlikte harbi kazanırsak, Osman<span class="calibre4">lI’yı </span>yeniden ayağa kaldırabileceğimize inanıyordu. Yani, Fuad’la benden çok da farkı yoktu. Sadece biraz daha ketumdu. Şu cümlelerle tamamlamıştı Teşkilat-ı Mahsusa’nın binasındaki ilk toplantımızı.</p>
<p class="calibre1">“Sizler, sadece vatanperver, canını milleti için vermekten çekinmeyen fedakâr kadrolar olduğunuz için seçilmediniz. Siyasi olgunluğunuz, tahlil kabiliyetiniz ve biriktirdiğiniz tecrübeler de büyük önem taşıyor. Devletin ve milletin, size hiçbir zaman bu kadar ihtiyacı olmamıştı. Sizden ricam, son sekiz yıldır yaptığınızdan daha fazlasını yapmanız. Elimizin altından kayıp giden vatan toprağını muhafaza etmenin, milletin birliğini yeniden sağlamanın başka yolu yok. Evet, zor günlerden geçiyoruz ama güzel bir istikbale olan inancım tam. Çünkü ateşle, çelikle, kanla sınanmış sizin gibi yiğit insanlarla birlikte çalışacağım... Şerefimle temin ederim ki, bu çatı altında sizinle birlikte olmaktan, sizinle birlikte dövüşmekten, gerekirse sizinle birlikte ölmekten büyük kıvanç duyacağım. Bir kez daha aramıza hoşgeldiniz aziz kardeşlerim.”</p>
<p class="calibre1">Açıkçası bu konuşma beni ikna etmişti ama Fuad’ın kuşkulan sürüyordu. Üfürükten nem kapan muhalif arkadaşımın yanımızdan biraz uzaklaşmasını fırsat bilen Süleyman Askeri adeta fısıldayarak şunlan söyledi:</p>
<p class="calibre1">“Yakup Cemil’le aranızda yaşanan nahoş olayı biliyorum. Konuyu Enver Paşa’yla da konuştum. Zaten olaydan haberdarmış. ‘Bizim Yakup’un işgüzarlığı,’ dedi. Bu hadise çok canını sıkmış. ‘Şehsuvar kardeşimize söyle, kendisi bize şehit Basri Bey’in yadigârıdır. Aramızda ayn gayrı olamaz. Ona her mevzuda gözü kapalı itimat ederiz. Çünkü onun da bize itimat ettiğini biliriz,’ dedi. Yani o meseleyi hiç dert etme. Sen, cemiyetimizin gözbebeği olan fedailerden birisin. Hiç mübalağa etmiyorum. Aynca şunu da söyleyeyim, bugüne kadar zekâna, cesaretine ve tecrübene uygun bir vazife de verilmemiş sana. Oysa çok daha mühim işleri yapabilecek kabiliyette bir kardeşimizsin. Fakat hiç merak etme bu hatayı da telafi edeceğiz”</p>
<p class="calibre1">Ne yalan söyleyeyim, gurur duymuştum bu laflardan ama içim rahat değildi. Zira, Fuad da en az benim kadar kıymetli bir fedaiydi, en az benim kadar cesurdu, zekiydi, siyasi tahlil becerisi belki benden çok daha iyiydi, o da itimat edilecek bir arkadaştı... Ama nedense övgüler hep bana yapılmıştı. Yine de kalbimi bozmak, aklıma fitne sokmak istemedim. Yakup Cemil’in yaptığı saldırıdan duydukları üzüntüyü belirtmek için Enver Paşa’nın bunları söylemiş olabileceği ihtimaline inandım.</p>
<p class="calibre1"><a id="bookmark2"></a>“Keşke fedai olacağına yazar olsaydı...”</p>
<p class="calibre1"><a id="bookmark3"></a><span class="calibre7">Günaydın Ester, (12. Gün, Sabah)</span></p>
<p class="calibre1">Sahra çadırında ardı ardına çalıyordu telefon. Ne bir emi-reri ne nöbetçi bir zabit, kimse kaldırmıyordu ahizeyi. Nere-siydi burası Trablusgarp’ın çorak tepeleri mi, Çanakkale’nin mineli sahilleri mi, yemyeşil Balkan ormanları mı, uçsuz bucaksız Yemen çölleri mi? Telefon hiç susmayacakmış gibi, acı bir haber verecekmiş gibi inatla çalmayı sürdürüyordu. Çaresiz, ben kaldırdım ahizeyi. Bir kumandanın öfke dolu emirlerini beklerken, resepsiyondaki Ömer’in çekingen sesi duyuldu.</p>
<p class="calibre1">“Günaydın Şehsuvar Bey, umarım rahatsız etmiyorum-dur. Bir misafiriniz var.”</p>
<p class="calibre1">Oteldeki yatağımda olduğumu o zaman fark ettim. Uyku semesi halimle, yataktan uzanıp telefonu açmıştım.</p>
<p class="calibre1">“Aramazdım ama ısrar etti,” diye izahat vermeyi sürdürüyordu Ömer. “Kendisini bekliyormuşsunuz.”</p>
<p class="calibre1">Allah Allah, kimseyi beklemiyordum ki. Ne oluyordu yine? Güçlükle açtığım gözlerim duvardaki saate kaydı; sekiz on üçtü. Sabahın bu saatinde kimdi acaba bu münasebetsiz? “Memleketlinizmiş, gazi galiba, bir kolu yok.”</p>
<p class="calibre1">“Cafer,” diye mırıldandım heyecanla. “Çolak Cafer...” “Evet, efendim adı Cafer’miş... Kubbeli Salon’a geçmesini söyledim, çekindi, ‘Yok, ben burada beklerim,’ dedi. Şu an ayakta dikilerek sizi bekliyor.”</p>
<p class="calibre1">Fuad farkı işte, akşam söylemiş, sabah yapmıştı. Ne söz verdiyse, mutlaka yerine getirirdi. Birkaç dakikada giyinip aşağıya indim. İncecik bir adamdı Cafer, hani yel üfürse uçacak kadar zayıf olanlardan. Haki ceketinin boşlukta sallanan sağ kolu, iyice çelimsiz gösteriyordu dal gibi kuru bedenini. Beni görünce sırıttı. Sigaradan kararmış, ayrık dişleri ortaya çıktı. Uzun burnunun iki yanında, iki derin çukurdan bakan çakır gözlerinde aşina bir ifade belirdi. Selanikli olduğuna göre bir yerlerde görüşmüş olmalıydık. Ama adamı hatırlamıyordum.</p>
<p class="calibre1">“Merhaba Şehsuvar Bey,” diyerek sol elini uzattı. “Kusura bakmayın böyle erkenden geldim ama Fuad Bey’in talimatı vardı...”</p>
<p class="calibre1">Uzattığı eli dostça sıktım.</p>
<p class="calibre1">“Yok, yok iyi yapmışsın, gel restorana gidelim, kahvaltı yaparız birlikte.”</p>
<p class="calibre1">Ürkerek baktı gösterdiğim yöne. Belli ki daha önce bu tür bir otele hiç girmemişti.</p>
<p class="calibre1">“Sağ olun Şehsuvar Bey, ben o vazifeyi gördüm...”</p>
<p class="calibre1">“Hadi, hadi gel,” diye zorladım. “Bir kahve içersin...” Çakır gözlerindeki tereddüt büyüdü.</p>
<p class="calibre1">“Yok, ben gelmeyeyim şimdi...”</p>
<p class="calibre1">“Tamam,” dedim rahatlaması için. “Tamam, şöyle oturalım o zaman...”</p>
<p class="calibre1">Otelin girişindeki mermer sütunlardan sağdakinin altında yer alan koltuklara karşılıklı yerleştik.</p>
<p class="calibre1">“Ama bir acı kahvemi içmeden olmaz.”</p>
<p class="calibre1">İtiraz etmesini beklemeden garsona iki kahve söyledim. Mahcup bir gülümsemeyle önüne bakıyordu.</p>
<p class="calibre1">“Evet, Cafer, nasılsın bakalım?” diye bir girizgâh yaptım. “Sağlık, sıhhat yerinde mi?”</p>
<p class="calibre1">“Şükür Şehsuvar Bey, iyiyiz Allah’a şükür...” Başını kaldırdı çakır gözlerinden tatlı bir ışıltı geçti. “Siz beni hatırlamıyorsunuz ama ben rahmetli babanızın yanında çalışmıştım. Maarif Müdürlüğünde, müstahdem yardımcısı olarak. Gençtim o zamanlar, on sekiz yaşında filan. Allah rahmet eylesin iyi adamdı babanız. Kadir, kıymet bilen insandı. Aynı Fuad Bey gibi, aynı sizin gibi... Bu vatanın, bu milletin sizin gibi insanlara ihtiyacı var...”</p>
<p class="calibre1">Daha fazla uzatmasına izin vermedim.</p>
<p class="calibre1">“Sağ olasın Cafer. Sahi Mösyö Leon’u nerede gördün?” Sanki suçüstü yakalanmış gibi irkildi.</p>
<p class="calibre1">“Onun için gelmedin mi? Mösyö Leon hakkında malumat vermeye...”</p>
<p class="calibre1">Kirli dişlerini göstererek gülümsedi.</p>
<p class="calibre1">“Evet, evet,” dedi kıpırtılı gözlerini yüzümde sabitleyerek. “Mösyö Leon da sizler gibi iyi bir adamdır... Bakmayın Yahudi olduğuna, benim diyen bir sürü Müslümandan daha doğru adamdır.” "Sıkıntıyla baktığımı fark edince sadede geldi. “Nerde gördüğümü sormuştunuz değil mi? Beyazıt’ta gördüm... Sahaflar Çarşısı’nda... O beni tanımadı, nereden hatırlayacak. Ben sahip çıktım. Memnun oldu, yazıhanesine davet etti...”</p>
<p class="calibre1">Bu şahane haberdi işte, demek Leon Dayı İstanbul’a yerleşmişti, neşeyle sordum:</p>
<p class="calibre1">“Yazıhanesi mi var?”</p>
<p class="calibre1">“Evet, hem de çok yakın.” Sol koluyla bir yerleri gösterdi. “Şurada hemen Galata’da... Şişhane’den kuleye giden sokak var ya. İşte onun üstünde, sağdan 32 numara. Üç katlı kagir bir binanın girişinde... Ama sabahlan gitmeyin sakın, saat birden sonra açıyor...”</p>
<p class="calibre1">Aklıma yazdım söylediği adresi ama asıl seni sormak istiyordum. Cafer’in de çenesi açılmış anlattıkça anlatıyordu.</p>
<p class="calibre1">“İki defa gittim. Avukatlık yazıhanesine diyorum... Bizimkiler mübadeleyle geldiler ya buraya, üç sene evvel. O işle ilgili bazı evraklar lazımmış, Mösyö Leon yardım etti sağ olsun... Dedim ya, iyi adam...”</p>
<p class="calibre1">Cafer’in lafı gevelemesinden bıkkınlık gelmişti.</p>
<p class="calibre1">“Yeğeni de burada mı?” diye kestim sözünü. “Ester adında bir yeğeni vardı... Bir hanım, onu da gördün mü yazıhanede?” Önce hiçbir tesir yaratmadı sözlerim ama sonra canlandı gözleri.</p>
<p class="calibre1">“Ha, şu fotoğrafı olan kız... Evet, masasında duruyor. Gümüş bir çerçevenin içinde... Ama kızın kendisini görmedim. Belki gelmiştir de ben karşılaşmadım.”</p>
<p class="calibre1">Oysa Cezmi, Cafer’in seninle konuştuğunu söylemişti. Ne yani yalan mı söylüyordu bu kara kuru adam? Yok canım, niye yalan söylesin? Cezmi yanlış hatırlamıştır. Ama biraz daha eşelemek istedim.</p>
<p class="calibre1">“Peki, yanında mıymış fotoğraftaki kız?”</p>
<p class="calibre1">Alt dudağı sarktı.</p>
<p class="calibre1">“Bilmiyorum ki Şehsuvar Bey... Sormak yakışık almazdı...” O sırada genç bir garson kahvelerimizi getirdi. Önümüzdeki mermer masanın üzerine yerleştirdi. Terbiyesizlik olacağını düşündüğü için önce benim içmemi bekliyordu.</p>
<p class="calibre1">“Ee hadi afiyet olsun,” diyerek fincana uzandım. Bakışlarım eline kaydı, işaret parmağının arası sigaradan sapsarıydı... “Rahat ol Cafer, istersen sigara da içebilirsin...” Tiryakilik, kibarlıktan ağır bastı.</p>
<p class="calibre1">“Müsaade ederseniz yakayım bir tane...” Sol elini cebine soktu, gümüş bir tabaka çıkardı. Ama kapağını aralamakta güçlük çekiyordu, neredeyse yardım edecektim, lüzum kalmadı, sonunda açtı. Tabakayı bana uzattı. “Buyurun, yakmaz mısınız?” “Sağ ol,” derken bakışlarım tabakaya kaydı. Ben, bunu daha önce nerede görmüştüm? Cafer bir sigara alıp, dudaklarına yerleştirdikten sonra kapağını kapayınca hatırladım. Bu, Cezmi’nin tabakasıydı. Üzerindeki Beyaz Kule kabartması vardı. Niye Cezmi’nin olsun, aynı tabakadan iki tane olamaz mıydı? Anlamak kolaydı.</p>
<p class="calibre1">“Tabakan çok güzelmiş... Bizim Selanik işi değil mi? Bakabilir miyim?”</p>
<p class="calibre1">Hiç şüphelenmedi.</p>
<p class="calibre1">“Tabii buyurun,” diye uzattı. “Evet, kardeşim getirmişti Selanik’ten... Sadece bunlar kaldı bize memleketten yadigâr.” Beğeniyle açtım tabakanın kapağını.</p>
<p class="calibre1">“Babamın da vardı bundan,” diye bir de yalan uydurdum. Kapağın arkasındaki, “Aziz kardeşim, Cezmi Kenan’a... Yaşasın Hürriyet, Yaşasın Müsâvât, Yaşasın Uhuvvet! 23 Temmuz 1908” yazısını görünce, daha fazla uzatmadan iade ettim tabakayı. Kahveme uzandım tekrar. Demek Cezmi’yi bunlar öldürmüştü. Elbette tek başına Cafer değil, Fuad ve arkadaşları. Dün akşam beni kaçıran grup. îyi ama neden? Yeniden kahveme uzanırken bu soru yankılandı zihnimde. “İttihat ve Terakki’yi tekrar canlandıracağız,” diyen Fuad, cemiyetin kahramanlarından birini niye öldürtsün?</p>
<p class="calibre1">“Siz burada mı kalıyorsunuz?” Cafer’in sesiyle toparlandım. “Yani ev filan yok mu?”</p>
<p class="calibre1">Dostça gülümsedim.</p>
<p class="calibre1">“Şimdilik buradayız, daimi değil. Yarın öbür gün ayrılacağım...”</p>
<p class="calibre1">Başka bir soru sormadı Cafer, vazifesini yerine getirmiş olmanın yanı sıra eski bir hemşerisini görmüş olmanın verdiği mutlulukla, kahvesini içip sigarasını bitirdikten sonra aynı efendi tavır içinde ayrıldı yanımdan. Birilerine bu ezik, bu utangaç adamın birkaç gün önce çok sevdiği bir arkadaşının öldürülmesi vakasına karıştığını söylesem kimse inanmazdı bana...</p>
<p class="calibre1">Odama çıkıncaya kadar hep bu mevzuyu düşündüm. Neler oluyordu? Yoksa casus olan Cezmi miydi? Yok canım, daha neler? Adam için hayatın bir tek manası vardı, o da cemiyetti. Bütün olup bitenlere rağmen davasına duyduğu inancı hiçbir zaman yitirmemişti. O yüzden öldürülmüştü zaten. Hayır, şüphelenmem gereken kişi Cezmi değil, Fu-ad’dı. Zaten eski İttihat ve Terakki mensupları bu kadar sıkı takibat altındayken, şehrin göbeğinde birini kaçırmaları, üstelik bilinen bir tiyatroda bir yemin sahnesi tezgâhlamaları olacak iş değildi. İyi de ne istiyordu Fuad benden? Tek bir cevabı vardı bunun, emin olmak, evet benden emin olmak istiyorlardı. Mehmed Esad’la birlikte oynadıkları bir oyundu bu. Evet, birlikte çalışıyorlardı, başka türlüsü olamazdı... Ya yanılıyorsam, ya aynı merkez için çalışmıyorlarsa? Ya ikisinden biri yalan söylüyorsa? Sorular, sorular, sorular, cevabını hâlâ bulamadığım, artık zihnime sığmayan sorular... Ama bu belirsizlik içinde bile mutluydum, zira sana ulaşabilecek bir yol bulmuştum. Bu öğleden sonra Leon Dayı’yı ziyaret edecek, senin hakkında bilgi alacaktım. Ama daha vakit vardı, yine oturdum masamın başına.</p>
<p class="calibre1">Evet, 1914 senesi... Harb-i Umumi başlamıştı, fakat biz henüz iştirak etmemiştik bu kanlı kavgaya. Teşkilat-ı Mahsu-sa’daki ilk aleni vazifemiz, meclisteki ve hükümetteki İngiliz ve Fransız ajanlarını tespit etmekti. Bu vazife bizzat Süleyman Askeri tarafından verilmişti bize. Meselenin ne kadar mühim olduğunu şu sözlerle açıklamıştı:</p>
<p class="calibre1">“Vaziyet çok karışık arkadaşlar. Yedi düvel birbirine girmiş durumda. Biz harpte değiliz ama onların casusları İstanbul’da. Evet, hepsi cirit atıyor payitahtımızda. Almanların bize zarar verecek halleri yok, ama Ingilizler ya da Fransızlar hesabına casusluk yapan alçaklar her an bir sabotaj ya da suikast hareketine girişebilir. İşin fenası, bu casuslar, yabancı da olmayabilir, bizzat Osmanlı vatandaşlarından şahsiyeti zayıf, hamiyetsiz kişileri devşirmiş olabilirler. İşte bizim vazifemiz bu vatan hainlerini ortaya çıkarmak ve yıkıcı faaliyetlerine son vermektir.”</p>
<p class="calibre1">Kim olduklarını bilmeden, yabancı ülkelerin hesabına faaliyet gösterdiği söylenen kişileri “vatan haini” diye tanımlamak kolaydı ama casus olduklarından şüphe edilen bu adamların isimlerini duyunca sadece Fuad değil ben de tereddüde kapıldım. Elimizdeki şüpheliler listesinde öyle isimler vardı ki, hayrete düşmemek mümkün değildi. Hadi ötekiler neyse de, Maliye Nazırı Cavit Bey ve Ahmed Rıza’nın isimlerini okuduğumda gözlerime inanamadım.</p>
<p class="calibre1">“Bunlar delirmiş Şehsuvar,” diye söylendi Fuad. “En yakın arkadaşlarından şüphe etmek nedir yahu? Cavit Bey, en başından beri cemiyetin üyesidir. Ahmed Rıza ittihatçıların fikir babasıdır. Ahmed Rıza’yla senin hukukun da var. Yahu bu adamlar nasıl casus olur?”</p>
<p class="calibre1">Konuşurken yüzümde sabitlenen mavi gözlerinden öfke parıltıları geçiyordu.</p>
<p class="calibre1">“Olur mu öyle şey Fuad! Bu adamlar casussa vatan külli-yen batmış demektir. Ne için uğraşıyoruz ki? Yok, yok böyle olmaz. Bir yerde bir hata olmalı. Belki de Almanlar yanlış yönlendiriyor bizimkileri...”</p>
<p class="calibre1">“Almanlar mı bizimkileri yönlendiriyor, yoksa bizimkiler mi onları, bilmiyorum,” dedi arkadaşım gergin bir sesle. “Zaten bunun artık pek bir kıymeti harbiyesi de yok. Belli ki kaderimizi Almanya’ya bağladılar. Bu durumu değiştirecek ne bir siyasi irade ne de askerî bir kuvvet var. Dua edelim de Almanlar mağlup olmasınlar yoksa halimiz harap.”</p>
<p class="calibre1">Onun vaziyeti kabullenmiş hali içime dokundu.</p>
<p class="calibre1">“Dur yahu Fuad, her şey bitmiş değil henüz. Gerekirse Süleyman Bey’e çıkar anlatırız durumu. Böyle kepazelik mi olur?”</p>
<p class="calibre1">Ümitlenir gibi oldu.</p>
<p class="calibre1">“Konuşmak iyi ama Süleyman Askeri’nin bizi dinleyeceğini zannetmiyorum. Süleyman Bey bir zabit, üstelik inanmış bir zabit. Kendisine verilen emirleri uyguluy&amp;r. Farklı bir fikir içinde olması mümkün değil, çünkü şüphe duymuyor. Bizden de beklediği düşünmeden, sorgulamadan emirleri yerine getirmemiz. Ama Talat Bey farklı. Enver’e boyun eğmiş görünse de hâlâ tarafsız kalmanın yollarını arıyor olabilir. O nedenle, bizi dinleyebilir, belki de bu takibata müdahale edebilir.”</p>
<p class="calibre1">Söyledikleri mantıklıydı, derhal Talat Bey’in huzuruna çıkmalı, bu garabeti anlatmalıydı. Ama o anda Büyük Efen-di’nin Fuad’a benim kadar itimat etmediğini hatırladım. Arkadaşımın hep mesele çıkaran adam olarak görülmesini istemediğimden,</p>
<p class="calibre1">“Yerden göğe kadar haklısın kardeşim,” dedim sakince. “Derhal gidip Talat Bey’le konuşacağım. Evet, bizler emir altındayız ama hatalı gördüğümüz bir karan da tenkit edebilmeli, gerekirse iptal ettirebilmeliyiz.”</p>
<p class="calibre1">Hazin ama anlayışlı bir gülümseme belirdi yakışıklı çehresinde.</p>
<p class="calibre1">“Git konuş tabii. Her seferinde itiraz eden kişi olarak ben çıkmayayım adamın karşısına...”</p>
<p class="calibre1">Kınldığını düşünerek savunmaya geçtim.</p>
<p class="calibre1">“Yanlış anlama, istersen birlikte gideriz...”</p>
<p class="calibre1">Uzanıp dostça elime dokundu.</p>
<p class="calibre1">“Boşuna dert etme Şehsuvar. Beni korumaya çalıştığını biliyorum. Bunun için sana minnet borçluyum. Münasip olan Talat Bey’le tek başına konuşmandır. Ama onunla konuştuğunu Süleyman Askeri öğrenirse pek hoş olmaz, zaten bizim hakkımızda şüpheleri de var, o zaman itimadı tamamıyla sarsılır.” “Merak etme, Talat Bey çok ketumdur. Ne konuşursan konuş yanında kalır.”</p>
<p class="calibre1">Fuad’ın beni anlamasına sevindim, hiç vakit kaybetmeden, o öğleden sonra Bab-ı Âli’nin yolunu tuttum. Büyük Efendi bu defa çok samimi karşıladı beni. Adeta bir ağabey gibi büyük bir alakayla dinledi sözlerimi. Hatta yüzünde takdir ettiğine dair bir ifade belirdi.</p>
<p class="calibre1">“Hassasiyetin için çok teşekkür ederim Şehsuvar,” dedi koltuğunda geriye yaslanarak. “Seninle tamamıyla aynı fikirdeyim. Bu iki isim son derece değerli iki zattır. Cavit Bey zaten Maliye Nazınmız... Ahmed Rıza Bey epey bir zamandır bize muhalefet yapıyor olsa bile onun da namusundan, hamiyetinden asla şüphe duymayız. Bu iki mühim şahsiyeti, casusluk yapmakla yahut bilerek isteyerek bir başka ülkenin menfaati için çalışmakla itham etmek kimsenin haddi değil. Lâkin, vaziyet ortada. Cavit Bey’in de Ahmed Rıza Bey’in de bu harpte Alman karşıtı ittifakta yer almak istedikleri malumundur. Zaten bu fikirlerini de saklamıyorlar. Biz ise tarafsızlığımızı sürdürmeye çalışıyoruz.”</p>
<p class="calibre1">Laf yerine gelmişti kendimi tutamadım söyledim.</p>
<p class="calibre1">“Fakat Talat Bey, hem cemiyette, hem hükümette Alman yanlıları da var. Onlar tarafsızlıktan değil, Almanlarla beraber harbe girmekten yanalar. Üstelik şu iki Alman gemisinin bize sığınmasından sonra elleri de bir hayli güçlendi.” Esmer yüzü gölgelendi, bakışları kapıya kaydı.</p>
<p class="calibre1">“Açık kalmış,” dedi. “Sana zahmet şunu kapatsana.”</p>
<p class="calibre1">Evet, Bab-ı Âli binasında, kendi nazırlık odasında dahi rahat değildi, aslına bakarsan artık hiçbirimiz, Enver Paşa dahil hiç kimse rahat değildi. Herkes, hepimiz birbirimizden kuşkulanıyorduk. Kim, kimin adamıdır, kim, kimin hesabına çalışmaktadır, kime itimat edilir, kime edilmez, bu soruların cevabı her gün, hatta her saat başı değişiyordu. Söylediğini yapıp, kapıyı kapattıktan sonra da tedirginliğini üzerinden atamadı Talat Bey.</p>
<p class="calibre1">“Haklısın Almanya ile harbe girelim diyenler de var aramızda,” dedi sesini kısarak. “Ama onlann eli, Goeben ve Breslau’nun bize sığınmasıyla değil, çok daha önce Ingilizle-rin satın aldığımız Sultan Osman ve Reşadiye gemilerini vermemesiyle güçlendi. ‘Ingilizler bize kazık attılar, oysa Almanlar Abdülhamit devrinden beri yanımızda,’ diye konuşmaya başlayanlar çoğaldı. Acayip bir istihbarat harbi var Şehsuvar. Almanlar, Ingilizler, Fransızlar, Ruslar aklına kim gelirse. Bu kadar nazik bir vaziyette harbe girmemek için adeta siyasi cambazlık yapıyoruz. Hal böyle olunca konuşulan her söz, verilen her vaat bir anlam taşıyor. İster istemez bizim dengemizi bozuyor. Elbette Cavit Bey, Ahmed Rıza Bey gibi mühim şahıslar, bilerek, vatana kötülük yapmıyorlar ama istemeden de olsa taraflardan birinin işine gelebilecek davranışlarda bulunabilirler. Bizler hükümet olarak bu hatalı davranışlann da farkında olabilmeliyiz. Böylece vatana gelebilecek zaran asgari düzeye indirebiliriz. İşte bu sebepten, ne kadar zor olursa olsun, bu kıymetli insanları izlemek, hata yapmalarına mani olmak, hatta belki yüz yüze konuşarak fikirlerini öğrenmek, bizim için bir mecburiyet haline geliyor.</p>
<p class="calibre1">Biliyorum hiç hoş değil, hatta rezilce bir iş gibi görünüyor ama başka çaremiz yok. Şunu de belirtmeliyim ki, içimizde en zor olanı belki de siz yapıyorsunuz.”</p>
<p class="calibre1">Karşı çıkmadığımı görünce, sanki rahatladı, hatta hınzırca gülümsedi.</p>
<p class="calibre1">“Hem mahir davranırsan, kimse ne olduğunu anlamaz bile...” Aklına bir fikir gelmiş gibi heyecanlandı. “Sen zaten Ahmed Rıza’yı tanıyorsun. Bence doğrudan git yanma. Çengelköy’de baba yadigârı bir çiftlikte kalıyor. Çal kapısını, konuş onunla. Eminim fikirlerini söylemekten çekinmeyecektir. Böylece bir sürü malumat edinirsin, daha önemlisi Ahmed Rıza hakkında bir kanaate varırsın. Süleyman Askeri Bey’in buna bir itirazı olacağını da sanmıyorum, aksine çok memnun olacaktır.”</p>
<p class="calibre1">Her konuşmamızın ardından karmaşık hislerle ayrılıyordum Talat Bey’in yanından. Güya, yine ikna etmişti beni, ama içim hiç rahat değildi, dahası derin bir huzursuzluk duyuyordum.</p>
<p class="calibre1">Fuad’ın yanma gitmedim o gece. Halbuki Tophane’deki kahvede buluşacaktık, görüşmenin neticelerini anlatacaktım ona. Ama o kadar bunalmıştım ki, beni merakla bekleyen arkadaşıma uğrayıp bütün bu mevzuları bir kez de onunla konuşmayı göze alamadım. Beşiktaş’a, eve gittim. Erken geldiğimi gören Madam Melina sevinmişti. Ama onunla da sohbet edecek halim yoktu. Yemeğimi yedikten sonra odama çekildim. Erkenden yatağıma uzandım, uyumaya çalıştım. Fakat sağa dön, sola dön, olmadı, kalktım. Havanın sıcaklığı da cabası. Pencereyi açtım, denizden esen bir rüzgâr birazcık serinletti odayı. Yatağa döndüm, fakat yine uyuyamadım. Zor bir gece olmuştu benim için, uykuyla uyanıklığın, rüyalarla kâbusların iç içe geçtiği bir gece. Sonra sızmışım.</p>
<p class="calibre1">Sabah serçe cıvıltılarıyla uyandım. Benim çektiğim ızdı-raptan uzak, yepyeni ışıklı bir gün başlamıştı sokakta. Beni de etkiledi doğanın bu güzelliği. Geceki karamsarlığım yok oluvermişti sanki. “Zaten senin esintili bir şahsiyetin var, üzüntün de sevincin de tez gelir, tez geçer,” deme hemen. Belki dün gerektiğinden fazla etkilenmiştim olaylardan. Fu-ad’ın tesiriyle olduğundan daha berbat görünmüştü vaziyet gözüme diye düşündüm. Halbuki o sabah yeniden doğmuş gibiydim; hem aklım hem bedenim o kadar sağlıklıydı ki, sanki ne kadar güç olursa olsun bütün meseleleri çözebilirmişim gibi zinde hissediyordum kendimi. Bu iyimserlikle, yataktan kalkar kalkmaz bir karar aldım. Uzatmanın âlemi yoktu. Hemen kahvaltıdan sonra Çengelköy’e geçecek, Ahmed Rıza’nın çiftliğine gidecek, onunla samimi bir sohbete oturacaktım. Ne zamandır görüşmemiştik, eminim sevinirdi onu ziyaret etmeme. Böylece teşkilatın benden istediği raporu da fazla geciktirmeden hazırlamış olurdum. Hatta bu ziyareti Fuad’a anlatmama bile gerek olmayabilirdi. Eminim bu isteğimi Süleyman Askeri de anlayışla karşılardı. Öyle ya, bizim teşkilatta gizlilik esastı.</p>
<p class="calibre1">Beşiktaş’tan bir kayıkla karşıya geçtim. Bir fayton kiralayıp Çengelköy’e çıktım. Sora sora çiftliği bulduğumda vakit öğleye gelmişti. Çiftlik denildiğine bakma, oldukça mütevazı bir yerdi. Faytondan inip erik, kiraz, şeftali ağaçlarının arasından geçerek iki katlı binaya yöneldim. Uzaktan uzağa miskin bir köpek isteksizce üç kez havladı. Bir eşek anırdı acı acı. Galiba bir de horoz öttü ama bundan çok emin değilim. Ses namına duyduklarım sadece bunlardı. Taş binanın kapısı ardına kadar açıktı. Kapıdaki çıngırağa dokunduysam da kimseye işittiremedim. Çaresiz süzüldüm içeri.</p>
<p class="calibre1">Dışarıdaki sıcaklıktan sonra sofa oldukça serin gelmişti. Büyükçe bir salona girdim, burada da in cin top oynuyordu. “Kimse yok mu?” diye seslenecektim ki, bir tıkırtı duydum. Salonun dar penceresine çapraz duran kapıdan biri çıktı. Işık arkadan vurduğu için yüzünü tam seçemiyordum, birkaç adım atınca tanıdım: Ahmed Rıza’ydı. Gözlerini kısarak bakıyordu, sonunda tanıdı beni ama çatılmış kaşları açılmadı.</p>
<p class="calibre1">“Oo Şehsuvar,” dedi manidar bir sesle. “Hayrola, beni tutuklamaya mı, yoksa öldürmeye mi geldin?”</p>
<p class="calibre1">Ne diyeceğimi bilemeden kalakaldım salonun ortasında. “Gel, gel,” dedi şaşkınlığım uzun sürünce. “Latife ettim, o vazifeyi sana vermezler.” Durdu, tepeden tırnağa bir kez daha süzdü beni. “Ne de olsa okumuş adamsın, kalbi katı, katil sürüsünden birine yaptırırlar o işi.” Elini uzattı. “Hoş-geldin, gel, gel, şuraya otur.”</p>
<p class="calibre1">Kırmızı bir örtüyle kaplı divana oturmak yerine, olduğum yerde kalarak mahcup bir ifadeyle gülümsedim.</p>
<p class="calibre1">“Rahatsız ettiysem özür dilerim. Kaç zamandır görüşmedik, bir uğrayıp hatırınızı sormak istedim.”</p>
<p class="calibre1">İnanmamıştı ama daha fazla yüzüme vurmak istemedi, “iyi yaptın, dikilme orada, gel otur şöyle.”</p>
<p class="calibre1">Kırmızı örtünün altındaki divan sertti, rahatsızlık vericiydi, hiç aldırmadan yerleştim. O da tam karşımdaki kum sarısı koltuğa çöktü. Alnındaki çizgiler derinleşmiş, saçları sakalları iyice beyazlamıştı ama yine de dinç görünüyordu. Gözlerinde teslim olmamanın, bildiğini, inandığını her şart altında müdafaa etmenin verdiği gurur okunuyordu. Belki de onu hem zihinsel hem de bedensel olarak ayakta tutan bu inatçılıktı. Her ne olursa olsun, bu ülkede her zaman saygı duyulacak kişilerin arasında yer alacak bir adamdı Ahmed Rıza. Ki yaşanacak sosyal depremler, siyasi çalkantılar, ahlaki yıkımlar bu fikrimi hiçbir eaman değiştirmeyecekti. Fakat daha beni görür görmez niyetimi anlayan bu kurt siyasetçiyi nasıl konuşturacaktım? Aklım, işte bu zor bilmeceyle meşguldü.</p>
<p class="calibre1">“Şu senin arkadaşını gördüm,” diyerek beni bu yükten de kurtardı ama neden bahsettiğini henüz anlamamıştım. “İki sene kadar önce, Paris’te... Mösyö Naum’un kızından bahsediyorum. Matmazel Ester’den...”</p>
<p class="calibre1">Güya sohbet edip ağzından laf alacağım adam, ardı ardına şoka uğratıyordu beni.</p>
<p class="calibre1">“İyi görünüyordu, edebiyat tahsiline başlamış. Hatta Paris’te kadın haklarını savunan radikal bir çevreye de katılmış. Kitapları da yayınlanıyormuş ardı ardına.” Sustu, mim koyacakmış gibi açık renk gözlerini yüzüme dikti. “Seni sormadı, ama ben anlattım. 31 Mart Hadisesi’nde benim emniyetimi sağladığını, Şehzadebaşı’ndaki o evde konuştuklarımızdan bahsettim. Ve aynen şöyle söyledim: ‘Yazık, kendine yazık etmiş bir kabiliyet. Keşke fedai olacağına yazar olsaydı.’ Evet, bu devirde kaybolan yüzlerce genç insandan biri de sensin Şehsuvar.”</p>
<p class="calibre1">Zaten rahatsızlık veren divanda sıkıntıyla kıpırdadım, “öyle diyorsunuz da Ahmed Rıza Bey, yazarlık kabiliyetimin olduğu bile şüpheli. Ne bir roman yazdım ne büyük bir hikâye, birkaç çiziktirme, birkaç karalama hepsi bu. Belki Ester mübalağa yapmıştır yazdıklarım hakkında ama...” “Ester seni hiç övmedi... Hakkında fazla konuşmadı zaten. Sadece dinledi söylediklerimi. Evet, kaşları çatılmış, gergin bir halde ve alakayla dinledi hakkında anlattıklarımı. Fakat hiç soru sormadı. Sözlerim bitince de senin hakkmdaki kanaatini şu cümleyle açıkladı: ‘Hayatta iki tür insan vardır Ahmed Rıza Bey, rüzgârın önünde savrulanlar ve rüzgârı önüne katanlar. Şehsuvar ilk kısma mensup olanlardandır. Ülkemizde kopan siyasi fırtına, onu kendi çizdiği yoldan uzaklaştırdı. Ona bambaşka bir kader armağan etti. Ne yazık ki demeyeceğim, çünkü bu onun tercihiydi. Mesut olmasını dilemekten başka söylenecek söz yok.’ Senin için bir anlamı var mı bilmiyorum ama aynen bunları söyledi.”</p>
<p class="calibre1">Elbette benim için çok büyük bir anlamı vardı ama bunu itiraf edemezdim. Demek benden tümüyle ümidini kesmiştin. Demek, artık seni öfkelendiremiyordum bile. “Mesut olmasını dilemekten başka söylenecek söz yok,” demiştin ya, en ağın buydu. Demek, ne hali varsa görsün deyip kapamıştın defteri. Artık umurunda değildim senin. Derin bir kahır, büyük bir öfke uyanmıştı içimde. Fakat daha beteri, bunu belli etmemek zorundaydım Ahmed Rıza’ya. Lâkin buna nasıl muvaffak olacağımı ben de bilmiyordum. Adam, gafil avlamış, darmadağın etmişti beni. Tecrübeli bir boksör gibi dur durak bilmeden ardı ardına birbirinden ağır yumruklar yapıştınyordu zaten iyice örselenmiş ruhuma. Nitekim suskunluğum uzayınca, o insanı delip geçen gözlerini bir kez daha yüzüme dikerek alaycı bir ses tonuyla sormuştu.</p>
<p class="calibre1">“Matmazel Ester merak etmiyordu ama ben ediyorum. Sahi mesut oldun mu Şehsuvar? Gayene ulaştın mı?”</p>
<p class="calibre1">“Kim tamamıyla gayesine ulaşabilir ki hayatta?” Adeta kendiliğinden dökülmüştü bu sözcükler dudaklanmdan. Yalan söylemiyordum, numara yapmıyordum, içimden gelen sözlerdi bunlar. İyi başlamıştım, cesaretle sürdürdüm konuşmamı. “Hele vatanın yangın yerine döndüğü bu devirde. İnsanlar bu kadar mutsuzken, birbirlerini öldürmek için fırsat kolluyorken mesut olmak mümkün mü?”</p>
<p class="calibre1">Galiba onu etkilemiştim, gözleri dalgalandı, dikkati dağıldı. “Haklısın, mutlu olmak artık pek mümkün değil ama huzur duyabilir insan. Evet, dünyanın cehenneme döndüğü bu Harb-i Umumi’de bile huzur duyabiliriz. Yeter ki doğru olanı yapalım. Yeter ki kimseyi öldürmeyelim, kimsenin ölümüne sebep olmayalım. Hem ülkemiz, hem kendimiz için söylüyorum bunu. Eğer tarafsız kalmayı başarırsak, Alman harp makinesinin bir çarkı olmazsak, bu kanlı kapışmanın içinde bile huzur duyabiliriz. Hem öldürmekten kurtulmuş oluruz, hem de ölmekten...” Yüzünde acıklı bir ifâde belirdi. Çaresizce başını salladı. “Ama bunu yapamayacağız... Sizinkiler, ülkeyi çoktan harbe sürdüler bile.”</p>
<p class="calibre1">“Hayır,” diye itiraz ettim. “Talat Bey harbe katılmaya katiyetle karşı. Hükümetteki nazırlar da Almanya’yla ittifaka muhalefet ediyorlar...”</p>
<p class="calibre1">Derin bir şüpheyle bakıyordu.</p>
<p class="calibre1">“Bu kadar saf olamazsın!” diye mırıldandı başını sallayarak. “Bu kadar saf olsan seni yanlarında tutmazlar. Beni konuşturmak için böyle söylüyorsun değil mi?”</p>
<p class="calibre1">“Rica ederim efendim,” diyecek oldum, sağ elini kaldırarak susturdu.</p>
<p class="calibre1">“Lütfen, lütfen, daha fazla küçülmeyin karşımda.” Suratım kıpkırmızı olmuştu. Ahmed Rıza halime aldırmadan, belki fark bHe etmeden sürdürdü sözlerini.</p>
<p class="calibre1">“Buraya niye geldiğinizi çok iyi biliyorum Şehsuvar. Merak etmeyin istediğinizi de vereceğim size. Zaten mahrem değil ki benim fikirlerim. Mecliste de, gazetelerde de, dost sohbetlerinde de açıkça söylüyorum düşüncelerimi. Evet, ilk olarak Almanya ile harbe girmemize karşıyım. Bu ittifak bizi mahva sürükleyecek. Ama sadece Almanya değil İngilizlerle birlikte de harbe girmemize karşıyım. Sizin aptalların anlamadığı hakikat şu: Biz bu harbin tarafı değil hedefiyiz. Evet, Memalik-i Osmaniye hepsinin iştahını kabartıyor. Yapmamız icap eden, dünya haritasını değiştirmek isteyen bu açgözlü devletlerin birine yamanmak değil, kendi topraklarımızı korumak için bağımsız bir siyaset gütmekti. Evet, çok zor, evet, taraf olmayanın bitaraf olma tehlikesi var. Ama başka çaremiz yoktu. Bu zor olanı başarmalıydık.”</p>
<p class="calibre1">“Hâlâ başarabiliriz,” diyecek oldum,</p>
<p class="calibre1">“Artık çok geç. Truva atı kalemize girdi. Üstelik bir değil, iki tane. Goeben ve Breslau adındaki gemilerden bahsediyorum. Adlarını Yavuz ve Midilli diye değiştirince Osmanlı olmadı o gemiler. Asıl maksatları başka. İngiltere tarafıyla zaten gerilen ilişkilerimizi koparmak için son bir hamle yapmayı bekliyorlar. Bizzat Kayzer VVilhelm’in tezgâhladığı sinsi planları var. Yaz şuraya, bu iki geminin başımızı belaya sokması an meselesi. Çünkü Almanlar, Fransa cephesinde zafer kazanamadılar, Ruslar, AvusturyalIları fena sıkıştırıyor. Şimdi Kayzer’in, bizim kanı sudan ucuz askerlerimize her zamankinden daha çok ihtiyacı var. Ve emin ol, istediklerini kolayca alacaklar...”</p>
<p class="calibre1">O gün ikindiye kadar kaldım Ahmed Rıza’nın evinde. Evet, o kadar uzun sürmüştü konuşmamız. Hayır, o birkaç saat içinde bir an inanmadı benim samimi olduğuma ama hâlâ sağduyuma güveniyor gibiydi. Belki değişebilirdim, beni yaka paça çiftliğinden atmamasının nedeni de nezaketinden çok bu umudu olmalıydı. Belki de eski silah arkadaşlanna ilk elden mesajını iletmemi istiyordu. Zannederim bu niyetle, zorla öğle yemeğine alıkoydu beni. Çiftliğe geldiğimde göremediğim Mürşit Ağa’yla karısı birden ortalığa çıkıp, kaşla göz arasında hazırlamışlardı sofrayı. Hayatımdaki en leziz papaz yahnisini yedim o çiftlikte. îkram edilen buz gibi kızılcık şerbetini içerken şunları söyledi:</p>
<p class="calibre1">“Siyasi partilerde münevverlerle, teşkilatçılar arasında bir uyum olmalıdır. Biz münevverler, teşkilatçılar gibi milletin arasına kolayca giremeyiz. Bilmenin getirdiği sorumluluklar ve sıkıntılar vardır. Ama bir teşkilatçı için tek sorumluluk, güçlü bir cemiyet kurmaktır. Bu maksada ulaşmak için ahaliyi ikna etmesi yeterlidir. O sebepten çoğu zaman ne ahlaki değerlere aldırırlar, ne partinin prensiplerine. Üstelik biz münevverlere de kızarlar, onları engelliyoruz diye. İttihat ve Terakki Fırkası’nda da bu oldu. Teşkilatçılar, askerlerle el ele verip, cemiyetin münevverlerini tasfiye ettiler. Ama bizimle birlikte prensipler de tasfiye oldu. Artık ne hürriyet umurlarında, ne eşitlik, ne kardeşlik ne de adalet. Talat Bey de, Enver Paşa da 1906 yılındaki o inanmış inkılapçılar değil artık. Yıkmak istedikleri rejimin bizzat kendisine dönüştüler. Ab-dülhamit’te tenkit ettikleri ne varsa, bugün hepsini kendileri yapıyorlar. Belki de daha fenasını...” Alaycı bir gülümsemeyle adeta dikte ettirir gibi işaret parmağını havada salladı. “Raporuna şöyle yazmanı istiyorum. Ben Ahmed Rıza, millete hiçbir zaman yalan söylemedim, ne millete ne de cemiyete. Yirmi yıl önce ne dediysem bugün de aynısını savunuyorum. Ama cemiyetin bugünkü liderleri hem kendi ideallerine, hem de kendi tarihine ihanet etti. İşte bunun için ne millet, ne de tarih affedecek onları.”</p>
</body>
</html>
