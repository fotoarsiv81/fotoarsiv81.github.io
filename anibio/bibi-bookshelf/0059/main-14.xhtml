<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Devlet kademesindeki herkes, eski ittihatçı değil mi?”</p>
<p class="calibre1"><span class="calibre7">Merhaba Ester, (9. Gün, Ahşam)</span></p>
<p class="calibre1">Kapıya vurulduğunu neredeyse duymayacaktım. Akşam yemeğinden sonra yukarı çıkmış, iskemlemi balkona atmış, güz serinliğinde hem şehri seyrediyor hem de Mehmed Esad’ın söylediklerini düşünüyordum. Israrla beni yanında istiyordu, ama ne tür bir vazife yapacağımızı henüz açıklamamıştı. Aslında yadırganacak bir durum yoktu, teklifini kabul etmemiştim ki, ne yapacağımızı söylesin. Aklımı kurcalayan asıl mevzu, Cezmi Binbaşı’nın öldürülmesiydi. Mehmed niye bu cinayetten hiç bahsetmemişti? Halbuki İzmir Suikastı öncesi Ahmet Şükrü Bey’in evindeki yemekli toplantıdan çok daha ciddi bir meseleydi bu emekli zabitin öldürülmesi. İsteseler, kolaylıkla bu suçu üstüme yıkarlardı. Kim bilir, belki de ikinci bir koz olarak elinde bulundurmak istiyordu bu meşum cinayeti Mehmed Esad. İşte tam bunlar aklımdan geçerken işittim kapının çalındığını. Akşamın bu vakti kimdi acaba? Çok da tedirgin değildim aslında. Mehmed Esad’la bugünkü konuşmamızın ardından polisler gelecek değildi ya. Nitekim kapıyı açınca karşımda Reşit’i buldum. Dört gün önce yaşadığımız sahnenin aynısı gibiydi. Bu öğlen polislerin geldiğini öğrenmiş, eli ayağı birbirine dolaşmış olmalıydı. Onu nasıl teskin edeceğimi düşünüyordum ki,</p>
<p class="calibre1">“Karakoldan geliyorum,” diyerek beıjer koltuğa gömüldü. “Tam bir saat konuştuk polislerle...”</p>
<p class="calibre1">Otel müdürünün genç yüzünde ne korku vardı ne de panik, aksine son derece rahat bir tavırla konuşuyordu. Zorlu bir imtihanı başarıyla vermiş bir talebenin heyecanı vardı gözlerinde. Yatağın ucuna ilişerek anlattıklarını dinlemeye başladım.</p>
<p class="calibre1">“Otele döndüğümde sizi aradım ama çıkmışsınız. Ömer anlattı vaziyeti. Ben de kalkıp karakola gittim. Sizinle konuşan polislere yönlendirdiler beni. <span class="calibre7">Ne</span> biliyorsam, hepsini söyledim. Cezmi Amca’yı nereden tanıdığımı, neden evine gittiğimi bütün açıklığıyla anlattım. Sadece, sizin ikinci gidişinizi sakladım. Ki bence onu da anlatabilirdik. Çünkü polisler, katil ya da katillerin hırsızlık maksadıyla eve girdiğine inanıyorlar. Dolayısıyla sizden ya da benden şüphelenmeleri için bir sebep yok.”</p>
<p class="calibre1">Zavallı Reşit, olan bitenin farkında değildi. Gizli bir el hem onu hem de beni koruyordu. Büyük ihtimalle Mehmed Esad olan bu şahıs, Cezmi Kenan dosyasının o iki acemi polise verilmesini de sağlamıştı. Elbette bu hakikati Reşit’le paylaşmadım.</p>
<p class="calibre1">“Yok, aziz kardeşim, sakın ha,” diye ikaz ettim. “Sakın, benim cinayet mahalline gittiğimi söyleme. İşgüzar bir polis çıkar, ikimizin de başını belaya sokar. Bu meselede ne kadar ketum davranırsak o kadar iyi. Eğer polisler, Cezmi Binba-şı’yı hırsızlar öldürdü diyorsa öyledir. Buna itiraz edecek halimiz yok.”</p>
<p class="calibre1">Şüpheli bir ifade belirdi gözlerinde.</p>
<p class="calibre1">“Siz inanmıyor musunuz? Cezmi Amca’yı başkaları mı öldürdü yoksa?”</p>
<p class="calibre1">Ağzımdan çıkan lakırdıya dikkat etmem gerektiğini anladım.</p>
<p class="calibre1">“Hayır, hayır,” diye toparlamaya çalıştım. “Bence de, hırsızlardır Cezmi Binbaşı’ya kıyanlar. Polislerden daha mı iyi bileceğiz?”    <span class="calibre7">,</span></p>
<p class="calibre1">Hayır, kafasına yatmamıştı.</p>
<p class="calibre1">“İttihatçı olduğu için öldürülmüş olabilir mi? Konuşmalarını duydunuz, hiç çekinmeden atıp tutuyordu hükümet hakkında...”</p>
<p class="calibre1">Sonunda tedirgin olacağı bir neticeye ulaşmasını istemediğimden, düşünce akışını kestim.</p>
<p class="calibre1">“Hiç zannetmem. Cezmi Binbaşı’yı niye ciddiye alsınlar? Nur içinde yatsın ama biliyorsun aklı da pek yerinde sayılmazdı rahmetlinin...”</p>
<p class="calibre1">Endişeyle iri iri açılan gözleri anlamak istercesine bakıyordu.</p>
<p class="calibre1">“Orası öyle ama şu İzmir Suikastı’ndan sonra polis, ittihatçı avına çıktı diyorlar. Cezmi Amca’yı da...”</p>
<p class="calibre1">Zeki bir adamdı Reşit ama bu muammayı çözmenin ona ✓</p>
<p class="calibre1">hiçbir yaran yoktu.</p>
<p class="calibre1">“Olur mu öyle şey? Hükümet, her ittihatçıyım diyenin peşine düşse, kimse kurtaramaz yakasını bu işten. Bizzat Re-isicumhur’umuz, Başbakan’ımız, Bakanlanmız, Mebuslan-mız... Neredeyse devlet kademesindeki herkes, eski ittihatçı değil mi? Yok, bu adi bir hırsızlık meselesi... Evi biliyorsun işte. Hiçbir tedbir yok. Elifti kolunu sallayarak gir içeri. İktisadi durum da ortada. O kadar çok fakir var ki memlekette, onlardan biri bıçağını çekip dalmıştır eve...”</p>
<p class="calibre1">“Öyle diyorsunuz da, Cezmi Amca kolay kolay alt edilecek bir adam değildi. Tamam yaşı vardı ama hâlâ dinçti. Gücü, kuvveti yerindeydi. Üstelik kavgaya, dövüşe yabancı biri de değildi.”</p>
<p class="calibre1">Çaresizlik içinde ellerimi yana açtım.</p>
<p class="calibre1">“Eve girenlerin tek kişi olduğunu bilmiyoruz ki. Belki birkaç kişiydiler. Belki adamlar çok tecrübeliydi. Belki Cezmi Binbaşı’yı uyurken yakaladılar. Yerde yatarken bulmuştum onu...”</p>
<p class="calibre1">Daha fazla ısrar etmedi.</p>
<p class="calibre1">“Olabilir tabii,” dedi kederle iç geçirerek. “Haklısınız Şehsuvar ağabey, polisler icap edeni yapacaktır zaten.” Oturduğu koltuktan kalktı. “Ben de gideyim artık.” Kapıya yöneldi, birkaç adım atmıştı ki, Çin vazosunun önünde durdu. “Az kalsın unutuyordum, Ali Yunus’la konuştum... Tokatlıyan’ın müdürü... Yarın öğleden sonra sizi bekliyor. Ne icap ediyorsa yapmaya hazır. ‘Buyursun bir kahvemizi içsin, o arada bakarız müşteri listesine. Eğer aradığı kişi bizde kalmışsa mutlaka buluruz. Adres filan bıraktıysa da Şehsuvar Bey’e veririz,’ dedi. Samimi çocuktur Ali, öyle laf olsun diye konuşmaz. Ne söylediyse yapar.”</p>
<p class="calibre1">İşte bu haber yüreğime su serpmiş, başımda dönen bütün melanetleri, bütün entrikaları unutturmuştu bana.</p>
<p class="calibre1">“Çok teşekkür ederim Reşit,” dedim odanın ortasında dikilen genç arkadaşıma gülümseyerek. “Gerçekten çok teşekkür ederim. Senin bu iyiliklerini nasıl ödeyeceğim bilmiyorum.” Her zamanki mütevazı tavrını takınmıştı.</p>
<p class="calibre1">“Rica ederim Şehsuvar ağabey. Ne olacak, alt tarafı bir telefon ettim... Umarım bulursunuz, şu adresi... Hadi iyi geceler...” Bu dilekle çıkmıştı odamdan ama verdiği haber, bu geceyi şimdiden iyi kılmıştı bile. Evet, öyle ya da böyle seni bulacaktım. Belki de yeni bir hayat başlayacaktı önümüzde. Kader, on sekiz yıl önce kaçırdığımız fırsatı belki yeniden sunacaktı bize. Aptalca gelebilir ama olsun, evet, kendimi bir idadi öğrencisi kadar heyecanlı hissediyordum. Yarın öğleden sonra ilk işim Tokatlıyan Otel’e gitmek olacaktı. Daha fazla uzatmadan Leon Dayı’ya ulaşmalıydım. Belki onu bulduğum yerde sen de çıkardın karşıma kim bilir? Ama şimdi yazıma dönmeliyim. Kaldığım yerden başlamalıyım yaşadıklarımı anlatmaya.</p>
<p class="calibre1">Bu toprakların ilk hükümet darbesini yapıp, Kamil Pa-şa’yı cebren devirdiğimiz o yağmurlu gün, cemiyetimizin tek başına iktidar olacağı beş yıllık sürenin başlangıcı olacaktı. Ama kurulacak hükümette dahiliye nazırı vazifesini üstlenecek olan Talat Bey’e göre hâlâ iktidarı tam olarak ele geçirmiş sayılmazdık. Bu tespitte pek de haksız değildi. Çünkü Bab-ı Âli baskınından birkaç saat sonra Mahmud Şevket Paşa yeni sadrazam olarak atanmıştı. Öyle ki, biz Bab-ı Âli’de kalırken, Enver Bey, daha fazla kimseyi öldürmesin diye Yakup Cemil’i de yanına alarak sarayın yolunu tutmuş, aynı anda Mahmud Şevket Paşa da kendisine verilecek olan bu mühim vazifeyi üstlenmek için Üsküdar’daki evinden ayrılmıştı. Tahta çıktığı ilk günden beri cemiyetimizle uyumlu çalışmaya büyük ihtimam gösteren Sultan Reşad Hazretleri yeni duruma hiç şaşırmamıştı. Kendisine uzatılan, sadrazamın istifa mektubunu itiraz etmeden, tek soru dahi sormadan kabul etmişti.</p>
<p class="calibre1">“Şevketli Padişahım. Kamil Paşa Hükümeti vatanın meselelerini halletmede acizlik göstermiştir. İkticfara geldiklerinden bu yana milleti perişan etmiştir. Bunun neticesinde isyan eden milletin isteğine karşı duramayarak istifa etmiştir. Buyurun, istifalarını yüce makamınıza sunuyorum,” diyen Enver Paşa’yı büyük bir memnuniyetle dinledikten sonra, tek cümlelik bir cevap vermişti:</p>
<p class="calibre1">“Allah sizden razı olsun evladım, beni bu adamlardan kurtardınız.”</p>
<p class="calibre1">Mahmud Şevket Paşa’nın sadrazam, Talat Bey’in ise geçici olarak dahiliye nazırı olma teklifini de pek bir münasip bularak, atama kâğıdına basıvermişti mührü.</p>
<p class="calibre1">Elbette hükümette yapılan bu değişiklikler darbe anında</p>
<p class="calibre1">kararlaştırılmış değildi. Muhtemelen bu karar, çok daha önce,</p>
<p class="calibre1">Beşezade Emin Bey’in Vefa Meydam’ndaki evinde sabahlara ✓</p>
<p class="calibre1">kadar süren o son toplantıda alınmıştı. Ardından, Mahmud Şevket Paşa’ya teklif götürülmüş olmalıydı. Kudretli paşamız da, o dillere destan kibrine rağmen, koltuğun cazibesine kapılarak olanları unutmuş, kendisine gümüş bir tepside sunulan sadrazamlık makamını güle oynaya kabul etmişti. Şimdi yeni bir devir başlıyordu. Evet, devir yeniydi ama eski meseleler olduğu gibi duruyordu. Belki de bu sebepten, elinde sadrazamlığa atandığını gösterir belge ile Bab-ı Âli’nin basamaklarını tırmanan Mahmud Şevket Paşa’nın o dimdik bedeni hafifçe eğilmiş, yükleneceği sorumluluğun ağırlığı tıpkı sabık Sultan Abdülhamit gibi sırtında küçük bir kambur oluşturmuştu.</p>
<p class="calibre1">“Bu meselede bir tuhaflık yok mu?” diye soran Fuad’ın sözleriyle bakışlarımı Bab-ı Âli’deki odanın penceresinden içeriye çevirdim. “Daha yedi ay önce Harbiye Nezaretinden istifa ettirdiğimiz bu adamı, şimdi niye sadrazam yapıyoruz?”</p>
<p class="calibre1">Ne diyeceğimi bilemedim.</p>
<p class="calibre1">“Siyaset işte,” diye geveledim. “Öyle zamanlar oluyor ki, dün kara dediğine bugün ak diyebiliyorsun.”</p>
<p class="calibre1">Hiç katılmıyordu fikirlerime.</p>
<p class="calibre1">“iyi de Mahmud Şevket Paşa nasıl çalışacak cemiyetle? Bilmiyor mu kendisini nezaretten kovduranın Talat Bey olduğunu?”</p>
<p class="calibre1">Yerinde bir soruydu, benim de aklımda benzeri kuşkular vardı ama tartışmak istemiyordum.</p>
<p class="calibre1">“Anlaşmışlar demek ki... Bulunduğumuz şartlar göz önüne alınınca herkesin, fedakârlık yapması icap eder. Düşman Çatalca’ya kadar gelmişken, böyle sorular sormanın manası yok. Şimdi elimizi taşın altına koyma vakti.”</p>
<p class="calibre1">Kumral kaşları çatıldı arkadaşımın.</p>
<p class="calibre1">“Ne diyorsun Şehsuvar?” Lüzumundan yüksek çıkmıştı sesi. Ama farkında değildi bağırarak konuştuğunun. “Elimi taşın altına koymuyor muyum yani? Korkuyor muyum? Kaytarıyor muyum? Kaçıyor muyum? Aklımızdakini dile getirince kötü mü oluyoruz? Konuşmayalım mı yani? Gördüğümüz noksanlıkları, yaptığımız hataları söylemeyelim mi?”</p>
<p class="calibre1">Aslında aynı hisleri paylaşıyordum ama nedense aptalca bir koruma düşüncesiyle idarecileri savunmaya kalkıştım.</p>
<p class="calibre1">“Yahu yok, yanlış anladın be Fuad. Susalım demiyorum, fakat her şeyin bir vakti, bir sırası var. Önce Ahmet Muhtar Paşa hükümeti, ardından Kamil Paşa altı aydır canımıza okudular. Kendi haline bıraksak, ya sürgüne yollayacaklardı bizi, ya mezara ya da zindana. Şükür kurtulduk. Bak, ilk defa güçlü bir hükümet kuruyoruz. Biraz daha dişimizi sıkmamız lazım diyorum, biraz daha sabır...”</p>
<p class="calibre1">Umutsuz gözlerle bakıyordu.</p>
<p class="calibre1">“Ben sabır gösteririm fakat bu sefer de muvaffak olamazsak, bu millet bize ne kadar tahammül eder, işte onu bilemem.” Yalandan bir kahkaha atarak, Bab-ı Âli’nin önünde nümayiş yapan kalabalığı gösterdim.</p>
<p class="calibre1">“Dert ettiğin şeye bak. Millet bizimle birlikte... Görmüyor musun, her dakika çoğalıyor dışarıdaki ahali. Kazandık Fuad, kazandık kardeşim.”</p>
<p class="calibre1">Yalancıktan olsa bile gülümsemedi.</p>
<p class="calibre1">“Bilmiyorum Şehsuvar... Kazandık mı emin değilim. Ama umarım öyle olmuştur, umarım kazanmışızdır...” Omuzlarından tutarak dostça sarstım.</p>
<p class="calibre1">“Tabii kazandık. Beyhude kaygılanıyorsun. Hatırlarsan bu sabah da karamsardın. Hatta akşama sağ çıkmayacağımızı zannediyordun. Bak, sapasağlamız ikimiz de.”</p>
<p class="calibre1">Mahcup bir ifade belirdi yakışıklı yüzünde.</p>
<p class="calibre1">“inşallah bu defa da haklı çıkarsın,” dedi boyun eğerek, “inşallah bir kez daha ben yanılırım.”</p>
<p class="calibre1">Ama hatalı olmadığını biliyordu, daha fenası ben de biliyordum. Bu şartlarda hükümet olmak, akıl kârı değildi. Dört yanımız düşmanla çevriliydi. Elimizdeki topraklar büyük devletlerin iştahını kabartıyordu. Birbirinden vahşi hayvanların arasında kalan, dişleri dökülmüş, tırnakları körelmiş yaşlı bir kurda benziyorduk. Bırak, Ingiltere, Rusya, Almanya gibi büyük ülkeleri, bir zamanlar tebaamız olan Bulgarlarla bile başa çıkamıyorduk. Edirne’yi düşmana teslim ediyorlar diye Kamil Paşa’yı sadrazamlıktan indirmiştik ama Osmanlı’nın ikinci payitahtı olan olan bu şehri biz de koruyamıyor-duk. Cephede vaziyet çok ciddiydi. Nitekim Mahmud Şevket Paşa hükümetinin kurulmasının akabinde Enver Bey’in planladığı Edirne’yi kurtarma harekâtı tam bir hezimetle neticelenmişti. Enver Bey, koordinasyon noksanlığını işaret ederek Bolayır kolordusundan Fethi Bey ile Mustafa Kemal Bey’i itham ediyordu. Fethi Bey ve Mustafa Kemal Bey ise, yine kendi başınş buyruk hareket ederek, öteki birlikleri beklemediği için hezimetteki mesuliyetin Enver Bey’e ait olduğunu iddia ediyorlardı.</p>
<p class="calibre1">Kurmaylarımız karşılıklı olarak birbirlerini suçlarken cephedeki vaziyet bir fecaate dönüşüyordu. Ne yazık ki, hepimizi derin bir utanç ve ızdıraba sürükleyen o mağlubiyet çok geçmeden hakikat olacaktı. Evet, 26 Mart’ta Edirne’yi resmen düşmana vermek zorunda kalacaktık. Evet, Selimiye Camii’nin, zarif minarelerinde dalgalanan Osmanlı bayrağı yere indirilecek, serhat şehrimizde artık ezan sesi duyulmayacaktı. Mesele sadece Osmanlıya payitahttık da yapmış, kadim bir şehrinin kaybedilmesi değildi. Daha da vahimi vardı; Londra’da imzalanan barış anlaşmasıyla Trakya sınırımız Enez-Midye hattına kadar gerilemişti. Artık düşmanla İstanbul arasında sadece Çatalca savunma hattı kalmıştı.</p>
<p class="calibre1">Kamil Paşa hükümetini düşürmek için söylediğimiz her ne varsa, hepsini, belki daha da fazlasını biz yapmıştık. Elbette bunun ağır siyasi neticeleri de olacaktı. Çünkü eski sadrazamın destekçisi olan Hürriyet ve İtilafçılar boş durmuyor, milleti her fırsatta Mahmud Şevket Paşa hükümetine karşı kışkırtıyorlardı. Ve Bab-ı Âli baskının ardından sinen muhalif basın, korkuyu üzerinden atıp tekrar tenkitlerine başlıyordu, hem de eskisinden çok daha gür, çok daha hiddetli bir sesle.</p>
<p class="calibre1">Yine zor olanı başarmış, bütün muhalefeti, kendimize karşı birleştirmiştik. Öyle ki, çok geçmeden, Paris’teki Şerif Pa-şa’dan liberal Prens Sabahattin’e, sabık sadrazam Kamil Pa-şa’dan, Damat Salih Paşa’ya kadar ne kadar ittihatçı düşmanı varsa, hepsinin adının karıştığı kanlı bir komployla yüz yüze gelecektik. Bu pis işin başında, Çerkez Kâzım yer alıyordu. Tanırdım kendisini hem meymenetsiz hem de cibilliyetsiz bir herif. Eskiden ittihatçı olan bu zibidi, şimdi Hürrriyet ve İtilaf Fırkası’na katılmıştı. Ama hiç de küçümsenecek bir adam değildi; Halaskâran Zabitlerin arasında öne çıkmış, delilik mertebesinde cesur ve kıyıcı biriydi. Kendisi gibi Çerkez olan Nazım Paşa’nın vurulmasından sonra cemiyete derin bir nefret, dinmek bilmez bir öfke duymaya başlamıştı.</p>
<p class="calibre1">“Onlar nasıl acımasızca basıyorlarsa tetiğe, biz neden basmayalım,” diyordu etrafını saran süfli topluluğa. “Biz de onların kafalarına birer kurşun sıkıp yollarız çukura. Mademki onlar bir darbeyle hükümetimizi ele geçirdiler, biz de onları bir darbeyle yollarız geldikleri yere.”</p>
<p class="calibre1">Evet, aralarına soktuğumuz hafiyelerden gelen malumat bunlardı. Dahası planlanan kanlı darbenin nasıl yapılacağı, içinde kimlerin yer alacağını da öğrenmiş bulunuyorduk. Davayla İstanbul Muhafızı Cemal Bey ilgileniyordu. Gelecekte cemiyetimizin üç önemli paşasından biri haline gelecek olan Miralay Cemal Bey’i, bizzat Mahmud Şevket Paşa atamıştı bu vazifeye. Yeni sadrazamın, biz ittihatçıların içinde en güvendiği adamdı Cemal Bey. Evet, Mahmud Şevket Paşa hâlâ kuşkusunu koruyor, hâlâ itimat edemiyordu cemiyete. Oysa bu tür endişelere mahal yoktu artık, çünkü hepimizin düşmanı ortaktı.</p>
<p class="calibre1">Karşımızdaki şer çetesinin para kaynağı Paris’teki Şerif Paşa’ydı. Ama Dersaadet’te hatta sarayda da kuvvetli yandaşları vardı. Mesela Damat Salih Paşa hiç çekinmeden arka çıkıyordu bu katil sürüsüne. Prens Sabahattin’le de görüştüklerini tespit etmiştik. Ama Sabahattin akıllı davranmış, böylesi kanlı komplolara karşı olduğu için uzak durmuştu bu hergele takımından. îşin arkasında muhtemelen Ingilizler vardı. Raporlarda îngiliz elçiliği tercümanı Fitz Maurice ile Binbaşı Tyirel’in adları geçiyordu. Ama işin acı tarafı, kapitülasyonlar elimizi kolumuzu bağladığı için bu iki îngiliz vatandaşını büyükelçiliğe soramıyorduk bile.</p>
<p class="calibre1">Bu şer çetesi bir dizi suikast gerçekleştirmenin peşindeydi. Başta Sadrazam Mahmud Şevket Paşa olmak üzere, Talat Bey, Cemal Bey, Azmi Bey, Emanuel Karasu gibi liderleri öldürerek bir kaos ortamı yaratacaklar, ardından da, tıpkı bizim yaptığımız gibi kendi sadrazam adaylarını Bab-ı Âli’ye çıkaracaklardı. îki sadrazam adayı vardı;"ilki 23 Ocak’ta hükümetten indirdiğimiz Kamil Paşa, İkincisi ise Prens Sabahattin’di. Bir tesadüf müdür, yoksa tasarlanarak yapılmış bir seyahat midir bilinmez ama tam da o günlerde Kamil Paşa, Mısır’dan payitahta gelmişti. Haberi öğrenen İstanbul muhafızı Cemal Bey, yaverini, Kamil Paşa’nın konağına yollayarak, payitahtta bazı karanlık şahısların birtakım suikastlar düzenleyeceğini, kendileri için hayırlı olanın Mısır’a geri dönmek olduğunu bildirmişti. Fakat kurnaz paşa, Mısır’a dönmek gibi bir mecburiyeti bulunmadığını, aksine payitahtta kalacağını belirterek üzerindeki kuşkuları hakikat kılmıştı. Demek ki suikastlar yakında başlayacak, demek ki, gizli şebeke, hükümet darbesi için harekete geçecekti. Vaziyeti anlamak, olayların akışını kontrol etmek için takibat ve gözetleme faaliyetlerimizi artırmıştık.</p>
<p class="calibre1">Fuad’la ben, Kamil Paşa’nın konağının önünde tertibat almıştık. Ne kimseyi içeri sokuyor, ne de dışarı çıkartıyorduk. Resmî vazifesi, îngiliz elçiliğinde tercümanlık olarak görünen ama aslında Britanya hükümeti için casusluk yaptığı hepimizce malum olan Fitz Maurice o sabah konağa gelinceye kadar sürdürdük bu sıkı kontrolü. Elbette bir rastlantı değildi Maurice’in o sabah konağa gelişi. Kamil Paşa, İngiltere sefaretini arayarak, durumu arz etmiş, açıkça yardım istemişti. Arabasıyla konağın kapısına kadar gelen Fitz Maurice bizi karşısında görünce güya çok şaşırmış gibi yaptı.</p>
<p class="calibre1">“Günaydın Beyler, ne yapıyorsunuz burada?”</p>
<p class="calibre1">“Vazifemizi yapıyoruz,” dedi Fuad sakin bir tavırla. “Konağı koruyoruz.”</p>
<p class="calibre1">Kibar bir gülümseme takındı tercüman.</p>
<p class="calibre1">“îyi o zaman, izin verirseniz içeri girmek istiyorum. İngiltere Sefiri, Sir Gerard Lowther’in adına Kamil Paşa’yla konuşmaya geldim.”</p>
<p class="calibre1">İngiliz’in dudaklarındaki o kibar gülümsemenin aynısını takındı bizim Fuad,</p>
<p class="calibre1">“Ne yazık ki bu mümkün değil Mister Maurice. Sizi burada görmek çok güzel. Fakat korkarım ki siz, Kamil Paşa’yı göremeyeceksiniz. Kendisi Osmanlı kanunları gereğince bir nevi gözaltındadır. Amirlerimizden aldığımız emir uyarınca, ne yazık ki içeriye hiç kimseyi sokamıyoruz. O kişiler sizin gibi sadık dostlarımız olsa bile.”</p>
<p class="calibre1">Sadık dostlarımızın üzerine basa basa konuşmuştu Fuad. Maurice’in pembe yüzü bir anlığına karardı ama sadece bir an, hemen toparlandı, yine o kibar gülümsemesini takındı.</p>
<p class="calibre1">“Anlıyorum, anlıyorum, bu kadar yolu boşa geldik demek ki...” Duraksadı. “Kamil Paşa’nın sağlığı yerinde mi bari?” diye sordu.”</p>
<p class="calibre1">“Gayet iyi,” dedi Fuad. “Paşa Hazretleri, maşallah, sağlık ve afiyetteler...”</p>
<p class="calibre1">Daha fazla uzatmamıştı tercüman.</p>
<p class="calibre1">“Bunu duyduğuma sevindim... İyi o zaman, madem içeri almayacaksınız, ben döneyim bari... Hadi size iyi günler...” Evet, centilmenliğine hiç halel getirmeden, nezaketini hiç bozmadan ayrıldı yanımızdan. Ama sefarete döner dönmez, ortalığı ayağa kaldırıp sefiri Mahmud Şevket Paşa’ya yollamaktan geri durmadı. Vaziyetin ciddiyetini bilmeyen Paşa, derhal Cemal Bey’i huzura çağırıp,</p>
<p class="calibre1">“Bu kadar dertle uğraşırken, bir de İngiltere meselesi mi çıkarmak istiyorsun başımıza?” diye fena halde azarladı. Babası gibi sevdiği bu adamdan haksız yere zılgıt yiyen İstanbul Muhafızı derdini ancak ertesi gün izah edebildi:</p>
<p class="calibre1">“Büyük bir komplo var Paşam. Kanlı bir ihtilal. Eğer mani olmazsak bir facia çıkacak. Başta siz olmak üzere bütün idarecileri öldürecekler. Ardından da Bab-ı Âli’ye el koyacak, Kamil Paşa’yı yeniden sadaret makamına getirecekler.”</p>
<p class="calibre1">Meselenin iç yüzünü anlayan Mahmud Şevket, sonunda, İngiliz sefirinin baskılarına aldırmayarak Kamil Paşa’nın gözetim altında tutulmasına razı oldu. Fuad ile ben de ekibimizi yeniden eski sadrazamın görkemli konağının karşısındaki kiraz bahçesine kurduk. Hükümetin dirayetli olması işe yaramıştı. Ingilizlerden yardım gelmeyeceğini anlayan Kamil Paşa, Sir Gerard Lovvther’in özel arabasıyla limana kadar inip, geldiği vapurla yeniden Mısır’a döndü. Sefirin arabasını birlikte takip ettiğimiz Fuad, vapurun merdivenlerini tırmanan Kamil Paşayı göstererek şöyle demişti:</p>
<p class="calibre1">“Ingilizlerden fayda görmediği için değil, Çerkez Kâzım şebekesinin beceriksiz olduğunu anladığı için gidiyor.”</p>
<p class="calibre1">Öyleydi, Kamil Paşa onca yıllık devlet hayatında kimlere ne kadar itimat edileceğini, kimlerin ipiyle kuyuya inilmeyeceğim çok iyi öğrenmişti. Dersaadet’te kaldığı şu birkaç gün içerisinde de Çerkez Kazım’ın ne olduğunu anlamış, kendisi için en hayırlı davranışın Mısır’a sıvışmak olduğuna kani olmuştu. Fakat yaşı seksene dayanmış olmasına rağmen bir türlü iktidar hırsını gemleyemiyordu, tıpkı kadim rakibi Said Paşa gibi toprağa girmeden de vazgeçmeyecekti. Üstelik Said Paşa dokuz kez sadrazam olmuştu, bu bahtsız ihtiyar ise hepi topu dört kez.</p>
<p class="calibre1">Kamil Paşa’nın böyle hüsran içinde Mısır’a dönüşü, ardından Prens Sabahattin’in can korkusuyla Fransız sefaretine ait bir gemiye iltica etmesi bizi rahatlatmıştı. Üstelik bu menfur çetenin hepsini tespit etmiş bulunuyorduk. îlk buluştukları yer olan, Beyoğlu, Glavani Sokağı’ndaki bina sıkı gözetim altındaydı. Bu binayı kıdemli hain Şerif Paşa’nın adamı Pertev Tevfik tutmuştu. Alt katta <span class="calibre7">Müdafa-i Milli</span> gazetesi vardı, üst katta kendisi^oturuyordu ancak binanın kiralanma amacı, cemiyete karşı düşmanca faaliyetleri organize etmek ve muhalif teşekküller oluşturmaktı. Ama o etap çoktan geçilmiş, fikri tartışmalar son bulmuş, Yüzbaşı Çerkez Kâzım reisliğinde bir nifak cemiyeti kurulmuştu. Kan dökmek için fırsat kolluyorlardı. Fakat geç kalmışlardı. Kim kiminle nerede ve nasıl görüşüyor, artık hepsi malumumuzdu. Vaziyete hakim oluşumuz, endişelerimizi azaltıyor, başta Cemal Bey olmak üzere hepimize lüzumsuz bir güven veriyordu. Tutuklamalara başlamamamızın bir başka sebebi daha vardı; bu vatan hainlerini suçüstü yakalayıp, onları en ağır cezalara çarptırmak istiyorduk.</p>
<p class="calibre1">Ne var ki, Yüzbaşı Kâzım da en az bizim kadar tecrübeliydi. O da son beş yılın siyasi fırtınalarında ayakta kalmış, devletin kirli entrikalarıyla yüzleşmişti. Bizim gibi feleğin çemberinden geçmiş, nice çetin badireler atlatmıştı. Nitekim kısa sürede fark etti kuşatıldıklarını. Ve büyük bir ustalıkla bizim hafiyeleri atlatarak Romanya’da aldı soluğu. Cemal Bey’i de, bizi de o affedilmez rahatlığa sevk eden son olay işte bu kaçış oldu. Artık tümüyle dağıldılar, artık bu teşkilat toparlanamaz yanılgısına kapıldık.</p>
<p class="calibre1">Kendilerine Bab-ı Âli baskınını örnek almışlardı, fakat ne bizim kadar teşkilatlanmışlardı ne böylesi bir davaya baş koymuş adamlarda olması gereken disipline sahiptiler. Hepsinin tek ortak noktası İttihat ve Terakki’ye duydukları büyük düşmanlıktı. Oysa, siyasi mücadelede, nefretle hareket edenler yenilmeye mahkûmdu. İşte bu sebepten dolayı, ipten kazıktan kaçanların kurduğu bu çeteyi yeteri kadar önemsemiyorduk. Bel bağladıkları büyük adamlar caydığına, elebaşıları da firar ettiğine göre artık tümüyle dağıldılar zannediyorduk. Fakat ummadığın taş, baş yarar demişler. Evet, düşmanlarımızı küçümsemenin bedelini çok ağır ödeyecektik.</p>
<p class="calibre1"><a id="bookmark1"></a>“O alçağı tutuklamalıydık!”</p>
<p class="calibre1"><span class="calibre7">Günaydın Ester, (10. Gün, Sabah)</span></p>
<p class="calibre1">Sabahleyin gazeteleri okuyunca donakalmıştım. Zannettiğimden daha büyük bir tezgâh dönüyordu. Ne olduğunu tam olarak anlayamamıştım ama birileri fena kumpas kuruyordu bana. Cezmi Kenan cinayetinden bahsediyorum. Nihayet yazmıştı gazeteler ama ne yazış. <span class="calibre7">İkdam</span> gazetesinin üçüncü sayfasında şöyle deniyordu:</p>
<p class="calibre1">“Langa’da Esrarengiz Cinayet! Emekli Binbaşı Cezmi Kenan evinde ölü bulundu... Bıçaklı bir saldın neticesinde can veren Cezmi Kenan’ın yalnız yaşadığı tespit edildi. Evde arama yapan emniyet kuvvetleri, bahçedeki susuz kuyuda önemli miktarda mühimmat buldu. Çok sayıda tüfek, tabanca ve el bombasından mürekkep bu cephanenin ne amaçla depolandığı bilinmiyor. Maktulün, eski bir İttihat ve Terakki üyesi olduğuna dikkat çeken emniyet yetkilileri, cinayetin siyasi yönü olabileceğinden şüpheleniyor. Kurban Cezmi Kenan’ın</p>
<p class="calibre1">evinde, İttihat ve Terakki’nin eski reislerinden Kara Kemal’le</p>
<p class="calibre1">/</p>
<p class="calibre1">birlikte çekilmiş fotoğraflara da rastladıklarını söyleyen yetkililer, bu olayın İzmir Suikastı’yla bağlantısı üzerinde duruyorlar. Bilindiği üzere, İzmir Suikastı zanlılanndan Kara Kemal, yakalanacağını anlayınca, geçtiğimiz temmuz ayında saklandığı evde intihar etmişti...”</p>
<p class="calibre1"><span class="calibre7">Cumhuriyet</span> ile <span class="calibre7">Vahit</span> gazetelerinde de Cezmi Binbaşı’nın ölüm haberi bu minval üzerine neşredilmişti. Belli ki havadis aynı kişi tarafından kaleme alınarak sunulmuştu basma. Şaşılacak bir yan yoktu bunda. Teşkilat ı Mahsusa zamanında biz de yapardık aynısını. Hayret verici olan, bu kadar önem atfedilen bir cinayet soruşturmasında benim gibi mimli bir adamın dikkate değer bulunmamasıydı. Gazetedeki havadislere göre hareke], edilecek olursa, çoktan tutuklanmam, ağır bir sorgudan geçirilmem icap ederdi. Oysa dün gelen iki polis, zanlı bile saymamışlardı beni. Ne yapmaya çalışıyordu bu adamlar? Ne olacak, Mehmed Esad’a zaman kazandırmaya çalışıyorlardı. Hiç kuşku yok ki, Cezmi Binbaşı’yı kendileri öldürmüştü. Şu cephane haberinden sonra artık emindim bundan. Kendileri için gerçek bir tehlike olarak görmüşlerdi emekli zabiti...</p>
<p class="calibre1">Ama böyle bir adamın evi gece gündüz izlenirdi. Dolayısıyla, benim oraya gittiğimi bilmemeleri imkânsızdı. Buna rağmen serbestçe dolaşmama nasıl izin veriyorlardı? Muhtemelen, yine Mehmed Esad sayesinde. Cinayeti kendileri işledikleri için, zaten bulmaları gereken bir fail de yoktu ortalıkta. Beni kendi teşkilatlarına kazanmayı umduklarına göre, tutuklanmamın da bir manası olmazdı. O sebepten hâlâ dışarıdaydım.</p>
<p class="calibre1">Evet, bu son derece mantıklıydı ama Mehmed Esad neden Cezmi’den hiç bahsetmemişti? Dün akşam da kafamı kurcalayan bu mevzu, şimdi daha da önem kazanmıştı. Öyle ya, eğer benim Cezmi’nin cesediyle karşılaştığımı, hatta yakalanmamak için kaçtığımı biliyorsa, Mehmed neden susuyordu? Beni sınamak için... Evet, bu sorunun akla yakın tek cevabı buydu. Kâfi derecede itimat etmiyorlardı bana. Kendisinin de söylediği gibi onun teşkilatında ittihatçılığı sürdürdüğümü zanneden kişiler vardı. Cezmi Binbaşı’nın öldürülmesi olayını beni sınamak için kullanıyorlardı. Bana nereye kadar itimat edebileceklerini anlamak için. O halde, buluştuğumuzda Mehmed’e anlatmalıydım olan biteni. Ya tahminlerim hatalıysa, ya hakikaten de haberi yoksa Meh-med’in bu cinayetten? Devletin içindeki farklı bir birim infaz ettiyse bizim Binbaşı’yı? Hatta, olay hakikaten de adi bir hırsızlıksa, cinayet için eve gelen polis rastlantı sonucu cephaneliği bulduysa... O zaman boş yere kendimi ifşa etmiş olmayacak mıydım? Asıl o zaman bir itimat buhranı ortaya çıkmayacak mıydı?</p>
<p class="calibre1">Sahiden de karışık bir meseleydi. “Açık olmak lazım,” derdi Basri Bey. “Bazen ketum davranmak, masum insanları dahi ipe götürebilir.” Şu anki halim tam da buydu. Ne suç işlemiştim ne hatalı bir davranışta bulunmuştum. Sadece eski arkadaşımı görmek için evine gitmiştim. Ama şimdi, meşum bir cinayet vakasının zanlısı haline gelmem işten bile değildi. Hayır, bu beladan kurtulmalıydım, olanı biteni Mehmed Esad’la paylaşmalı, bu cinayetle hiçbir alakam olmadığını söylemeliydim. Hem belki hakikati de anlamış olurdum böy-lece. Mehmed’in bu .olaydan haberi yoksa bile araştırabilir, cinayetin gerçek sebebini öğrenebilirdi. Evet yapılması gereken buydu; artık bu muammayla zihnimi meşgul etmemeli, yazıma dönmeli, Tokatlıyan Otel’e gitmeden önce, Mahmud Şevket Paşa Suikastı’nı anlatmalıydım sana.</p>
<p class="calibre1">Dün akşam, düşmanlarımızı küçümsemenin bedelini çok ağır ödeyeceğiz diye bitirmiştim yazdıklarımı. Kelimenin tam manasıyla öyle olacaktı ama hiçbirimiz farkında değildik. Saldırı haberi geldiğinde Pembe Konak’taki küçük salonda oturuyorduk, İttihat ve Terakki’nin Merkez-i Umumisi’n-de... Bab-ı Âli baskınından sonra kurulması elzem olan bir teşkilat hakkında konuşuyordu Talat Bey. Hayır, cemiyetin yerini alacak bir teşekkül değil, vatan toprağının olduğu her yerde, hatta ecnebi ülkelerde de faaliyet gösterecek bir teşkilat üzerine sohbet ediyorduk. Vatanın hem kılıcı hem kalkanı olacak bir teşkilattan. Son beş yıldır bizim gibi hem asker hem sivil fedailerin Trablusgarp’ta ve Balkanlarda harp ederek meydana getirdiğimiz ama bir türlü adı zikredilmeyen teşkilattan.</p>
<p class="calibre1">“Şu kısacık tarihi bile şanla, kahramanlıklarla dolu bu teşekkülü artık kanuni hale getirmek lazım,” diyordu Talat Bey. “Zira artık çok daha mühim vazifeleri sırtlamak, çok daha büyük tehlikeleri göğüslemek zorundasınız.”</p>
<p class="calibre1">İşte tam bu konuşmayı yaparken geldi suikast haberi. “Mahmud Şevket Paşa... Mahmud Şevket Paşa’yı vurdular.” Destursuzca açtığı kapının aralığından çarpılmış bir suratla bakan Cevdet Hulusi heyecanla tekrarladı:</p>
<p class="calibre1">“Mahmud Şevket Paşa’yı vurdular... Beyazıt’ta, herkesin gözü önünde vurdular paşayı.”</p>
<p class="calibre1">Duyduğum anda, şaşkınlıktan çok bir pişmanlık, derin bir suçluluk duygusu yükselmişti içimde. Bunun olacağını nasıl tahmin edememiştik? Fuad’la göz göze geldik. Aynı hisler içindeydi, üzüntüyle başını sallıyordu. Evet, küçümsediğimiz o şer şebekesinin reisi Çerkez Kâzım hepimizi atlatmıştı, îlk toparlanan Kara Kemal oldu.</p>
<p class="calibre1">“Öldü mü?” diye sordu ayağa kalkarak. “Şevket Paşa öldü mü?” <span class="calibre7">,</span></p>
<p class="calibre1">“Bilmiyorum,” diye yutkundu Cevdet Hulusi. “Araba delik deşik olmuştu. Paşa koltuğa düşmüş, öylece kıpırtısız yatıyordu. Her yerde kan vardı, çok kan, arabanın içi kıpkırmızıydı. Yaver İbrahim Bey... Evet, o da vurulmuştu, paşayla birlikte üst üste yığılmışlardı...”</p>
<p class="calibre1">“Peki, başka kimse yok muymuş yanında?” diye isyan etti Talat Bey. “Koca sadrazam bir tek yaverle mi çıkıyormuş sokağa.”</p>
<p class="calibre1">Sanki olanların müsebbibi kendisiymiş gibi boynunu büktü Cevdet Hulusi.</p>
<p class="calibre1">“Başyaver Eşref de oradaymış. Koruması, şoförü filan da varmış galiba... Ben aklımı toparlayamıyorum ki... Tek değilmiş, artık kaç kişilerse işte. Zaten tesadüf sonucu gördüm vukuatı. Kapalı Çarşı’daydım, silah seslerini duyunca çıktım caddeye. O kadar çok mermi yakıldı ki... Neyse işte, arabanın yanma gittiğimde katiller çoktan kaçmıştı. Zavallı Eşref Bey elinde tabancası çaresizce dolanıyordu ortalıkta. Yapacak bir şey kalmadığını anlayınca, Harbiye Nezaretine çektirdi arabayı. Asıl havadis Harbiye Nezaretinde...”</p>
<p class="calibre1">Olayın aslını öğrenmekten çok paşanın yanında olmak için son bir umutla Beyazıt’a koşturduk. Ama Harbiye Nezaretinin tarihî binasına ulaştığımızda kötü haberi alacaktık. Son beş yılın belki de en kudretli adamı olan Mahmud Şevket Paşa ölmüştü. Derin bir üzüntüyle, açıklamıştı Cemal Bey: “Maalesef Paşa’yı kaybettik.”</p>
<p class="calibre1">Çok değil daha dört ay önce Bab-ı Âli’nin merdivenlerini tırmanan o gururlu asker artık yoktu. Harbiye Nezaretindeki dairesinde bir yatağa uzatmışlardı onu. Yüzü kireç gibi beyazlaşmış, sakallan adeta dikleşmişti. înce uzun bedenindeki, yara yerleri hâlâ kanıyordu. Vücuduna saplanan beş kurşundan bahsediyordu Doktor Lambeki. Bunlardan en beteri sağ kulağın üzerinden girip sol kulağından çıkan kurşunun sebep olduğu yaraydı. Suikast sırasında otomobilde bulunan Yüzbaşı Eşref,</p>
<p class="calibre1">“İlk yara buydu,” diye söylendi nemli gözlerini Paşa’dan ayırmadan. “Adamlar çok ustaydı, çok sakinlerdi. Şansları da yaver gitti. O cenaze töreni olmasaydı, otomobil yavaşlama-yacaktı.”</p>
<p class="calibre1">Kafası karışan Kara Kemal sormadan edemedi.</p>
<p class="calibre1">“Nasıl yani, paşayı vurmak için sahte bir cenaze töreni mi düzenlemişler?”</p>
<p class="calibre1">“Yok Kemal Bey,” diye düzeltti Eşref. “Cenaze töreni gerçekti. Katillerin şansı işte, tabutla birlikte yürüyen kalabalık önümüze çıkınca durmak zorunda kaldık. Nerden bilelim adamların orada pusu kurduğunu. Meğerse paşanın yolunu gözlerlermiş. Demek ki daha önceden tatbikat yapmışlar. Mahmud Şevket Paşa’nın nezaretten her gün saat on birde ayrıldığını Bab-ı Âli’ye gittiğini öğrenmişler, otomobilinin kullandığı güzergahı ezber etmişler... Belki bir iki gün önce de suikasta teşebbüs etmiş ama muvaffak olamamışlardı... Bizim de boş yanımıza geldi, fark edemedik pusuyu işte.”</p>
<p class="calibre1">Kopuk, kopuk anlattığı için tam olarak anlayamıyorduk. Talat Bey birkaç adım öne çıkarak, Eşref Bey’in koluna girdi.</p>
<p class="calibre1">“Gelin, buradan çıkalım.”</p>
<p class="calibre1">Biz de onları takip ettik. Yandaki çalışma odasına geçince Talat Bey, masanın önündeki boş iskemlelerden birini gösterdi.</p>
<p class="calibre1">“Oturun Eşref Bey...” Bakışlarını bize çevirdi. “Buyurun arkadaşlar sizler de şöyle geçin.” Herkes boş bulduğu yerlere otururken, kendisi de masanın arkasına, bir zamanlar Mahmud Şevket Paşa’ya ait olan iskemleye yerleşti. Sadece Cemal Bey ayakta kalmıştı. Sanki payitaht böyle bir tehlike altındayken, iskemleye rahatça yayılmayı kendine yediremiyor gibiydi. Neden oturmuyorsun dercesine bir bakış attı Büyük Efendi, sağ elini usulca kaldırarak “Ben böyle iyiyim,” dedi İstanbul Muhafızı. Üstelemedi Talat Bey, bakışlarını yüzbaşıya dikti yeniden.</p>
<p class="calibre1">“Eşref Bey, biliyorum, korkunç bir olay yaşadınız. Biliyorum Mahmud Şevket Paşa’yı da çok severdiniz. Ama siz bir askersiniz, lütfen metin olunuz. Lütfen hislerinizi bir yana koyup, o otomobilde neler olduğunu bize anlatınız.”</p>
<p class="calibre1">Sakin ama kendinden emin bir sesle konuşuyordu.</p>
<p class="calibre1">“Emredersiniz efendim,” diyerek toparlandı yüzbaşı ama hemen söze başlayamadı. “Şöyle oldu efendim. îşte... îşte biz... Biz otomobildeydik işte. Her zamanki kadro, Pa-şa’yla birlikte altı kişi... Beyazıt Meydanı’ndan yeni çıkmıştık... îşte o vakit bir cenaze alayı beliriverdi önümüzde. Durduk haliyle, etrafta da ne anormal bir vaziyet vardı ne de şüpheli bir şahıs. Cenaze alayı geçerken ardı ardına iki el silah atıldı kulağımızın dibinde. Daha ne oluyor demeye kalmadan, Paşa kucağıma yıkılıverdi. Başımı otomobilin arkasına çevirince elinde silahla at hırsızı suratlı bir herif gördüm. Silahımı çekip otomobilden dışarı fırladım. Keşke fırlamasaymışım, keşke Paşa’nın yanında kalsaymışım...” Yüzbaşının gözleri dolmuştu, neredeyse hüngür hüngür ağlayacaktı.</p>
<p class="calibre1">“Lütfen, lütfen yüzbaşım,” diye sert bir sesle ikaz etti Talat Bey. “Yas tutmak için çok vaktimiz olacak, şimdi aklıselim olmak lazım. Evet, neden ‘keşke Paşa’nın yanında kalsaymı-şım’ dediniz?”</p>
<p class="calibre1">“Çünkü efendim, ben katilin peşinden koştururken, meğer bu cinayet şebekesinin öteki canileri fırsat kollarlarmış. Evet, ilk atışı yapan katil olay yerinde yalnız değilmiş. Benim uzaklaştığımı görür görmez, başka bir cani yaklaşmış otomobile. Silahını çektiği gibi, hâlâ olayın şaşkınlığını üzerinden atamayan Yaver İbrahim Bey’i vurmuş, sonra da kalan kurşunlan Paşa’nın üzerine boşaltmış. Vahşet bununla da kalmamış bu kanlı çetenin öteki üyeleri de silahlarını çekip arabayı taramışlar. Yirminin üzerinde kurşun isabet etmiş otomobile... Ben ilk kurşun atan katili yakalayamayıp geri döndüğümde, ne yazık ki hepsi kaçmıştı. Hemen otomobilin içine daldım. Baktım, Mahmud Şevket Paşa hâlâ soluk alıyor, sevindim, belki kurtarırız umuduyla otomobili derhal buraya getirttim fakat gördüğünüz gibi...”</p>
<p class="calibre1">Artık kendini tutamayan yüzbaşı gözyaşlanna boğulmuştu. “Çerkez Kazım,” diye mırıldandı Cemal Bey. “O alçağı tu-tuklamalıydık. Belki de hiç tutuklamadan kafasına bir kurşun sıkmalıydık.”</p>
<p class="calibre1">Suikast haberini aldığım ilk andan beri kafamda dolanan soruyu dile getirdim.</p>
<p class="calibre1">“îyi de Cemal Bey, o namert herif Romanya’da değil miydi? Çaresizlik içinde ellerini yana açtı.</p>
<p class="calibre1">“Biz de öyle biliyorduk, demek ki dönmüş... Ama canına kıydığı o mübarek adamın hatırası önünde Allah’a yemin ederim ki, döndüğüne döneceğine bin pişman edeceğim onu.” “Devlet, öfke duymaz Cemal Bey,” dedi Büyük Efendi oturduğu yerden kalkarak. “Ama icap eden her neyse yapılacak tabii. Fakat hepsinden önemlisi, derhal yeni bir sadrazam bulmamız lüzum eder. Böylesi nazik bir dönemde, Bab-ı Âli başsız kalmamalı.”</p>
<p class="calibre1">Sanki sözleri bitmiş gibi kapıya yöneldi, fakat birkaç adım attıktan sonra durdu, döndü, Cemal Bey’e baktı.</p>
<p class="calibre1">“İstanbul Muhafızı olarak siz, benden daha iyi bilirsiniz ama Paşa’nın vurulması eğer bir komplonun başlama işaretiyse, başka cinayetler de olacaktır. Katilleri bulmak kadar, liderleri korumak da önemli. Cemiyette ve hükümette mühim şahısların korumalarını artırmak yerinde bir davranış olur.” Hiç yadırgamadı Cemal Bey bu yüksek perdeden konuşmayı.</p>
<p class="calibre1">“Hiç merak etmeyin, gerekli emniyetin alınması için derhal harekete geçeceğiz. Katiller, muratlarına hiçbir zaman erişemeyecekler.”</p>
<p class="calibre1">Çerkez Kazım’ın çetesiyle mücadele eden herkes gibi Cemal Bey de olaydan kendini sorumlu tutuyordu. Mahmud Şevket Paşa’nın katillerini bulup cezalandırmak sadece bir devlet vazifesi değil, aynı zamanda vicdanımızı rahatlatmanın da tek yoluydu.</p>
<p class="calibre1">O dakikadan itibaren payitahtta bir katil avı başlatıldı. Askerde, poliste, tüm kolluk kuvvetlerinde izinler kaldırıldı. Dersaadet, sokak sokak, bina bina, ev ev aranmaya başlandı. Sadece Çerkez Kazım’la bağlantılı şahıslar değil, şüphelendiğimiz her kim varsa gözaltına alındı, sert bir sorgulamaya tabii tutularak karşımızdaki şebekenin bütün hücrelerine ulaşılmaya çalışıldı. İlk güzel haber öğleden sonra geldi. Katillerden Topal Tevfik namıyla maruf tetikçi, -ki bu şahıs Pa-şa’nın yaralı bedenine ikinci kez ateş eden ve Yaver İbrahim Bey’i vuran caninin ta kendisiydi- Beyazıt civarında bir handa ele geçirilmişti.</p>
<p class="calibre1">Herhangi bir siyasi şuura sahip olmayan bu serseri, bizzat benim de katıldığım sorgunun başlangıcında, daha Fuad’ın ilk tokatım yer yemez, başladı bülbül gibi şakımaya. Verdiği malumatın hepsi gerçekti. Çete mensuplarını tek tek yakalamaya başladık. Her birinin bıyığına bir yiğit asılacak kadar heybetli olan bu serdengeçtiler, sopayı görünce aşağılık bir sokak köpeği gibi yalvarmaya koyuldular karşımızda.</p>
<p class="calibre1">Biz, bu kanlı komploya katılanlan tek tek derdest ederken, cemiyet de Mahmud Şevket Paşa’ya, şanına yaraşır bir cenaze töreni hazırladı. Mahşeri bir kalabalık vardı ertesi günkü yürüyüşte. Milletin bir askere bu kadar çok üzüldüğünü ilk kez o törende görmüştüm. Belki de Mahmud Şevket Paşa’nın, meşrutiyetçi olmasına rağmen her zaman ittihatçılarla arasına mesafe koymasından ileri geliyordu bu sevgi.</p>
<p class="calibre1">Bütün milleti birleştiren o mahşeri kalabalığı görüp, ahalinin hislerine şahit olduktan sonra katilleri bulma azmimiz daha da kuvvetlendi. Gece gündüz uyumadan, her bir delili, her bir ipucunu sonuna kadar takip ediyorduk. Nitekim bu cansiperane çalışma, çok geçmeden neticelerini vermeye başladı.</p>
<p class="calibre1">Yakaladığımız zanlılardan Hakkı adındaki biri, bu ihanet şebekesinin ikamet ettiği, Pire Mehmed Sokağı’ndaki eve kadar götürdü bizi. Beyoğlu’ndaki bu evi derhal gözetim altına aldık, fakat kiralayan şahıs îngiliz tebaasından olduğu için baskın yapamıyorduk. Meseleyle ilgili İngilizlerle resmî irtibat kurulmasına, vaziyetin ciddiyeti anlatılmasına rağmen sefaret işi yokuşa sürüyor, bir türlü gereken müsaadeyi vermiyordu. Kendi öz vatanımızda, kendi sadrazamımıza kurşun sıkan katillerle mücadele etmek için bile yabancıların rızasına muhtaç olmanın ezikliğini daha o zaman hissetmiştim içimde. Aynı asabiyet içinde olan Cemal Bey, bu rezilliğe daha fazla katlanamayıp, “Yeter artık, ne olacaksa olsun,” diyerek baskın emrini verdi.</p>
<p class="calibre1">Pire Mehmed Sokağı’nda tertibatımızı alarak, malum evin kapısını kırıp içeriye daldık. Asker, polis ve sivillerden oluşan son derece tecrübeli bir ekiptik. Ama kapıdan adımımızı atar atmaz evin her köşesinden üzerimize kurşun yağmaya başladı. Fuad’la ben girişteki büyük dolabın arkasına atarak kurtardık kendimizi, fakat bizden bir adım önde bulunan Yüzbaşı Hilmi Bey ne yazık ki kamından vuruldu. Elbette biz de silahla karşılık verdik fakat onlar daha iyi mevzilenmişlerdi. Saatlerce süren çatışmanın neticesinde polis müdürlerinden Samuel Bey ile Levi Bey de yaralandı.</p>
<p class="calibre1">Çerkez Kâzım ve aveneleri kararlıydı, gerekirse ölecek ama teslim olmayacaklardı. Mevzilendiğimiz mobilyaların, duvarların arkasına sinmiş, elimiz tetikte öylece kalmıştık. Ne bir adım ilerleyebiliyor ne de başımızı çıkartabiliyorduk. Arada bir tetiğe basıyor ama Allah biliyor ya, nereye ateş ettiğimizi görmüyorduk.</p>
<p class="calibre1">Etrafları sarılmıştı, kurtulmaları mümkün değildi ama hepsi cesur, hepsi de iyi silahşor olan bu adamları ele geçirmek hiç de kolay değildi. Olan biteni yakından takip eden Cemal Bey’in aklına başka bir fikir gelmişti. Çerkez Kazım’ın eski silah arkadaşları olan Kuşçubaşı Eşref, Mümtaz, Yakup Cemil ve Hacı Sami’yi eve getirmek. Bu eski kulağı kesikler gelince, biz de yerimizi Yakup Cemil ile Hacı Sami’ye bıraktık. Ama Yakup Cemil’in içeridekilere kendini tanıtıp,</p>
<p class="calibre1">“Tabancalarınızı bırakın bu işi tatlılıkla halledelim,” diye bağırınca, Çerkez Kâzım ve adamları yine asılmışlardı tetiklere.</p>
<p class="calibre1">Zıvanadan çıkan Yakup Cemil de,</p>
<p class="calibre1">“Ulan gavatlar, niye ateş ediyorsunuz?” diyerek silahla karşılık vermişti çeteye. Ama nafile, onlarca fişek boşa yakılmış, mahalleyi saran keskin barut kokusundan başka bir netice elde edilememişti. Çerkez Kâzım ve avanelerinin, Yakup Cemil’le dalaşmalarını fırsat bilen Kuşçubaşı Eşref ile Mümtaz çatıya tırmanmışlardı. Biz de onlara yardıma gelmiştik. İtfaiyenin marifetiyle açılan bir delikten seslenen Mümtaz, evde-kilere kendini tanıtınca,</p>
<p class="calibre1">“Mümtaz sen misin?” diye karşılık verdi Çerkez Kazım. “Ne işin var burada? Ne istiyorsun?”</p>
<p class="calibre1">Umutlanan Mümtaz tatlı bir sesle sürdürdü konuşmayı: “Kötü bir niyetim yok. Kan dökülmesin istiyoruz. Yanımda Eşref de var. Kuşçubaşı Eşref. Buradan kurtulmanız mümkün değil. Gelin teslim olun...”</p>
<p class="calibre1">Kısa bir sükûnetin ardından yeniden sesi duyuldu Ka-zım’ın:</p>
<p class="calibre1">“Silahlarımızı bırakınca bize eziyet ederler. Binbir türlü hakaretle, bizi el âleme kepaze ederler.”</p>
<p class="calibre1">“Öyle bir şey olmayacak Kazım,” diyerek Kuşçubaşı Eşref de katıldı bu gergin sohbete. “Kimse size hakaret etmeyecek. Sana namusum ve şerefim üzerine söz veriyorum, silahlarınızı bırakırsanız, kimse kılınıza dokunmayacak. Adil olarak yargılanacaksınız. ”</p>
<p class="calibre1">Bu kez sessizlik uzun sürdü.</p>
<p class="calibre1">“Tamam,” diyen Kazım’ın gür haykırışı duyuldu sonra. “Tamam, sizin sözünüze itimat edip teslim oluyoruz.”</p>
<p class="calibre1">Nitekim biraz sonra da silahlarını bırakıp teker teker çıktılar Pire Mehmed Sokağı’ndaki o meşum evin kapısından.</p>
<p class="calibre1">Böylece çetenin bütün tetikçilerini ele geçirmiştik. Elbette Kuşçubaşı Eşrefin sözüne halel getirmedik, Mahmud Şevket Paşa’nın katillerini aşağılamadan, tahkir etmeden teslim ettik adliyeye. Ama olayda kimin parmağı varsa hepsinden de hesap sormaktan çekinmedik. Ancak bu komploya adı karışan iki kişi vardı ki, onlarla uğraşmak hakikaten cesaret istiyordu. Biri, Abdülmecit’in öz torunu Damat Mahmud Celalettin Paşa’nın oğlu Prens Sabahattin’di. Gerçi bu vakada, Çerkez Kazım’dan uzak durmuştu ama fırsatını bulsa hepimizi bir kaşık suda boğardı, ikinci şahıs ise Sultan Abdülmecid’in torunu Münire Sultan ile evli olan Damat Salih Paşa’ydı ki, bu şer çetesine para yardımı yaptığı hepimizce malumdu. Fakat arkalarına sarayı almış bu iki şahıstan hesap sormak, öyle kolay iş değildi. Lâkin, ittihat ve Terakki de artık rüştünü ispat etmek istiyor, herkese şu mesajı vermek istiyordu: “Bu ülkede iktidar artık cemiyettir, bize karşı isyan eden, komplo hazırlayan, tuzak kuran, cinayet işleyen kim olursa olsun en ağır cezaya çarptırılacaktır.”</p>
<p class="calibre1">işte bu sebepten kararlı davranıldı. Divan-ı Harp, aralarında Damat Salih Paşa ve Çerkez Kazım’ında bulunduğu 12 sanığı ölüme mahkûm ederken, aralarında Prens Sabahattin’in de bulunduğu firari 11 şahsı da gıyaben idam cezasına çarptırdı. Fransız hükümetinin, sarayın, hatta bizzat Sultan Reşad’ın muhalefetine rağmen ibreti âlem için bu 12 kişi, Mahmud Şevket Paşa’nın öldürüldüğü Beyazıt Meydam’na kurulan darağaçlarında idam edildi.</p>
</body>
</html>
