<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Devlette devamlılık esastır.” <span class="calibre4">as</span></p>
<p class="calibre1"><a id="bookmark1"></a><span class="calibre7">Merhaba Ester, (3. Gün, Akşamüzeri)</span></p>
<p class="calibre1">Çalan telefon sebebiyle ara verdiğim yazıma nihayet dönebildim. Hakikaten acayip bir meseleyle karşı karşıyaydım. Adamlar pis bir oyun peşindeydiler. Beni takip eden hafiye-lerden bahsediyorum. Tutuklamadan önce, sinirlerimi harap ederek haletiruhiyemi çökertmek istiyorlardı. Böylece benliğimi diledikleri gibi yoğurmayı, şahsiyetimi ayaklarının altına almayı umuyorlardı. Yeni rejimin hafiyelerini küçümsemekle hata yaptığımı anlıyordum. Oysa devlette devamlılık esastı. Benim peşimde olan adamlar, OsmanlI’nın yüzlerce yıllık zaptiye geleneğinin bir parçasıydılar. Zalimlik kadar sinsiliği, vahşet kadar kurnazlığı da miras almışlardı.</p>
<p class="calibre1">Neyse daha fazla merakta bırakmayayım seni. Bu öğleden sonra telefonu açtığımda aşina olduğum bir ses, “Şehsuvar Bey, Kubbeli Salon’da bir arkadaşınız sizi bekliyor,” diyordu. Hemen çıkardım sesin sahibini, resepsiyondaki Ömer adındaki gençti. Önce otel müdüründen bahsediyor sandım.</p>
<p class="calibre1">“Reşit Bey mi?” diye sordum.</p>
<p class="calibre1">“Hayır,” dedi sorumu yadırgayarak. “Başka bir beyefendi.”</p>
<p class="calibre1">“Peki kimmiş? Adını söyledi mi?”</p>
<p class="calibre1">“Bir dakika şuraya yazmıştım. Evet, Binbaşı... Binbaşı Bas-ri’ymiş...”</p>
<p class="calibre1">Tüylerim diken diken oldu; çünkü Binbaşı Basri on dört yıl önce, tıpkı Reşit’in babası Yusuf gibi Trablusgarp’ta şehit düşmüştü. Evet, çölün ortasındaki o cenneti andıran vahada, benim kucağımda... Biri benimle çok kötü bir oyun oynuyordu. Peki, kimdi bu meçhul adam? Kim olacak peşimdeki alçaklardan biri. Belki de gittiğimde kimseyi bulamayacaktım. İnmesem, hiç çıkmasam odamdan, duymamış gibi yapsam, bu telefon hiç gelmemiş gibi. Daha iyi bir fikir geldi aklıma.</p>
<p class="calibre1">“Adam hâlâ orada mı?” diye sordum Ömer’e. “Senden rica etsem bir bakar mısın, hakikaten bekliyor mu beni?”</p>
<p class="calibre1">Eminim çok acayip bulmuştur bu isteğimi Ömer ama itiraz etmedi çocuk. Kısa bir sessizliğin ardından,</p>
<p class="calibre1">“Orada efendim,” dedi. Sanki o esrarengiz adamın duymasından çekinir gibi fısıltıyla konuşmaya başlamıştı. “Kahvesini içerek sizi bekliyor...”</p>
<p class="calibre1">Artık kaçacak halim yoktu, mademki bekliyordu gidip görecektim bu tuhaf ziyaretçiyi.</p>
<p class="calibre1">Kubbeli Salon’a girince, önce tanıyamadım, bordo kadife k-ıltukta oturan, yakışıklı yüzünde yılışık bir ifadeyle bana bakan adamı. Elbette Basri Bey değildi ama birkaç adım atıp yaklaşınca çıkardım: Mehmed Esad... Üsküplü Mehmed Esad. Fedailer grubundaki ilk yoldaşımdı, tabii kumandanımız Basri Bey’i saymazsak. İyi de neden adını saklamıştı, neden Basri Bey’in adını kullanmıştı? Neden olacak her zamanki münasebetsizliğinden. Güya kendince latife yapıyordu. Uçlan hafifçe yukarı doğru kıvrılmış bıyıklannı burarak ayağa kalkarken, ben de duygulanım gizleyen bir gülümseme takındım.</p>
<p class="calibre1">“Vay Şehsuvar kardeş,” diyerek muhabbetle sanldı bana. “Hiç değişmemişsin yahu!”</p>
<p class="calibre1">Yalan söylüyordu; değişmiştim. Ne beni tanıdığı günlerdeki o heyecan vardı yüzümde, ne de o eski gençlik ateşi kalmıştı gözlerimde. Alnımdaki çizgiler derinleşmiş, saçlanm kırçıllaşmış, belim hafiften eğilmişti. Ama olsun, aynı yalanı ben de onun için söyledim.</p>
<p class="calibre1">“Sen de hiç değişmemişsin.”</p>
<p class="calibre1">Oysa ağarmaya başlamış kıvırcık saçlanna, bakımlı bıyık-lanna, sinekkaydı tıraşına rağmen karşımdaki adam da yaşlı görünüyordu. Mehmed Esad da benim gibi henüz kırkında bile yoktu. Biraz dikkatli bakınca kahverengi gözlerinin de-mülklerinde, saklamaya çalıştığı o derin yorgunluk fark ediliyordu zaten. Bu ruh halini gizlemek için gevrek gevrek güldü.</p>
<p class="calibre1">“Değişmedik tabii. Biz tarih yazmış bir nesiliz, zaman denen o görünmez musibet başa çıkabilir mi bizimle?” Alaycı bir ifade belirdi yüzünde. “Edebî bir cümle oldu değil mi? Ne ie olsa Şehsuvar Sami’nin arkadaşıyız...” Birden ciddileşti. 'Nasıl gidiyor senin şu yazı işi?”</p>
<p class="calibre1">Panikledim. Nerden biliyordu yazdıklarımı? Yoksa sana gönderdiklerim onların eline mi geçmişti?</p>
<p class="calibre1">“Hep bahsederdin ya bir roman yazacağım diye... Ben hastanedeyken anlatmıştın hani... Yazdın mı o romanı?”</p>
<p class="calibre1">Böyle söyleyince rahatladım, yaptığım boşboğazlıklardan biliyordu yazıya olan merakımı.</p>
<p class="calibre1">“Nerede?” diye söylendim. “Roman yazmak kim, biz kim? Boşver şimdi eski hayalleri de buyur oturalım. Sahi, Pera Pa-las’ta kaldığımı kimden öğrendin?”</p>
<p class="calibre1">“Konuşuruz...” diye geçiştirdi koltuğa çökerken. “Selanik’te kimsen kalmış mıydı? Ailenden diyorum...”</p>
<p class="calibre1">Tekrar bir kuşku düşürdü içime bu sözleri. Selanik derken seni mi ima ediyordu?</p>
<p class="calibre1">“Annemin mezarı kaldı Mehmed, bir de hatıralar...” Buruk gülümsedi.</p>
<p class="calibre1">“Hep öyle...” Karşılaştığımızdan beri ilk samimi haliydi bu. “Üsküp’te de bizimkilerin mezarları kaldı sadece. Koca bir imparatorluk Şehsuvar... Koca bir imparatorluk çöktü...” Yutkundu, yine ürkek gözlerle baktı etrafa ama öyle kuşku uyandıracak kimse yoktu. Oldukça sakin sayılırdı kaliteli mobilyalarla döşenmiş geniş salon. Yaşlı bir Fransız çift, kahvelerini içiyorlardı köşede, hangi milletten olduğunu kestire-mediğim üç genç kız pencereye yakın bir divana kurulmuş, neşeli bir muhabbete tutuşmuşlardı. Her zamanki gibi İhsan Bey el pençe divan duruyordu kapıda. Kendisine baktığımı görünce bize yöneldi.</p>
<p class="calibre1">“Ne arzu ederdiniz Şehsuvar Bey?”</p>
<p class="calibre1">Eski arkadaşıma baktım. Mehmed sehpanın üzerindeki boş kahve fincanını gösterdi.</p>
<p class="calibre1">“İçtim, teşekkür ederim.”</p>
<p class="calibre1">“Ben de bi’ şey almayayım İhsan, belki daha sonra...” Başgarson uzaklaşırken, çok da mühimsemez görünerek yeniden sordum Mehmed’e:</p>
<p class="calibre1">“Neden kendi adını söylemedin resepsiyondaki çocuğa? Niye kendini Basri Bey diye tanıttın?”</p>
<p class="calibre1">Cevap vermek yerine, sigara paketini çıkardı, kapağını açarken kederli bir bakış fırlattı.</p>
<p class="calibre1">“Maziyi yâd etmek için. Bugünlerde kimse eski günleri hatırlamak istemiyor.” Belli belirsiz gülümsedi. “Alındın mı yoksa?”</p>
<p class="calibre1">Omuzlarımı silktim.</p>
<p class="calibre1">“Yok canım niye alınayım, sadece acayip geldi biraz. Yıllar önce şehit düşmüş kumandanının bir otelin salonunda seni beklemesi pek sık rastlanacak bir vaka değil de...” iğneleyici sözlerime aldırmadı, tabakayı uzattı. “Yaksana...”</p>
<p class="calibre1">Cibali’de üretilen cumhuriyetin yeni sigaraları, al beni dercesine sıralanıyordu gözümün önünde. Siperlerde geçen bitmek bilmez gecelerde, politik buhranın başını alıp gittiği sıkıntılı günlerde en yakın dostum olmuştu tütün. Ama o serüvenlerle dolu mazi gibi sigara da çok eskilerde kalmıştı artık benim için.</p>
<p class="calibre1">“Doktor yasakladı,” dedim başımı sallayarak. “Bir verem vakası atlattım. Bekir Ağa Bölüğü’nde kapmışız... Şanslıydım, başlangıç dönemiymiş, kurtardık işte.”</p>
<p class="calibre1">Kaygılanmıştı. Hepimiz gibi o da değişmiş, o eski burnundan kıl aldırmayan havasından sıyrılmıştı.</p>
<p class="calibre1">“Geçmiş olsun. Aman dikkat et kendine, sen bize lazımsın daha...”</p>
<p class="calibre1">Biz derken kimi kastediyordu acaba? Sır vermeyen yüz ifadesiyle bir sigara aldı, sonra paketi cebine attı. Yakıp derin bir nefes çekti, dudaklarının arasından salonun boşluğuna yayılan kül rengi dumana bakarken açıkladı.</p>
<p class="calibre1">“Beni buraya eski dostlarımız yolladı.” Kahverengi gözlerini ciddi bir anlam bürüdü. “Ne düşündüğünü merak ediyorlar.”</p>
<p class="calibre1">Neden bahsediyordu bu adam? Nasıl bir belanın içine sürüklemek istiyordu beni?</p>
<p class="calibre1">“Eski dostlarımız kim?” diye sordum koltuğuma yaslanarak. “Artık pek dostumuz kalmadığını düşünüyordum. İzmir Suikastı’ndan sonra herkes düşman oldu ittihatçılara...” Hayal kırıklığına uğramış gibi gölgelendi yakışıklı yüzü.</p>
<p class="calibre1">"O kadar kötümser olma,” diye mırıldandı. “Belki bizim remiyet işbaşında değil ama ülkeyi hâlâ bizim fikirlerimiz Enetiyor. Abdülhamit’in hafiyeleriyle boğuştuğumuz günle-- düşün. Hepsi bitti, onları mağlup ettik.” Sigarayı tuttuğu rlıni yana açarak abartılı bir sesle, Tevfik Fikret’ten şu mısraın okumaya başladı:</p>
<p class="calibre1">"Ümidimiz bu: Ölürsek de biz, yaşar mutlaka,</p>
<p class="calibre1">Yatan sizinle, şu zindan karanlığından uzak!’</p>
<p class="calibre1">O karanlık yıkıldı artık Şehsuvar. Hepimizin özlemi meşrutiyet değil miydi? Oldu işte. Hatta şimdi ondan çok daha berideyiz. Bak, cumhuriyeti kurduk. Aklına gelir miydi hiç? Monarşi yıkıldı, büyük bir inkılap bu...”</p>
<p class="calibre1">Böyle tutkulu konuşmasına rağmen sesindeki inançsızlık :nu ele veriyordu, evet, söylediklerine asla kendisi de inanmıyordu. Ona bir vazife verilmişti, yerine getirmeye çalışı-vordu. Önce itiraz etmemeyi, gizli bir onaylama halinde kalmaya düşündüm ama o kadar uzun süredir sessiz kalmıştım «d. kendime yediremedim.</p>
<p class="calibre1">“O inkılap 1908’de yapıldı Mehmed,” dedim incinmiş bir s«sle. “O meclis 23 Nisan 1920’de değil, senin de çok iyi bildirin gibi, 17 Aralık 1908’de açıldı... Ama kimse bunu hatırlamak istemiyor artık. Ülkenin hürriyet kavgası sanki 1919’da başlamış gibi davranıyor herkes... İstibdadın acımasız baskısına karşı yürütülen 30 yıllık mücadeleyi, bu uğurda ölenleri, zindanlarda çürüyenleri, sürgünlerde heba olanları herkes unutmuş görünüyor. Oysa kurtuluş harbimize katılanlann hepsinin kökleri oraya dayanıyor. Bugün muvaffak olunan ne varsa, hepsinin temelleri o yıllarda atıldı. Yanlış anlama; daha sonra yaptığımız hataları görmezden gelmiyorum, bugünkü zaferi de küçümsemiyorum. Cumhuriyet hepimizin idealiydi, hepimizin çabasıyla kuruldu, ayrıca bu rejimi kuran insanlara saygı da duyuyorum. Şu kadim hakikati bilmez değilim: Tarihi yenenler yazar. Hep böyle oldu, bundan sonra da böyle olacak. Bunu anlıyor ve kabul ediyorum... İnan, hiçbir itirazım yok... Hatta onları desteklemek gerektiğine de inanıyorum...” Gözlerimi yüzüne diktim. “Ama rica ederim birbirimize karşı dürüst olalım. Eski günlerin hatırına, lütfen söyle, kim yolladı seni bana? Ne istiyorlar benden?”</p>
<p class="calibre1">Hemen cevap veremedi, iki kez ardı adına yutkundu, sigarasından bir nefes daha çekti ama acı gelmiş olacak ki, daha yansına gelmemiş izmariti kül tablasında ezdi.</p>
<p class="calibre1">“Milli Emniyet, yani hükümet...” diye kekeledi. “İsim isteme benden...” Salonun kapısına kaçamak bir bakış attı. “Teş-kilat-ı Mahsusa değil bu, yepyeni bir yapı, en baştan tesis ediliyor. Ama şu kadannı söyleyeyim, senin hakkında verilmiş bir kararlan yok. Anlamaya çalışıyorlar...”</p>
<p class="calibre1">O yüzden mi takip ediyorlardı beni? Kimlerle görüştüğümü tespit ederek ne yapmak istediğimi çıkarmaya mı çalışıyorlardı? Sorsa mıydım Mehmed Esad’a, niye bu adamlar peşimde diye? Hayır, kendi durumumu açıklamak yerine, onun söyleyeceklerini dinlemeliydim.</p>
<p class="calibre1">“Açık olacağım,” diye sürdürdü sözlerini. “Ne de olsa sana bir can borcum var. Evet, yıllar önce Selanik’teki o sokakta hayatımı kurtarmış olduğunu unutmuş değilim.”</p>
<p class="calibre1">“Ben değil, Basri Bey kurtardı. O istemeseydi, bırakıp giderdim yaralı halinle seni orada.”</p>
<p class="calibre1">İnanmadı, minnettar bir bakış attı.</p>
<p class="calibre1">“Gitmezdin, sen öyle biri değilsin. Ben giderdim, çünkü hata yapanın bedelini ödemesi gerektiğini düşünürüm. Orada acele eden bendim, hata yapan bendim. Bunun neticesinde vurulmuştum. Benim yüzümden siz de yakalanabilirdiniz, gitmeniz gerekirdi ama gitmediniz. Evet, rahmetli Basri Bey ve sen hayatımı kurtardınız... Neyse, şimdi maziyi tartışacak halimiz yok. Ama beni sırtında taşıdığın o akşam hep hatırımdadır. O sebepten sana karşı açık olacağım. Evet, seni merak ediyorlar. Mesela İzmir Suikastı hakkında ne düşünüyorsun? İdam edilen şahıslar için hislerin ne? Daha da mühimi bugünkü hükümet için çalışır mısın?”</p>
<p class="calibre1">Büyük bir şaşkınlık içindeydim. Beni tutuklayacaklarını, sorgulayacaklarını, mecbur kalırlarsa işkence edeceklerini hatta karanlık bir köşede kafama bir kurşun sıkacaklannı zannediyordum, oysa tartışmak için eski bir arkadaşı yollamışlardı. Hiç de alışılmış bir metod değildi bu. Suskunluğum uzun sürünce tekrar sordu Mehmed:</p>
<p class="calibre1">“Hı, ne diyorsun Şehsuvar? Ne düşünürsün böyle bir teklif karşısında? Mazide mühim işler yaptın, şimdi niye yapmayasın? Tabii kimse bilmeyecek böyle bir vazife aldığını. Teş-filat-ı Mahsusa’da olduğu gibi, Karakol Teşkilatı’nda olduğu çfbi yine gizli çalışacaksın...”</p>
<p class="calibre1">Aslında duyduklarıma inanmak zor geliyordu. “Çalışacağım! Yani cumhuriyet hükümeti beni vazifeye mi çağırıyor? Böyle mi söylediler sana?”</p>
<p class="calibre1">Hatalı bir laf etmiş gibi hemen çark etti:</p>
<p class="calibre1">“Tam böyle demediler ama bence meramları bu...” İnanmayan gözlerle kendisini süzdüğümü fark edince, “Yapma Şehsuvar,” dedi kırılmış gibi. “Onca yılın siyasetçisiyiz, o kadarını da anlayalım artık.”</p>
<p class="calibre1">Yanılıyordu veyahut beni yanıltmak istiyordu, İzmir Sui-I&lt;astı’nın ardından bütün ittihatçıları temizlemeye başlamışken, benim gibi cemiyetin sadık adamlarından birini niye yanlarına alsınlardı ki? Akıl alır gibi değildi. Ama aptal rolü oynamakta fayda vardı.</p>
<p class="calibre1">“Beni sakıncalı bulmuyorlar yani?” diye sordum. “Kendileri için tehlikeli olmadığımı mı düşünüyorlar?”</p>
<p class="calibre1">Kararlılıkla başını salladı.</p>
<p class="calibre1">“Evet, tam da böyle düşünüyorlar...”</p>
<p class="calibre1">Dudaklarıma müstehzi bir gülümsemenin yerleşmesine mani olamadım.</p>
<p class="calibre1">“Gülme öyle,” diye çıkıştı. “Düşünüyorlar dedim, eminler demedim. Anlamak istiyorlar; bugünkü rejime nasıl bakıyorsun? Gazi Paşa hakkındaki fikirlerin neler?”</p>
<p class="calibre1">“İzmir Suikastı’yla alakam var mı?” diye ekledim alaycı bir sesle.</p>
<p class="calibre1">Tasdik edercesine başını salladı.</p>
<p class="calibre1">“O da var tabii. Gerçi Mustafa Kemal’i öldürmek isteyen Ziya Hurşit’i sevmediğini biliyorlar, San Edip Efe’yle arandaki husumetin de farkındalar. Ama sen de takdir edersin ki, İzmir Suikastı acayip bir olay. Nereye çeksen, oraya gidiyor. Unutma, bugünün emniyetçileri de bizim gibi eski ittihatçı. Biz kırk kişiyiz, kırkımız da birbirimizi biliriz meselesi. ” Mehmed Esad’ın söyledikleri doğru olabilirdi: Hakikaten de genç cumhuriyetin neredeyse bütün lider kadrosu ittihatçı kökenliydi. Dolayısıyla, sırf eski ittihatçı olduğum için benden uzak durmayabilirlerdi. Pekâlâ benimle çalışmak isteyebilirlerdi. Kolaycılığı seven tarafım bu fikre meyledecekti ki, aynı soru bir kez daha yankılandı beynimde, o halde neden resmî yoldan irtibat kurmadılar, neden Mehmed Esad’ı yolladılar?</p>
<p class="calibre1">Bakışlarım eski arkadaşımın üzerinde gezindi. Şık giyimine, kendinden emin duruşuna rağmen, tuhaf bir çekingenlik sinmişti hareketlerine. Sanki gizli bir maksadı varmış gibiydi. Ya söyledikleri tümüyle yalansa? Ya onu, ittihatçılar yolla-dıysa? Öyle ya hükümetin cemiyetteki herkesi tutuklayacak ya da asacak hali yoktu. Ya ağzımı yokluyorsa, ya cemiyeti toparlamak için adam arıyorlarsa? Yok, Mehmed Esad’a güvenmem için Ijiçbir sebep yoktu. Zaten, eski arkadaş filan diyorum ama aslında ilk karşılaştığımız günden itibaren kanım hiç ısınmamıştı ona. Bakma şimdi romanla ilgili sorular sorduğuna, hep küçümsemişti yazar olma isteğimi. Üstelik yıllardır görmemiştim onu, hakkında hiçbir haber almamıştım. Bu tereddüdümü belli etmedim elbette. Yapmam gereken dürüst olmaktı, şeffaf olmaktı, saklayacak hiçbir sırrım yoktu ki benim.</p>
<p class="calibre1">“Peki, şöyle anlatayım o vakit,” dedim sesimi biraz yükselterek. “Siyasetle hiçbir ilişiğim yok. Karabekir Paşa’nın Terakkiperver Cumhuriyet Fırkası’na bile üye olmadım. Saklayacak değilim, bizzat Karabekir Paşa istedi üye olmamı, hatta ona kalsa yöneticilik vazifesi almalıymışım. Katiyetle reddettim. Doktor Adnan Bey girdi araya, yine kabul etmedim. Rahmetli Kara Kemal’in ısrarlarını da dinlemedim. Kanun çerçevesinde olsa da siyaset yapmak istemiyorum. Ne kadar isabetli bir karar verdiğim, partinin kapatılmasıyla da ortaya çıktı zaten. Çünkü senin gibi düşünüyorum, biz olmasak da, fikrimiz iktidarda. Devletin başında Talat Paşa ya da Enver Paşa’nın yerine Mustafa Kemal Paşa’nın olması benim için dert değil. Ne cumhuriyetle, ne de hükümetle hiçbir meselem yok. Tek arzum, tek dileğim, kalan ömrümü huzur içinde geçirmek...”</p>
<p class="calibre1">Büyük bir alakayla dinliyordu sözlerimi ama aklını kurcalayan bir mevzu olmalıydı ki, sağ eliyle bıyığını çekiştirip duruyordu.</p>
<p class="calibre1">“Sakın yanlış anlama,” dedi elini bıyığından çekerek. “Sana inanmıyor değilim ama bilirsin bu işleri, bütün sorular cevaplanmalı.”</p>
<p class="calibre1">“Çekinme sor.”</p>
<p class="calibre1">“O zaman, neden Beşiktaş’taki evden ayrıldın? Oraya gittiğimde bulamadım seni.” Bakışları Kubbeli Salon’da dolaştı. “Niçin bu otelde kalıyorsun?”</p>
<p class="calibre1">Olanca dürüstlüğümle cevapladım.</p>
<p class="calibre1">“Çünkü korkuyorum... Tutuklanmaktan, işkence görmekten, öldürülmekten korkuyorum. Başıma bir iş gelirse birileri görsün, milletin haberi olsun istiyorum... Evet, hiç öyle bakma yüzüme, hakikaten korkuyorum... İzmir Suikastı’nda suçluların yanında masumlar da asıldı. Zavallı Cavit Bey! Ne alakası vardı o suikastla adamcağızın... Eğer İsmet Paşa’nın şerhi olmasaydı ve subaylar mahkemeye gelmeseydi, Karabekir Pa-şa’nın canına kastedeceklerdi. Kara Kemal’i de öyle harcadılar. Bir de iftira atıyorlar, intihar etti diye, hem de tavuk kümesinde... Biliyorsun olanları... Düpedüz saçmalık, bildiğin vesvese...</p>
<p class="calibre1">Evet, madem dürüstçe konuşuyoruz, bunları da söyleyelim, Gazi Paşa hâlâ çekiniyor cemiyetten. Hâlâ İttihat ve Terakki’nin kendisine darbe yapacağını zannediyor. Kendisini desteklemeyen bütün eski ittihatçıları da hain olarak görüyor. Oysa artık cemiyet yok. Silahına sarıldı mı hükümet yıkmaya kalkan ittihatçı fedailer de yok. San Edip Efe gibi ayak takımı kaldı ortalıkta. Onlar da sadece tetik çekmeyi bilirler, büyük düşünmek, büyük işlerde muvaffak olmak onlara göre değildir. İzmir Suikastı’nı da ağızlarına yüzlerine bulaştırdılar işte.</p>
<p class="calibre1">Şu hakikatin anlaşılması lazım, biz mağlup olduk. Evet, tarih bir şans vermişti bize ama beceremedik, muvaffak olamadık. Böylece de çekildik sahneden. Talat, Cemal ve Enver, evet liderlerimiz de öldü. Bitti artık. Neden hâlâ kabul etmiyorlar bunu, anlamış değilim. Bak hâlâ benim tehlikeli bir adam olduğumu zannedenler var. Fakat değilim, inan ki değilim. Namusum, şerefim üzerine yemin ederim ki değilim, siyasetle bir alakam kalmadı benim. Cemiyet kalıntılanyla filan da bir irtibatım yok...”</p>
<p class="calibre1">Sessizce dinliyordu sözlerimi, oturduğum yerden ona doğru eğildim.</p>
<p class="calibre1">“Yorgunum Mehmed, sadece yorgunum... Senin gibi, hepimiz gibi, koca bir imparatorluktan bakiye kalan herkes gibi çok yorgunum. Kılımı kıpırdatmadan yüz yıl uyusam bile dinlenemeyecek kadar yorgun...”</p>
<p class="calibre1">Derinden bir iç geçirerek sigara paketini çıkardı yine. İçinden bir tane aldı. Ucunu masaya vurdu, dudaklarının arasına yerleştirmeden önce, sanki az sonra idam hükmümü verecek bir savcı gibi büyük bir ciddiyetle yüzüme baktı.</p>
<p class="calibre1">“Anlıyorum” dedi başını usulca sallayarak. “Çok iyi anlıyorum, ama asıl mesele ötekilere anlatmakta.”</p>
<p class="calibre1">Bu sözlerin ardından derin bir suskunluk başladı aramızda. Sohbeti yeniden canlandırmak için birkaç teşebbüste daha bulundu eski silah arkadaşım ama benim hevesim kaçtığından kısa cevaplar vermekle yetindim. Anlamıştı, pek üstelemedi, müsaade isteyip kalktı. Ama giderken, “Seni görmeye gelebilir miyim?” diye sormayı ihmal etmedi.</p>
<p class="calibre1">“Bunun için müsaade istemene gerek yok,” dedim o müstehzi gülümsemeyi yeniden takınarak. “Bendeniz bu şahane otelde, gönüllü bir sürgünlük yaşıyorum. Bir yere kaçacak halim yok. Hem kaçacak olsam, hafiyeleriniz müsaade etmez...” Sonra güya dostça bir tavırla koluna dokundum. “Şaka şaka, senin gibi eski bir dostu görmek beni mesut eder.”</p>
<p class="calibre1">Mehmed Esad’ı uğurladıktan sonra, kafamda gitgide ağırlaşan cevapsız sorularla baş başa kalmıştım Pera Palas’ın salonunda. Tuhaf görünüyor olmalıyım ki, başgarson İhsan yanıma gelip “İyi misiniz Şehsuvar Bey?” diye sorma mecburiyetini hissetti. Derhal toparlanmam lazımdı. Bir an sanki Mehmed hiç gelmemiş gibi, o asap bozucu konuşmaları hiç yapmamışız gibi davranmayı düşündüm. Hepsini unutup odama dönmek, yeniden yazı masamın başına oturmak, sana yazmak... Bugünün karamsarlığından kurtulup on sekiz yıl öncesinin o coşku dolu isyan günlerine dönmek... Bunu kısmen başardım da. Kısmen diyorum, çünkü odama çıkıp sana bu satırları yazmama rağmen kafamdaki o rahatsız edici sorulardan, o tuhaf tedirginlikten tümüyle kurtulamadım. Ki, yukarıda okudukların aslında bu derin kaygının kâğıda dökülmüş halinden başka bir şey değildi...</p>
<p class="calibre1">Yazdıklarım seni nasıl etkileyecek bilmiyorum ama bana hiçbir faydasının olmadığını da itiraf etmeliyim. Penceremin dışında hızla çöken akşamdan daha koyu bir karanlık büyüyor içimde... Biraz ara versem iyi olacak. Bu çok sevdiğim odanın bej rengi duvarları, açık yeşil perdeleri, antika konsol, duvardaki peyzaj, eski fotoğraflar üstüme üstüme gelmeye başladı. Sanki bir cenderenin içindeyim... İşgalden sonra Ingilizlerin bizi kapattığı Bekirağa Bölüğü’ndeki o soğuk, insafsız hücre gibi... Nefes alamıyorum, havaya ihtiyacım var, çıkıp dolaşmam gerek... Kusura bakma Ester, yazmayı bırakmak mecburiyetindeyim...</p>
<p class="calibre1"><a id="bookmark2"></a>“Av olan bendim...” <span class="calibre2">mm</span></p>
<p class="calibre1"><span class="calibre7">İyi Geceler Ester, (3. Gün, Gece)</span></p>
<p class="calibre1">Umarım yazdıklarımla seni endişelendirmemişimdir. Şimdi daha iyiyim. Beni gafil avlayan Mehmed Esad’ın gelişiydi. Yani Milli Emniyet’in benimle irtibat kurma tarzı... Hâlâ maksatlarının ne olduğunu anlayamamış olmama rağmen, şimdi yeniden eski sükûnetime kavuşmuş bulunuyorum. Dışan çıkmak iyi fikirmiş; bu yaşlı kentin güngörmüş sokaklarını adımlamak, Pera’nın o ışıklı mekânlarına girip çıkmak, eğlence peşinde koşan insanların arasına karışmak iyi geliyor. Yürüdükçe endişelerim dağıldı, denizden esen nemli rüzgâr aklımın koridorlarına yapışıp kalmış karamsarlığı sürükleyip götürdü. Hangi yazardı o, yürürken daha iyi kurgulayabiliyorum eserlerimi diyen? Elbette benim durumum o yazannki gibi hayalî bir hal değildi, neticesi belki de hayatıma mal olabilecek kadar ciddi bir vaziyetti. Ama birilerinin bu vaziyeti ustalıkla kurgulamış olma ihtimali de hayli yüksekti.</p>
<p class="calibre1">Evet, uzun yürüdüm bu defa. Pera Palas’tan, Pangaltı’ya kadar... Hızlı değil kısa ve yavaş adımlarla. H§r adımda, olanları ölçüp biçerek, her adımda neler olabileceğini hesaplayarak. Ve bu iki saatlik yürüyüşün sonunda verdiğim tek karar, beklemek oldu. Hiçbir teşebbüste bulunmadan, bugün de, yann da beklemeliydim. Çünkü av olan bendim, üstelik teslim de olmuştum. Evet, kaderimi avcılarımın eline bırakmış-tim, ne kaçacak, ne de direnecektim. Galiba, hafiyeler de bu niyetimi anladıkları için beni rahat bırakmaya karar vermişlerdi. Evet, bu akşam kimse takılmamıştı peşime. Ne dünkü üç kafadar, ne de başkaları vardı kuyruğumda. Böylece biraz daha inandım Mehmed Esad’ın sözlerine. Demek ki, eski silah arkadaşım benimle irtibat kurunca, resmî hafiyelerini çekmişlerdi peşimden. Ama kati bir kanaate varmam için kâfi malumata ş.ahip değildim, o sebepten beklemem gerekiyordu. Evet, sabırla ve umut etmeden beklemeliydim. Çünkü yeni hayal kırıklıklarını kaldıracak takatim yoktu.</p>
<p class="calibre1">Beklemek korkunçtur diyeceksin, haklısın öyleydi. Bu gergin, sıkıntılı ve birbirinin aynı dakikalarla başa çıkmanın bir tek yolu vardı. Hem de oldukça keyifli bir yol: Yazmak... Kelimeleri ardı ardına sıralarken seni düşünmek. Bütün incelikleri, bütün zalimlikleri, çirkinlikleri ve güzellikleriyle maziyi yazmak... Hatırlamak değil, adeta tekrar yaşamak. Sana yazmamın bana armağan ettiği mucize buydu işte: Göremediklerimi, dokunamadıklarımı, söyleyemediklerimi, adeta yaşıyormuş gibi hissedebilmek...</p>
<p class="calibre1">Yürüyüşten döner dönmez yine kâğıtları önüme çektim, kalemi elime aldım ve yazmaya başladım. Mübalağa olacak biliyorum ama çalışkan bir yazar gibi hissediyorum kendimi. İlham perilerinin başında haleler oluşturduğu şanslı bir sanatçı. Bedenimin zaruri ihtiyaçları da olmasa, hiç kalkmayacağım masanın başından. Bir kez daha hak veriyorum sana, evet, bende yazar kumaşı varmış. Gerçi yazdıklarım hayalî olaylar değil, hakikatin ta kendisi, üstelik kendi başımdan geçenleri aksettiriyorum ama kaleme sarılmak için güçlü bir istek duyduğum da inkâr edilmez bir vaka. Elbette bunlar bir insanı yazar yapmaz, hele bu yaştan sonra hiç yapmaz.</p>
<p class="calibre1">Treni çoktan kaçırdığımın farkındayım, mutluluğumuz gibi yazarlık da artık pek mümkün olmayacak bir ihtimal benim için. Ama 1908 yılının sonbaharında İstanbul’a değil, seninle Paris’e gitseydim hakikat olabilecek bir ihtimal. Ama olmadı, olaylar beni şiirin ve aşkın şehrine değil, yaşlı ve yorgun payitahtımıza savurdu. Fakat dur, daha oraya gelmedik, daha temmuz ayındayız, sonbaharda yapılacak seçimler var ülkenin gündeminde ve ben son derece karmaşık hisler içindeydim. Bir yanda sen varsın, şahsi hayallerimiz, hülyalarımız, bir yanda bütün görkemiyle kanımı ateşleyen isyan.</p>
<p class="calibre1">“Bir gün beni unutacaksın,” demiştin. “Büyük bir yazar olacaksın, kadınlar pervane gibi dönecek etrafında. Seninle itonuşabilmek, esmer tenine dokunabilmek için birbirleriyle yarışacaklar. Ve o kadar güzel olacaklar ki kapılıp gideceksin birinin cazibesine.”</p>
<p class="calibre1">Öyle olmadı, inkâr edecek değilim, bazı maceralar yaşadım hanımlarla, üstelik çok da güzel olanlan vardı aralarında ama hiçbiri senin yerini tutmadı, tutamadı. Hayır, senin rakibin kadınlar değil, inkılaptı. O temmuz isyanı, kadınlardan çok daha evvel çelmişti gönlümü. Evet, seni, o kiraz ağacının altında Poe’nun şiirleriyle baş başa bırakıp gittiğim gün, başlamıştı aramızdaki ayrılık. Ve sen ilk o gün hissetmiştin bizi bekleyen mutsuz istikbali. Ama yine de hemen vazgeçmedin benden, bunun için şükran borçluyum sana. Böylece iki ay daha birlikte olduk... Her ne kadar tartışmalı, kavgalı, sancılı olsa da, şimdi anlıyorum ki hayatımın en güzel günlerini yaşamışım o iki ay boyunca. Yalan söyleyecek değilim, kaderimi tayin edecek en önemli siyasi adımları da o iki ay içinde atmıştım. Biraz onlardan bahsetmek istiyorum sana, yıllar önce anlatamadıklarımı şimdi yazmak istiyorum.</p>
<p class="calibre1">Evet, sonunda muradıma ermiştim, cemiyet nihayet fedaileri arasına almıştı beni. Bu, çok büyük bir şerefti. Vatanseverliğinden, namusundan, cesaretinden kuşku duyulmayan cemiyet üyelerine nasip olan bir şeref. Birden büyük bir adam olarak görmeye başlamıştım kendimi. O günlerde kapıldığım tuhaf bir hissi aktarmadan geçemeyeceğim. Fedailer arasına karışınca, bir ara kendimi Mülazım Atıf gibi hissettim. Evet, saçma bir durum ama ne zaman kendimi düşünsem, Şemsi Paşa’yı vuran o vatan kahramanının siması geliyordu gözlerimin önüne. Sanki artık Şehsuvar Sami değil, Mülazım Atıftım... Neden hürriyet için Fizan’da hayatını kaybeden babam değil de o genç mülazım dersen, cevabım yok. Babam mülayim bir adamdı, münevverdi, çok okurdu, asla kıyıcı değildi. Hatta Robespierre’e öfkelenirdi. “Saçmalıyor bu herif, ihtilalin başarıya ulaşması için illa da şiddet şart değil!” diye. Çok iyi silah kullanırdı ama değil birini vurmak, canlı tek bir mahluka çevirmemişti Revolver’inin namlusunu. “Baban seni görseydi gurur duyardı,” derdi arkadaşlarım. Hiç emin değilim bundan. Babam Emrullah Bey nazariyatçıydı. Fikri, fiiliyattan daha mühim bulurdu. O da senin gibi düşünürdü, oğlunun bir tetikçi değil, bir yazar olmasını isterdi. “En mühim mücadele, fikirle yapılandır, şiddet eninde sonunda onu uygulayana dönen bir bumerangdır,” derdi. Belki sağ olsaydı, ikiniz el ele verip kaderimi değiştirebilirdiniz ama öldürdüler onu. Bizzat Abdülhamit öldürdü, hayatta kalmanın imkânsız olduğu o çöl kentine sürgüne yollayarak. O dayanılmaz sıcağın içinde, kendi terinde ağır ağır boğularak öldü babacığım. Belki de ta o zaman ölmüştü benim yazarlık hayalim, babam biraderi bir kemik kalmış bedeniyle o kumdan kabre konulduğu anda... Evet, acı, hep acı ve keder. Ne yazık ki ömrümüzün büyük durakları bu ızdıraptan ibaret...</p>
<p class="calibre1">Neyse, biz yine Selanik’e dönelim, Enver Bey’in konuşmasından bir gün sonra avukatlık bürosuna gelmiştin. Aslında çok şaşırtmıştı bu davranışın beni. Küstüğünü, darıldığını, bir süre benimle konuşmayacağını sanıyordum. Aksine çok samimiydin, çok sevecen. Bir kitap vardı elinde, Völtaire’in <span class="calibre7">Candide ya da İyimserlik</span> adındaki şaheseri. Armağan almıştın bana. Dün Leon Dayı’nla yaptığımız konuşmanın bütün kötümserliğini silmişti bu kitap. “Çok eğleneceksin, müthiş bir hiciv, şahane bir üslup.” Umurumda değildi kitabın üslubu; bana gelmiştin ya, bana gülümsüyordun ya, benimle ilgileniyordun ya, bu kafiydi. Kitabın sayfalarını açıp birkaç satır okumaya kalkmıştın ama fırsat vermedim, seni kollanma aldım, gözlerinin içine baktım. Öylece kaldık bir süre...</p>
<p class="calibre1">“Beni bırakma Şehsuvar,” dedin teslim olmuş bir sesle. “Bana da, kendine de bu kötülüğü yapma.”</p>
<p class="calibre1">Verecek cevabım olmadığı için değil, seni canımın içine sokmak istediğim için uzanıp öpmüştüm dudaklarından. Aramızdaki aynlığı bütünüyle ortadan kaldırmak, kendi bedenlerimizden, kendi şahsiyetimizden kurtulmak, seninle bir olmak, aynı insana dönüşmek için... O anda hayattaki gayen ne diye sorsalar, hiç tereddüt etmeden, “Ester,” derdim. “Ester’in aşkı, sevdası... Bana, Ester’le geçecek bir ömür bağışlayın yeter.”</p>
<p class="calibre1">Sen de hissetmiş olmalısın ki, soluk soluğa fısıldamıştın kulağıma”</p>
<p class="calibre1">“Bu bir şans. Her zaman, herkese böyle gülümsemez aşk, bu şansı heba etmeyelim.”</p>
<p class="calibre1">“Etmeyeceğiz,” diye mınldanmıştım tekrar sana sanlır-ken. “Asla etmeyeceğiz.”</p>
<p class="calibre1">Hayır, seni kandırmıyordum, inanıyordum o anda söylediklerime ama öğleden sonra fedailer grubuyla karargâhta ruluştuğumda bambaşka bir haletiruhiyeye bürünmüştüm.</p>
<p class="calibre1">Bu fedai grubuyla üçüncü görüşmemdi. İlk temas, Şemsi Paşa’nın vurulmasının ardından Selanik’e döndüğümün besinci günü yapılmıştı. İlk buluşmada sadece Basri Bey vardı. Evet, hayatta tanıdığım en iyi insandı Basri Bey. Ve yıllar sonra Trablusgarp’ta gözlerimin önünde hayata elveda diyecek efsanevi kumandan.</p>
<p class="calibre1">Beyaz Kule’nin karşısındaki bahçelerden birinde görüşmüştük. Orta boylu, yapılı bir adamdı, açık kestane rengi gözlerinde, insana dostluk aşılayan bir sıcaklık vardı. Burnu ıriceydi ama gür bıyıklan bu kusurunu gizliyor, azametli bir ifade veriyordu yüzüne. İlk görüşmede kanım ısınmıştı o zamanlar kolağası rütbesinde olan Basri Bey’e. Yaz sıcağında, denizden esen ılık rüzgâra karşı soğuk biralanmızı içerken ikaz etmişti beni ilk kumandanım:</p>
<p class="calibre1">“Cemiyet mensubu olmak başkadır, fedailer grubuna girmek başka. Burası harbin ön cephesidir. Verilen vazifeler çok daha mühim, çok daha tehlikelidir. Bak Şehsuvar kardeşim, çok gençsin, öldürmek mecburiyetinde kalabilirsin, daha fenası öldürülebilirsin.”</p>
<p class="calibre1">“Çok mühim, çok tehlikeli, ölmek, öldürmek...” gibi kelimeler bir kulağımdan girip ötekinden çıkıyordu, öyle coşku doluydum ki, daha o an biri silahını çekip bütün mermilerini üzerime boşaltsa gam yemezdim. Biranın etkisi değil elbette, fedailer grubunun önemli bir kumandanın yanında olmak sarhoş ediyordu beni. Üstelik Atıf gibi mülazım değil, bir kolağası konuşuyordu karşımda.</p>
<p class="calibre1">“Hepsine hazınm efendim.”</p>
<p class="calibre1">Şöyle bir süzdü beni.</p>
<p class="calibre1">“Düşünmeden konuşuyorsun, gençlik heyecanıyla karar veriyorsun...”</p>
<p class="calibre1">“Yok efendim... Asla... Ben ne söylediğimi biliyorum. Kararlıyım.”    &lt;</p>
<p class="calibre1">Sağ elinin işaret parmağını kaldırarak susturdu beni. “İtiraz etme, şimdi evine git, iyice düşün taşın. Yarın sabah gene burada buluşalım. Gelmezsen, kızmam, korkak biri olduğunu da zannetmem, cemiyete böyle rapor da vermem. Başka bir alanda, başka bir vazifeyle katkı sağlarsın davamıza. Bize katılmak istediğinden emin olmalıyım, daha mühimi sen emin olmalısın. Tamam mı? Yanna kadar mühlet, kati kanaatini ver, öyle gel. Çünkü sonrası yok bunun, bir kere girdin mi dönüşü yok. Ne sen üzül, ne biz zor durumda kalalım...”</p>
<p class="calibre1">İncinmiş, kırılmıştım, ne manaya geliyordu şimdi bu? Yoksa gözü tutmamış mıydı beni? Kabul, olduğumdan daha genç gösteriyordum ama bunun ne önemi vardı ki? Bedenimle, ruhumla bu davaya adamıştım kendimi. Hayal kırıklığı içinde döndüm evime. Zavallı, anacağım, “Neyin var Şehsuvar?” deyip kaygılandı yatıncaya kadar.</p>
<p class="calibre1">O gece gözüme uykunun kırıntısı girmedi. Elbette attığım adımın neticesi üzerine tasa duymuyordum. Kararımı vermiştim bir kere. Ne zannediyorlardı ki beni? Gel geç akıllı bir maceracı mı? Ne olacaktı yani, vatan istibdadın altında inim inim inlerken kendi canımı mı düşünecektim? Önemli bir vazifenin ortasındayken, sarhoştum aydım, ben bu işten caydım deyip vaz mı geçecektim? O bitmek bilmeyen saatleri hiç unutamam, adeta bir cehennem azabıydı, sabahı nasıl iple çektiğimi anlatamam. En büyük korkum, kapısına kadar gelmişken, fedailer grubunun beni kifayetsiz bulması, bu kutsal vazife için gereken cesaret ve beceriye sahip olmadığımı düşünmeleriydi...</p>
<p class="calibre1">Sonunda Kolağası Basri Bey’le buluşma vakti geldi çattı. Yüreğim ağzımda korka korka gittim bira bahçesine... Ya görüşmeye gelmezse? Bir daha buluşmayı bile gerekli görmemişse? Ama korkum boşunaydı, Basri Bey bir çitlembik ağacının altındaki masaya tek başına kurulmuş sabah kahvesini höpürdetiyordu. Yaklaştığımı fark edince, gözlerini yüzüme dikerek, şöyle bir ölçtü biçti beni. Ezikliğimi belli etmeden, karşısındaki iskemleye oturdum. Ee, verdin mi kararını demesini bekledim, hiç oralı değildi.</p>
<p class="calibre1">“Ne içersin?” diye sordu.</p>
<p class="calibre1">“Kahve,” diye kendiliğinden döküldü kelime ağzımdan. “Sade kahve.”</p>
<p class="calibre1">Gülme lütfen, evet şekerli severim ama böyle mühim, böyle ciddi bir adamın yanında şekerli kahve isteyemedim işte. Tamam, şimdi düşününce çocukça geliyor... Öyleydim zaten... Yeterince olgun olsaydım, bugünkü aklım olsaydı, sadece kahveyi istediğim gibi söylemekle kalmaz belki de... Belki de... Bilmiyorum, orası hâlâ müphem. “Kusura bakma</p>
<p class="calibre1">Easri Kumandanım, bütün gece düşündüm, bu iş bana göre ieğil, ben, sevgilimle Paris’e gideceğim,” der miydim, bun-zan hiç emin değilim. Neyse, Basri Bey garsona kahveyi söy-•edi, sonra müşfik bir ışıkla aydınlanan kahverengi gözlerini -ana dikti.</p>
<p class="calibre1">“Bee, ne diyorsun?”</p>
<p class="calibre1">Aslında boşuna soruyordu, ne karar verdiğimi biliyordu zaten.</p>
<p class="calibre1">“Ben aynı karardayım Kumandanım. Sizce de münasipse aranıza katılmak benim için büyük şeref olacak.”</p>
<p class="calibre1">Yüzünü aydınlatan bir gülümseme belirdi kalın bıyıklarının altında.</p>
<p class="calibre1">“Aramıza hoş geldin Şehsuvar kardeş...”</p>
<p class="calibre1">Saatler boyunca çektiğim bütün o işkenceler, bütün o tereddütler, kendimi itham etmeler, hepsi bir anda sona ermişti.</p>
<p class="calibre1">“Evet, artık sen de bizden birisin.” Ardından sesini biraz sısarak sordu: “Silahın var mı?”</p>
<p class="calibre1">“Babamın bana hatıra bıraktığı bir Revolver var... Elim ona alışkındır...”</p>
<p class="calibre1">“Tamam, işe yarıyorsa ne âlâ, yoksa bakarız çaresine... öğleden sonra atış talimine gideceğiz, bakalım nasılmış silahşorluğun?”</p>
<p class="calibre1">İşlerin bu kadar hızlanması hoşuma gitmişti. Öğleden sonra atlı bir arabayla Selanik’in dışına çıktık. Şehri kuşatan yedi tepenin ardında, taşlık bir arazide durduk. Arabayı ve sürücüsünü orada bırakıp küçük bir vadiye yürüdük. Vakit ikindiye gelmesine rağmen ortalık cayır cayır yanıyordu. Yaşlı bir söğüdün gölgesine sığındık. Otuz metre kadar uzaklıktaki, taştan seti gösterdi Basri Bey.</p>
<p class="calibre1">“Bu mesafe iyi mi?”</p>
<p class="calibre1">“İyi,” dedim başımı sallayarak. “Biraz daha uzak olabilir.”</p>
<p class="calibre1">İnanmayan gözlerle şöyle bir süzdü beni.</p>
<p class="calibre1">“Önce bu mesafeyi bir tecrübe edelim de...”</p>
<p class="calibre1">Sıcağa aldırmadan taştan sete yürüdü. Setin arkasından üç bira şişesi çıkardı, yan yana dizdi. Söğüdün gölgesine döndüğünde kan ter içinde kalmıştı. Fesini çıkarıp alnındaki ter damlacıklarını sildikten sonra eliyle şişeleri gösterdi.</p>
<p class="calibre1">“Hadi bakalım, göster marifetini!”</p>
<p class="calibre1">Sıcağın verdiği sıkıntı mı, imtihan ediliyor olmanın verdiği heyecan mı boğazım kupkuru olmuştu. Belimden Revolver’i çıkarırken, elimin belli belirsiz titrediğini fark ettim. Bu kötüydü işte. Rahmetli babamın sözlerini hatırladım.</p>
<p class="calibre1">“Ne bileğinin sağlamlığı ne gözünün keskinliği, hiçbiri önemli değildir silah atarken, önemli olan sakin olmaktır. Tabancayı bedeninin bir uzvu gibi hissetmelisin, gerisi kendiliğinden gelir.”</p>
<p class="calibre1">Derin derin soluk aldım, nefesimi tuttum, Revolver’i omzumun hizasına^ kadar kaldırdım, en sağdaki şişeye nişan aldım. Gez, göz, arpacık, uzatmadan bastım tetiğe, silahın patlama sesine, bir şişe kırılması eşlik etti. Bir daha bastım, tetiğe, ikinci şangırtı, üçüncüsünde de aynı netice. Sanki sıcak kaybolmuş, serin bir rüzgâr çıkmış gibi rahatlamıştım.</p>
<p class="calibre1">“Aferin!” diye söylendi Basri Bey. “Üçte üç. Şimdi hedefleri küçültelim biraz...”</p>
<p class="calibre1">Taş sete yönelirken,</p>
<p class="calibre1">“Ben halletsem...” diyecek oldum.</p>
<p class="calibre1">Kati bir ifadeyle başını salladı.</p>
<p class="calibre1">“Herkes kendi işine baksın. Senin vazifen hedefi vurmak.” Bu kez üç küçük konserve kutusunu kınlan şişelerin yerine koydu.</p>
<p class="calibre1">“Ne duruyorsun?” dedi uzun adımlarla söğüdün gölgesine dönerken. “Şu konserveleri de devir bakalım.”</p>
<p class="calibre1">Hiç acele etmedim. “Silah atarken en büyük düşmanın kendine duyduğun güvendir,” diyen babamı hatırladım yine. “Hedefin ister bir taş olsun, ister bir kuş, asla küçümseme, başaracağından asla emin olma. Bir yanın hep temkinli olsun, hafif kaygılı.”</p>
<p class="calibre1">İlk kez tetiğe basacakmış gibi dikkatle yeniden doğrulttum Revolver’i. Üç kez bastım tetiğe, üç konserve kutusu da ardı ardına uçuverdi havaya. Basri Bey’in gözlerindeki tereddüdün tümüyle kaybolduğunu gördüm.</p>
<p class="calibre1">“Söyledikleri kadar varmış, rahmetli Emrullah Bey iyi yetiştirmiş seni.”</p>
<p class="calibre1">Böyle söylemesine rağmen yaptığımız talimi kâfi bulmamış olacak ki, iki düzineye yakın fişek yaktırdı bana, Allah’a şükür ikisi hariç hepsi buldu hedefini kurşunlanmın. Ancak bu neticeden sonradır ki, elimi dostça sıktı.</p>
<p class="calibre1">“Cesaretin de, atıcılığın kadar iyiyse, cemiyet iyi bir silahşor kazandı demektir.” İtimat dolu bakışlannı gözlerime dikerek sabah söylediği sözleri tekrarladı. “Aramıza hoş geldin</p>
<p class="calibre1">Şehsuvar Sami.” Ama sesi artık daha inançlıydı, daha sami-ni. Arabaya dönerken sanki kırk yıllık ahbap gibi senli benli :Lmuştuk. Ailemden konuşmaya başladık. Babamın ölümünün sonra annemin neler hissettiğini, çektiğimiz güçlükle-- sordu. Sanki bir ağabey gibi özel meselelerimle alakadar :_du. Elbette senden bahsetmedim, o da sormadı zaten. Leon layı’nın avukatlık yazıhanesinde çalıştığımdan haberdardı oa seninle aramızdaki münasebeti bilmiyordu. Selanik’e iöndüğümüzde, “Yakında seni arayacağım,” dedi. Ama arara. Resneli Niyazi’ye kuryelik meselesi girdi. Senin, bana ■ oltaire’in <span class="calibre7">Candide ya da İyimserlik</span> kitabını verdiğin o güne .tadar görüşmemiştik Kolağası Basri Bey’le.</p>
<p class="calibre1">O gün senden ayrıldıktan sonra bana bildirilen adrese ettim. Cemiyet tarafından sahte kimlikle kiralanan, güya Tütün ticareti yapılacak olan küçük bir yazıhaneydi burası. Sasri Bey yalnız değildi içeride, ince uzun, kömür gibi kara -taşlı, kara bıyıklı, kıvırcık saçlı bir zabit vardı yanında: Evet, rugün otele gelen Mehmed Esad... Görür görmez küçümse-verek baktı elimde duran Völtaire’in kitabına.</p>
<p class="calibre1">“İdadiye çevirdiler,” burayı diye mırıldandı. “Bize dövüşerek adamlar lazım, onlar çoluk çocuk yolluyor.”</p>
<p class="calibre1">Mülazımdı Mehmed Esad; asker olduğu için kendini benden daha üstün görüyordu. Daha önce de işitmiştim bu tartışmayı. Aslında, Fransız Ihtilali’nin yüzüncü yılında, yani 1889 senesinde Ittihad-ı Osmanî adıyla kurulan cemiyetin, ancak 1906’da askerlerin arasında taraftar bulmasıyla hakiki bir güç haline geldiği iddia ediliyordu. Zannederim Mehmed Esad da bu fikre inanan alıklardan biriydi. Birlikte ölüme, öldürmeye gideceğimiz dava arkadaşımın gösterdiği bu kabalık canımı sıkmıştı. Neredeyse bütün hevesim kaçacaktı... Allahtan yardımıma Basri Bey yetişti.</p>
<p class="calibre1">“Rahat bırak delikanlıyı Mehmed,” diye ikaz etti. Elimdeki kitaba göz attı. “Hem ne var? Völtaire okuyor, fena mı?”</p>
<p class="calibre1">Hiç umursamadan omuz silkti Mehmed.</p>
<p class="calibre1">“Kitap okuma vakti geçti kumandanım, artık silaha sarılma vakti.”</p>
<p class="calibre1">Sen ona aldırma gibilerden sevecen bir bakış attı bana kumandanımız.</p>
<p class="calibre1">“Silahlarımıza sarılacağız zaten,” dedi kaba zabite dönerek. "Ama muvaffak olmak için önce iyi etüd yapmamız lazım.”</p>
<p class="calibre1">Kibirli mülazım da en az benim kadar merakla bakmıştı bu aklıselim askere.</p>
<p class="calibre1">Eliyle masayı gösterdi kumandanımız.</p>
<p class="calibre1">“Lütfen oturun arkadaşlar.”</p>
<p class="calibre1">Mehmed Esad, sanki bulaşıcı bir hastalığım varmışçasına, iskemlesini çekerek mümkün olduğunca uzağa oturdu benden.</p>
<p class="calibre1">“Evet, bir suikast ihbarı aldık. Şemsi Paşa’nın Arnavut fedailerinden ikisi, cemiyetin ileri gelenlerini vurmayı planlı-yormuş. Şemsi Paşa’nın mezarının başında, <span class="calibre7">Kur'an</span> üzerine intikam yemini etmişler. Bu işin tevatür kısmı, bence sarayın direktifiyle harekete geçiyorlar. Evet, Şemsi Paşa vurulduktan iki gün sonra alınmış bu karar, planı, programı o günlerde yapılmış. Anlayacağınız ok yaydan çıkmış. Ve siyasetten zerre kadar anlamayan bu avanak silahşorlar, Şemsi Paşa’ya bir sadakat nişanesi olarak tetiğe basmakta tereddüt etmeyecekler. Hedefteki kişi de Talat Bey.”</p>
<p class="calibre1">Küstah zabitle birlikte ben de irkildim oturduğum iskemlede.</p>
<p class="calibre1">“Evet, mühim bir hedef seçmişler kendilerine. Nasıl ki biz Şemsi Paşa’yı vurarak isyanın bastırılmasını önlediysek, onlar da Talat Paşa’yı, yani cemiyetin beynini ortadan kaldırarak inkılabı zayıf düşürmek istiyorlar. Onların bu menfur amaçlarının gerçekleşmesine müsaade edemeyiz. Talat Bey için hazırladıkları o soğuk mezara onları gömmek boynumuzun borcudur.”</p>
<p class="calibre1">Daha ben neler olup bittiğini anlamaya çalışırken Mehmed Esad vaziyeti kavramıştı.</p>
<p class="calibre1">“Kimmiş bu herifler?”</p>
<p class="calibre1">Kahverengi deri çantasından bir zarf ile bir kroki çıkardı Basri Bey.</p>
<p class="calibre1">“Yanık Halid ile Kısır İsmail...” Zarfın içinden çıkardığı bir fotoğrafı uzattı. “Adamlar bunlar işte.”</p>
<p class="calibre1">Mülazım çevik bir hareketle kaptı fotoğrafı. Önce ilgiyle baksa da gitgide merakı azaldı, sonra da masanın üzerine bıraktı.</p>
<p class="calibre1">“İkisini de tanımıyorum, herhalde hiç karşılaşmadım bu zibidilerle.”</p>
<p class="calibre1">Bu defa ben uzandım fotoğrafa.</p>
<p class="calibre1">“Sen nereden tanıyacaksın Kâtip Çelebi?” diye sataştı bana. “Boşuna yorma aklını, çıkaramazsın bu herifleri...”</p>
<p class="calibre1">Aldırmadım, anlaşılan bir müddet böyle gidecekti bu za-:rie münasebetimiz. Üç kişi vardı fotoğrafta ama biraz dik-tidi bakınca, ortadaki kişinin üzerindeki giysilerden Bulgar îCûmitacısı olduğunu anladım. Sağ gözünün birkaç santim İzerindeki kanlı, kara delik, öldürülmüş olduğunu gösterici rdu. Namlı bir eşkıya olmalıydı ki, Şemsi Paşa’nın iki silah-s: ru bir gurur vesilesi olarak almışlardı öldürdükleri adamın r'r-sedini aralarına. Ama daha tuhafı bu iki silahşor hiç de yatana görünmedi gözüme. Özellikle kısa boylu olanı, yüzünün yarısı yanık izleriyle dolu olanı...</p>
<p class="calibre1">“Ben bunlarla nerede karşılaştım?” diye mırıldandım. 'E%<sup class="calibre12">r</sup>et, evet hatırlıyorum gördüm ben bu herifleri...”</p>
<p class="calibre1">Basri Bey merakla gözlerini yüzüme dikmişti ama nobran zabit hiç inanmamıştı sözlerime.</p>
<p class="calibre1">“Rüyanda görmüşsündür evladım, senin mektebin önünden geçmez bu sergerde takımı...”</p>
<p class="calibre1">Gitgide daha çok canımı sıkıyordu bu adam ama kendimi tuttum, tekrar baktım fotoğrafa.</p>
<p class="calibre1">“Manastır’da...” Evet, hatırlamıştım. Basri Bey’e bakarak tekrarladım. “Evet Manastır’da gördüm onları... Şemsi Pa-şa’nın vurulduğu yerde...”</p>
<p class="calibre1">Kumandanımız anlamaya çalışıyordu ama mülazım alaycı bir ifadeyle başını salladı.</p>
<p class="calibre1">“Atıf’ın yanındaydım deme şimdi...”</p>
<p class="calibre1">Söylememem lazımdı ama tecrübesizlik işte, daha fazla çenemi tutamadım.</p>
<p class="calibre1">“Elbette yanındaydım, eğer onun başına bir iş gelseydi, Şemsi Paşa’yı ben vuracaktım...”</p>
<p class="calibre1">Abartılı bir kahkaha koyuverdi.</p>
<p class="calibre1">“Atma be birader, sen kim Atıf’ın yanında olmak kim?” Ciddileşerek Basri Bey’e döndü. “Yapacağımız iş çok mühim, üçüncü kişi olarak böyle hayalci gençleri yanımıza almak doğru mu?”</p>
<p class="calibre1">Buz gibi bir ifade belirdi kumandanımızın yüzünde.</p>
<p class="calibre1">“Belki de seni almamamız lazım.” Oturduğuyerden Mehmed Esad’a eğildi. “Geldiğinden beri takılıp duruyorsun Şeh-suvar’a. Ne biliyorsun onun geçmişi hakkında? Tanıyor musun bu kardeşimizi?”</p>
<p class="calibre1">Şaşırmıştı küstah zabit.</p>
<p class="calibre1">“Ama kumandanım,” diye toparlamaya çalıştı.</p>
<p class="calibre1">“Aması maması yok Mehmed, bizi cemiyet seçti. Bizler belli vasıflara sahip olduğumuz için buradayız. Cemiyet, seni de, beni de, Şehsuvar’ı da çok iyi tanıyor. Bizi buluşturduğuna göre bir sebebi olmalı. Yok, ben cemiyete güvenmiyorum diyorsan o başka. Yaz maruzatını, arz edeyim Merkez-i Umu-miye’ye...”</p>
<p class="calibre1">Suratı düştü bizim cakalı mülazımın.</p>
<p class="calibre1">“Estağfurullah, olur mu öyle şey. Yani ben...”</p>
<p class="calibre1">Basri Bey dinlemiyordu artık.</p>
<p class="calibre1">“Bizim aramızdaki en önemli husus itimattır. İcabında, senin için canımı verebilmeliyim, sen de Şehsuvar için. Şehsuvar da benim için. Şimdi sen, dava arkadaşına itimat etmediğini mi söylüyorsun?”</p>
<p class="calibre1">Pişkinliğe vurdu Mehmed.</p>
<p class="calibre1">“O kadar değil canım, latife ettim biraz.”</p>
<p class="calibre1">“Bu konularda latife olmaz. Hele bizim aramızda hiç olmaz. Bu tür lakırdıları bir daha duymak istemiyorum. Anlaşıldı mı?”</p>
<p class="calibre1">Cüretkâr gülümsemesi yılışmaya dönüşen mülazım.</p>
<p class="calibre1">“Anlaşıldı kumandanım,” diye toparlandı. “Siz nasıl emredersiniz.”</p>
<p class="calibre1">Mesele kapanmış gibi görünüyordu ama şimdi de bende derin bir itimatsızlık uyanmıştı. Biliyordum ki, baş başa kaldığımızda yine maraza çıkaracaktı bu kendini bilmez asker. Nasıl olacaktı bu iş? İtiraz etmedim tabii, oluruna bıraktım. Bazen bizim çabamıza ihtiyaç kalmadan hayat çözerdi meseleleri.</p>
<p class="calibre1">Suikast düzenleyeceğimiz Arnavutların kaldıkları evlerin krokisi üzerinde çalıştık o gün, hangi sokaktan, hangi saatlerde geçiyorlar, hepsini tek tek anlattı Basri Bey. Ama bu kâfi değildi, yann buluşup tatbikat yapacaktık, ertesi gün de vazifeyi tamamlayacaktık... Evet, yakında ikinci kez insan avına çıkacaktım. Öldürmek için silahımı doğrultacak, kurbanımın gözüne bakacak ve tetiğe basacaktım. Katil mi olacaksın demiştin ya, bu defa hakikaten katil olacaktım.</p>
</body>
</html>
