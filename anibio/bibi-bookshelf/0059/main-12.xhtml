<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Osmanlı’ya artık hasta adam demiyorlar, canlı cenaze diyorlar.”</p>
<p class="calibre1"><span class="calibre7">tyi Geceler Ester, (8. Gün, Gece Yarısı)</span></p>
<p class="calibre1">Fırtına, uçsuz bucaksız çöldeki bütün kumları toplayıp üstümüze boca eden bir fırtına. Böylesi görülmüş değil, gözlerimizin önünde kum tepecikleri eriyip bitiyor, aynı anda başka tepecikler oluşuyor. Rüzgâr o kadar güçlü ki, savrulup gitmemek için el ele tutuşarak yere uzanıyoruz yüzükoyun. Evet, Basri Bey, Fuad ve ben. Hiç yadırgamıyorum Basri Bey’in sağ salim yanımızda oluşunu, üstelik öldüğünü unutmuş da değilim. Ama hiç tuhaf bir durum olarak görmüyorum rahmetli kumandanımızın yanımızda oluşunu. Fuad da hiç şaşkın değil, sağ eliyle koluma sımsıkı sarılmış olarak yüzükoyun uzanıyor yanımızda. Hiç kıpırdamadan yatıyoruz, rüzgârın sesi kulaklarımızda uğulduyor, kafamıza çarpan kum tanecikleri, küçük kıvılcımlar gibi yakıyor saç tellerimizin dibini. “Güzel hatıraları düşünün,” diye bağırıyorum. “Güzel hatıralar gelsin gözlerinizin önüne.”</p>
<p class="calibre1">Teklifim, Fuad’ın ilgisini hiç çekmiyor ama,</p>
<p class="calibre1">“Bir vaha hatırlıyorum,” diye mırıldanıyor Basri Bey. “Cennetten dünyaya düşmüş bir bahçe...”</p>
<p class="calibre1">Evet, sadece mırıldanıyor ama sanki o cehennemi fırtına yokmuş, sanki rüzgâr öfkeyle boca etmiyormuş gibi o kum denizini kafamızdan aşağı, rahatça duyuyorum ölü kumandanımın sözlerini.</p>
<p class="calibre1">“Günlerdir yol almışız gibi yorgunum,” diye sürdürüyor kendini hikâyesine kaptırarak. “Sanki günlerdir gözümü kırpmamış gibi uykum var. Deve her adım attığında ben de sallanıyorum onunla, tıpkı bir saatin sarkacı gibi. Sıcak, çok sıcak, o kadar ki, elimi uzatsam dokunacakmışım gibi geliyor güneşe. İşte o anda beliriyor karşımızda vaha...”</p>
<p class="calibre1">Basri Bey’i dinlerken, söyledikleri tek tek canlanıyor gözlerimin önünde... Hayır, canlanma değil, düpedüz Basri Bey’in kendisi oluyorum. Evet, artık Şehsuvar Sami yok, sevgili kumandanımın gördükleri, onun duydukları, onun hissettikleri var. Onun bindiği devenin üzerinde sallanıyorum bir sarkaç gibi, onu terleten sıcakla bunalıyordum.</p>
<p class="calibre1">Küçücük bir vadinin arasına saklanmış bir cennet bahçesi. Yemyeşil ağaçlarla çevrili kocaman bir su birikintisi. Yüzlerce metre öteden serinliği vuruyor yüzümüze. Suyun kokusunu alan develer süratleniyor, adeta birbirleriyle yarışırcasına koşuyorlar vahaya. Olduğum gibi suya bırakıyorum kendimi. Kumandan, asker, gönüllü, yaşlı, genç fark etmiyor hepimizi çocuklaştırıyor bu beklenmedik güzellik. Gölün dibi öyle güzel ki, sanki bir mercan denizi; ebemkuşağı gibi renk renk parıldıyor dipteki çakıl taşları. Kendimi tutamayıp dalıyorum; gümüş balıkları eşlik ediyor bana, mavi yengeçler, yosun yeşili kaplumbağalar. Su o kadar çekici ki. Hiç çıkmasam diyorum, hep burada kalsam, şu rengârenk taşların arasında yüzen küçücük balıklarla beraber. Ama biri yakalıyor beni. Bütün gücümle çekiyorum ayaklarımı ama nafile, adam o kadar güçlü ki kendimi kurtaramıyorum bir türlü. Dönüp suyun yüzüne bakıyorum kim bu diye, yüzünü seçemiyorum, ama siyahlar içinde olduğunu görüyorum. Hızla çekiyor beni dışarıya. Zıpkın yemiş bir yunus gibi çaresizim. Nihayet çıkıyorum sudan. Adam fırlatıp atıyor beni kıyıya. Etrafta asker ölüleri, arkadaşlarım, davadaşlarım, yoldaşlarım. Hepsi hunharca öldürülmüş. Kan küçücük dereler oluşturmuş mavi göle akıyor her yandan. Derhal toparlanıp.ayağa kalkıyorum, ama adam tabancasını doğrultmuş bile bana. Başında toprak rengi bir kefiye, yüzünde kapkara bir peçe... Gözleri nefretle ışıldıyor, sanki hiç dile getirilmemiş bir kinle. O yüzden böyle yakıcı, böyle tehditkâr. Ama çekinmiyorum, hiç çekinmiyorum, korkunun zerresi yok yüreğimde.</p>
<p class="calibre1">“Kimsin sen?” diye bağırıyorum. “Ne istiyorsun?”</p>
<p class="calibre1">“Seni,” diye sesleniyor peçenin ardından. “Canını istiyorum. Hemen şimdi.”</p>
<p class="calibre1">Ve konuşmama fırsat vermeden basıyor tetiğe. Ardı ardına üç kez. Öylece yıkılıyorum olduğum yere ama hiç acı hissetmiyorum. Sanki vurulan ben değilim de bir başkası. Hatta kalkmak istiyorum, siyahlı adamla kavga etmek, onu ellerimle öldürmek. Yapamıyorum, sırtım sıcak kumlara yapışmış gibi, kıfmldayamıyorum bile. Adam sakince yaklaşıyor yanıma. Diz çöküp üzerime eğiliyor, ateş ettiği silahı hâlâ elinde.</p>
<p class="calibre1">“Seni hiç sevmedim Basri Bey,” diye mırıldanıyor. “Senden hep nefret ettim. Hiç söyleyemedim, bu yüzden daha çok nefret ettim. Benim hayatımı çaldın... Beni mahvettin...” Öfkeyle bağırıyorum.</p>
<p class="calibre1">“Kimsin sen? Ne istiyorsun benden...”</p>
<p class="calibre1">Tek söz etmeden, açıyor yüzündeki siyah peçeyi.</p>
<p class="calibre1">“Ah!” diye bir çığlık atıyorum. “Ah!”</p>
<p class="calibre1">Siyah peçenin arkasında kendimi görüyorum. Evet, kendimi, Basri Bey’e üst üste üç kurşun sıkan Şehsuvar Sami’yi...</p>
<p class="calibre1">Ardı ardına vurulan kapının sesiyle açtım gözlerimi. Nefes nefese doğruldum yatağımda. Evet, birisi kapıyı çalıyordu. Bu da kim böyle? Neyse vazgeçti galiba... Hayır, yanılmışım yeniden başladı kapıya vurmaya. Gördüğüm kâbusun dehşetinden kurtulamadan, kapıya yöneldim alelacele... Kim bu? Polisler mi? Mehmed Esad mı? Hâlâ uyku sersemi olan zihnim bir türlü gelemiyordu kendine. Kapıya yaklaşınca birinin seslendiğini duydum.</p>
<p class="calibre1">“Şehsuvar Bey, Şehsuvar Bey, iyi misiniz?”</p>
<p class="calibre1">Endişeli bir ses. Yoksa kapıdaki adam gördüğüm kâbustan haberdar mı diye düşünmekten kendimi alamadım. O telaşla açtım kapıyı. Karşımda otelin gece müdürü Halim Bey duruyor, “iyi misiniz?” diye tekrarladı. “Şehsuvar Bey, iyi misiniz?” Neler oluyordu?</p>
<p class="calibre1">“iyiyim, iyiyim... Niye?”</p>
<p class="calibre1">Gözleri omzumun üzerinden odayı tararken,</p>
<p class="calibre1">“Çığlık atmışsınız, hem de birkaç kez... Yan odadaki misafirimiz söyledi. Agatha Hanım, şu Ingiliz yazar. Endişelenmiş sizin için. Başınıza bir iş geldi zannetmiş...”</p>
<p class="calibre1">“Yok, yok, ben iyiyim. Kötü bir rüya gördüm sadece... Bir kâbus... Yazar hanımdan da adıma özür dileyin, ne olur.”</p>
<p class="calibre1">Bir türlü rahatlamıyordu Halim. Artık çekip gitse ya, hayır hâlâ dikiliyordu karşımda. Sanki başka bir açıklama yapmamı bekliyor gibiydi.</p>
<p class="calibre1">“Hepsi bu Halim Bey. Hadi size iyi geceler...”</p>
<p class="calibre1">Neyse, sonunda çekip gitti de ben de yalnız kalabildim. Dağınık yatağıma bakarak, kendime sordum. “Sahi neydi bu kâbusun anlamı?” Ne yani, olanlar için Basri Bey’i mi suçluyordu şuuraltım? Bu, haksızlık olurdu. Basri Bey beni hiç zorlamamıştı, ben karar vermiştim ne istediğime. Elbette bir fedai olarak cemiyete katılmamı istemişti. Fakat her defasında bana sormuştu. Hayır, eğer yaşadıklarımdan dolayı birini suçlayacaksam, bu rahmetli Basri Bey değil, Şehsuvar Sami’ydi. Evet, bazen kendime Şehsuvar Sami diye hitap etmeyi seviyorum. Bilhassa da kendimi tenkit edeceğim zamanlarda, daha kolay oluyor. Sanki karşımda başka biri varmış gibi.</p>
<p class="calibre1">Kâbusun etkisiyle kan ter içinde kalmıştım, giysilerimi değiştirdim, yeniden yatağa uzandım, sağa döndüm, sola döndüm. Yok, sanırım rüyamdaki Basri Bey’le birlikte uykuyu da öldürmüştüm. Kalktım, yeniden yazı masasının başına geçtim. Mademki eski kumandanım uyandırdı beni uykudan, onunla devam edelim o zaman.</p>
<p class="calibre1">Bir kez daha Selanik’teydim. Bir kez daha sevdiğim bir insanın ölümü için gelmiştim doğduğum şehre. Basri Bey’den söz ediyorum. Onun ölüm haberini vermekten.</p>
<p class="calibre1">Öylece bakıyordu Refiye Hanım. Tıpkı Basri Bey’i son gördüğüm an gibi, gözleri donup kalmıştı yüzümde. Ne kadar zor olsa da, az önce söylediğim o üç cümleyi tekrarladım.</p>
<p class="calibre1">“Basri Bey şehit oldu... Ne yazık ki kurtaramadık onu... Başımız sağ olsun Refiye Hanım...”</p>
<p class="calibre1">Küçücük bir çığlık döküldü dudaklarından.</p>
<p class="calibre1">“Ah!”</p>
<p class="calibre1">Yıldırım düşmüş gibi incecik bedeni sarsıldı ama kendini tutmayı bildi. O zaman anladım, yıllardır bu acı haberi beklediğini. Şaşkınlığını, o derin ıstırabını içinde saklamaya çalışarak sordu:</p>
<p class="calibre1">“Ne... Ne zaman oldu?”</p>
<p class="calibre1">Olanca dürüstlüğümle cevapladım.</p>
<p class="calibre1">“Ağustos ayının 13’ünde...”</p>
<p class="calibre1">Yıkılmış bir halde söylendi:</p>
<p class="calibre1">“Üç ay evvel! Neden bu kadar geç haber verdiniz?”</p>
<p class="calibre1">“Basri Bey istemedi,” dedim yumuşak bir sesle. “Sizinle bizzat benim konuşmamı istedi. Bu acı haberin, ailesine mektup ya da telgrafla bildirilmesine katiyetle karşı çıkmıştı.”</p>
<p class="calibre1">“Evet,” dedi yanaklarından süzülen gözyaşlarını eliyle kurularken. “Evet, nefret ederdi bundan. ‘Ailenin eline, yakınınız şehit oldu yazan bir kâğıt vermek vefasızlıktır,’ derdi... Bizzat kendisi giderdi şehit olmuş arkadaşlarının haberini vermeye...”    &gt;</p>
<p class="calibre1">Kadıncağızın bu metin hali beni cesur kılıyordu.</p>
<p class="calibre1">“Evet Refiye Hanım, o saygısızlığın hem kendisine hem de size yapılmasını istemedi... Bu yüzden sıkı sıkıya tembihledi beni. Bizzat sen gideceksin diye. Kusura bakmayın geç kaldım. Aslında daha da geç kalabilirdim ama vurulduğum için beni erken yolladılar... Hastaneden çıkar çıkmaz da Sela-nik’in yolunu tuttum. Aklımda Basri Bey’e verdiğim söz vardı çünkü... Bir an önce o sözü yerine getirmek istiyordum...”</p>
<p class="calibre1">Biraz sakinleşir gibi olmuştu.</p>
<p class="calibre1">“Yanında mıydınız?”</p>
<p class="calibre1">Kederle ağırlaşan ela gözlerine daha fazla bakamadım.</p>
<p class="calibre1">“Yanındaydım,” dedim bakışlarımı kaçırarak. “Yanımda vuruldu.”</p>
<p class="calibre1">Sanki o anı gözlerinin önünde canlandırmak istiyormuş gibi merakla bakıyordu. Her saniye, her dakika ruhunu ele geçiren o büyük acıya aldırmadan sordu:</p>
<p class="calibre1">“Nasıl! Nasıl oldu bu felaket?”</p>
<p class="calibre1">Bir an hakikati söylesem mi diye geçirdim. Basri Bey’i, kendi ricasıyla, ne ricası düpedüz emriyle vurmak zorunda kaldığımı anlatsam mı? Hayır, kadıncağızı ikinci kez yıkmak olurdu bu.</p>
<p class="calibre1">“Ne?” diyerek zaman kazanmaya çalıştım. “Anlayamadım, ne dediniz?”</p>
<p class="calibre1">“Nasıl vuruldu diyorum?” Çenesi titriyordu, sesi boğuklaş-mıştı. “Basri diyorum. Nasıl öldü?”</p>
<p class="calibre1">Evet, artık kendini tutamadı, vereceğim cevabı bile beklemeden ağlamaya başladı. İncecik mavi damarları dışarı vurmuş elleriyle yüzünü kapatarak bir süre gözyaşı döktü. Hiç sesimi çıkarmadan, bekledim. Bir ara bakışlarım, duvardaki fotoğrafa takıldı. Kolağası üniformasının içinden bana bakıyordu Basri Bey Gözlerinde takdir dolu bir ifade sezer gibi oldum. Sanki cennetten bir teşekkür mesajı yolluyordu. Saçmalama diyeceksin, haklısın ama o zor anımda hayalî de olsa böyle bir desteğe ihtiyacım vardı. Allahtan güçlü bir insandı Refiye Hanım.</p>
<p class="calibre1">“Kusura bakmayın,” diyerek toparlandı. “Kusura bakmayın... Karşınızda böyle...”</p>
<p class="calibre1">“Rica ederim, içinizden nasıl geliyorsa öyle davranın lütfen. Ben de sizin bir kardeşiniz sayılırım... Çok severdim rahmetliyi...”</p>
<p class="calibre1">Yeniden gözyaşlarına boğuldu...</p>
<p class="calibre1">“Rahmetliyi... Rahmetli oldu, değil mi? Allah’ım, Allah’ım inanması ne kadar zor...”</p>
<p class="calibre1">Yok, bu defa dağılmadı, tuttu kendini, bir kez daha kuruladı gözlerini...</p>
<p class="calibre1">“Nasıl oldu?” diye sordu. “Acı çekti mi? Lütfen, lütfen hakikati anlatın bana.”</p>
<p class="calibre1">Kati bir ifadeyle başımı salladım.</p>
<p class="calibre1">“Hayır, hiç acı çekmedi. Her şey bir anda olup bitti. Son sözleri şöyle oldu: ‘Şerefimle yaşadım, şerefimle ölüyorum. Karıma ve oğluma söyle, yas tutmasınlar. Bilakis alınları açık, dimdik dolaşsınlar. Üzülecek bir hadise değil bu... Bir askerin ulaşabileceği en üst rütbe... Ben şehitlik rütbesine nail oldum. Bundan daha güzel ne olabilir... Refiye’ye söyle üzülmesin, vatan için dökülen kan asla ziyan değildir...’”</p>
<p class="calibre1">Evet, yalan söylüyordum ama benim yüreğim de en az o yaslı kadınınki kadar ıstırapla doluydu. Zaten daha fazla sür-düremedim. “Sonra,” diye tekrarladım. “Sonra...” arkasını getiremeden ben de başladım ağlamaya. Çok değil daha bir ay önce büyük bir harbin içinden gelen ben, her gün arkadaşlarının ölümüne şahit olan Şehsuvar Sami, başladım bir çocuk gibi ağlamaya. Refiye Hanım kendi acısını unutup, beni teselli etmeye koyuldu.</p>
<p class="calibre1">“Ağlamayın, ağlamayın Şehsuvar Bey. Hiç değilse, Bas-ri’nin son isteğini yerine getirelim hep beraber... Haklısınız, şehitlik mertebesi ölümlerin en yücesi, en mübarek olanı... Ne kadar ıstırap verse de vakarla karşılamalıyız...” Gözyaşla-nmı kurularken şefkatle karışık bir kabulleniş gördüm dul kadının yüzünde. “Söyledi mi bilmem ama sizi çok severdi Basri. Kendi oğlu gibi, öz kardeşi gibi... Belki bu kadar genç olmanızdan... Belki bir parça oğlumuz Nail’i hatırlatmanızdan.” Duraksadı, gözleri yeniden doldu. “Nail, ah zavallı oğlum. Nasıl izah edeceğim şimdi ben, bu çocuğa babasının öldüğünü...”</p>
<p class="calibre1">“Ben, ben anlatırım,” diye çektim burnumu. “Hem ağabeyi sayılırım...”</p>
<p class="calibre1">Uzanıp elimi tutu Refiye Hanım, tıpkı çöldeki o meşum günde kocasının elimi tuttuğu gibi.</p>
<p class="calibre1">“Basri yanılmamış, siz iyi bir insansınız Şehsuvar Bey. Ama oğluma bu ^felaketi haber vermek benim vazifem. Siz üzerinize düşeni layığıyla yerine getirdiniz zaten. Size müteşekkiriz, sağ olunuz, var olunuz. Şunu da biliniz ki, artık Selanik’te bir anneniz, bir ablanız nasıl telakki ederseniz, bir aile büyüğünüz var. Ne zaman başınız sıkışırsa, ne zaman sıcak bir aile yuvasının hasreti düşerse içinize, kapımız daima açıktır size...”</p>
<p class="calibre1">O vakur kadından duyduğum son sözler bunlardı. Refiye Hanım’ı, yıllardır kendisini hazırlamaya çalıştığı o felaket haberinin hiçbir zaman dinmeyecek ıstırabıyla baş başa bırakıp attım kendimi dışarıya.</p>
<p class="calibre1">Sokak iyi geldi, biraz önce Olimpos Dağı’ndan gelen güçlü bir rüzgârın serpintisiyle hafifçe ıslanmıştı her yer. Yağmur sonrasının o tertemiz havasını içime çekerek nemli Arnavut kaldırımlarında amaçsızca dolaşmaya başladım. Oysa bavulumu istasyonda bırakmıştım, dönüp almalıydım ya da ilk trene atlayıp İstanbul’a geri dönmeliydim. Ama ne gezer, ayaklarım sahile sürüklüyordu beni. Ne Beyaz Kule’ye, ne bahçelere. Kendi gençliğime doğru yürüyordum... Bu şehrin her sokağına, her köşe başına sinen hatıralarımıza. Babamın ölüm haberini aldığım gün... Mekteb-i Sultani’ye girdiğim sene.... Nasıl bir gurur vardı içimde. Sonra seni ilk gördüğüm ana... Mösyö Leon’un ofisinde, kapıyı çaldığımda karşıma çıkışın. Dudağındaki o boşvermiş gülümseme, bir bayrak gibi dalga dalga omuzlarına düşen kızıl saçların ve dünyaya meydan okurcasına bakan o iri siyah gözlerin... Sonra asık suratlı dava dosyalarının sergilendiği o karanlık odada sevişmelerimiz... Sadece genç bedenlerimiz değil, bizi birbirimize kenetleyen yazarlar, şairler, duygular, fikirler, idealler... Sonra tam beş yıl önce yine böyle bir sonbaharda, senden habersiz İttihat ve Terakki Cemiyeti’ne üye oluşum... Belki de şu sokakta, şu arkadaki binada, o küf kokulu küçük salon... Nasıl umut doluydum o zamanlar, nasıl imanlı, na-sil kendinden emin. Sadece vatanı kurtarmakla kalmayacak, bütün dünyayı değiştirecektim, üstelik seninle beraber... Oysa şimdi paramparça oluyordu inandığım ne varsa. Zafer saydıklarımızın aslında çoktan kaybedilmiş harpler olduğu bir bir çıkıyordu ortaya. Onca kahramanlıktan, onca fedakârlıktan, onca ölümden sonra hepsinin manasız olduğunu anlıyordum. Ne yaparsak yapalım, sanki mağlubiyete mahkûm gibiydik, hep hayal kırıklığına yazgılı... Ne yaparsak yapalım beyhudeydi, bir türlü çıkamayacaktık bu derin, bu kanlı çukurdan. Yıkımlar, ihanetler, isyanlar... Zulüm, yolsuzluk ve yoksulluk... Ne varsa devr-i Abdülhamit için söylediğimiz, hepsi tekrar yaşanıyordu bizimle birlikte. Uğursuz bir döngü gibi olaylar hep kendini tekrar ediyordu bu coğrafyada... Ve insanlar, buğday taneleri gibi ezilip gidiyordu tarih denilen o değirmenin taşları arasında, işte böyle bir haletiruhiye ile yürürken kadim şehrimizin sokaklarında, birden o mucize gerçekleşti. Evet, yağmurlu havalarda rengi yeşile dönüşen çocukluğumuzun denizine birkaç adım kala, birden sen çıkıverdin karşıma...</p>
<p class="calibre1">Evet, o toprak rengi uzun elbisen, iri gözlerin, kızıl saçlarınla sen. Önce inanmadım; kapıldığım fazla hassasiyetin bir neticesi olarak hayal gördüğümü sandım. Gözlerimi açtım, kapadım, neredeyse ayılmak için çimdik atacaktım kendime. Ama lüzum kalmadı, çünkü sen de beni görmüştün. Bir an o eski gülümsemen belirdi dudaklarında, seni ilk gördüğüm günkü gibi cesur, uçarı, isyankar. Fakat çok sürmedi, hemen değiştin, daha önce hiç karşılaşmadığım buz gibi soğuk bir ifade takındın. Sadece ruhunu değil, bedenini de o soğuk ifadenin ardına gizledin. Belki daha o anda çekip gitmeliydim... Yahut neden böyle yapıyorsun, diye sitem etmeliydim sana. Hiç değilse en az seninki kadar yabancı bir ifade takınmalıy-dım, yapamadım.</p>
<p class="calibre1">“Merhaba Ester,” diye yaklaştım gülümseyerek. “Merhaba, ne güzel seni yeniden görmek.” <span class="calibre7"><sub class="calibre14">f</sub></span></p>
<p class="calibre1">Lütfettin, bir kez daha gülümsedin ama o samimi tavrından eser yoktu artık.</p>
<p class="calibre1">“Merhaba Şehsuvar... Nasılsın görüşmeyeli?”</p>
<p class="calibre1">Hal hatır sorman lüzumsuz yere güven verdi bana, “iyiyim, iyiyim... Sence nasıl görünüyorum?”</p>
<p class="calibre1">Bir hayal kırıklığı belirdi zeytin karası gözlerinde.</p>
<p class="calibre1">“Değişmişsin,” dedin. “Nasıl söyleyeyim... Kusura bakma ama yaşlanmışsın. Yüzündeki mana değişmiş...”</p>
<p class="calibre1">Hayretten donakalmıştım, tıpkı annem gibi, tıpkı Paloma Nine gibi konuşuyordun. Önemsememeye çalıştım.</p>
<p class="calibre1">“Biliyorsun şartlar çok ağır. İnsan bir gecede değişiyor işte...”</p>
<p class="calibre1">Anlayışlı, adeta merhametle baktın.</p>
<p class="calibre1">“Evet, harpte okluğunu duymuştum... Trablusgarp’ta miydin?”</p>
<p class="calibre1">Sevindim, nerede olduğumu bildiğine göre demek ki benimle alakadar oluyordun hâlâ. Ama yaralandığımı söyleyerek seni üzmek, belki de kendimi acındırmak istemedim.</p>
<p class="calibre1">“Oradaydım,” diye geçiştirdim. “Bu sabah geldim Selanik’e. Bir tür vazife diyelim... Üzücü bir vazife...”</p>
<p class="calibre1">Sanki neden burada olduğumu anlamış gibi samimi bir keder belirdi yüzünde.</p>
<p class="calibre1">“Kötü müydü Trablusgarp?”</p>
<p class="calibre1">Buruk gülümsedim.</p>
<p class="calibre1">“Kötüydü, çok kötüydü... Biliyorsun, harp işte...”</p>
<p class="calibre1">Alaycı bir parıltı geçti gözlerinden.</p>
<p class="calibre1">“Kazanıyormuşsunuz ama... Enver Bey’iniz harikalar yaratmış... İtalyanları sokmamışsınız içerilere. Müslüman birliğini kuracakmışsınız. Devlet-i Aliyye’yi böyle kurtaracakmışsınız... İmparatorluk İslamiyet’le tekrar yükselecekmiş. Öyle yazıyordu ittihatçı gazetelerde...”</p>
<p class="calibre1">Açıkça iğneliyordun, aldırmadım.</p>
<p class="calibre1">“O kadarını bilmem ama İtalyanları durdurduk... Harpte bizimle başa çıkamayınca Balkan Devletleri’ni kışkırttılar. Biz de Trablusgarp’ı bırakmak zorunda kaldık. Fakat yerli halk direnmeye devam ediyor. İşleri hiç kolay olmayacak İtalyanların o topraklarda...”</p>
<p class="calibre1">Sözlerim seni sinirlendirmeye başlamıştı.</p>
<p class="calibre1">“Ya bizim işimiz?” diye sordun başını sallayarak. “Bizim işimiz kolay olacak mı Makedonya’da? Selanik’te gezme fırsatın oldu mu bilmiyorum? İnsanlarla konuşabildin mi? Bugüne kadar hiç görmediğim bir hava var. Eskiden de bu düşmanlığı hissederdim ama şimdi açıkça dile getirmekten çekinmiyorlar. Yunanlar, Bulgarlar, Sırplar, Karadağlılar... Hepsi aynı dili kullanıyorlar. Nihayet bizim zamanımız geliyor diyorlar... Sadece Müslümanlara değil, bizim Yahudilere de tehditler savuruyorlar... ‘Yıllarca Türklerle iş birliği yapanız. Bize yapılan zulümden siz de sorumlusunuz,’ diyorlar... ‘Yüzlerce yıllık zulüm yakında sona erecek,’ diyorlar... İsa’nın dirilme vakti geldi,’ diyorlar...”</p>
<p class="calibre1">Sadece bana duyduğun kızgınlık yoktu sözlerinde, hakikaten kaygılanıyordun, korkuyordun. Ama abarttığını düşündüm, tamam Sırbistan, Bulgaristan, Yunanistan ve Karadağ harp açmıştı bize ama orduları zayıftı, silahları ve mühimmatları yetersizdi.</p>
<p class="calibre1">“Boşa endişeleniyorsun,” diye yatıştırmaya çalıştım. “Hiçbir neticeye ulaşamazlar. Hele burada muvaffak olmaları ihtimal dışı... Düşünsene Ester, Selanik’ten bahsediyoruz...”</p>
<p class="calibre1">Hiç inandırıcı gelmemişti sözlerim sana.</p>
<p class="calibre1">“Paris’ten vaziyet hiç öyle görünmüyor ama. Osmanlı Devleti’ne artık hasta adam demiyorlar, canlı cenaze diyorlar. Herkes bu cenazenin mirasına talip. Evet, hiç dostu yok bu ülkenin... Dost görünenler bile en büyük parçayı kapmanın derdinde. OsmanlI’nın bittiği konusunda herkes hemfikir... Galiba, bir tek sen farkında değilsin bunun... Ha, özür dilerim bir de şu cemiyetiniz. Bir hürriyet hareketi olarak başlayıp Abdülhamit’ten daha beter bir despotluk yaratan cemiyetiniz...”</p>
<p class="calibre1">Aslında seninle karşılaşmadan önce aklımdan geçenleri söylüyordun bana, fakat o kadar hiddetlenmiş, o kadar acımasızca konuşuyordun ki, lüzumsuz bir müdafaaya sürükledin beni.</p>
<p class="calibre1">“Hiç de öyle değil,” dedim sesimi yükselterek. “Altı yüz yıldır dünyaya hükmetmiş bir imparatorluk öyle kolay kolay yıkılmaz. Sömürge peşinde olan o Batılı devletler hayal görüyor. Hiçbir şekilde kazanamayacaklar... Yakında göstereceğiz onlara kimin canlı cenaze olduğunu...”</p>
<p class="calibre1">Bir yandan bunları söylüyor, bir yandan da ne kadar aptalca konuşuyorum diye kendi kendime kızıyordum. Rüya gibi bir andı. Dört küsur seneden sonra ilk kez karşılaşıyorduk ama seni karşıma almış, siyaset tartışıyordum işte. Tamam sen başlatmıştın, tamam sözlerin kışkırtıcıydı, yine de uymayabilirdim. Dahası hakiki düşüncelerimi ve hislerimi seninle paylaşabilirdim. Yani şu anda yazdıklarımı, daha o gün anlatabilirdim. Zira hiç değişmediler. Fakat yapamadım. Seni o kadar çok sevmeme, benim için vazgeçilmez olmana rağmen, gurur mu, aptallık mı, inat mı, o manasız tartışmayı devam ettirdim.</p>
<p class="calibre1">“Evet, sıkıntılarımız var, evet hürriyeti tam tesis edemedik, evet siyasi istikrarı sağlayamadık. Çünkü tam manasıyla ne hükümet olduk ne de iktidar. Hep birileriyle paylaştık idareyi. Eski paşalar elimizi kolumuzu bağlayıp durdu. Muhalefetin ise düşmanların ekmeğine yağ sürmekten başka yaptığı bir iş yok... Bu şartlar altında ancak bu kadar...”</p>
<p class="calibre1">“Dur Şehsuvar, dur,” diye kestin sözümü.” “Sus biraz, sus Tanrı aşkına...”</p>
<p class="calibre1">Hayır, öfke yoktu artık gözlerinde, sadece bir acıma duygusu... Evet, çok iyi hatırlıyorum, utanç verici bir acıma duygusuyla bakıyordun bana.</p>
<p class="calibre1">“Hakikatle bütün bağlantın kopmuş senin. Farkında değil misin, ülkede de iktidarı kaybettiniz... Farkında değil misin olan bitenin?”</p>
<p class="calibre1">Doğruyu söylüyordun, biz Trablusgarp’ta harp ederken, cemiyetimize karşı olan yeni bir hükümet kurulmuştu. Yani payitahtta, İttihat Terakki Fırkası yeniden muhalefete düşmüş, bize rakip olan Hürriyet ve İtilaf Fırkası yükselmişti. Üstelik bu neticede başta Talat Bey olmak üzere bizim liderlerin mesuliyeti çok büyüktü. İktidarı, Harbiye Nazırı Mahmud Şevket Paşa’yla paylaşmayalım derken ellerinden tümüyle kaçırmışlardı. Ne var ki yeni hükümet de en az bizimkiler kadar beceriksiz ve basiretsizdi. Ülkedeki vaziyet iyileşeceğine eskisinden daha beter hale gelmişti. Yoksulluk almış başını yürümüş, imparatorluğun parçalanması iyice hızlanmıştı. Balkan cephesinden gelen haberler korkunçtu. Her yerde mağlup oluyorduk, her yerden yıkım ve ölüm haberleri geliyordu. Bütün bunları biliyordum, vatan hızla uçuruma sürükleniyordu ama umut etmekten başka çarem yoktu. Ne kadar hayal kırıklığına uğrasam da zafere olan inancımı tümüyle kaybetmemiştim hâlâ.</p>
<p class="calibre1">“Farkındayım,” diye diklendim. “Hiçbir ülke kolayca kurtulmaz. Fransız Ihtilali’nin neticelenmesi yıllarca sürmüştü. Ki bizim ülkemizin meseleleri çok daha zor, çok daha çetin... Bu şartlar altında...”</p>
<p class="calibre1">“Yeter, yeter Şehsuvar!” Sokak ortasında düpedüz bağırıyordun bana. “Nasıl bu kadar aymaz olabilirsin? Leon Dayı bile farkına vardı olanların. Ne yaptı bu adamlar sana? Ne oldu sana böyle? Kim aklını çeliyor senin? Anlamıyorum, sahiden anlamıyorum...”</p>
<p class="calibre1">O bakışların, bu gurur kırıcı sözlerin zıvanadan çıkarmıştı beni.</p>
<p class="calibre1">“Kimse benim aklımı çelemez,” diye kestirip attım, “isteseler de yapamazlar. Kendi kararlarımı kendim alırım ben, kendim uygularım. İnancım için dövüşüyorum, vatanım için, milletim için... O batılı alçaklar yalan söylüyorlar. Propaganda yapıyorlar... Evet, sonunda biz muvaffak olacağız, biz kazanacağız. Bütün kalbimle inanıyorum buna. Tamam mı? Anlamayacak ne var bunda?”</p>
<p class="calibre1">Gözlerinin nemlendiğini gördüm, işte o vakit fark ettim beni hâlâ sevdiğini. İşte o vakit, önünde diz çökmeliydim, beni affet demeliydim ama yapamadım. Sen ise başını salladın...</p>
<p class="calibre1">“Seni anlamıyorum,” dedin aynı merhamet dolu ifadeyle. “Sahiden anlamıyorum ama artık önemi yok.” Elini uzattın. “Zaten daha fazla konuşmanın da manası yok. Hoşça kal Şehsuvar, seni gördüğüme sevindim. Hoşça kal...”</p>
<p class="calibre1">Bütün ruhumla, bütün bedenimle yıkılmıştım ama kendinden ve haklılığından emin biriymiş gibi dikiliyordum karşında. Yüzündeki ifadeden daha soğuk olan elini sıktım. Hiçbir tepki vermeden, elini usulca çekip yürümeye başladın...</p>
<p class="calibre1"><a id="bookmark1"></a>“Git, canını kurtar zabit.”</p>
<p class="calibre1"><a id="bookmark2"></a><span class="calibre7">mm</span></p>
<p class="calibre1"><span class="calibre7">Merhaba Ester, (9. Gün, Sabah)</span></p>
<p class="calibre1">Gün ışıyıncaya kadar yazdım; kalemi tutan parmaklarım acımaya, gözlerim yanmaya başlayıncaya kadar. Hayır, tekrar yatağa dönmedim, inanılmaz derecede dinç hissediyordum kendimi, zihnim pırıl pırıl. En iyi düşünme biçimi yazmaktır, derler. Doğruydu, sadece mazideki olayları değil, bugünü tahlil etmek için de yazmak en iyi metottu. İhtimallerin yarattığı kaostan kurtulan aklım, olan biteni şimdi daha iyi görmeye başlamıştı. Balkona çıktım, şahane bir sonbahar sabahı vardı dışarıda. Dünkü yağmur, bir parça serinlik bırakıp terk etmişti İstanbul’u. Sokağa çıkmak için dayanılmaz bir arzu uyandı içimde. Henüz uyanmakta olan evlerin, kapalı dükkânların önünden geçmek, bomboş sokaklarda yürümek... Daha fazla düşünecek ne vardı ki, giyinip çıktım otelden.</p>
<p class="calibre1">Kimsecikler yoktu ortalıkta, Aşmalı Mescit Sokağı’nın köşesinde, mesailerinin sonuna gelmiş, esneyip duran iki gece bekçisine rastladım. Dar sokakta ilerlerken, dükkânlarını herkesten önce açmak isteyen birkaç gayretli esnafla selâmlaştım. Viyanalı karı kocanın işlettiği lokantanın önüne sere serpe uzanıp kemik bekleyen, güzel gözlü, sokak köpeğine laf attım. Hiç tınmadı, belli belirsiz kuyruğunu kıpırdattı sadece. Dün karşılaştığım kangalı hatırladım, o da hiç iplememiş-ti beni; demek köpekler nezdinde böyle bir tesirim vardı; pek ciddiye alınmayacak bir adam.</p>
<p class="calibre1">Cadde-i Kebir’e çıkınca sola döndüm, nefis kokular geliyordu bir yerlerden. Birkaç adım sonra anladım; Lebon Pastanesinden geliyordu. Bu kadar erken mi açıyorlardı? Hayır, pastane müşteriye kapalıydı ama fırında çalışma çoktan başlamış olmalıydı. Mekteb-i Sultani günlerimden biliyorum, şimdi dünyanın en lezzetli pastaları pişiyordu içeride. Aynalı Pasajı geçince birdenbire genişleyen caddede her an, her dakika insan sayısı artıyordu. Senin o çok sevdiğin ama cesaret edip giremediğimiz Madam Cecile’in meşhur terzihanesi henüz açılmamıştı. Cansız mankenlerin donuk bakışları altında geçtim vitrinin önünden. Bir zamanların Bonmarşe’si, şimdinin Karlmann Pasajı’nın kapısı açılmış, fakat müşteri almıyorlardı içeriye. Hatırlarsan, İstanbul’a geldiğinde burayı da ziyaret etmiştik birlikte. Elbette tek bir eşarp bile alamamıştık, çünkü bu pahalı kıyafetlere yetiştirecek paramız yoktu. Ama şimdi, seni yeniden bulsam, hâlâ zengin biri olmasam da istediğin kıyafeti almak isterim. Bak yine kaptırdım kendimi hayallere... Sanki seni bulmuşum, sanki benden gelebilecek hediyeleri kabul edermişsin gibi... Neler geçiriyordum aklımdan... Fakat İstanbul’a gelmişsen, elbette umut vardı, hem de hiç yabana atılmayacak bir umut...</p>
<p class="calibre1">Cadde-i Kebir’de yürümeyi sürdürdüm. St. Antuan Kilise-si’nin dış kapılan da kilitliydi henüz ama az ilerideki Mösyö Leduc’un çiçekçi dükkânı açılmıştı çoktan. Kırmızı, pembe, sarı güz çiçeklerinin kokusu bütün caddeyi tutmuştu. Galatasaray Sultanisi’nin önüne gelince, iyice genişleyen Cad-de-i Kebir dümdüz uzanıyordu Taksim meydanına doğru. Oraya kadar yürümeyi gözüm yemedi. Karnım da acıkmıştı, sola döndüm, Pera House da denilen İngiliz Büyükelçiliğine açılan sokağa girdim. Bakışlarım ister istemez, sağ taraftaki Avrupa Pasajı’na kaydı. Mehmed Esad’ın halı dükkânının olduğu geçit. Dün akşam üzeri gelmeyi unuttuğum mekân. Burası da hâlâ kapalıydı ama eli kulağındaydı, birazdan kilitler açılırdı. Sahi ne yapacaktım ben bu şaibeli adamla? Bu sualin cevabını bulmam için, Mehmed Esad’ın benimle ne yapacağını bilmem gerekiyordu. Bazı cevaplar vardı aklımda ama hâlâ emin değildim. Bu muammayı Avrupa Pasajı’nın kilitli kapısında bırakıp, köşedeki lokantaya yürüdüm.</p>
<p class="calibre1">Lokantanın adı “Nefaset”ti. Sahibi înebolulu tombul bir adam; Kemalettin Amca... Talebe dostuydu, paramız olsun olmasın hiçbirimizi geri çevirmez, aç girer, tok çıkardık bu lokantadan. Kemalettin Amca vefat etmiş, oğlu da hayırsız çıkınca dükkân aşçıbaşı Rasih’e kalmıştı. Yemeklerin lezzeti biraz bozulsa da, sabahlan yaptıklan mercimek çorbası harikaydı hâlâ. Kamımı Nefaset Lokantası’nda doyurdum. Ama bu kadar gezmek yeterdi, talebelik yıllarından tanıdığım Ra-sih’in kendi eliyle yaptığı kahveyi içip otele döndüm. Ömer bile gelmemişti henüz, oyalanmadan odama çıktım. Biraz uyusam iyi olacaktı, hatta niyetlendim de ama nafile, sabahın tazeliği kanıma karışmıştı bir kere. Bir süre daha uyku haramdı gözlerime. Hiç de şikâyetçi değildim bu durumdan. Yazmak istiyordum, durup dinlenmeden yazmak, aklimdakileri, kalbimdekileri sana anlatmak. Tabii izin verirlerse, fırsat tanırlarsa. Cezmi’nin öldürülmesinin ardından bakalım neler çıkacaktı? îşte bu sebepten daha süratli olmalı, daha çok yazmalıydım. Yine çöktüm masanın başına. Selanik’te birbirimizi kırarak ayrıldığımız o mutsuz güne geri döndüm.</p>
<p class="calibre1">Senden aynlınca ne yapacağımı bilemeden öylece kalakal-mıştım Selanik’in ortasında. Ne gidecek bir evim vardı, ne kapısını çalabilecek bir dostum. Leon Dayı’ya gidemezdim, Paloma Nine’yi ziyaret edemezdim, çünkü arkandan geldiğimi, ısrar ettiğimi zannederdin. Bu kadar alçalmayı izzetinefsime yediremiyordum. Keşke gururuma yenilmeseymişim, evinize kadar gelseymişim, keşke ölüm döşeğindeki o yaşlı kadını son kez görseymişim. Evet, bu yüzden çok kızmıştım sana, Paloma Nine’ye inme indiğini, artık son nefesini vermek üzere olduğunu saklamıştın benden. Buna hakkın yoktu. Paloma Nine senin olduğu kadar benim de yakınım sayılırdı. Samimi bir muhabbet, hakiki bir saygı duyuyordum o kadına karşı. Ki, bu saygı hiç de sebepsiz değilmiş; bizim cemiyeti yönetenlerin birçoğundan çok daha iyi kavramıştı vaziyeti, çok daha isabetli tahlilleri vardı istikbal hakkında.</p>
<p class="calibre1">Trene binip Dersaadet’e dönmeliydim. Türlü entrikanın, türlü ayak oyunlannın döndüğü, yaşlı, yorgun payitahtımıza. Ama gidemiyordum, görünmez halatlarla Selanik’e bağlanmış gibiydim, koparamıyordum kendimi. Yapmam gereken bir vazife olmalıydı, neydi bilmiyorum ama bir eksiklik gitgide büyüyordu. Beyaz Kule’nin oraya indim. Çok değil dört yıl önce Basri Bey’le buluştuğumuz bahçeye girdim, aynı masaya oturdum. Bir şekerli kahve söyleyip, etrafı izlemeye başladım. Farklı dillerin konuşulduğu, farklı dinlere inanıldığı, her gönülde farklı bir idealin yattığı bu şehre bir kez daha merhametle baktım. Hatıralar dışında hiçbir bağ kalmamıştı Selanik’le aramda ama yine de hiçbir zaman eksilmeyecek bir sevgi besliyordum ona karşı. Çünkü beni, ben yapan bu şehirdi. Gözümü burada açmıştım, hayatı burada tanımıştım, hatasıyla sevabıyla burada ömür sürmüştüm, inkâr vefasızlık olurdu, ömrümün en güzel günleriydi... O gün kendimi bu kadar yalnız, bu kadar çaresiz, bu kadar bitkin hissetmemin hiçbir ilgisi yoktu bu şehirle. Kendi tercihlerim diyeceğim ama eksik kalır, tarihin bize biçtiği rol diyeceğim yanlış olur, şanssızlık yine olmayacak, belki hepsi birden... Evet, hepsi birden bu hale getirmişti beni. Sadece beni mi, bütün bir insanlığı... Üstelik en kötü günlerimiz bunlar değildi. Ne yazık ki çok daha korkunç bir istikbal bekliyordu bütün dünyayı... Henüz farkında değildim o zamanlar. Evet, dört yıl önce o masada Basri Bey’le buluştuğumuz kadar iyimser olmasam da umudumu koruyordum hâlâ. Aslına bakarsan bir tek o kalmıştı elimde, umudumu da kaybedersem yaşamak için hiçbir nedenim olmayacaktı.</p>
<p class="calibre1">Denize bakan o güneşsiz bahçede oturmak, sonbahar havasını tenimde hissederek, tefekküre dalmak iyi gelmişti. Kederden sıyrılamasam da çaresizlikten, o melun karamsarlıktan kurtulmuştum. Kahvemin son yudumunu içtikten sonra ilk trenle payitahta dönmeye karar verdim ama daha önce yapmam gereken bir ziyaret vardı. Evet, bu şehirde hâlâ bana ait olan kutsal bir toprak parçası vardı; annemin mezan.</p>
<p class="calibre1">İyi ki gitmiştim, mezann durumu içler acısıydı. Taşı yıkılmış, toprağın üzerini ayrık otları bürümüştü. Asker ceketimi, fesimi çıkartıp mezarı ıslah etmeye çalıştım. Fakat bir süre sonra sırtımdaki yara yeri sızlamaya başladı. Doktor Şakir’in sözlerini hatırladım: “Seni taburcu ediyorum ama yaran tam iyileşmedi. Sakın zorlama, maazallah dikişlerin filan atar, başına iş alırsın sonra...” Yine de elimden geldiğince toparlamaya çalıştım annemin son istirahatgahını, sonra bir taşın üzerine oturdum. Trablusgarp’ta yaşadıklarımı anlattım anacığıma. Babamın mezanna gidemediğim için af diledim, istemediğimden değil, harpten fırsat bulamadığım için.</p>
<p class="calibre1">“Ama merak etme,” dedim. “Babam artık yalnız değil o topraklarda, bir arkadaş bıraktım ona. Benim cesur kumandanım Basri Bey’i. Eminim ruhları buluşmuştur çoktan, çünkü Basri Bey’in de tıpkı babam gibi bu vatandan, bu milletten başka bir kaygısı yoktu. Tıpkı babam gibi o da karısını, çocuğunu düşünmeden kendini feda etmişti. Galiba sıra bende. Ben de onların yolundan gideceğim. Üstelik benimki daha az acı verecek, zirarne bir kadın var arkamdan ağlayacak, ne bir çocuk yokluğumu hissedecek. Fakat sana söz ve de yemin, yaşadığım sürece seni ziyaret edeceğim. Bu mezan hiçbir zaman bakımsız, hiçbir zaman perişan bırakmayacağım...” Bedeni çoktan toprağa karışmış annemle böyle tek taraflı sohbet ederken, birinin yanıma yaklaştığını hissettim. Başımı çevirince Hürriyet Meydanı’nın delisi Tiresias’ı gördüm.</p>
<p class="calibre1">“Sigara var mı, sigara?” dedi yanıma oturarak. “Tann’mn bu aciz kuluna bir sigara ver bakalım.”</p>
<p class="calibre1">Severdim Tiresias’ı, ama o da yaşlanmıştı, saçları, sakalları bembeyaz olmuştu. Görmekte güçlük çekiyor olmalı ki, gözlerini kısarak bakıyordu. Cebimdeki paketi olduğu gibi uzattım.</p>
<p class="calibre1">“Al, hepsi sende kalsın...”</p>
<p class="calibre1">Bir tane çekti, paketi geri uzattı.</p>
<p class="calibre1">“Sadece bir tane... Sadece bir tane almaya hakkım var, gerisi günah.”</p>
<p class="calibre1">Israrın manası yoktu, paketi cebime koyup sigarasını yaktım. Gözlerini yarı kapayarak, derin bir nefes çekti. Kül rengi dumanları keyifle rüzgâra savururken bir şeyler mınldandı ama duyamadım.</p>
<p class="calibre1">“Ne diyorsun Tiresias, yüksek sesle söyle,” diye uyardım. Yaşından beklenmeyen bir çeviklikle toparlandı, dudağını kulağıma dayadı.</p>
<p class="calibre1">“Git buradan, hemen git...”</p>
<p class="calibre1">Alaycı bir ifadeyle yüzüne bakarak sordum:</p>
<p class="calibre1">“Niye, niye gidecekmişim buradan?”</p>
<p class="calibre1">Hızla sağa sola şöyle bir göz attıktan sonra,</p>
<p class="calibre1">“Aziz Dimitrios uyandı...” diye fısıldadı. “Aziz Dimitrios şehri kurtarmaya geliyor. Kilisesini, Müslümanlann elinden alacak... Sadece Müslümanlar değil, Yahudiler, Bulgarlar, Ulahlar hepsini yerle yeksan edecek. Selanik sadece bize kalacak... Henüz vakit varken git... Git, canını kurtar zabit. Ölü, diri kimin, neyin varsa hepsini yanma al git... Bak söylüyorum sana, elinde İsa’nın sancağıyla Aziz Dimitrios geliyor ...”</p>
<p class="calibre1">Gülüp geçtim zavallı Tiresias’ın sözlerine ama ben Dersaadet’e döndükten bir ay sonra Selanik düştü. Evet, Fatih Sultan Mehmed Han’ın babası Sultan Murad Han tarafından fethedilen, neredeyse beş yüz yıl Osmanlı hakimiyetinde kalan bu güzelim şehir, üstelik tek kurşun atılmadan teslim edildi.</p>
<p class="calibre1">Elbette Selanik’in düşmesinin Tiresias’ın sözleriyle ilgisi yoktu. Sebebi belliydi: İttihat Terakki düşmanı, basiretsiz hükümetlerin ürkek siyaseti ve şehri müdafaaya bile gerek görmeden Yunan ordusuna teslim eden Haşan Tahsin Paşa... Kaybettiğimiz sadece Selanik olsa, “Ne gam, çok geçmeden yeniden alırız,” der geçerdik ama Balkanlar’da da ağır bir hezimete uğramıştık. Yeni Harbiye Nazırı Nazım Paşa harbi idare edebilecek bilgi ve tecrübeye sahip değildi. Balkanlar’da çatışmalar başlarken, yaklaşık yüz bin askerimizi terhis etmekte hiçbir beis görmemişti. Ordunun morali bozuktu, Halaskar Zabitler ile İttihatçı Zabitler arasında derin bir ayrılık baş göstermişti. Evet, artık asker içinde de bize karşı muhalefet yükselmeye başlamıştı. Kendilerini Halaskar Zabitler diye adlandıran bu grup, tıpkı bizim daha önce yaptığımız gibi ordu içinde teşkilatlanıyordu. Hedeflerinde ise sadece ittihatçılar vardı, inkâr etmiyorum, bu bölünmüşlük hadisesinde cemiyetin de çok büyük hataları olmuştu. ‘Orduyu siyasete bulaştırmamalıyız’ diye aldığımız kongre kararma rağmen, her fırsatta müdahil olmuştuk hükümet işlerine.</p>
<p class="calibre1">Fakat artık bunların hiçbir kıymetiharbiyesi kalmamıştı. Büyük çöküş başlamıştı. İtiraf edeyim, yıkımın bu kadar korkunç olacağını hiç düşünmemiştim. Bir kez daha haklı çıktığın için sana kızıyordum. Sonra düştüğüm aptallığı anlıyor, kendime kızıyordum. Günlerce bu hastalıklı ruh haliyle yaşadım. Şaşkın olan sadece ben değildim, bütün cemiyet ne yapacağını bilmez bir haldeydi. Balkan devletleri İstanbul’un kapılarına dayanmışlardı, Bulgarlar güç bela durdurulmuştu Çatalca’da. Ama Selanik’in düşüşü hepsinde» daha büyük bir yıkım yaratmıştı üzerimizde. Benim için olduğu kadar cemiyetin büyük çoğunluğu için de korkunç bir olaydı bu. Hakiki bir felaket. Hiçbirimiz bir daha doğduğumuz şehri göremeyecek, sokaklarında yürüyemeyecek, ölülerimizin mezarlarını ziyaret edemeyecektik. Evet, en acısı da buydu, daha bir ay kadar önce anneme verdiğim sözü yerine getiremeyecek, bir daha asla mezarına dokunamayacaktım. Kaybettiğimiz sadece Selanik değildi, çocukluğumuzu, gençliğimizi, ölülerimizi, hatıralarımızı, velhasıl hayatımızın bir bölümünü de şehirle birlikte kaybetmiştik. Kendisi Edirneli olmasına rağmen Selanik’in düşmesinden en çok etkilenen kişilerden biri de Talat Bey’di. Cemiyetin Nuruosmaniye’deki Şubesi’nde karşılaştığımızda adeta özür dilercesine sormuştu:</p>
<p class="calibre1">“Ne oldu Şehsılvar, valideni, Mukaddes Hanım’ı getirebildin mi İstanbul’a?”</p>
<p class="calibre1">Annemin bir sene önce vefat ettiğini söyleyince iyice mahcup oldu.</p>
<p class="calibre1">“Üzülme,” diye teselli etmeye çalıştı. “Mukaddes Hanım’ın mezarı öksüz kalmayacak. Çok sürmez Selanik yine bizim olacak...”</p>
<p class="calibre1">Yalan söylediğini kendisi de biliyordu, nasıl ki babamın mezarı Fizan’da kaybolup gitmişse, anneminki de Selanik’te kaybolacaktı. Ama Talat Bey’e kızmadım, başka ne söyleyebilirdi ki, cemiyetin siyasi lideriydi, kaybettik, artık bitti diyecek hali yoktu ya. O da hepimiz gibi vaktinden önce yaşlanmıştı; geniş alnında derin çizgiler belirmiş, siyah saçları hızla ağarmıştı. Üstelik, sohbet ilerledikçe beni şaşırtan itiraflarda bulunmaya başladı.</p>
<p class="calibre1">Aslında Fuad’la ben, Kara Kemal’le konuşmaya gelmiştik. Evet, Mülazım Fuad benden bir ay sonra dönmüştü payitahta. Trablusgarp’taki askerlerimiz, orada zaman kaybetmek yerine Balkanlarda dövüşmek için Dersaadet’e geliyorlardı birer ikişer. Ama hepimiz gibi Fuad’ın da kafası karışıktı, üstelik Basri Bey’in ölümünden sonra o da benim gibi boşlukta kalmıştı. İşte bu meseleleri konuşmak için Kara Kemal’le görüşmeye gelmiştik Nuruosmaniye’deki şubeye. Ama güzel bir rastlantı olmuş, nargilesini fokurdatan “Küçük Efendi” lakaplı Kara Kemal’in yanında, sigarasını tüttüren “Büyük Efendi” lakaplı Talat Bey de çıkmıştı karşımıza.</p>
<p class="calibre1">İçtiğimiz sigaraların dumanından neredeyse göz gözü görmeyecek hale gelen idare odasında konuşuyorduk. Talat Bey sevinmişti beni gördüğüne, Selanik’ten Dersaadet’e gelirken trende yaptığımız o enteresan sohbetten beri konuşamamış-tık. Elbette defalarca karşılaşmış ama şöyle dört başı mamur bir sohbete vaktimiz olmamıştı hiç. Mülazım Fuad’a da çok samimi davrandı, halini hatınnı sordu. Trablusgarp’taki kahramanlıklarından dolayı tebrik etti. Basri Bey’in şehit olduğunu çok önceden öğrenmişti. “Müstesna bir dava adamı, namuslu bir asker, cesur bir vatanseverdi,” dedi gözleri dolarak. Kara Kemal de yakından tanırmış Basri Bey’i.</p>
<p class="calibre1">“Yaptığın iş hiç de kolay değil Şehsuvar kardeş,” diyerek bana döndü Kemal Bey. “Seninki de en az Basri’ninki kadar kahramanca.” Yaralanmış olmamdan bahsetmiyordu, kendi kumandanımı vuracak cesareti göstermiş olmamı takdir ediyordu. “Yerinde ben olsam yapabilir miydim, bilmiyorum...” Böyle bir tartışmanın açılmasına karşıydı Talat Bey. “Elbette yapardın! Hepimiz yapardık. Bir arkadaşının acısına son veriyorsun... Canlı olarak düşmanın eline geçmesine mani oluyorsun...”</p>
<p class="calibre1">Bu meselenin konuşulmasını istemiyordum. İnsanın gösterdiği cesaret bir işe yaramalıydı, arkadaşının ölümüne değil.</p>
<p class="calibre1">“Ne olacak bu vaziyet Talat Bey?” diyerek hemen mevzuyu değiştirdim. “Ne olacak vatanın hali? Biz Trablusgarp’ı kurtaralım derken Balkanlar gitti elimizden. Bulgarlar burnumuzun dibine kadar yaklaştı, Kamil Paşa hükümeti ise ittihatçı avında...” İzmarit haline gelen sigarasının ateşiyle yenisini yaktı, derin bir nefes çekti,</p>
<p class="calibre1">“Sabırlı olmalıyız Şehsuvar,” dedi duman gür bıyıklarının arasından yükselirken. “Bazen beklemeyi bilmek en büyük erdemdir. Bazen hayatı oluruna bırakmak lazım. Bu bizim cemiyetin hiç beceremediği bir iş. Evet, şimdi durup düşünme zamanı, hesap zamanı ama önce kendimizle hesaplaşma-lıyız. Büyük bir hata yaptık.” Usulca başını salladı. “İtiraf etmek kolay değil, lâkin hakikat bu. Mahmud Şevket Paşa’dan bahsediyorum... Onu harbiye nazırlığından istifa ettirmek ölümcül bir hataydı. Mahmud Şevket Paşa bir denge unsuruydu. Kendisi farkında olmasa bile bize siyaset yapma zemini hazırlıyordu. Ama bu hakikati biz de fark edemedik. Damat Ferit’in Hürriyet ve İtilaf Partisi’ni fazla ciddiye aldık...” Kara Kemal’in çatılmış kaşlan, seğiren'sağ gözü bu fikre katılmadığını gösteriyordu. Nargilenin marpucunu çiğnemeyi bırakıp sohbete dahil oldu.</p>
<p class="calibre1">“Öyle diyorsunuz da Talat Bey, sadece İtilafçılar değil ki karşımızdakiler... Miralay Sadık’la Halaskar Zabitan’ı ne yapacağız? Orduda da durum vahim...”</p>
<p class="calibre1">“Bizi hataya sürükleyen de bu korku oldu işte,” diye söylendi cemiyetin umumi reisi. “Arnavut subayların dağa çıkması, onları Halaskar Zabitan’ın desteklemesi bizi paniğe uğrattı. 1908’de Abdülhamit’in başına gelenlerin bizim başımıza geleceğini zannettik. Halbuki şartlar çok farklı. En mühimi, meclisi biz açtırdık. Meşrutiyeti biz ilan ettirdik. Oysa muhalifler tarihin çarkını geriye çevirmeye çalışıyorlar... Baksanıza bazı aptallar Selanik’ten dönen Abdülhamit’i tahta çıkarmayı bile düşünmüşler. Fakat bunlar mühim değil, bizi mağlubiyete götüren durum, kendimize duyduğumuz fazla güven. Evet, bir nevi güç sarhoşu olmuştuk. Hakikatleri görmekten, tahlil etmekten acizdik. O sebepledir ki, Mahmud Şevket Paşa’nın oynadığı mühim rolün mahiyetini kavrayamadık. Bizi yarı yolda bırakan Said Paşa’nın kadim düşmanımız olduğunu unuttuk. Kendimizden o kadar emindik ki, biz çekilirsek, işler yürümez sandık. Ama siyaset boşluk tanımıyor, biz çekilince muhaliflerimiz çıktı sahneye. Mührü alıp oturdular koltuğa. Hem vatanı mahva sürüklediler hem de bize hücum etmeye başladılar...”</p>
<p class="calibre1">“Peki, hâlâ niye göz yumuyoruz bu adamlara?” Mülazım Fuad’dı söze giren. Heyecanlı bir ses tonuyla konuşuyordu. Çöl rüzgârı, benim gibi onun da tenini esmerleştirmiş, harp, yüz çizgilerini iyice derinleştirmişti. “Madem ki onlar kanuna karşı gelerek meclisi feshettiler. Biz de bütün kuvvetimizi ortaya koyup onları tanımayalım. Bir gecede dürüverelim defterlerini olsun bitsin... Nasıl olsa orduda ekseriyet bizim elimizde. Hem Enver Bey, hem öteki zabitlerimiz hâlâ birer efsane olarak görülüyor askerin arasında... Daha ne bekliyoruz, bir an önce harekete geçip kurtaralım vatanı...”</p>
<p class="calibre1">Kara Kemal’in de gözleri ışımıştı.</p>
<p class="calibre1">“Ben de aynen senin gibi düşünüyorum aziz kardeşim,” diye destekledi genç mülazımı. “Aslında eylüldeki kongrede de çok tartışıldı bu konu... Zabitler niye ortalığı bu heriflere bırakıyoruz, hemen alalım ellerinden hükümeti dediler.” Manidar bir ifadeyle Talat’a baktı. “Ama nedense kabul edilmedi bu teklif.”</p>
<p class="calibre1">“Yapma Kemal!” diye sesini yükseltti Büyük Efendi. “Asıl, ülkeyi mahva götürecek davranış böylesi bir askerî hareket olurdu. Seçimleri, sopa marifetiyle kazandığımız şayiası hâlâ hafızalardayken böylesi bir tavır içine girmemiz, cemiyeti iyice zor durumda bırakırdı. Siyasette şiddet kullanmak bir dereceye kadar kabul edilebilir. Ama bir siyasi fırka bütün &gt;t&gt;1 ve yöntemleri bırakıp işi silahla halletmeye kalkarsa mağlubiyete mahkûmdur. Hele bizim gibi meselelerin üst üste yıkıldığı, işlerin Arapsaçına dönüştüğü memleketlerde, inanın bana bu mağlubiyet çok daha kısa sürede gerçekleşecektir.” İnadından vazgeçmedi Kara Kemal.</p>
<p class="calibre1">“Fakat kongredeki ilk oylamada ekseriyet aksi yönde el kaldırmıştı...”</p>
<p class="calibre1">“Çünkü fedailer grubu, darbe yapalım istiyordu.” Bana ve Fuad’a baktı. “Sizi tenzih ederim ama o grubun içindeki bazı arkadaşlar...” Doğru kelimeyi bulmak için düşündü. ‘Fazla ateşliydi diyelim, fazla coşkulu... Önce vurup sonra düşünüyorlardı. Bize lazım olansa kırk kere düşünüp bir kez yapmak... Cesaret, yiğitlik ve fedakârlık elbette önemli ama vatan sadece bunlarla idare edilemez. Önce doğru bir siyasi programın olması lazım, doğru bir strateji lazım, doğru taktikler lazım...”</p>
<p class="calibre1">Sözlerini yadırgadığımızı zannetmiş olacak ki,</p>
<p class="calibre1">“Öyle değil mi arkadaşlar?” diye sordu.</p>
<p class="calibre1">“Bu konuda size katılıyorum Talat Bey,” dedi Fuad öfkesini saklamaya gerek duymadan. “Trablusgarp’ta bu fedailerden biri hiçbir sebep yokken, bir mülazımı çekip vurdu. Hem de bir paşanın çadırında. Mülazımın tek kabahati ittihatçıları eleştirmekti. Zavallıcık bu hatasını canıyla ödedi. Ama o fedai hiçbir ceza almadı...”</p>
<p class="calibre1">Yakup Cemil’den bahsediyordu. Tobruk Mıntıkası kumandanı Ethem Paşa’nın çadırında, Mülazım Şükrü’yü vurmuştu. Hiç şüphe yok ki, Talat Bey bu cinayetten haberdardı ama,</p>
<p class="calibre1">“Evet, bunu demek istiyorum işte,” diyerek teferruata girmekten kaçındı. “Böyle nahoş olaylar cemiyete faydadan çok zarar veriyor... Bu yüzden, bizim için en sağlam ve en emin yol, kanunların çizdiği yoldur. Biraz zahmetli, biraz uzun olabilir ama neticede kalıcı zaferi getirecek tek yol budur.” Yakup Cemil ve avanesi Enver Bey’in koruması altındaydı; kimse onlara bulaşamıyordu. Öte yandan Talat Bey her ne kadar böyle tedhiş olaylarına karşıyım dese de eninde sonunda bu fedailerle birlikte hareket etmek zorunda kalacağını biliyordu. Yani bir anlamda, onun da bu serdengeçtilere ihtiyacı vardı. Ta ki bu gözü kara adamlar silahlarını kendilerine doğrultuncaya kadar... Ama henüz iş, o raddeye varmamıştı.</p>
<p class="calibre1">“Şu anki meselemiz Balkanlar’daki harptir,” diye sürdürdü sözlerini Talat Bey. “Ayrılığı gaynlığı bir yana koyarak vatan müdafaasına katılmalıyız. Ne pahasına olursa olsun, Bulgarların durdurulması lazım. Bu en önemli milli meseledir, elimizden gelen her türlü desteği vermeliyiz hükümete... Eğer biz siyaset oyununu doğru oynarsak, tarih bir kez daha tuta çaktır elimizden. Sabırla o vaktin gelmesini beklemek lazım.”</p>
<p class="calibre1">Evet, o sigara dumanına boğulmuş odada, bunlan söylemişti. Ve inan bana, Talat Bey, çok samimiydi sözlerinde ama çaresizlik mi, yoksa siyasetin cilvesi mi, bu konuşmanın üzerinden daha üç ay geçmeden, karşı çıktığı ne varsa hepsini uygulamak zorunda kalacaktı. Ve İttihat ve Terakki Cemiyeti bir darbeyle hükümeti ele geçirecekti...</p>
</body>
</html>
