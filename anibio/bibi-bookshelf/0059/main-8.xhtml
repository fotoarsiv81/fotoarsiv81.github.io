<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Çünkü söz namustur...” M</p>
<p class="calibre1"><a id="bookmark1"></a><span class="calibre7">Merhaba Esler, (6. Gün, Öğleden Sonra)</span></p>
<p class="calibre1">1909 yılının bahar ayında Taksim Kışlası’na birlikte saldırdığımız, Trablusgarp’ta Italyanlara karşı emrinde dövüştüğüm bir zamanların Cezmi Yüzbaşı’sını yıllar önce bıraktığım gibi bulmuştum. Tuhaf, sanki seneler hiç örselememişti bu inatçı adamı. Saçları bile doğru dürüst beyaz!amamıştı, birkaç gümüş tel, alnında birkaç kırışık hepsi bu. Halbuki o büyük yıkımı, o korkunç mağlubiyeti bizimle birlikte yaşamıştı. Belki daha fazlasını. Sadece Trablusgarp’ta değil, Bal-kanlar’da da dövüşmüştü, Çanakkale’de de. Harbin bütün rezilliklerini kendi gözleriyle görmüştü, bütün dehşetini iliklerinde hissetmişti. Fakat ne umutsuzluk vardı gözlerinde, ne yılgınlık ne de bir pişmanlık... Sanki büyük bir zafer kazanmışız gibi konuşuyordu. Hayır, ne kendini kandırıyordu ne de bizi, söylediği her sözcüğe katiyetle inanıyordu. Evet, milletin bir süreliğine aklı tutulmuştu ama yakında geçecekti. Kendiliğinden değil elbette, bizim gibi vatanseverlerin dizginleri yeniden ele almasıyla. Onu dinlerken hayrete düşüyordum; bu cesur zabit hakikaten mazide kalmıştı, sanırım hâlâ harbin yeni başladığı günlerdeydi, bizim galip geleceğimiz umuduyla kendimizi kandırdığımız o belirsizlik dolu senelerde...</p>
<p class="calibre1">Dur, dur, özür dilerim, öyle birden balıklama dalıverdim mevzuya. Halbuki Cezmi Kenan çok mühim malumatlar verdi bana... Hele senin hakkında söyledikleri... Hakikat olmasa da bende uyandırdığı heyecan... Seni yeniden görebilme -ımudu... Bak yine hepsini birbirine karıştırdım... Sana demiştim benden yazar olmaz diye... Önce söyleyeceğimi, en son söylüyorum. Neyse kaldığımız yerden sürdüreyim. Topçu Kışlası’nı nasıl ele geçirdiğimizi anlatıyordum. Ama yazıyı tamamlayamamıştım, çünkü otel müdürüyle buluşmam gerekiyordu. Cezmi Bey’i görmeye gidecektik. Asansörden indiğimde Reşit’i lobide bekler buldum. Beni görür görmez derhal ayağa kalktı. Yeleğinin cebinden saatini çıkardı.</p>
<p class="calibre1">“Tam üç... Siz ittihatçılarda en sevdiğim yan dakik olmanız,” dedi gülümseyerek. “Rahmetli babam da öyleydi. Söz verdiği saatte, söz verdiği yerde olurdu.”</p>
<p class="calibre1">Elimi uzattım.</p>
<p class="calibre1">“Öyle olmalı azizim çünkü söz namustur.”</p>
<p class="calibre1">Saatini cebine koyup elimi dostça sıktı.</p>
<p class="calibre1">“Otomobil kapıda bizi bekliyor, çıkalım isterseniz.”</p>
<p class="calibre1">O kadar tecrübesizdi ki, şu anda yaptığı işin ne kadar tehlikeli olabileceği hususunda hiçbir fikri yoktu. Sabıkalı iki ittihatçının buluşmasına resmen yataklık ediyordu. Bu iyi niyetli adamı ikaz etmem lazımdı, fakat Cezmi’yle konuşmadan bunu yapamazdım. Mehmed Esad hakkında malumat toplamak zorundaydım. Akabinde Reşit’e sıkı bir nasihat çekerdim artık. Bu nedenle, önlem olarak “Arabayı servis kapısına getirsinler, oradan binelim,” bile demedim. Takip ediyorlarsa etsinlerdi, nasıl olsa Cezmi’yle maziden tanışıyorduk. Eski bir arkadaşı ziyaret etmekten daha tabii ne olabilirdi ki? Elbette kendimi kandırıyordum, en masum buluşmaların bile gizli teşkilat toplantısı diye adlandırıldığı bir devirde, Şehsuvar Sami ile Cezmi Kenan’ın görüşmesi düpedüz suikast hazırlığı olarak kabul edilebilirdi. Ama bütün bu olaylar sırasında Cezmi’yi içeriye almadılarsa, belki de onu sahici bir deli kabul ederek, tehlike arz eden ittihatçılar listesinden çıkarmış olabilirlerdi. En azından böyle olma-sını ümit ediyordum. Değilse de, ne yapalım, artık o kadarını göze almam gerekiyordu.</p>
<p class="calibre1">Yiııe de otelin kapısından çıkarken, kuşku uyandıracak birileri vur mı diye etrafa bakmaktan kendimi alamadım. Ne clahu önceki minili lıafiveler ne de başka birileri vardı ortalıkta, asayiş berkenıal gözüküyordu. Yolu çıktıktan sonra da</p>
<p class="calibre1">Reşit’e sezdirmeden, arada bir arkaya baktıysam da kimseleri göremedim.</p>
<p class="calibre1">Madam Melina’nın bana miras bıraktığı Beşiktaş’taki evin adeta bir eşiydi Cezmi’nin Langa’da ikamet ettiği ahşap bina. Ama ceviz, dut ve erik ağaçlarının muntazam bir şekilde yan yana sıralandığı bahçesi daha büyüktü. Ahşap evin önünde teneke kapaklı bir su kuyusu vardı, arkada büyükçe bir odunluk. Evin kapısında bekliyordu Cezmi Binbaşı. Görür görmez ayağa fırlayıp geniş kollarını yana açtı.</p>
<p class="calibre1">“Vay Şehsuvar kardeşim, şükür görüştürene, ne kadar oldu yahu?”</p>
<p class="calibre1">“Çok oldu, Binbaşım, çok,” dedim iri gövdesine sarılırken. “Cemiyetin son kongresinden bu yana görüşmedik bir daha... Ama havadislerinizi alıyordum. İşgal İstanbul’undaki kahramanlıklarınız dilden dile dolaşıyordu...”</p>
<p class="calibre1">Çocuk gibi kızardı yüzü.</p>
<p class="calibre1">“Çoğu tevatür canım kardeşim, mübalağa etmeye bayılıyor millet.” Eliyle verandadaki divanı gösterdi. “Gelin, gelin şöyle oturun, öğleden sonra tadına doyum olmaz buranın.” Otel müdürünün elindeki paketlere takıldı gözleri. “Gene ne getirdin Reşit? Yahu, zahmet etme demedim mi? Benim her şeyim var şükür.”</p>
<p class="calibre1">Gösterdiği divana yerleşirken bana döndü.</p>
<p class="calibre1">“Bu Reşit iyi çocuk, hoş çocuk da, beni öz babası zannediyor... Yahu bu kadar izzetüikram, bu kadar hürmet olmaz...”</p>
<p class="calibre1">Elindeki paketleri içeriye götürmeden önce terbiyeli bir sesle onayladı genç arkadaşımız.</p>
<p class="calibre1">“Öyle deme Cezmi Amca, siz bana babamın emanetisiniz. Ona verilmiş sözüm var. ‘Benim başıma bir iş gelirse, bundan sonra baban Cezmi’dir. Bana nasıl hürmet ettiysen, ona da öyle bakacak, öyle saygı göstereceksin, yoksa hakkımı helal etmem.’ Valla, aynen böyle dedi. Ölmüş babamın vasiyetini yerine getirmeyeyim mi yani?”</p>
<p class="calibre1">Aman ne halin varsa gör gibilerden, elini salladı emekli binbaşı.</p>
<p class="calibre1">“Bunun babası da böyle inatçıydı. Nuh der, peygamber demezdi. Ama yiğit adamdı. Sen tanıdın mı Tüfekçi Yusuf’u?”</p>
<p class="calibre1">Alınmış gibi başımı hafifçe geriye attım.</p>
<p class="calibre1">“Aşk olsun kumandanım, tanımaz mıyım? Komşumuzdu Kolağası Yusuf Bey. Rahmetli babamın da çok iyi arkadaşıydı...”</p>
<p class="calibre1">“Tamam, tamam şimdi hatırladım, evleriniz aynı sokaktaydı.” Tahta bir iskemle çekip karşıma oturdu. “Trablus-şarp’ta da konuşmuştuk bu meseleyi. Hani sen yaralanmadan önce...” Endişeli bir ifade çökmüştü yüzüne. “Öleceğini düşünmüştüm o vakit. Fena kanıyordu sol tarafın, kalbinden vurulduğunu zannetmiştim.”</p>
<p class="calibre1">Ayak ayak üstüne attım.</p>
<p class="calibre1">“O kadar da değil, yara kötü görünüyordu, hepsi o.” Üzerinde Beyaz Kule kabartması olan gümüş tabakasını çıkardı. Kapağını açıp uzattı.</p>
<p class="calibre1">“Yak bir tane... Kavala’dan geldi, şu kokulu cigaralardan...” Alsam mı diye bir an tereddüt ettim ama iradem ağır bastı. “Yok, içmeyeyim ben. Ama tabakan güzelmiş. Selanik’ten mi almıştın?”</p>
<p class="calibre1">Kederle harelendi yeşil gözleri.</p>
<p class="calibre1">“Selanik’ten ama ben almadım. Sizin Basri’nin hediyesi.” Tabakayı açtı bir sigara aldı, sonra kapağın arkasında bir yeri gösterdi. “Burada bir de yazı var. Okuyabiliyor musun?”</p>
<p class="calibre1">Alıp, yakından baktım. Evet, şunlar yazıyordu:</p>
<p class="calibre1">“Aziz kardeşim, Cezmi Kenan’a... Yaşasın Hürriyet, Yaşasın Müsavat, Yaşasın Uhuvvet! 23 Temmuz 1908.”</p>
<p class="calibre1">Tabakayı uzatırken mırıldandım:</p>
<p class="calibre1">“Meşrutiyet hatırası.”</p>
<p class="calibre1">Yaktığı sigaradan kuvvetli bir nefes çekerken onayladı beni. “Evet, meşrutiyet ilan edildiği gün vermişti bana...” Dertli dertli söylendi. “Nur içinde yatsın, büyük adamdı Basri, çok büyük adamdı.”</p>
<p class="calibre1">“Kahve mi yapayım?” diyen Reşit’in müdahalesiyle kesildi konuşmamız. “Yoksa şurup filan mı istersiniz?”</p>
<p class="calibre1">Sigarasının dumanını savuran Cezmi, gür sesiyle cevapladı:</p>
<p class="calibre1">“Yahu evladım, gelsene buraya, ben yaparım kahveyi...” Duraksadı. “Kahve mi istersin, yoksa hoşaf mı? Yeni yaptım mürdüm eriğinden, bizim bahçenin mahsulü... Serin serin iyi gider...”</p>
<p class="calibre1">“Sağ olun kumandanım, kahve iyidir...”</p>
<p class="calibre1">Söylediklerimi duymuştu Reşit.</p>
<p class="calibre1">“Tamam, geliyor kahveleriniz, bir şekerli, bir sade...” “Uzattın ama,” diye celallenip içeri gidecek oldu Cezmi, “Dert etmeyin binbaşım,” diye oturttum yerine. “Reşit yabancı değil, yapsın kahveleri bir şey olmaz. Biz konuşalım biraz.”</p>
<p class="calibre1">Yüzümdeki ifadeden anlamıştı baş başa kalmak istediğimi. “Peki, konuşalım...” Sigarasından bir nefes daha çekti. “Şu Mehmed Esad alçağı seni ziyarete gelmiş...”</p>
<p class="calibre1">Evet, bodoslamadan dalmıştı mevzuya, ne yalan söyleyeyim böylesi daha çok işime geliyordu.</p>
<p class="calibre1">“Niye alçak diyorsunuz adama?”</p>
<p class="calibre1">Sigarasının külünü silkelerken açıkladı:</p>
<p class="calibre1">“Çünkü vatan haini. Ingilizler hesabına çalışıyordu rezil herif.”</p>
<p class="calibre1">inanmamış gibi göründüm.</p>
<p class="calibre1">“Aman binbaşım, ne diyorsunuz, bunlar ağır ithamlar. Neye dayanarak suçluyorsunuz adamı?”</p>
<p class="calibre1">Öfkeyle kızardı iri yüzü.</p>
<p class="calibre1">“Neye dayanacağım, gözlerimle gördüm, bizzat şahit oldum. Alenen sattı herif bizi... Karakol Teşkilatı’ndaydık hepimiz. tşgal yıllarından bahsediyorum. Anadolu’ya silah gönderiyoruz. Paraya tapan bir İngiliz Yarbay vardı, Bamey diye bir adam... Bamey Stevenson. Kızıl saçlı, kızıl bıyıklı, gri gözlü bir adam. Anlaştık biz bu herifle. Maçka Silahhanesi’nden bize cephane sağlayacak. Cephane, Ararat adında bir Fransız gemisiyle taşınacak. Sevkiyatın teslim alınacağı yer Kuruçeşme Kömür Deposu... Bildiğin mesele, mühimmatı kömürün altında saklıyoruz ki fark edilmesin. Bu sevkiyattan sadece üç kişinin haberi vardı. Bak dikkatli dinle, üç kişi diyorum. Ben, Mehmed Esad, bir de bu Yarbay Stevenson. Ararat gemisinin hareket edeceği perşembe günü, sabah ezan okunurken baskın verdi Ingilizler Kuruçeşme’ye. Öyle, apansız, bizim çocuklar kendilerini emniyette zannederken. Çatışma çıktı, cephaneyi korumaya çalışan beş arkadaşımız şehit düştü orada, kaptanıyla birlikte bütün gemi mürettebatı tutuklandı. Diyeceksin ki, Bamey Stevenson denen herif yapmıştır. Hayır efendim, çünkü olaydan bir gün önce onu da tutuklamış Ingilizler. Yani ihban yapan bir başkası. Ben olmadığıma göre, tek kişi kalıyor geriye, Mehmed Esad.”</p>
<p class="calibre1">Gemideki mürettebatı unutuyordu ya da kömür deposunda çalışanları. O vakitler, Anadolu’ya nasıl cephane gönderdiğimizi anlayan İngiliz Kumandanlığı hem gemi şirketlerine hem de kömür deposu benzeri ticarethanelere ajanlarını sokmuşlardı. Ajan sokamadıklan yerlerde de bol para dökerek kendi köstebeklerini kiralamışlardı. Bu sevkiyatı da pekâlâ 5yle öğrenmiş olabilirlerdi. Ama bunları dile getirerek canını sıkmak istemedim bizim inatçı zabitin.</p>
<p class="calibre1">“Peki, bu kuşkunuzu bildirmediniz mi teşkilata?” Sigarasından keyifle bir nefes daha aldıktan sonra haylaz bir çocuk gibi sırıttı.</p>
<p class="calibre1">“Yok, daha iyisini yaptım, benim Lüger’i çektiğim gibi bastım Mehmed Esad denen o haysiyetsiz herifin Tavuk Uçmaz Sokak’taki evini. Ama öldürmeye muvaffak olamadım iti. Sol bacağında bir kurşunla kurtuldu elimden.”</p>
<p class="calibre1">Evet, işte tam Cezmi Kenan’a yakışır bir tavır. Anlamadan, dinlemeden, bas kurşunu, indir adamı.</p>
<p class="calibre1">“İyi de teşkilat ne dedi bu işe?”</p>
<p class="calibre1">Tadı kaçtı birden.</p>
<p class="calibre1">“Ne diyecek? Yeterli delil yokmuş. Üstelik onlann iznini almadan, eski bir zabite silah sıkmak kabul edilemezmiş. Yani kusur yine bizde kaldı. Ulan, herif, beş arkadaşımızın ölümüne sebep olmuş, o kadar mühimmat gitmiş, o kadar adam tutuklanmış hâlâ ben suçlanıyorum...”</p>
<p class="calibre1">Tahmin ettiğim gibi çıkmıştı, Mehmed Esad hakkında söyledikleri temelsiz iddialardı. İşgal sırasında çok duymuştuk böyle şayialan. Bunlann en meşhuru, şu Sessiz John lakaplı, Ingilizler için casusluk yapan Osmanlı zabiti söylenti-siydi. Ben tutuklandığımda bile onu suçlamıştık. Ne zaman bizimkiler bir baskına uğrasa, ne zaman bir toplantımız tespit edilse, ne zaman silah taşıyan gemilerimiz ele geçirilse, hakiki kimliğini hiçbir zaman öğrenemediğimiz bu Sessiz John geliyordu akla. Adam giderek bir efsaneye dönüşmeye başlamıştı. Öyle ki, bir süre sonra, aslında böyle bir adamın mevcut olmadığını, İngiliz istihbaratının, direnişçilerin maneviyatını kırmak için böyle bir hayalî şahsiyet uydurduğu kanaati hasıl oldu bizde. Cezmi’nin anlattığı olay da böyle ipe sapa gelmez hikâyelerden biriydi işte. Zaten Mehmed Esad hakkında ciddi şüpheleri olsaydı, asla bu işin peşini bırakmazdı bizim Karakol Teşkilatı. Çünkü, Ingilizler için ajanlık yapmak öyle kolay geçiştirilecek bir suç değildi.</p>
<p class="calibre1">“En büyük hata, bizim paşalann vatanı terk etmesiydi,” diye devam etti Cezmi Binbaşı. Artık dertleşir gibi konuşuyordu. “İnsan, milletini bırakıp gider mi? Gitmemeleri lazımdı. Son kongrede seninle birlikteydik işte. Talat istifa etmeyecekti. Ne hükümeti bırakacaktık ne de cemiyeti. Gittiler de ne oldu? Bak görüyorsun işte, hal-i pürmelalimizi. Memleket üçüncü sınıf kadroların eline kaldı... Bir vakitler vazife vermeye değer bulmadığımız o adamlar, şimdi ittihatçı peşine düşmüş, hüküm okuyorlar yüzümüze. Böyle giderse hepimizi öldürecekler tek tek.”</p>
<p class="calibre1">Öyle yüksek sesle konuşuyordu ki, bir an meşrutiyeti ilan ettiğimiz o günleri hatırladım. Hatiplerimizin köşe başlarında, hürriyet, kardeşlik, eşitlik ve adalet nutukları attığı zamanlan. Ne yalan söyleyeyim biraz da korktum. Ya sokaktan geçen birileri duyar da ihbar ederse... Teskin etmek için, “Sıkmayın canınızı Binbaşım,” dedim gülerek. “Zamanla işler yoluna girer. Hak yerini bulur.”</p>
<p class="calibre1">Sigarasının izmaritini kül tablasına bastınrken, öfkeyle baktı yüzüme.</p>
<p class="calibre1">“Bok bulur. Sen olduğun yerde otur, hak yerini bulsun. Yok öyle şey, dövüşeceğiz Şehsuvar, başka yolu yok kardeşim. Silahlarımızı gömdüğümüz yerlerden çıkanp dövüşeceğiz. İcap ederse öleceğiz, evet, öleceğiz... Zaten öyle ya da böyle, yine alacak bu herifler canımızı. Bak, güya Karabekir Paşa’yı bıraktılar ama nefesleri ensesinde. Bir açığını bekliyorlar, punduna getirip ilmiği geçirecekler boynuna... Sırıtma öyle karşımda. Evet, seni de asacaklar, beni de asacaklar. Belki idam sehpasını bile çok görürler bize. Öyle ya Kara Kemal’i öldürüp tavuk kümesine koymadılar mı? Yapılacak iş belli esasında... Sert olacaksın, acımasız olacaksın, tıpkı eski günlerdeki gibi... En tepedekini indireceksin...” Kısılmış yeşil gözlerini nefret bürümüştü. “Evet, İzmir’de beceremedi salaklar. Ama biz İstanbul’da halledebiliriz... Şaşırmış gibi bakma suratıma öyle. Mustafa Kemal’den bahsediyorum, evet Reisicumhur’dan... Onu ortadan kaldırmadan bize bu memlekette rahat yüzü yok. Zaten bu sebepten gelmiyor İstanbul’a... Bizden korktuğundan...”</p>
<p class="calibre1">Eskiden de hiç normal değildi ama zannederim artık iyice tozutmuştu.</p>
<p class="calibre1">“Kimse ölmesin be Cezmi Amca!” diyerek geldi Reşit. Elindeki tepside dumanı üstünde, köpüğü yerinde, üç fincan kallavi kahve. “Yeter artık, çok kayıp verdik Harb-i Umumi’de.” Hiç geri adım atmadı gazi binbaşı:</p>
<p class="calibre1">“Ee bu işler böyle evladım, harp biter ama dövüş bitmez.” Lakırdıyı değiştirmek istedim.</p>
<p class="calibre1">“Şu köpüğe bak, sen bayaca anlıyormuşsun bu işlerden Reşit.”</p>
<p class="calibre1">Gurura benzer bir ifade belirdi yüzünde.</p>
<p class="calibre1">“Aşçılığım çok iyidir Şehsuvar ağabey. Biliyorsun, rahmetli annem hastaydı hep. Evde kız çocuk da yok. Yemek benim üzerime kalırdı. Mecburiyetten öğrendik işte. Bir ara aşçı yamaklığı da yaptım Selanik’te, mektep tatilken. Şu Mikhailidis Lokantası’nda. Hani senin çalıştığın avukatlık yazıhanesinin bulunduğu sokakta...”</p>
<p class="calibre1">Kahvesinden ilk yudumu höpürdeterek çeken Cezmi, yeniden üzerinde Beyaz Kule’nin olduğu gümüş tabakasını açtı. Bir sigara daha yaktı. Duman kokusu etrafı kaplarken dikkatle yüzüme baktı.</p>
<p class="calibre1">“Sahi yahu, ben de ne söyleyecektim Şehsuvar’a diye düşünüyordum deminden beri. Şu Yahudi vardı ya. Reşit’in söylediği avukat yazıhanesinin sahibi... Hani bizim cemiyetin üyesiydi...”</p>
<p class="calibre1">Birden dikkat kesildim.</p>
<p class="calibre1">“Leon, Mösyö Leon’dan mı bahsediyorsunuz?”</p>
<p class="calibre1">Elindeki kahve fincanını usulca sallayarak onayladı.</p>
<p class="calibre1">“Evet, ta kendisi... Mason filan demişlerdi fakat adam komünistti. Neyse işte, Mösyö Leon, hani onun bir yeğeni vardı ya. Kızıl saçlı, kafadan çatlak bir kız... Hep seninle görürdüm sokaklarda...”</p>
<p class="calibre1">Nefesimi tutup sordum:</p>
<p class="calibre1">“Ester? Ester’den mi bahsediyorsunuz?”</p>
<p class="calibre1">“Evet, evet... Adı Ester’di değil mi?</p>
<p class="calibre1">Meraktan ölmek üzereydim.</p>
<p class="calibre1">“Ne olmuş o kıza?”</p>
<p class="calibre1">Dudak büktü.</p>
<p class="calibre1">“Bir şey olduğu yok canım, İstanbul’a gelmiş galiba...” Bundan daha güzel bir haber olamazdı.</p>
<p class="calibre1">“İstanbul’a mı gelmiş? Emin misiniz?”</p>
<p class="calibre1">Bu kadar etkilenmiş olmam onu şaşırtmıştı.</p>
<p class="calibre1">“Yok, ben gözlerimle görmedim ama faizim Cafer anlattı. Çolak Cafer. Hani işgal sırasında Ingilizlerin yaptığı işkence sonucu, kolu kangren olup kesilen Cafer. Zabit değil ama tanırsın onu... O da bizim gibi Selanikli. Geçen gün anlattı. ‘Mösyö Leon’un yeğenini gördüm Beyazıt’ta, kitapçılara girip çıkıyordu,’ diye.”</p>
<p class="calibre1">Kitapçılara girip çıkıyordu deyince bütün şüpheler kalktı zihnimden. Belki Mösyö Leon’u biriyle karıştırmış olabilirlerdi, yeğeni dedikleri kız da farklı biri olabilirdi ama kitapçılara girip çıkan Selanikli bir Yahudi kız senden başkası olamazdı. Artık saklamaya gerek duymadan, ardı ardına sormaya başladım.</p>
<p class="calibre1">“Neredeymiş peki bu kız? Adresini biliyor mu Cafer? Bir daha görecek miyjniş?”</p>
<p class="calibre1">Kahve fincanını bırakıp sağ elini usulca kaldırdı havaya. “Dur, dur yahu. Nerden bileyim o kadarını. Evet, Mösyö Le-on’la da konuşmuş. Galata’da mı nerde bir yere gittim dedi ya unuttum işte. Her neyse, Cafer biliyor adreslerini. ‘Ne de olsa Selanikliler,’ demişti. ‘Yahudi ya da Müslüman ne fark eder, ne de olsa hemşerimiz, yardımcı olmak lazım.’ Ben de kızla münasebetini bildiğim için, Şehsuvar’a çıtlatayım bu meseleyi diyordum ama unutmuşum. Sen Reşit’e şükret yine.”</p>
<p class="calibre1">Az önce söylediklerini deli saçması saydığım Cezmi Kenan’ı, şimdi ağzından çıkan tek kelimeyi kaçırmamak için büyük bir alakayla dinliyordum.</p>
<p class="calibre1">“Peki, nerede bulurum bu Cafer’i?”</p>
<p class="calibre1">Manidar bir ifade geçti gözlerinden.</p>
<p class="calibre1">“Demek bu kadar mühim bu kız senin için?” diye mırıldandı. “İyi ki açmışım konuyu. Bilsem daha önce anlatırdım.” “Lütfen Cezmi Binbaşım, nerededir bu Çolak Cafer?” Sigarasının külünü silkeledikten sonra kati bir ifadeyle başını salladı.</p>
<p class="calibre1">“Aramayla ne sen bulabilirsin ne de ben. O da herkes gibi tedirgin şu sıralar. Ama hiç merak etme, yann, öbür gün damlar. Sen iki gün sonra bir uğra. Kızın adresini veririm sana.” Aslında bir daha buraya gelmeyi hiç düşünmüyordum, çünkü bu akılla Cezmi Binbaşı hem kendinin hem de benim başımı belaya sokmaktan başka bir işe yaramazdı. Ama mesele sen olunca akan sular durmuştu.</p>
<p class="calibre1">“Tamam binbaşım,” dedim sevinçle. “Tamam, iki gün sonra şendeyim.”</p>
<p class="calibre1"><a id="bookmark2"></a>“Kusura bakma evlat ama seninki münevver hassasiyeti.”</p>
<p class="calibre1">3E</p>
<p class="calibre1"><a id="bookmark3"></a><span class="calibre7">İyi Geceler Ester, (6. Gün, Gece)</span></p>
<p class="calibre1">Bu öğleden sonra Cezmi Binbaşı’dan öğrendiklerim hakikat çıkarsa, artık sana yazmama gerek kalmayacaktı. Belki bu otelden de ayrılacaktım. Evet, bu haber gerçekse, İstanbul’a gelmeyi tercih ettiysen, beni arıyorsun demekti. Demek orada mutlu olamamıştın ki, benim yaşadığım şehre taşınmaya karar vermiştin. Hem de ailenle birlikte... Fakat senin ailen yoktu ki. Sadece Leon Dayı kalmıştı, bir de baban; Mösyö Naum. Lâkin, baban Paris’i, ders verdiği üniversiteyi bırakıp İstanbul’a gelmezdi. Belki de Leon Dayı’yla ikiniz geldiniz sadece... O Selanik’i bıraktı, sen de Paris’i... Neyse anlarız nasıl olsa yakında. Ama hiç bu kadar mesut hissetmemiştim kendimi son zamanlarda.</p>
<p class="calibre1">Evet, belki artık sana yazmamalıyım ama nedense vazgeçemiyorum bu tutkudan. Sanki bu odaya yazmak için gelir gibiyim. Gündelik hayatın öteki rutinlerinin hiçbir önemi yok. Hayır, kalemi bırakmayacağım, hatta birlikte yaşamaya başlasak bile, yazmayı sürdürmek istiyorum. Birlikte yaşamak mı? Bak zavallı zihnim hayallere kapılmaya başladı işte...</p>
<p class="calibre1">Evet, yemeği tek başıma yemiştim bu akşam. Reşit de evine gitmek mecburiyetindeydi zaten. Artık bu geceyi ailesiyle birlikte geçirmek istiyordu zavallım. Ben de mantar çorbası, bir salata, bir keşkülle nefsimi köreltip çıktım odama.</p>
<p class="calibre1">Yine maziye dönmek istiyorum. Bu güzel şehri, kardeş kanıyla lanetleyen o utanç verici ayaklanma günlerine. Hiç beklemediğim halde, ölümün beni derinden etkilediği o çatışma sonrasına... Evet, Şemsi Paşa suikastı... Selanik’te vurduğumuz üç Arnavut fedaiden sonra böyle bir vicdani tereddüt, böyle bir merhamet buhranı yaşayacağımı hiç ama hiç zannetmiyordum. Farkına vardığımda artık çok geç dediğim anlardan biri değildi, hayır, sadece kafam karışmıştı ama kısa bir süreliğine. Tecrübesizdim, yeterince güçlü değildim, bu kadar sert bir çatışmanın ortasına ilk kez düşüyordum. Evet, teke tek bir kavga değildi bu, toplu bir boğazlaşmaydı... Üstelik karşılaşacağım ilk toplu boğazlaşma da bu olmayacaktı. Çok daha beterleri bekliyordu beni istikbalde. Zafiyet göstermek ölümcül olurdu. Hakikat buydu, vatanın bana en çok ihtiyaç duyduğu an tereddüt edemezdim.</p>
<p class="calibre1">İradem böyle buyuruyordu, Basri Bey, Mülazım Fuad, harp arkadaşlarım, herkes böyle diyordu. Asileri yenmiştik, hem de çok kısa bir sürede. Hepimizin korkulu rüyası olan ihtimal de gerçekleşmemiş; Yıldız Sarayı’ndaki 2. Fırka direnmemiş, Abdülhamit ordusunu üzerimize sürmemişti; tek el silah atılmadan düşmüştü saray. Ertesi gün Selimiye Kışlası da teslim olmuş, isyancıların son kalesi de beyaz bayrak çekmişti. Zafer katiyetle bizimdi. Meşrutiyet artık yıkılmamak üzere ülkede yeniden tesis edilmişti. Elbette bunun bir bedeli olacaktı, elbette insanlar ölecek, elbette kan akacaktı. Fransız Ihtilali’nde de böyle olmamış mıydı? Bizde de olacaktı. Ah, bir de başımı yastığa her koyduğumda şu korkunç rüyayı görmeseydim.</p>
<p class="calibre1">Uzun yıllar başıma tebelleş olacak, uykularımı bölecek kâbusu ilk o zaman görmüştüm işte. Uykusuz geçen o iki kanlı günün ardından, artık yorgunluktan bitap düşüp yatağıma uzandığımda... Daha önce de yazmıştım sana bu karabasanı. Selanik’te beni cemiyete aldıkları şu yemin töreni. Gözlerim bağlı, bilmediğim koridorlarda sürüklenişim... Her yanımda fısıltılar, ölülerin mi, yaşayanların mı bilinmez... İçimi ürperten, tüylerimi diken diken eden fısıltılar. Sonra beni cemiyete alan o kurul. Sanki bir tiyatro sahnesi. Seyircilerin oturduğu koltukların halka halka etrafımı sarması... Herkesin beni itham etmesi, herkesin benden nefret etmesi. Söylemeseler ie bunu hissedişim. Belki dile getirmedikleri için daha çok hissedişim. Derken senin ortaya çıkışın. Ne bir gülümseme ne ağzından dökülen tek bir sözcük, öylece bomboş bakışın yüzüme. Sonra gözlerinin usulca masanın üzerindeki bir nesneye kayması. Benim de masanın üzerine bakışım. Bayrakla, <span class="calibre7">Kur’an’m</span> yanında duran metal bir karaltı. Bir Karadağ tabancası... Solgun yüzündeki ifadeyi hiç değiştirmeden silaha uzanışın. Tabancayı alıp bana doğrulturken fısıltıların artması... Dile getirmeseler de hepsinin aynı beklenti içinde olması. Tetiğe basmanı, canımı almanı istemeleri... Benim de bu çözümü adil buluşum. Bu sebepten olsa gerek hiç korkmamışım, sadece o derin üzüntü, o kalp yangısı... Benden bu kadar çok mu nefret ediyor diye kahroluşum. Bir an önce bas şu tetiğe, bitir şu ızdırabı diye düşünmem. Senin yapamayışın, iri siyah gözlerindeki tereddüt, dudaklarında beliren o buruk gülümseme... Sonra o beklenmedik davranışın, o korkunç an... Silahı çevirip şakağına dayaman... Benim dehşet içinde elimi uzatıp “Yapma!” diye haykırışım. Yüzünde kayıtsız bir ifade ile senin tetiği çekmen... işte o anda uyanışım.</p>
<p class="calibre1">Evet, ilk o zaman görmüştüm bu kâbusu, o günden sonra da bırakmadı yakamı. Evet, bütün teferruatıyla aynı rüyayı, aynı dehşet veren kâbusu yaşadım senelerce. Sadece sahneyi saran o gül kurusu koltukların sayısı arttı zamanla, bu trajik olayı izleyenler günden güne çoğaldı, sıra sıra yükseldi localar tavana doğru. Yüzlerini hiçbir zaman tam olarak seçeme-diğim insanlar bıkıp usanmadan itham etmeyi sürdürdüler beni. Bir gün gelecek kurtulacak mıyım bu karabasandan, bilmiyorum, belki de mezara kadar takip edecek beni böyle. Senden önce bir tek Fuad’a anlattım bu kâbusu. Ne Basri’ye, ne de Cezmi’ye bahsettim, çünkü anlamazlardı. Basri Bey’le Topçu Kışlası’na girdiğimiz vakit yaşadığım tereddüdü konuştum sadece.</p>
<p class="calibre1">“Geçer,” demişti bakışlarını kaçırarak. “Geçer, alışırsın zamanla. Hepimizin başına geldi bunlar. Ama biz mücahidiz Şehsuvar, dövüştüklerimiz de öyle. Ecnebi ya da kendi askerimiz olması fark etmez. Düşman, düşmandır. Şöyle düşün, sen onları öldürmeseydin, onlar seni öldüreceklerdi. Ve bir kâfir öldürdük diye sevineceklerdi. ‘Cennetteki yerimizi garantiledik böylece.’ Evet, öyle diyeceklerdi. Kusura bakma evlat ama seninki münevver hassasiyeti, lüzumsuz merhamet. Ama dediğim gibi, merak etme, geçer...”</p>
<p class="calibre1">Geçmedi, çoğu zaman unuttum ama geçmedi. Allahtan unutmamı sağlayacak olaylar hiç eksik olmuyordu hayatımdan. Evet, cemiyetin baş muhaliflerinin hepsi tasfiye edilmişti. Prens Sabahattin tutuklanmasa bile ülkeden gitmek zorunda kalmıştı, Derviş Vahdeti ise günler sonra yakalanmış ve isyana karışan yetmiş kişiyle birlikte idam edilmişti. Ve Temmuz İnkılabının ertelediği bir vazife yeniden çıkmıştı karşımıza; Sultan Abdülhamit’in tahttan indirilmesi. Aslında o konu Dersaadet ele geçirilmeden önce gündeme gelmiş ama Mahmud Şevket Paşa askerin tepkisinden çekindiği için meclisin bu teklifini ertelemişti. Çünkü ordunun içinde hâlâ sultana bağlı askerler vardı. Fakat artık bu mesele halledilmeliydi. Talat Bey’in söylediği gibi: “İktidarın iki sahibi olmaz, ya onlar ya biz!”</p>
<p class="calibre1">Bizim kim olduğumuz belliydi, “onlar” kısmı ise biraz muallaktı. Abdülhamit de içlerinde olmak üzere bize karşı çıkan herkes “onlar”dı. Ama onlan iktidardan uzaklaştırmaya sultandan başlayabilirdik. Başladık da, Meclis-i Mebusan, karşı ihtilalin bastırılmasından sadece iki gün sonra padişahın saltanattan ve hilafetten alınması kararını “Hal! Hal!” bağırışlarıyla kabul etti.</p>
<p class="calibre1">Bu mühim havadisi o öğleden sonra Basri Bey’den duydum. İki hafta süren o gerilimli, çatışmalı, korkunç günlerin ardından Müsavat Neşriyat’ta masama oturmuş, epeydir kapağını kaldırmadığım Anatole France’dan tercüme ettiğim <span class="calibre7">Kırmızı Zambak</span> romanının sayfalarına göz atıyordum. Senin hoşuna gidecek sözlerle ifade edecek olursam, kanlı siyasetin kirlettiği ruhumu edebiyatın sularında temizlemeye çalışıyordum. Bizim kumandan içeri girdi. Neşeden çok gerginlik vardı yüzünde.</p>
<p class="calibre1">“Abdülhamit tahttan indirildi,” diye mırıldandı. Evet, heyecanla bağırmak yerine adeta fısıldadı. “Bu sabah erkenden toplanan meclis padişahı hal’etti. Tahta, kardeşi Sultan Re-şad çıkartıldı.”</p>
<p class="calibre1">Meşrutiyet için gözünü kırpmadan canını verecek olan bu zabit, ulaşmak istediği amaç, hakikat olunca sanki bir boşluğa düşmüş gibiydi. Babasıyla hep kavgalı olan ama onu kaybettiğinde ne yapacağını bilmeyen yaramaz bir çocuğun şaşkınlığı içindeydi. Hayır, ben aynı hisler içinde değildim, olması gereken buydu. Çok daha önce, belki de geçen temmuz ajanda alınmalıydı bu karar. Ama Basri Bey'in haleti-ruhiyesini düşünürken, Leon Dayı’nın sözleri çınladı kulaklarımda:</p>
<p class="calibre1">“Fransa değil burası Şehsuvar. Millet, inkılap filan istemiyor esasında. Devletin geri kaldığını gören bizim gibi aydınla-nn isteği bu. Devr-i istibdatmış, sürgünmüş, zulümmüş kimsenin umurunda değil. Fransa’da millet dökülmüştü sokağa. Bastille’i basanlar bildiğin işçiler, esnaflar, köylülerdi... Bizde ise meşrutiyeti ‘Çok yaşa padişahım,’ diye kutluyor millet. Zor, çok zor iş Şehsuvar... Belki bir hayal, umarım muvaffak oluruz ama hakikat olması çok güç bir hayal. Fakat çok kıymetli bir hayal, o yüzden asla vazgeçmemeliyiz bu idealden...”</p>
<p class="calibre1">Ne kadar da haklıydı, tüm ilericiliğimize, tüm inkılapçılığımıza rağmen mesele padişahla, devletle hesaplaşmaya geldiğinde elimiz kolumuz bağlanıyor, adeta hareketsiz kalıyorduk. Binlerce senedir iliklerimize işleyen kul kültürü, kadim boyun eğme geleneğimiz, uysal çocuklara döndürüyordu hepimizi. O sebepten çok iyi anlıyordum Basri Bey’i. Kaç yaşına gelirsek gelelim, hatta ölüm döşeğinde bile olsak kurtulamayacaktık padişahın tesirinden, iyi olan taraf şuydu ki, bu kötü tesire inat inandıklarımızı yapabilecek cesaretimizi koruyorduk hâlâ. Nitekim kafası karışık olmasına rağmen kendisine verilen vazifeyi yerine getirme mevzusunda en küçük bir zaaf bile göstermeyecekti Basri Bey.</p>
<p class="calibre1">“Sürgüne gidiyor Abdülhamit...” dedi dalgınlığından sıyrılmaya çalışarak. “Evet, sürgüne... Ne kadar tuhaf, yıllarca o bizim arkadaşlarımızı sürgüne yolladı, şimdi biz onu sürgüne yolluyoruz... Hem de nereye biliyor musun? Selanik’e... Evet, bizim Selanik’imize... Çırağan Sarayı’nda kalmak istemiş, olmaz demişler... Hemen toparlanmaksınız demişler... Şu anda Yıldız Sarayı’nda bir telaş var ki sorma. Eşyalarını topluyor hanedan... Seyahat bu gece... Bizim de toparlanmamız lazım Şehsuvar... Fazla vakit yok... Eve git, bavulunu hazırla...”</p>
<p class="calibre1">Ne demek istiyordu, anlamamıştım.</p>
<p class="calibre1">“Biz de gidiyoruz Şehsuvar. Evet, yeni vazifemiz Abdül-hamit’e yol boyunca eşlik etmek. Hadi, hadi aziz kardeşim oyalanma, derhal eve git, eşyalarını topla, Sirkeci’ye gel... Hususi bir tren hazırlanıyor...” Hâlâ inanamıyormuş gibi başını salladı. “Şu işe bak, Abdülhamit sürgüne gidiyor! Hem de biz götürüyoruz onu Selanik’e!”</p>
<p class="calibre1">Padişahın tahttan indirilmesinden daha çarpıcı olan havadis işte buydu benim için. Önce çocuksu bir sevince kapıldım; Selanik’e gidecek, sevdiklerimi görecektim ama hemen ardından derin bir hüzün çöktü içime. Çünkü, sen yoktun artık Selanik’te. Eylül ayından beri Paris’teydin. Leon Dayı’dan öğrenmiştim, Dersaadet’e gelmişti, Meclis-i Mebusan’ın açıldığı 17 Aralık günü. Çok sevinmişti beni gördüğüne, biraz da gösterdiği alakadajı cesaret alarak sormuştum:</p>
<p class="calibre1">“Ester nasıl?”</p>
<p class="calibre1">“îyi, çok iyi,” demişti bakışlarını kaçırarak. “Biliyorsun Paris’te... Babasının yanında, üniversiteye gidiyor. Arada bir yazıyor bana. Mesutmuş, öyle diyor...”</p>
<p class="calibre1">Hiç rahat değildi bunları anlatırken, bir tür suçluluk hissi vardı sanki.</p>
<p class="calibre1">“Beni soruyor mu?” diyemedim tabii, çünkü sormadığından emindim. Benim tanıdığım Ester, çıldıracak kadar merak etse bile asla sormazdı. Hem sorsan ne olacaktı? Ne sen Paris’ten dönerdin artık, ne de ben Dersaadet’ten. Birimiz Batı’yı seçmiştik, diğerimiz Doğu’yu, belki Selanik yine buluşturabilirdi bizi ama ne sen bir adım atardın ne de ben... Böylesi berbat bir hissiyatla topladım tahta bavulumu. Giysilerimi alelacele tıkıştırdım içerisine. Aylardır görmediğim anneme kavuşacak olmak bile neşelendiremiyordu beni. Allahtan yine vazife vardı, yine mesuliyet. Hem de çok önemli bir mesuliyet; sabık padişahımızın seyahat boyunca emniyetinin sağlanması. OsmanlI’nın 34. Padişahı, Kanuni Sultan Süleyman’dan ve IV Mehmed’den sonra en çok tahtta kalan hükümdar ve babamın ölümüne sebep olan II. Abdülhamit’in canının ve namusunun muhafaza edilmesi... Böyle düşününce idrak ettim, yapacağımız işin önemini. Ve seni zihnimden kovup bu mühim vazifeye verdim kendimi.</p>
<p class="calibre1">işin aslı, o geceye kadar hiç görmemiştim, hakkında en küçük iyi bir his taşımadığım bu sabık sultanı, ilk kez Sirkeci’de karşılaşacaktık. Hava kararmadan çok önce gelmiştik istasyona. Demiryolları müdürünün şahsı için yaptırdığı, biri lüks, ötekileri alelade olmak üzere üç vagonlu bir tren hazırlatılmıştı. Sirkeci’ye geldiğimde Basri Bey ve Mülazım Fuad bavullarını çoktan bizim yolculuk yapacağımız 3. vagona yerleştirmişlerdi. Asıl kumandan, ayaklanmayı bastırırken Harbiye Nezareti’ndeki asilerle konuşarak onları teslim olmaya ikna eden, MakedonyalI Kurmay Binbaşı Ali Fethi Bey’di. Bilhassa Mahmud Şevket Paşa’nın emriyle sabık sultanı Selanik’e götürmeye memur edilmiş, yanına aralarında bizim de bulunduğumuz otuz kişilik seçmece bir müfreze verilmişti. Emniyet için lüzumlu olan bütün teftişi yaptıktan, şüpheli bir durum olmadığına kanaat getirdikten sonra beklemeye başladık.</p>
<p class="calibre1">Bekleyişimiz uzun sürdü; ezandan sonra, hava iyice kararmışken dört arabayla geldi saray efradı. Onları bizzat, Hüseyin Hüsnü Paşa karşıladı istasyonda. Sanki büyük bir bozgundan çıkmış gibi, omuzları düşük, başlan önde, bakışları süzgün o kafileyi görünce tuhaf hislere kapıldım. Kadınlar, çocuklar, hizmetliler ve en önde kül rengi ceketinin içinde kamburu çıkmış bir adam. Hazin bir görüntüydü. Adriyatik’ten Basra Körfezi’ne, Kafkaslar’dan Sahra’ya kadar uzanan bir devleti yıllarca idare eden, Osmanlı milletlerini pençesinde titreten o kudretli Abdülhamit, şimdi kamburlaşmış sırtı, süzülmüş ince uzun yüzü, güvensizce attığı adımlarla ne kadar da çaresiz görünüyordu. Yıllar önce bir Fransız gazetesinde, Osmanlı İmparatorluğu için “Hasta Adam” tabiri kullanılmıştı. îşte Abdülhamit şu anda tam da o adamı andı-nyordu. Eşyalar taşınırken bir ara etrafına bakındı, sanki bir şeyler arıyordu, bir şeye ihtiyacı varmış gibiydi. En yakınında ben bulunuyordum, göz göze geldik. Mesafeli gülümsedi, kaçamazdım, ben de gülümsedim. Sağ eliyle hafifçe karnını tutuyordu.</p>
<p class="calibre1">“Evladım,” dedi rica dolu bir sesle. “Su yetiştirir misiniz, Allah nzası için bir Taşdelen suyu. Şu mendebur mide ağrılarım tuttu yine...”</p>
<p class="calibre1">Hiç buyurgan değildi sesi, aksine şefkat doluydu ama bir o kadar da kendinden emin. Duraksamadan koşturdum. Az sonra elimde iki şişe Taşdelen suyuyla yanında bitivermiştim. Minnetle gülümsedi.</p>
<p class="calibre1">“Sağ olasın evladım, su gibi aziz olasın...”</p>
<p class="calibre1">Trene bininceye kadar bir daha yakınlaşmadık. Gece yansı aynldık istasyondan. Ne uğurlamayS gelen vardı ne de arkalarından mendil sallayan. Abdülhamit ve oğullan lüks vagona, kadınlar ise ötekine yerleşmişlerdi. Mümkün olduğunca uzakta duruyorduk. Ama arada bir padişahın vagonunun olduğu koridoru kontrol ediyorduk. Çünkü padişahın kendine zarar verme ihtimali de korkutuyordu bizi. Ama şükür, endişe edecek bir vukuat olmadı. Sabaha yakın nöbet sırası bana gelmişti, lüks vagonun bulunduğu koridora yaklaştım. Etrafı kolaçan ettim, asayiş berkemal görünüyordu. Tam dönecektim ki,</p>
<p class="calibre1">“Evladım,” diyen bir ses duydum. “Evladım bakar mısınız?” Döndüm, Abdülhamit’in yorgun yüzüyle karşılaştım. Vagonun kapısını aralamış sigara içiyordu.</p>
<p class="calibre1">“Siz, bana su getiren gençsiniz değil mi?”</p>
<p class="calibre1">Mesafeli bir saygıyla yaklaştım.</p>
<p class="calibre1">“Evet, efendim buyurun, bir isteğiniz mi vardı?” Sigarasını tuttuğu eliyle ceketimin cebini işaret etti.</p>
<p class="calibre1">“Ne okuyorsunuz?”</p>
<p class="calibre1">Heyecandan, neden bahsettiğini anlamamıştım, gözlerim cebime kaydı. Yolda okurum diye aldığım kitap duruyordu. <span class="calibre7">“Paris Sırlan</span> efendim, müellifi de Eugene Sue adında biri.” Sigarasını dudağının arasına yerleştirip elini uzattı, romanı istiyordu. Cebimden çıkarmaya çalıştım fakat aksilik bu ya kumaşa takıldı. Sabık padişahın eli havada kalmıştı. Neyse ki çok sürmedi, güç bela çıkardığım kitabı uzattım. Adeta saygıyla aldı romanı eline...</p>
<p class="calibre1">“Çok iyi bilirim,” dedi kitabın kapağını incelerken. “On yedi eserini tercüme ettirmiştim. Victor Hugo’yla aynı devirde yaşamışlar.” Bakışlarını bana çevirdi. “Siz nasıl buldunuz peki, beğendiniz mi? Ne dersiniz, Hugo kadar güçlü bir muharrir mi?” Başımı salladım.</p>
<p class="calibre1">“Edebiyat tenkitçisi değilim ama Hugo kadar büyük bir muharrir olmadığını rahatlıkla söyleyebilirim. Bir nevi cinayet hikâyesi, bir nevi hafiye romanı diyebiliriz.”</p>
<p class="calibre1">Usulca kaldırdı başını.</p>
<p class="calibre1">“Hafiye romanlarını küçümsemeyiniz evladım. Hayatımda en büyük edebiyat lezzetini hafiye romanlarından aldım. Edebiyata meraklı olduğunuza göre, Arthur Conan Doyle’u bilirsiniz. Şu meşhur <span class="calibre7">Sherlock Holmes</span> şahsiyetini kaleme alan adam. Müthiş hikâyeler. Ama işin acı tarafı ne biliyor musunuz, yazan da ne kadar önemli hikâyeler yazdığının farkında değil. Evet, şahsi olarak da tanışmıştık. Saraya gelmişti; Mecidiye Nişanı’yla taltif etmiştim kendilerini. Zevcesine de Şefkat Nişanı vermiştim.” Heyecanlanmıştı, ayağa kalktı, vagonun kapısını itekleyerek yanıma geldi. Sert bir tütün kokusu doldurdu dar koridoru. “Hiç hafiye romanı okudunuz mu?”</p>
<p class="calibre1">Elbette okumuştum, hatta seninle tartışmamıza neden :lan bir kitap vardı, <span class="calibre7">San Oda’nın Esran</span> ama şaşkınlıktan hatırlayamıyordum. Bu da normaldi, çünkü gecenin bir yansı, Selanik’e giden bir trende yıllarca yıkılması için mücadele ettiğim Abdülhamit’le edebiyat üzerine konuşuyorduk.</p>
<p class="calibre1">“Okudum, okudum tabii efendim... Mesela <span class="calibre7">Sherloch Hol-</span>tips’u bilirim.”</p>
<p class="calibre1">Sigarasından derin bir nefes çekti, dumanını salarken, “Hadi delikanlı,” dedi manidar bir ifadeyle. “Anladığım kadanyla pek hoşlanmıyorsunuz bu nevi romanlardan...” Biraz canım sıkılır gibi olmuştu.</p>
<p class="calibre1">“Evet, cinayet romanlanndan çok hoşlandığım söylenemez. Daha büyük muharrirlerin romanlannı seviyorum...” Anlayışla baktı yüzüme.</p>
<p class="calibre1">“Gençlik, ömrümüzün en güzel mevsimi. Muammalarla dolu koca bir hayat sizi bekliyor. Beklentinin kendisi bile güzel. Ama sonra, bir müddet sonra, hadi ihtiyarlayınca diyelim, hayatın sımna vakıf olunca, günler sıkıcı saatlerden ibaret olmaya başlıyor.” İtiraz edeceğimi zannetmiş olmalı ki devam etti: “Evet, benim gibi, her lahza, her saat, her gün yeni bir vukuatla sarsılan büyük bir ülkenin hükümdan olsan bile eninde sonunda hayat sıkıcılaşıyor. Bu sıkıntının en iyi ilacı hafiye romanlan. İnsanın aklını çalıştınyor, hislerini keskinleştiriyor, zekâyı diri tutuyor. Sizi eşi menendi olmayan bir seyahate çıkanyor.” Buruk güldü. “Üstelik böyle sürgüne gidilen bir seyahat de değil.” Hatasını kabul eder gibi usulca başını yana eğdi. “Tamam, bir miktar vesveseli kılıyor insanı ama şu yaşadığımız çağda vesveseli olmak için o kadar çok sebep var ki. Değil mi evladım?”</p>
<p class="calibre1">Fikirlerini kendine sakla, diyordu içimden bir ses ama yapamadım.</p>
<p class="calibre1">“Ben biraz farklı düşünüyorum efendim. Edebiyat, bu anlattığınız hususlardan çok, insana kendi ruhunu gösterdiği için kıymetli bir sanattır. Mesela Victor Hugo dediniz. Jean Valjean’ın yaptığı fedakârlıklardan çok, onun bizim ruhumuzdaki tesirleri önemlidir. Eğer o roman benim iyi biri olmamı teşvik ediyorsa, içimdeki kötülükle yüzleşmeme sebep oluyorsa amacına ulaşmış demektir. Hafiye romanlan, buyurduğunuz gibi daha çok zekâyla alakalı. Zekice hazırlanmış matematik problemleri gibi. Zihnimize hitap ediyor ama unutmayalım ki bir de ruhumuz var...”</p>
<p class="calibre1">Sözlerimin biraz ukalalığa kaçtığını düşünerek sustum. Fakat hiç de korktuğum gibi bir tepki vermedi.</p>
<p class="calibre1">“Yoksa siz de yazıyor musunuz?” diye sordu. “Ancak bir yazar adayı bu kadar hakim olabilir konuya, bu kadar teferruatlı konuşabilir edebiyat hakkında...”</p>
<p class="calibre1">Evet demedim, ki zaten yazmayı bırakmıştım ama edebiyata ilgim sürseydi de bunu asla Abdülhamit’le paylaşmazdım.</p>
<p class="calibre1">“Yok efendim, yazmıyorum, benimki sadece bir merak.”</p>
<p class="calibre1">İnandı sözlerirfıe.</p>
<p class="calibre1">“Güzel bir merak, hiç bırakmayınız evladım. Bilakis yazmayı da tecrübe edin. Sizde öyle bir kabiliyet sezer gibi oldum. ” Eliyle pencereyi gösterdi. “Rica etsem, indirir misiniz şu camı, izmariti dışarı atalım.”</p>
<p class="calibre1">Camı indirdim, sigarasının kalanını gecenin içine savurdu. Açılan camdan içeriye taze bahar havası dolmuştu. Pencereyi kapatacak oldum.</p>
<p class="calibre1">“Dur, dur evladım, biraz kalsın.”</p>
<p class="calibre1">Derin derin içine çekti nemli havayı. O an aklıma Talat Bey’le yaptığımız konuşma geldi. Yaklaşık dokuz ay önce Selanik’ten payitahta giderken, yine bir trenin koridorunda ayaküzeri yaptığımız o sohbet. O sohbette Abdülhamit’in ne kadar tehlikeli olduğundan bahsetmişti Talat Bey... Durumun ne kadar nazik olduğundan... Kaderin şu cilvesine bak ki, şimdi aynı tehlikeli Abdülhamit’le yine bir tren koridorunda edebiyat konuşuyorduk. O da tıpkı Talat Bey gibi gözlerimizin önünde uçsuz bucaksız uzanan kırlara bakıyordu.</p>
<p class="calibre1">Ben de bakışlarımı dışarıya çevirdim. Gökteki ay gitgide sönüyor, yeni günü müjdeleyen bir parlaklık usulca ufku sarıyordu. Kırlardaki tarlalar, korular, dağların etekleri yavaşça ortaya çıkmaya başlamıştı.</p>
<p class="calibre1">“Ne güzel, değil mi?” diye mırıldandı. “Ne güzel bir his... Şu bahar sabahında ağır ağır uyanan uçsuz bucaksız vatan toprağını seyretmek... Güzel, çok güzel bir ülke burası...” Döndü, gözlerini büyük bir samimiyetle yüzüme dikti. “Ayaklanmayla hiçbir alakam yoktu. Meşrutiyete karşı filan da değilim. Mühim olan vaktiydi. Milletin buna hazır olmasıydı. Otuz bir yıl önce kimse buna hazır değildi, şimdi oldu işte. İnan bana evladım, benim de sizler gibi vatanın refahından, milletin mutluluğundan başka bir isteğim yoktu. Allah’ın bana bahşettiği otuz üç yıllık saltanat süresince de :aşka hiçbir gayem de olmadı zaten... Ama bakın, bana neyi -çva gördüler. Ecdadımdan tahttan indirilmiş olanlar dahi payitahtta kaldılar, öldürülenler dahi payitaht toprağına gömüldüler. Nerden çıktı bu sürgün? Nerden çıktı bu Selanik?” Edebiyat konuşmanın verdiği geçici teselli kaybolmuş, uğradığı büyük hayal kırıklığı, yaşadığı yıkımın tüm tesirleri ortaya çıkmıştı.</p>
<p class="calibre1">“Bilmiyorum efendim,” dedim soğuk ve kati bir ifadeyle. 'Kararı meclis almış diyorlar...”</p>
<p class="calibre1">Şöyle bir baktı yüzüme, alınmıştı, sanki ona ihanet etmişim gibi kırgın bir sesle,</p>
<p class="calibre1">“Ama siz de haklı buluyorsunuzdur bu karan, değil mi?” diye sitem etti. “Cezalandınlmam gerektiğini düşünüyorsunuz.” Suskun kalarak onayladım. Zannederim, bu tavnm sinirlendirmeye başlamıştı onu.</p>
<p class="calibre1">“Siz zabit misiniz evladım?” diye sordu bu kez sesi sert çıkıyordu... “Bu kadar genç olduğunuza göre mülazım filan olmalısınız?”</p>
<p class="calibre1">Cevap vermemek olmazdı:</p>
<p class="calibre1">“Asker değilim efendim, ne mülazım ne de başka bir rütbem var.”</p>
<p class="calibre1">Pek şaşırmadı, usulca başını salladı.</p>
<p class="calibre1">“Cemiyettensiniz o zaman. Belki de şu fedailer teşkilatından...” Emin olmuş gibi bir kez daha salladı başını, “öyle olmalı. Pek muteber bir fedai olmalısınız. Yoksa böyle mühim bir vazife vermezlerdi.” Bir an bakışlarını kaçırdı, vagonuna gidecek, ben de kurtulacağım sandım, yapmadı, bana döndü. “Kim aldı sizi cemiyete? Sahiden merak ediyorum bu kadar genç yaşta, üstelik edebiyata bu kadar meraklıyken nasıl bulaştınız bu belalı işlere? Kim önayak oldu size?”</p>
<p class="calibre1">Cevap verme dedi yine içimden o ses ama tutamadım kendimi:</p>
<p class="calibre1">“Siz önayak oldunuz efendim.”</p>
<p class="calibre1">Şaşkınlıkla çarpıldı yüzü.</p>
<p class="calibre1">“Nasıl? Ben mi?”    <span class="calibre7">*</span></p>
<p class="calibre1">“Evet efendim, siz,” dedim sözlerimin üzerine basa basa. “Babam, Selanik Maarif Müdürü Emrullah Bey’i Fizan’a yollayarak... Onun genç yaşta o çöl şehrinde ölümüne sebep olarak, siz teşvik ettiniz beni. Evet efendim, kusura bakmayın ama beni cemiyete siz kaydettiniz.”</p>
<p class="calibre1">Ne diyeceğini bilemeden öylece kalakalmıştı.</p>
<p class="calibre1">“îyi geceler efendim,” diyerek ayrıldım yanından. Öteki vagona geçerken dönüp son kez baktım, sanki kamburu biraz daha artmış, yüzü biraz daha solgunlaşmıştı... Hayır, gözlerinin önünden hızla akıp giden vatan toprağını da seyretmiyordu artık, ne yapacağını bilemeden öylece duruyordu koridorda tek başına.</p>
</body>
</html>
