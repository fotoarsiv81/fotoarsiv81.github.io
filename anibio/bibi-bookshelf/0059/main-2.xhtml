<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Ölümle yüzleşmek, ölmeyi düşünmekten daha iyidir.”</p>
<p class="calibre1"><a id="bookmark1"></a><span class="calibre7">İyi Akşamlar Ester, (2. Gün, Ahşam)</span></p>
<p class="calibre1">Artık anlamış bulunuyorum, bir yazarın otel odasına kapanıp eserini sakince tamamlama isteği asla mümkün olmayacak bir dilektir. Evet, her saat, her gün yeni bir olayla yanda kalıyor yazdıklarım. Bu kez de güya odasını şaşıran şişman bir adam yüzünden dağılmıştı dikkatim. Evet, tıkırtıları duyup kapıyı açtığımda, elindeki anahtarı odamın kilidine sokmaya çalışan tombul bir zatla karşılaştım. Katları karıştırdığını söyledi. Elindeki anahtarın üzerindeki sayıya baktım 310 yazıyordu, benim oda numaram ise 410’du. Adam tam altımdaki odada kalıyordu.</p>
<p class="calibre1">“Kusura bakmayın,” dedi mahcup bir tavırla. “Öğleden sonra İtalyan şarabını fazla kaçırmışım galiba.”</p>
<p class="calibre1">Elbette inanmadım, polisler beni yokluyordu. Bugün sokağa çıkmadım ya, odamda olup olmadığımı merak ediyorlardı. Etsinler, umurumda değil, hiç renk vermedim. Yalanına kandığımı göstermek için özrünü kabul ettim. Hatta daha inandıncı olsun diye, “İtalyan şarabının üzerine sert bir Türk kahvesi içseydiniz odanızı şaşırmazdınız,” diye sitemde bulundum. Kerli ferli, şişman adam özürler dileyerek uzaklaştı kapımdan. Ama ne huzur kalmıştı ne de yazma isteğim. Balkona çıktım, şahane bir akşamüstü başlıyordu dışanda. Haliç sırtlarında ağır ağır sönen güneş, binaların camlarına aksediyor, bütün İstanbul bal rengi bir ışıkla yıkanıyordu.</p>
<p class="calibre1">Caddede bir koşuşturmadır sürüyordu; bazıları için gün sona ererken, bazıları içinse hayat şimdi başlıyordu. Sokağa çıkma isteği doğdu içimde. Evlerine çekilen yorgun insanları görmek, Cadde-i Kebir’e akan keyif ehli kişilerle rastlaşmak. Belki böylece neşem yerine gelirdi, belki yazmak için gereken kuvveti yeniden bulurdum kendimde. Bu ani hevesle odaya döndüm. Kâğıtları, kalemimi topladım, odaya süs olarak konulan çinili sobanın altındaki zulama yerleştirdim. Tıraş oldum, yıkandım, giyindim.</p>
<p class="calibre1">Lobiye indiğimde, kadınlı erkekli bir ecnebi topluluğuyla karşılaştım. Önce şaşırdım ama bu insanların rötarlı gelen Orient Ekspres’in müşterileri olduğunu anlamakta gecikmedim. Hepsi de kayıt yaptırıp, bir an önce odalarına gitmek için can atıyorlardı. Hepsi AvrupalIydı, muhtemelen hepsi de zengindi ve muhtemelen Harb-i Umumi sırasında yapmışlardı servetlerini. Neden böyle bir yargıda bulunduğumu bilmiyorum. Aslında hiçbirini tanımıyordum bu insanların, en küçük bir malumatım yoktu haklarında. Belki de harple hiç alakalan olmamıştı. Fakat Harb-i Umumi hayatımızı öylesine sarsmış, öylesine mahvetmişti ki, bir zamanlar düşman kampında olan bu insanlan görünce önyargılı davranmaktan kendimi alamıyordum.</p>
<p class="calibre1">Neyse, öyle ya da böyle, bilirsin kalabalıklardan hiç hazzetmem ama bu kez büyük bir memnuniyetle karşıladım bu ecnebi topluluğunu. Çünkü beni takip eden hafiyelerden kurtulmama yardım edebilirlerdi. Salonda, lobide gizlice beni gözetleyen birileri varsa, onlar fark etmeden atabilirdim kapağı dışarı. Aslında öyle kuşku uyandıran bililerini de görmedim, hatta odamın kapısını yoklayan o zat bile yoktu ortalıkta.</p>
<p class="calibre1">Hayır, otelin içinde değil, sokakta bekliyorlardı beni. Köşedeki tütüncünün önünde duran buruşuk elbiseli, gri fötr şapkalı adamı görür görmez tanıdım. Beşiktaş’ta beni takip eden ekipte bu zehir hafiye de vardı. Sahilde gezinirken, tramvaya binerken bir gölge gibi hiç aynlmamıştı peşimden. Tuhaf şey, adamı fark edince, içimde bir heyecan uyandı. Çökmüş omuzlanm dikleşti, dizlerime beklenmedik bir kuvvet geldi, uzun sürmüş bir uyuşukluktan kurtulmuş gibi anında dinçleşti zihnim.</p>
<p class="calibre1">“Ölümle yüzleşmek, ölmeyi düşünmekten daha iyidir,” derdi rahmetli Basri Binbaşı. “O sebepten tehlikeyi fazla düşünmeyin, önlem almayın demiyorum ama kötü ihtimalleri uzaklaştırın kafanızdan. Düşmanla karşılaştığınız an, hatta ilk silah patladığı an, çok daha iyi hissedeceksiniz kendinizi.”</p>
<p class="calibre1">Bu akşam saatlerinde, Pera’nın ortasında kimsenin silah patlatacağını zannetmiyordum ama Basri Bey’in ne demek istediğini çok daha iyi anlıyordum şimdi.</p>
<p class="calibre1">Caddedeki dükkânların ışıkları teker teker yanıyordu, henüz kalabalıklar ortalıkta gözükmese de mekân sahipleri, birkaç saat sonra gelecek müşterileri için hazırlıkları tamamlamıştı çoktan. Vitrinlerden kaldırımlara yansıyan ışıkların alacasında Tepebaşı Tiyatrosu’na yürüdüm. Elbette gri şapkalı gölgem de ayaklanmıştı. Ama sadece ondan ibaret değildi peşimdekiler; tiyatronun önüne geldiğimde kahverengi kasketli, siyah deri ceketli biri daha eklendi kuyruğuma. Bir kişi daha olmalıydı, üçlü takip... Teşkilat-ı Mahsusa günlerinden biliyordum... Biz de aynı metodu uygulardık, önemli şahıslan takip ederken. Yabancı casuslar yahut şüpheli şahıslardan bahsediyorum, elbette cemiyet için tehlikeli gördüğümüz herkes de kolayca bu listeye dahil edilebilirdi. Meşrutiyeti kurmaya çalışan, hürriyet âşığı idealist bir gençten, casusluğa nasıl geçtin, diye düşünüyorsundur, merak etme hepsini anlatacağım...</p>
<p class="calibre1">Neyse, Tepebaşı Tiyatrosu’nun önüne gelince durdum, sanki alakadar oluyormuş gibi akşamki temsilin afişlerine baktım. “Kamelyalı Kadın” sahneleniyordu. Afişlerin asıldığı vitrinin penceresinden karşı kaldırımda dikilen kahverengi kasketli adamı gözlüyordum aslında. İtalyan Evi’nin kapısında durmuş, güya sigarasını yakıyordu. İşte o anda mühim bir hatada bulundu, Bristol Otel’e bakarak, birine el işareti yaptı. Kısacık, bir anlığına yapılan küçük bir hareketti ama gördüm.</p>
<p class="calibre1">Sakince döndüm, işte üçüncü hafiye de oradaydı; kısa boylu, tıknaz bir adam. Muzırlığım tuttu, caddenin karşısına, Bristol Otel tarafına geçtim. Kendisine yöneldiğimi fark edince, yüzü karıştı, bakışlarını kaçırdı. İnadına yürüdüm üzerine. Paniğe kapıldı, ne yapacağını bilemedi. Geri dönmeye kalksa, hayır çok geçti, dursa tuhaf kaçacaktı, çaresiz o da bana doğru yürümeye başladı. Sol kulağının arkasındaki binayı kerteriz almıştım, mütemadiyen oraya bakıyordum. Hafiye kendisine mi, başka bir yere mi baktığımdan emin olamıyor, asabı iyice bozuluyordu. Onu fark ettiğim anlaşılırsa amirlerinden sağlam bir zılgıt yiyecek, belki de vazifeden alınacaktı. Adım adım birbirimize yaklaşıyorduk. Bu gerginliğe daha fazla tahammül edemedi, aramızda sadece birkaç adım kala, niyetimi anlamak için gözlerini yüzüme dikti; ne bakışımı değiştirdim ne adımlarımı yavaşlattım. Hemen kaçırdı bakışlarını. Bir adım o attı, bir adım ben, karşı karşıya geldik, hafifçe sağa kayarak hızla geçtim yanından. Büyük bir rahatlama duydu adamcağız, aldığı derin nefesi birkaç adım ilerisinden bile hissettim. Kahkaha atmamak için kendimi zor tutuyordum. Gitgide kalabalıklaşan kaldırımda sakin adımlarla yürüyüşümü sürdürerek, Büyük Londra Ote-li’ni geçtim.</p>
<p class="calibre1">Takipçilerim de ilk şaşkınlıklarını atlatmış, yeniden peşime takılmış olmalıydılar ama kısa boylu, tıknaz adam daha temkinli olacaktı artık. Hacopulo Pasajı’nın girişine gelince bir an durdum, geldiğim yöne baktım. Evet, akıllanmışlardı, hiçbiri görünmüyordu ortalıkta. Sebepsiz bir neşeyle girdim pasaja. Oldum olası severim burayı, sen de hoşlanmıştın. Hatırlarsın, Mekteb-i Sultani’den mezun olduğum yıl İstanbul’a gelmiştin, güya Balat’taki Lillia Hala’nı ziyarete, ama asıl maksadın elbette beni görmekti. Dünyanın en güzel mezuniyet hediyesiydi senin gelişin. Birlikte bu pasaja girmiştik, Namık Kemal’in <span class="calibre7">İbret</span> gazetesini çıkardığı yeri göstermiştim sana. Ahmed Mithat Efendi’nin kaldığı evin alt katıydı, zaten matbaa da bu çalışkan yazarımıza aitti. İki yazarın sürgün günlerinden bahsetmiştik... Sonra lacivert bir şapka almıştık sana. “Paris’te şimdi bunlar meşhur,” diye yeminler etmişti Ermeni terzi... Yaz başıydı, pasajdaki ağaçlar çoktan çiçek açmıştı. Güzel günlerdi, çok güzel günler...</p>
<p class="calibre1">Peşimde hafiyelerle akşam alacasında yürürken seni ne kadar özlediğimi hatırladım bir kez daha. Burnumun direği sızladı, gözlerim nemlendi, yutkundum... Bırakmadım kendimi tabii, genç cumhuriyetin polis raporlarına “takip ettiğimiz şüpheli şahıs, birdenbire ağlamaya başladı” diye kayıt düşülmesini hiç istemem. Hacopulo Pasajı’ndan geçerken, birlikte yemek yediğimiz İran Lokantası’na girmeyi düşündüm bir an, safranlı pilavını sevmiştin buranın. Ne yalan söyleyeyim öteki yemekleri hatırlamıyorum. Evet, İran Lokan-tası’na girmeyi düşündüm ama hemen vazgeçtim; hatıraları depreştirmenin manası yoktu. Hayır, daha fazla duygusallık istemiyordum bu akşam. Terzilerin, kahvehanelerin, lokantaların arasından geçerek Cadde-i Kebir’e çıktım.</p>
<p class="calibre1">Bir hayli kalabalıktı cadde. Peşimdekiler telaşa kapılmışlardır, şimdi kaybedeceğiz herifi diye. Sakince, sanki zevkli bir akşam gezintisindeymişim gibi yürüdüm. Şehir işgalden kurtulalı hepi topu üç yıl olmasına rağmen cadde eski debdebesine kavuşmuştu. Yanımdan geçen şık giysili kadınlar, erkekler, gösterişli mağazalarda sergilenen pahalı mallar. Harp de, kıtlık da yoksullar için felaket demekti, parası olan her devir gemisini yürütüyordu. Işıklı vitrinlerdeki kumaşları, mücevherleri, giysileri değil ama sonbahar gecesinin tadını çıkaran insanları seyrederek Mekteb-i Sultani’nin önüne geldim. Yıllarca bana yuva olmuş okuluma bakarken, arkadaşlarımdan birini değil de, efsanevi müdür Tevfik Fikret’i hatırladım. 31 Mart’ta gericiler meşrutiyete karşı ayaklandıklarında kapıya dikilip “Benim cesedimi çiğnemeden kimse bu mektebe dokunamaz,” diyen büyük şairi... Namuslu adamdı, dünyanın, ülkenin acısını içinde hisseden bir adam. Sonradan onu da düşman etmişti cemiyet kendine. Hüzünlendim. Sanki olanı biteni unutmama yardım edebilirmiş gibi kaçırdım bakışlarımı okulumuzun kapısından.</p>
<p class="calibre1">Kalabalığı caddede bırakıp Çite de Pera’ya girdim. Pastanenin, terzinin, fırının önünden geçtim, yine Yorgo’nun Mey-hanesi’nde aldım soluğu. Adımımı atar atmaz Hristo’nun neşeli sesi çınladı kulaklarımda.</p>
<p class="calibre1">“Vay hoş gelmişsin Şehsuvar Bey, sefalar getirmişsin...”</p>
<p class="calibre1">İçmeye hiç niyetim yoktu aslında, sarhoş olunacak değil, bilakis gece gündüz ayık durulması icap eden zamanlardı. Hep oturduğum yere, pencerenin kenarındaki masaya çöktüm. Meze istemedim ama Hristo’nun,</p>
<p class="calibre1">“Bir kadehçikten bi’ şey olmaz Şehsuvar Bey,” ısrarına hayır diyemedim. Palamut akını varmış. Lacivert sırtlı bir derya kuzusunu, rokası bol bir salata eşliğinde mideye indirdim. Peşimdekilerden deri ceketli olanı bir kez geçti pencerenin önünden, umursamadım. Artık ne korkuyor, ne kızıyor ne de ciddiye alıyordum onları, vazifelerini icra etmeye çalışıyorlardı adamlar, hepsi buydu.</p>
<p class="calibre1">Otele dönerken bütün dertlerim, meselelerim yerli yerinde durmasına rağmen kendimi çok daha iyi hissediyordum. Sanki bu dünyadan, bu ülkeden, bu şehirden ve beni bekleyen bütün tehdit ve tehlikelerden kurtulmuş gibiydim. İşte bu hissiyatla girdim otele, bu hissiyatla oturdum yazı masasına. Ve bugünden çok daha umutlu, çok daha mesut olduğumuz ayaklanma günlerini yazmaya başladım yeniden.</p>
<p class="calibre1">Yıldız’daki padişah, isyanı bastırmak için Tatar Osman Paşa’yı görevlendirmişti. Ne yapılıp edilecek, Şemsi Paşa’nın muvaffak olamadığı vazife eksiksiz olarak tamamlanacaktı. Elbette artık herkes daha temkinliydi, daha dikkatli ve daha ürkek. Öyle ya, bir paşa daha katledilirse ne olurdu Devlet-i Aliyye’nin hali? Bu sebepten misliyle güvenlik tedbiri alınmıştı ama karşılarında gizli bir cemiyet vardı. Ve bizzat Tatar Osman Paşa olmasa bile onun en yakınındaki subaylardan birinin İttihat ve Terakki üyesi olması işten bile değildi. Zavallı Osman Paşa da farkındaydı bunun. Fakat elden ne gelir, emir büyük yerdendi, ucunda ölüm de olsa yerine getirilecekti. Yine de yılların tecrübesiyle farklı bir yol izlemeyi tercih etti Paşa. Manastır’a gelince, dağa asker yollamak ya da şehirde tutuklamalara başlamak yerine, bir heyet oluşturup cemiyetin üyelerini tespite kalkıştı. Ne var ki çok geçti, ne yaparsa yapsın, artık inkılabı kimse bastıramazdı, Makedonya dağlarında tutuşan isyan ateşini asla söndüremeyeceklerdi.</p>
<p class="calibre1">Şemso’nun vurulmasıyla vatan evlatları manevi bir galibiyet almışlardı, daha da önemlisi millet, Abdülhamit’in bir paşasının öldürülebileceğini görmüş, saraya duydukları korku azalır gibi olmuştu. Gibi diyorum, çünkü kati zafer henüz sağlanamamıştı, sarayın sert bir darbesiyle vaziyet anında tersine dönebilirdi. Binlerce yıldır krallara, imparatorlara, padişahlara körü körüne boyun eğmiş, büyük isyan ve ayaklanma tecrübelerinden yoksun bu halk, devlet baskısını görür görmez bizi hain ilan ederek, “Padişahım çok yaşa!” demeye başlayabilirdi. Üstelik, ardı ardına iki paşanın öldürülmesi tepki toplayabilir, Yıldız Sarayı, isyan hareketini yabancı devletlerle bir tür iş birliği gibi gösterip, “Bakın işte bunlar vatan haini,” diyerek milleti aleyhimize kışkırtabilir-di. Abdülhamit’in eline böylesi kozlar vermek istemeyen cemiyet, işte bu nedenle Tatar Osman Paşa’yı öldürmeye değil, bir süreliğine dağa kaldırmaya karar vermişti.</p>
<p class="calibre1">ittihat Terakki Merkez-i Umumisi’nin Resneli Niyazi’ye gönderdiği mesajı, vaktinde ulaştırmam bu sebepten çok mühimdi. Tabii, götürdüğüm şifreli mektubun içinde neler yazdığından o zamanlar bihaberdim. Meşrutiyetin ilanından sonra anlayacaktım, mintanımın altında, kalbimin üstünde kutsal bir emanetmiş gibi taşıdığım o mektubun içinde neler yazdığını.</p>
<p class="calibre1">On gün önce geldiğim yolu trenle gerisin geri katederek Manastır’a ulaştım, istasyonda Mehmed Ali eniştem karşıladı beni. Sevinçle sarıldık. Görüşmediğimiz kısa süre içinde büyük olaylar meydana gelmiş, vatan adeta şahlanıp ayağa kalkmıştı, ikimiz de sevinçliydik, ikimiz de ne yaptığımızı biliyor, böylesi büyük bir direnişin içinde yer almaktan gurur duyuyorduk. Fakat oturup birbirimize memnuniyetimizi anlatacak sıra değildi, öyle hızlanmıştı ki zaman, her saatin her dakikanın önemi vardı. Manastır’da cemiyetin tedarik ettiği araba gelinceye kadar oyalandım. Bu süreyi de on gün önce Mülazım Atıf’ın, Şemso’yu vurmadan önce yemek yediği lokantada kamımı doyurarak geçirdim. Mehmed Ali eniştem bir an olsun yalnız bırakmamıştı; artık anlamışsındır, bir akraba olarak değil, bir cemiyet üyesi olarak karşılamıştı beni. Ama herhangi bir şüphe vuku bulduğunda akraba olduğumuzu söyleyerek kurtaracaktık vaziyeti. Bundan daha iyi bir emniyet tedbiri olamazdı.</p>
<p class="calibre1">Allah’a şükür hiçbir mesele çıkmadı, trenden indikten bir saat sonra iki siyah atın çektiği bir arabayla Resne’ye doğru yola çıkmıştım bile. Yanımda teyzem olduğunu söyleyeceğim Ulviye Hanım’la on yaşındaki oğlu Haşan vardı. Cemiyet işi şansa bırakmak istemiyordu; otuz iki yıllık yönetiminde Abdülhamit’in en başarılı olduğu alan hafiyelik teşkilatıydı. Gerçi son vakitlerde bu işin de cılkı çıkmış, gelen jurnaller o kadar artmıştı ki, hangisinin hakikaten kuşkulu bir durum, hangisinin göze girmek için yapılan bir ihbar olduğu tespit edilemez olmuştu. Yine de sultan için hafiyelik teşkilatı vazgeçilmez önemdeydi; öyle ki 1905 yılında Edward Jorris adlı Belçikalı bir anarşistin yaptığı bombalı suikastın önlenememesi, hatta Abdülhamit’in bu saldırıdan bir anlık gecikmeyle şans eseri kurtulması bile hafiyelere duyduğu büyük güveni azaltmamıştı. Zaten başka çaresi de yoktu. Onca baskıya, onca zulme rağmen sayıları her geçen gün artan muhaliflerle başka türlü nasıl başa çıkabilirdi?</p>
<p class="calibre1">Resne’nin girişindeki Şaşı Fehim Ağa’nın çiftliğinde indik arabadan. Şaşı dediklerine bakma, son derece yakışıklı, sırım gibi upuzun bir adamdı, sadece ela gözleri biraz şehlaydı, o kadar. Yetmişinde olmasına rağmen dimdik yürüyordu, hafızası, zekâsı benden daha iyiydi. Sanki öz evladıymışız gibi muhabbetle karşıladı bizi. Devasa çınarın altındaki sekiye sofra kurdurdu, biz karnımızı doyururken, Niyazi Bey’in Lahça üzerine yürüdüğünü anlattı. Bu gece olmazsa, yarın sabah ulaşırmış oraya. Ulviye Hanım’la oğlu Haşan yanımızdan ayrılınca kaygıyla baktı yüzüme.</p>
<p class="calibre1">“Amma bitap görünüyorsun kızanım,” dedi. “Bu gece kal, yarın çıkarsın yola.”</p>
<p class="calibre1">Yorgundum, uykusuzdum, fakat durmak olmazdı, ucunda ölüm de olsa, bir an evvel Resneli Niyazi’yi bulmalıydım.</p>
<p class="calibre1">“Sağ ol Fehim Ağa,” dedim kararlı bir tavırla. “Vazife beklemez.”</p>
<p class="calibre1">Üstelemedi, altıma yağız bir at çekip, yanıma silahlı iki adam kattı. Dağlar tehlikeliydi, sadece bizimkiler değil, eşkıyalar, soyguncular, bir sürü başıbozuk çete cirit atıyordu etrafta. Hava kararırken çıktık yola. Ilık bir yaz gecesiydi, hoyrat bir rüzgâr atlarımızın yelelerini şefkatle okşuyordu, iki saat kadar sakince yol aldık, ne bir eşkıya çetesi, ne bir asker müfrezesi. Ama karanlığın iyice koyulaştığı, aksine ağaçların seyrekleştiği bir vadiden geçerken, sert bir ses duyuldu: “Dur! Nereye gidiyorsunuz?”</p>
<p class="calibre1">Fehim Ağa’nın iki adamı önüme geçtiler.</p>
<p class="calibre1">“Resne’den geliyoruz,” dedi doru atlısı. “Lahça’ya gidiyoruz.”</p>
<p class="calibre1">Ağaçların arasındaki ses yeniden gürledi:</p>
<p class="calibre1">“Kimi görmeye gidiyorsunuz?”</p>
<p class="calibre1">“Kardeşimi,” dedi bizim doru atlı süvari. “Lahça’da Sakar kardeşimizi göreceğiz.”</p>
<p class="calibre1">Evet, cemiyetin parolasıydı söylediği ve cevap yerine ulaştı. Ağaçlıkların arasından bir düzineye yakın adam çıktı açıklığa. Temkinliliği bırakmamışlardı, hepsinin elleri tetikteydi. Biraz yaklaşınca, bir kahkaha koptu gelenlerin arasından. “Hamdi, ulan Kel Hamdi, sen değil misin lan o?”</p>
<p class="calibre1">Doru atın sırtındaki fedai de kahkahayı koyverdi.</p>
<p class="calibre1">“Vay Tikveşli Nuri. Ulan sesinden tanımalıydım seni be. Başka kimde vardır o eşek anırtısına benzeyen höykürme.” Hamdi bir anda atından inmiş, Tikveşli Nuri’yle sarmaş dolaş olmuştu. Bulgar çetelerin etrafta dolaştığı görülmüştü, beklenmedik bir baskına uğramaktan korktukları için yolu tutmuşlardı. İyi haberse, Resneli Niyazi’nin Lahça’ya girmek üzere olduğuydu. Yolu koruyan çetecilerin, konakladıkları şeker pınarının suyundan içtikten sonra yeniden koyulduk yola. Gece ilerledikçe serinlik artıyor, çiy yağıyordu üzerimize. İçimin titrediğini hissediyordum ama yanımdaki namlı çetecilere fark ettirmemeye çalışıyordum. Öyle “Acemi oğlan tir tir titriyordu atın üzerinde,” dedirtmezdim kendime. Lahça’ya geldiğimizde ortalık sakindi. Niyazi Bey ve çetesinin henüz buraya intikal etmediği anlaşılıyordu.</p>
<p class="calibre1">“İçeriye girmeyelim,” diyerek atını yolun dışına sürdü Hamdi. “Şu kuytuda bekleyelim hele, sabah ola, hayrola.” Atlann sırtındaki örtüleri yere yayıp uzandık. O kadar yorulmuşum ki, anında dalmışım uykuya. Sırtımı dürtükleyen bir namlu uyandırdı beni. Gözlerimi açınca karşımda, olanca heybetiyle Resneli Niyazi’yi gördüm. Boynunda bir dürbün, elinde bir tüfekle azarladı beni.</p>
<p class="calibre1">“Vazife böyle mi icra edilir delikanlı?”</p>
<p class="calibre1">Apar topar ayağa fırladım.</p>
<p class="calibre1">“Şey efendim,” diye gevelerken, çeteciler kahkahayla gülüyorlardı. Nasıl utandığımı anlatamam. Niyazi Bey’in o korku nedir bilmeyen gözlerindeki mana değişti, bir çocuk gibi muzipleşti.</p>
<p class="calibre1">“Latife ediyorum,” dedi pala bıyıklarının altındaki dişlerini gösteren sıcak bir gülümsemeyle. “Arkadaşlar saatlerdir yolda olduğunu anlattılar, çok yorulmuşsun. Bizim de senden geri kalır yanımız yok ya...”</p>
<p class="calibre1">Baktım, Kel Hamdi’yle öteki çeteci kıs kıs gülüyordu uzaktan. Ama şimdi alınganlık gösterilecek sıra değildi. Merkez-i Umumi’nin verdiği zarfı, mintanımın içinden çıkardım, isyanın gözdesi olan bu kolağasına uzattım. Aldı, zarfı açtı. Mektubun şifreli olduğunu anlayınca,</p>
<p class="calibre1">“Gel benimle,” diyerek ilerideki ceviz ağacına yürüdü. Derhal takibe koyuldum. Kısa boylu bir mülazım da bizimle birlikte yürüyordu. Ceviz ağacının altına gelince mektubu uzatarak emretti:</p>
<p class="calibre1">“Bizim lisanımıza çevir şunu Bahri.”</p>
<p class="calibre1">Mülazım Bahri yanlarında taşıdıkları portatif masayı açtı, bazı defterler, kitaplar çıkardı. Niyazi Bey de ben de tek kelime etmeden, bu genç subayın çalışmasını izliyorduk. Sonunda ayağa kalktı, eliyle masanın üzerindeki mektubu işaret etti. “Buyurun Kumandanım, okumanız için hazırdır.”</p>
<p class="calibre1">“Sağ olasın Bahri,” diyerek masanın başına geçti. Şifresi çözülmüş mektubu sessizce okumaya başladı.</p>
<p class="calibre1">O mektubu okurken, ben de bu kahraman zabitin, neredeyse kalın kaşlarına değecek kadar kafasını tümüyle örten başlığın üzerindeki yazıyı sökmeye çalışıyordum. Daha önceden işittiğim gibi, iki kelime yazılıydı nakışlı şapkasının üzerinde: “Vatan Fedaisi”. Kendisini izlediğimden habersiz olan Niyazi okumayı bitirince,</p>
<p class="calibre1">“Demek doğruymuş,” diye mırıldandı kendi kendine. Sonra ışıltılı bakışlarını bana çevirdi. “Allah yardımcımız olsun evlat. Vazife yerine getirilecektir.”</p>
<p class="calibre1">O sabah Lahça’da köylerden ve Resne’den gelen yiyeceklerle kamımızı doyurduk. Günlerdir dağlarda olan bu insanların arasında kendimi bir tuhaf hissediyordum. Resneli’nin adamları Victor Hugo’nun romanlarında anlattığı Fransız ihtilalcilerine hiç benzemiyorlardı. Hayır, hayal kırıklığı içinde değildim, aksine despot bir padişaha isyan eden bu saçları, sakalları uzamış, kirli üniformalar içindeki askerlerin, romanlarda okuduğum o Fransız ihtilalcilerinden çok daha hakiki, çok daha sahici olduklarını düşünüyordum. Üstelik çok daha naif. Sen de bizimle gel demeleri için neler vermezdim, «ma hayır, acele Selanik’e dönmem, mesajı yerine ulaştırdığımı bildirmem gerekiyordu. Öyle de yaptım...</p>
<p class="calibre1">İki fedaimle birlikte önce Resne’ye, sonra Manastır’a, oradan da ilk trenle Selanik’e, senin yanına döndüm. Ben bu yolculuğu yaparken, Niyazi Bey de kendisine verilen emri, eksiksiz olarak yerine getirmişti. 22 Temmuz’u 23’e bağlayan gece Manastır’a inip, Tatar Osman Paşa’nın konağını basarak dağa kaldırmıştı. Ertesi sabah da Manastır’da toplar atılarak meşrutiyet ilan edilmişti... Sonrası domino taşı gibi gelecek, vilayetler peş peşe meşrutiyeti ilan edeceklerdi. Ve Yıldız Sa-rayı’nda yapayalnız kalan Abdülhamit Han tarihin bu dayatmasına daha fazla direnemeyecekti.</p>
<p class="calibre1"><a id="bookmark2"></a>“Fakat bir kusuru var, çok içiyor. Aşktan diyorlar...”</p>
<p class="calibre1"><span class="calibre4">3E</span></p>
<p class="calibre1"><a id="bookmark3"></a><span class="calibre7">Günaydın Ester, (3. Gün, Sabah)</span></p>
<p class="calibre1">Şaşılacak şey, bu sabah erkenden uyandım, oysa yine gecenin bir yarısı koymuştum başımı yastığa. Üstelik karışık rüyalar görmüştüm sabaha kadar. Resneli Niyazi’yle Fransa’ya giden bir gemideyiz. Bir İngiliz paşasını vuracakmışız güya. Ama bir de bakıyorum ki, suikast düzenleyeceğimiz kişi bizim Enver Paşa, yanımdaki de Resneli Niyazi değil, cemiyetin gözü kara tetikçisi Yakup Cemil... Halbuki hiç yıldızımız barışmamıştı onunla. Neyse, öylece uyandım işte. Yok, kan ter içinde filan değil, bu tuhaf rüyaya rağmen nedense içimde bir sevinç... Sultani’de okurken, Selanik’e dönmek için Sir-keci’den trene bindiğimde kalbimi saran neşeye benzer bir his. Şaşırdım, çünkü epeydir uzaktım böyle iyimserliklere. Biteviye hayal kırıklığına uğrayınca, umut etmeye korkuyor insan. Ama bazen hayat, sen kılını kıpırdatmasan da mutlulukla dolduruyor içini.</p>
<p class="calibre1">Önce bir banyo yaptım, ardından giyinip kahvaltıya indim. Dün Orient Ekspres’le gelen turist kalabalığıyla karşılaşmam bile kaçırmadı neşemi. Otelin kıdemli başgarsonu İhsan, o her zamanki el çabukluğuyla köşede bir masa ayarladı bana. Böylece kurtuldum o ecnebi kalabalığının arasında kalmaktan. Hafiften şişmanlamaya başlamış olmama rağmen, bu sabah bir hovardalık yapıp yumurtasıyla, balıyla, sütüyle sağlam bir ziyafet çektim kendime. Son lokmamı çiğnerken, dün akşamüzeri kapımı kurcalayan şişman adam girdi içeriye. Boş masa aranıyordu ki beni gördü, irkilir gibi oldu sonra toparladı, başını usulca eğerek selam verdi. Elbette aldım selamını, üstüne üstlük bir de tatlı tatlı gülümsedim. Ama başgarson yanıma gelince de sormadan edemedim:</p>
<p class="calibre1">“İhsan Bey, şu kapının sol tarafındaki masaya oturan şişman adamı tanıyor musunuz?”</p>
<p class="calibre1">Çaktırmadan, kapıya doğru baktı.</p>
<p class="calibre1">“Nurullah Bey’den bahsediyorsunuz... Evet, kendisi daimi müşterimiz olur. SakaryalIdır, zahire tüccarı.” Çaktırmadan göz ucuyla süzdü bizim tombulu. “Valla, günahı söyleyenlerin boynuna, harp zenginlerinden diyorlar. Hani vagon ticaretiyle köşeyi dönenlerden. İttihatçıların desteğiyle dünyanın parasını kazandı diyorlar. Ama kibar adamdır, cömerttir de, fakat bir kusuru var, çok içiyor. Aşktan diyorlar. Maksim’de çalışan Galina adında bir Rus’a sevdalanmış... Şu dünya güzeli haraşolardan birine. Kadına evlenme teklif etmiş, fakat Galina kocasını bırakmak istemiyormuş. Bana kalırsa bizimkini söğüşlemek için işi yokuşa sürüyor. Nurullah Bey de kendini içkiye vurmuş. Yılın altı ayını Pera Palas’ta geçirir. İlahi adalet Şehsuvar Bey, millet yokluk çekerken, undan, şekerden servet yaparsan, sonunda bir Rus dilberine kaptırırsın hepsini. Ne demişler, haydan gelen huya gider.”</p>
<p class="calibre1">Şaşkınlıkla dinlemiştim Ihsan’ın sözlerini. Hayır, adamın hikâyesi değildi ilginç olan, kuruntularımın aklımı ele geçir-mesiydi. Oysa nasıl da emindim, adım atarken bile güçlükle nefes alan şu zahire tüccarının sinsi bir hafiye olduğundan. E, işte böyle ağır ağır delirtiyorlar insanı. Ama kabahat bendeydi, daha sakin olmalıydım, korkunun aklımı bu kadar kolay ele geçirmesine izin vermemeliydim. Belki de abartıyordum, belki de kimsenin benimle bir zoru yoktu. Ki, normali de buydu aslında; ben ununu elemiş, eleğini asmış bir adamdım. O kadar yaşlanmamış olsam da içim boşalmıştı. Üstelik muhalif de değildim. Niye olayım ki; artık hayalini kurduğum, uğruna dövüştüğüm bir rejim vardı bu ülkede: Cumhuriyet. Ama rejim aleyhine çalışmadığımı bir türlü an-latamıyordum onlara. Yoksa niye düşsünler peşime? Hem de göstere göstere...</p>
<p class="calibre1">Belki de anlamaya çalışıyorlardı beni, hakiki niyetimi öğrenmek istiyorlardı. Evet, belki husumet de duymuyorlardı, sadece küçük bir şüphe. Demek ki şüphelerini giderirsem, onlara kendimi izah edebilirsem, korkacak bir durum kalmayacaktı. O anda pencerenin camına vuran ışık kadar aydınlık göründü istikbal gözüme. O umutla kalktım kahvaltı masasından. Ağzını şapırdatarak yemek yiyen zahire tüccarı Nurullah Bey’i izleyerek keyfimi kaçırmak istemiyordum. Kahvemi yukarıda içmeye karar verdim. Kahveyle birlikte gazetelerimi de odama istedim.</p>
<p class="calibre1">Gazeteler, kahveden önce geldi. <span class="calibre7">Cumhuriyet</span> gazetesini aldım elime. İki sene önce, bizim cemiyetin Merkez-i Umumi binası olan Pembe Konak’ta yayın hayatına başlayan bu gazete, adından da anlaşılacağı üzere yeni rejimin ateşli bir savunucusuydu. Ön sayfada Reisicumhur Mustafa Kemal’in yaptığı bir konuşma tam metin olarak verilmişti. Öteki haberlerde harbin yaralarının sarılmasından bahsediliyor, derhal “İktisadi ve içtimai bir şahlanışa geçilmesinin mecburiyeti" vurgulanıyordu.</p>
<p class="calibre1"><span class="calibre7">İkdam</span> gazetesine baktım; aynı minval üzerine haberler, köşe yazıları. <span class="calibre7">Vakit</span> de farklı değildi. Geçen yıl bastırılan Kürt ayaklanmasındaki İngiliz parmağını ifşa eden bir makale, alayla valayla ön sayfadan duyurulmuştu. Yazıda Terakkiperver Cumhuriyet Fırkası da tenkit edilerek eski ittihatçıların isyandaki rolü anlatılıyordu. Büyük bölümü yalandı. Yazan herifi de tanıyordum. İbrahim Naşit, namıdiğer, Aristokrat İbrahim. Soy kütüğü saraya kadar uzanıyordu ama soysuzun biriydi. İstanbul’un işgali sırasında bir arkadaşımızı saklamasını rica etmiştik, kati bir tavırla reddetmişti. Bakma şimdi cumhuriyet hükümetine kuyruk salladığına, biz iktidardayken sağlam bir ittihatçıydı, mütareke zamanında ise makul bir Damat Ferit’çi. Ciğeri beş para etmeyen her devrin adamlarından biriydi anlayacağın. Aklınca bu iftiraları atarak mütareke zamanındaki kötü sicilini temize çıkartacak. Yazdığı çirkeflik manzumesinin ortalarına geldiğimde sıkıldım, gazeteyi elimden atmak istedim ama içimden bir ses okumamı söylüyordu. İnat ettim son cümlesine kadar okudum. İyi de yapmışım, satırlar ardı ardına dizilince, bu yazıyı İbrahim Naşit adındaki o cibilliyetsizin kaleme alamayacağını fark ettim. Hayır, bu yazı devlette ve toplumda bir tasfiye harekhatını zorunlu gören bir hükümet memuru tarafından kaleme alınmış olmalıydı. Makale şu sözlerle tamamlanıyordu: “Şeyh Said İsyanı ve İzmir Suikastı’nın da ispatladığı gibi içimizde yaşayan hainlere asla müsamaha göstermemeliyiz. Genç cumhuriyetimiz bir yol ayrımına gelmiş bulunuyor, artık eskinin çürümüş kadro ve şahsiyetleriyle kati olarak hesaplaşmadan inkılabımızın muvaffak olması mümkün değildir.”</p>
<p class="calibre1">Yeni bir durumdan bahsetmiyordu ama tek bir ittihatçı kalmayıncaya kadar bu tasfiye harekâtının durmayacağını ilan ediyordu. Hayır, beni asla rahat bırakmayacaklardı. Masum olmam, onlar için hiçbir tehlike arz etmemem mühim değildi, lanetli bir maziye sahiptim, bunun bedelini ödemeliydim. Kara Kemal, Cavit Bey ve daha nice masum insan, İzmir Suikastı bahane edilerek nasıl öldürüldüyse, ben de ortalıktan kaldırılmalıydım. Aslına bakılırsa hâlâ yaşıyor olmam mucizeydi. Kahvaltı masasında kapıldığım iyimserlik, anında sönüvermişti ama korku veya dehşet de hissetmiyordum. Sadece yazdıklarımı tamamlayamamaktan endişe ediyordum. O sebepten kahvemi içer içmez, oturdum masanın başına ve on sekiz yıl öncesinin o benzersiz haletiruhiyesini, o güzel yaz ayının coşkulu hislerini yazmaya koyuldum.</p>
<p class="calibre1">Evet, meşrutiyetin ilanı hepimizi adeta sarhoş etmişti. Herkes ama herkes kendini kaybetmiş gibiydi. Aklımıza hiç gelmeyen, hayallerimize sığdıramadığımız olaylar cereyan ediyordu. Rum, Bulgar, Ulah ve Arnavut eşkıyalar -ki bunlar birbirleriyle de kanlı bıçaklı düşmanlardı- dağlardan iniyor, silah bırakıyor, boyun eğiyor, inkılaba ve meşrutiyete sadakatlerini ilan ediyorlardı.</p>
<p class="calibre1">“İşte bu,” diyordu Leon Dayı yumruklarını sıkarak. “Bizim ihtilalimiz işte bu. Geç kalmıştık, nihayet başardık. Artık Osmanlı ülkesine hürriyet geldi.”</p>
<p class="calibre1">Tümüyle aynı fikirdeydim, onunla aynı coşkuyu paylaşıyordum ama sen durgunlaşmıştın. O ilk günkü heyecanın ağır ağır sönüyordu. Nümayişler, konuşmalar eskisi kadar etkilemiyordu artık seni. Elbette Paloma Nine gibi kötümser değildin, bu büyük inkılabın bir felaketle neticeleneceğine inanmıyordun fakat nedense bizim gibi tutkulu değildin, soğuktun, uzaktın, temkinliydin. Birkaç gün sonra evinize gelmiştim, cemiyet üyesi kadınların toplantısı vardı lokalde.</p>
<p class="calibre1">“Hadi oraya gidelim,” diye teklif etmiştim.</p>
<p class="calibre1">“Hayır,” demiştin. “Burada, bahçede kalalım, bana Poe’dan şiir oku.”</p>
<p class="calibre1">Öyle kederli bir halin vardı ki, seni kıramadım. Amerikalı melankolik şairin, “Kuzgun” adlı şiirini okumaya başladım. Sanki her bir sözcüğün, her bir dizenin anlamını içinde hissetmek istercesine gözlerini kapadın, şiir bitince de uzanıp elime dokundun.</p>
<p class="calibre1">“Biz de Poe gibi, ızdırabımızla alay etmeyi başardığımızda insan olmaya bir adım daha yaklaşacağız.”</p>
<p class="calibre1">Ne demek istediğini anlamamıştım, açık konuşmak gerekirse biraz da bozulmuştum. Milletin el ele verip, kendi hürriyetini, kendi ülkesini yeniden yarattığı bu isyan günlerinde hangi ızdıraptan bahsediyordun? İnsan olmaksa işte tam zamanıydı. Bütün vatan esaretten kurtulmuştu. Osmanlı dil, din, ırk ayrımı olmadan yeniden tek bir millet haline geliyordu. Bundan daha yüce bir ideal olabilir miydi? Biraz da sert bir sesle bunları söyleyince,</p>
<p class="calibre1">“Bunlar slogan,” diye çıkışmıştm. “Ben, fertten bahsediyorum, tek tek insanlardan, kendimizden...” Çatılan kaşlarımdan hiçbir şey anlamadığımı fark edince de açıklamıştın. “Şu sokakları dolduran kalabalıkların kaç tanesi, Poe gibi sadece insan olmanın kederini hissedebilir? Onların bu görkemli isyanı, herhangi bir canlının hayatta kalma çabasından daha manalı değil ki. Elbette biz sosyalleşmiştik, hürriyet, kardeşlik ve eşitlik isteyecek kadar geliştik ama hâlâ insan olmanın derinliği bütün bu kalabalıkların hareketlerinden uzaklarda bir yerde duruyor. Ben siyasetten, demokrasiden ya da ihtilalden bahsetmiyorum. Bunları lüzumsuz filan da saymıyorum, sadece hayatın manasından söz ediyorum. Niye yaşıyoruz? Amacımız ne? Varolma meselesi yani, ruhumuzdaki o kadim sızı...”</p>
<p class="calibre1">Hiç katılmıyordum düşüncelerine, dahası kızıyordum sana. Yıllardır baskı altında inleyen milletler, prangalarını kırmış, despotizme başkaldırırken, kendi bunalımlarımızdan, sıkıntılarımızdan yakınmanın sırası mıydı şimdi?</p>
<p class="calibre1">“İsyana, doğrudan katılmadığın için böyle hissediyorsun,” dedim küçümseyen bir edayla. “Eğer, dağlardaki meşrutiyetçi çeteler gibi...”</p>
<p class="calibre1">Lafı ağzımda koymuştun.</p>
<p class="calibre1">“Ne alakası var? İstesem kolayca yapabilirim bunu. Leon Dayım anında yazdırır adımı cemiyetin kadınlarının arasına. Hatta sen, elimden tutar götürürsün biraz sonra başlayacak toplantıya. Başka zaman hatırlanmasalar da şu sıralar pek revaçta bu kadınlar. Doğunun özgürlük için dövüşen hürriyetçi kadınlan... Anında sivrilirim aralannda. Hem elim kalem tutuyor hem ağzım laf yapıyor. Bir haftaya kalmaz kahraman ilan ederler beni... Meşrutiyet için fena da olmaz. Hürriyet kahramanı genç kadın. Fransızlann Jeanne d’Arc’ı varsa, bizim de...” Yanlış anlayacağımdan çekinmiş olacaksın ki, aniden sustun, sadece başını salladın. Sonra siyah gözlerini yüzüme diktin.</p>
<p class="calibre1">“Elbette bütün bu isyanlar, bu hürriyet kavgası, çok saygı değer, elbette çok gerekli, tabii ki hayatın da bir parçası ama bir de fert olarak biz vanz. Evet, öteki insanlarla birlikte bir camia oluşturuyoruz, fakat yine de ötekilerden farklıyız. Mesela sen yazar olmak istiyorsun, seni ötekilerden ayıran bu. Onlar gibi hisseder, dünyayı onlar gibi anlar, onlar gibi tahlil eder, onlar gibi düşünürsen olmaz. Senin bambaşka, yepyeni bir bakış açın olmalı. Çünkü bir edebiyatçı kronikçi değildir, yani tarihte olup biteni kaleme almaz. Tarihte olup bitenlerin, yazdığı karakterler üzerindeki etkisini anlatır, böylece biz okurlar da o kahramanlarla aynı haletiruhiye içerisine girer, kendi benliğimizle yüzleşme imkanı buluruz.”</p>
<p class="calibre1">Bunlan söyledikten sonra uzanıp şiir kitabını almıştın elimden.</p>
<p class="calibre1">“Yok, bugün gitmeyelim kadınlann toplantısına, günlerdir dinliyoruz insanlan zaten. Biz şiire dönelim artık, edebiyata, güzelliğe...”</p>
<p class="calibre1">Hayır, seni dinlemedim. Yaz güneşiyle ısınan otlann baygın kokularıyla havası ağırlaşan, insana bir uyuşukluk, derin bir rehavet veren o bahçede daha fazla kalamazdım. Canını sıkmak pahasına da olsa, belki de bilhassa canını sıkmak için, seni o kiraz ağacının altında Poe’nun kitabıyla birlikte bırakıp çıktım evinizden. O kadar emindim ki haklılığımdan yol boyunca söylenip durdum. Ama sonra, biz aynldıktan çok sonra harpten ve siyasetten uzak kaldığım anlarda tekrar düşündüm o yaz gününde bana söylediklerini. Bazen hak verir gibi olsam da genellikle katılmadım fikirlerine. Dünyanın cehenneme döndüğü o günlerde, insanlann kadın, çocuk, yaşlı ayrımı yapılmadan vahşice katledildikleri bir çağda ruhumuzun acılarını dert etmek, kusura bakma ama biraz züppelik gibi geliyordu bana. Fakat aradan geçen onca yılın ardından, şimdi bu otel odasında kendi ruhumla baş başa kalınca, söylediklerin daha bir anlamlı geliyor, sanki yavaş yavaş seni anlamaya başlıyorum. Anlamaya başlıyorum diyorum, çünkü durum hâlâ benim için müphem; çünkü hâlâ neyin doğru, neyin yanlış olduğundan pek emin değilim. Oysa 1908 yılının Temmuz ayında, hakikat, senin o incecik bedenin, kömür karası gözlerin, rüzgârda bir isyan bayrağı gibi uçuşan kızıl saçların kadar sarihti gözlerimin önünde.</p>
<p class="calibre1">Bu sabah öyle sevinçli uyanmamın nedeni de galiba o günleri yeniden hatırlamamdı. Hatırlamak değil de belki hissetmiş olmam. Evet, senelerce evvel yaşanan o büyük altüst oluşun ruhumda yarattığı mutluluğu hissederek uyanmıştım bu sabah. Oysa coşkular sönmüş, tutkular küllenmiş, Paloma Nine’nin söylediği gibi inkılap mutluluklardan çok, derin acılar getirmişti hepimize. Ama o sıcak temmuz ayında bu hislerin oldukça uzağındaydım. Bilhassa Hürriyet Mey-danı’nda, Hürriyet Kahramanı Enver Bey’i dinlerken... Evet, hiç unutamayacağım hatıralardan biriydi bu konuşma. O zamanlar binbaşı olan Enver’i ilk kez bu kadar yakından görüyordum. Resneli Niyazi’den epeyce farklıydı. Evet, onun gibi korkusuzdu ama daha yakışıklıydı; gözlerinde öfkeden çok hırs vardı, hırs değil de tutku. Evet, sönmek bilmez bir tutku. Ve sonsuz bir kendine güven. Sonsuz bir kendine iman. Öyle ki, bir süre sonra hayallerini hakikat sanacaktı, daha mühimi etrafındakileri de inandıracaktı buna. Evet, her lider gibi o da ahaliyi etkileyebilme kabiliyetine sahipti. Uzun boylu değildi, fakat dimdik duruyordu, sanki başı, gökyüzünde çoğalan beyaz bulutlara değecekmiş gibi dimdik. Ve çok etkili konuşuyordu, kendisini dinleyenlerin tüylerini diken diken edecek kadar etkili...</p>
<p class="calibre1">“Vatandaşlar!” diye haykırıyordu. “İstibdat artık sona erdi. Artık kötü yönetim yok. Artık korkmaya da gerek yok. Bul-garlar, Yunanlar, Sırplar, Romenler, Yahudiler, Müslümanlar yok. Şu gördüğünüz mavi gökyüzünün altında hepimiz eşitiz. Hepimiz kardeşiz, Osmanlı olmaktan gurur duyuyoruz. Avrupa artık imparatorluğumuz üzerindeki nüfuzunun kırıldığını kabul etmelidir...”</p>
<p class="calibre1">Fazlasıyla iyimser, fazlasıyla abartılı laflardı bunlar ama söylediğim gibi isyan hepimizin başını döndürmüştü ve belki de içimizde en fazla sarhoş olan Enver Bey’di. Üstelik o günlerde hiç de sakil kaçmıyordu bu türden konuşmalar. Sözlerimiz havada uçuşan sesler gibi etkisiz değildi artık. Abdülhamit’in zulmüyle inleyen ülkede zindanların kapıları teker teker açılıyor, kendi vatanında esir düşmüş Osmanlı evlatları birer birer hürriyetlerine kavuşuyorlardı. Hâlâ sultanın çıkarlarını korumaya çalışan valiler, bizzat bulundukları yörenin halkı tarafından azlediliyor, hafiyeler tartaklanıyor, tutuklanıyordu. Payitahtta elli bin kişilik bir kalabalık Bab-ı Âli’ye yürüyordu. Serez’den Harput’a, Bursa’dan Beyrut’a kadar bütün Osmanlı yurdu inkılabı kutluyordu. Fakat bütün bu toz dumanın arkasındaki hakikat bambaşkaydı. Bu büyük çalkantıya, bu sosyal altüst oluşa rağmen hâlâ kati bir zafer kazanamamıştık. Meşrutiyet ilan edilmiş olmasına rağmen otuz iki yıldır millete kan kusturan despot hâlâ Yıldız Sara-yı’nda Devlet-i Aliyye’yi yönetiyordu, onun hafiyeleri ve memurları hâlâ vazife başındaydı. Seçimlerin yapılacağından söz ediliyordu ama yıllardır gizli çalışmış cemiyetimizin henüz hukuki konumu açıklık kazanamamıştı. Leon Dayı’nın söylediği gibi, “inkılap yapmış ama iktidar olamamıştık.”</p>
<p class="calibre1">Bu sözleri Enver Bey’i dinledikten sonra birlikte avukatlık bürosuna giderken söylemişti Leon Dayı. Muhtemelen o sırada sen, kiraz ağacının altında oturmuş, bilmem hangi melankolik şairin şiirlerini okuyordun. Belki bana kızıyordun, belki üzgündün ama ağladığını hiç zannetmiyorum. Nefretten kasılsan bile o zayıflığı göstermezsin sen... Evet, tek başınay-ken bile nemlenmez gözlerin. Bu mümkün mü? İnsan bu kadar güçlü olabilir mi? Yoksa çok güçsüz, çok kırılgan olduğun için mi öyle görünmek istiyordun? O alaycı, umursamazlığın seni koruyan bir tür zırh mıydı?</p>
<p class="calibre1">Bu meseleyi de çok düşündüm. Belki daha bebek yaşta anneni kaybetmenin getirdiği bir katılık, babanın seni bırakıp Paris’e gitmesi, orada başka bir kadınla evlenmesi... Çok erken bir olgunlaşma. Sevgisiz büyüme diyemeyeceğim, çünkü Paloma Nine de, Leon Dayı da büyük bir şefkatle yaklaşıyorlardı sana. Seni şımarttıklarını bile söyleyebilirim. O gün Leon Dayı’yla senin hakkında da konuşmuştuk.</p>
<p class="calibre1">“Ester nerde?” diye sormuştu sahil boyunca yürürken.</p>
<p class="calibre1">Artık bu tür toplantılarla alakadar olmadığını söylemiştim; tecrübeli adamdı; yüzümün gölgelenmesinden, sesimin anısından bir mesele olduğunu anlamıştı.</p>
<p class="calibre1">“Kavga mı ettiniz yoksa?”</p>
<p class="calibre1">Geçen gün konuştuklarımızı anlattım. Düşünceli düşünceli başını salladı.</p>
<p class="calibre1">“Çare arıyor,” diye mırıldandı. Aniden durdu. “Sizin işiniz çok zor.” Gözlerimin içine baktı. “Bunu biliyorsun değil mi Şehsuvar?”</p>
<p class="calibre1">“Benim de hayatımı zorlaştırdınız” diye bize mi kızıyordu, yoksa “size niye müsaade ettim ki?” diye kendine mi, anlayamadım.</p>
<p class="calibre1">“Biliyorum efendim,” diye onayladım. “Biliyorum...”</p>
<p class="calibre1">Tekrar yürümeye başladı.</p>
<p class="calibre1">“Ester, eşi benzeri olmayan bir kızdır. Fevkalade bir insandır. Ben büyüttüğüm için söylemiyorum, onu kendi kızım kadar sevdiğim için de söylemiyorum. Sahiden öyle bir insan. Zamanının çok ötesinde. Bunun iyi eğitim almış olmasıyla, Paris’te okumuş olmasıyla filan alakası yok. Bu biraz tuhaf gelecek sana ama onun gizli bir yeteneği var. Tanrı ona bir hediye vermiş. Belki de bir ceza... Evet, onun felaketi sezinleme becerisi var. Tıpkı annem gibi. Bütün Yahudi kadınlarında vardır bu duygu. Sahiden diyorum... En azından benim tanıdığım Yahudi kadınlarında vardı. Musa Peygamber, kavmimizi Mısır’dan kurtardığından beri, binlerce yıl ülke ülke, memleket memleket sürüldükten, kovulduktan sonra edinmiş olmalılar bu yeteneği...”</p>
<p class="calibre1">Sustu; ben de ağzımı açıp tek kelime etmedim. Aklımızı kurcalayan bu meseleyi kendi kendimize ölçerek, biçerek bir süre öylece yürüdük.</p>
<p class="calibre1">“Evet,” dedi sonunda başını sallayarak. “Evet, Ester çare arıyor. Seninle birlikte olmak için çare arıyor. Elbette kendi mutluluğu için yapıyor bunu, çünkü seni seviyor, seninle yaşamak istiyor. Biliyor ki sen siyasete bulaştıkça uzaklaşacaksınız birbirinizden. Paris’e de bunun için gitmek istiyor. Belki de bütün bu olanları çok önceden sezinlediği için... Evet, çocukça bir fikre sahip, sanatın sizi kurtaracağını zannediyor. Sen romancı olacaksın, o şair... Ve sanatın ve aşkın şehri Paris, kendi öz çocuklarıymış gibi bağnna basacak sizi. Ne Yahudilik ne Müslümanlık, adına kültür denilen bambaşka bir din. İşte o zaman ortadan kalkacak sizi ayıran her şey...</p>
<p class="calibre1">Ester bunu düşlüyor. Hayır, hiçbir zaman açıkça söylemedi bunları bana ama biliyorum, herkes gibi, hepimiz gibi, bütün dünya gibi, o da bir çıkmaza girmiş durumda. Onun bulduğu hal yolu bu. Biz ise, yani seninle ben, bambaşka bir rüzgâra kapıldık. İşin kötüsü, olaylar bu raddeye gelmişken artık ray da değiştiremeyizr:.” Tekrar durdu. “Yanlış mı düşünüyorum? İsyan ülkeyi kasıp kavururken, hürriyet bu kadar yakınımız-dayken hadi bana müsaade arkadaşlar, diyebilir misin?”</p>
<p class="calibre1">Kötü yerimden yakalamıştı. Sadece omuz silkmekle yetindim.</p>
<p class="calibre1">“Talat Bey, seni bana gönderdiğinde çok olumlu ifadeler kullanmıştı hakkında. Ama onun gibi önemli bir adam kefil olmasa da yine yanımda tutardım seni. Çünkü tanıdıkça daha çok sevdim. Çünkü gerçek bir vatanperversin, samimisin, dürüstsün, itimat edilir bir gençsin. Hayır, sen kendi mutluluğun için, vatanından vazgeçemezsin. Ülke ateşler içinde kalmışken, kendi gönül yangınını söndürmenin peşinde koşmazsın. Yanılıyor muyum? Cemiyete girerken ettiğin yemini bozabilir misin? Hürriyet, kardeşlik, eşitlik ve adalet için dövüşmekten vazgeçebilir misin?”</p>
<p class="calibre1">Ne diyeceğimi bilemiyordum; utanıyordum, çok utanıyordum ama öte yandan büyük bir tepki duyuyordum Leon Dayı’ya- Evet, söylediklerinin hepsi doğruydu. Üstelik defalarca aynı soruyu kendi kendime sormuş, aynı cevabı vermiştim. Ama Leon Dayı sorunca, beni köşeye sıkıştırmaya çalıştığını zannettim, bizi ayırmak istediğini düşündüm. Derin bir güvensizlik kapladı yüreğimi, kapkaranlık bir kuşku... Demek ki en başından beri karşıymış münasebetimize, diye geçirdim aklımdan. Zaten hep acayip gelmişti bana, Leon Dayı’nın bize gösterdiği hoşgörü. Demek o sıcak davranışların hepsi sahteymiş. Beni kandırmak için öyle görünüyormuş. Ne kadar açık fikirli, ne kadar medeni olursa olsun, hangi Yahudi isterdi ki öz kızı yerine koyduğu biricik yeğenini bir Müslü-manla evlendirmeyi? Tuhaf bir histi, bir yandan aşağılık duygusu hissediyordum, bir yandan küçümseme ve elbette çığ gibi çoğalan bir öfke. Büyük saygı duyduğum, o şefkat dolu, o bilge insan, yıllarca işlenen din düşmanlığının da yardımıyla bir anda şeytana dönüşüvermişti gözümde. Yahudi’ydi işte, bizim aramıza katılmasının nedeni de Selanik’te kendi cemaati için bir devlet kurmaktı. Bir de utanmadan kardeşlikten, eşitlikten, adaletten bahsediyordu. Ben böyle içten içe kendimi kötülükle zehirlerken,</p>
<p class="calibre1">“Bana kızma Şehsuvar,” dedi Leon Dayı müşfik bir sesle. “Senin düşmanın değilim, aksine senin dava arkadaşınım. Ester’le birlikte olmanıza da karşı değilim. Olsaydım, münasebetinizi çok önceden engellerdim. Şu an, Ester’le gidiyorum desen, benim için mesele değil. Paris’e gitmeniz için elimden gelen her türlü imkânı kullanırım. Bunun için de seni ne ayıplar, sana ne küser ne de kızarım. Ben de genç oldum, ben de sevda denen bu hissi yaşadım. Lâkin mesele ben değilim, sensin. Daha dün ‘Kuryelik basit bir vazife, ben fedailer arasına girmek istiyorum,’ diyen sen, isyan dalga dalga ülkeye yayılırken, Ester’le Paris’e gidebilecek misin?”</p>
<p class="calibre1">Doğru söylüyordu, ister istemez bakışlarımı kaçırdım. “Demek istediğim bu Şehsuvarcığım. Demek istediğim işte bu aziz kardeşim. Ester’den ayni demiyorum sana. Sadece benim biricik kızımın ne düşündüğünü anlatmaya çalışıyorum. Onu daha iyi anlaman için, onun ne istediğini bilmen için. Saklayacak değilim, bütün bunları da senden çok Ester’in mutluluğu için yapıyorum.”</p>
<p class="calibre1">Yüreğimi bir bukağı gibi sıkan öfke geçmemişti ama Leon Dayı’nın beni kandırmaya çalışmadığını anlamıştım. O göründüğü gibi biriydi. Söyledikleri doğru ya da yanlış olabilirdi ama sözlerinde samimiydi. Yalancı olan bendim, nitekim az önce kapıldığım yıkıcı hisleri saklayarak riyakârca davranmayı sürdürdüm.</p>
<p class="calibre1">“Rica ederim efendim, size niçin kızayım? Sadece içinde bulunduğumuz meseleyi izah etmek istemiştim.”</p>
<p class="calibre1">İnanmadı tabii ama daha fazla utandırmak istemediğinden üstüme gelmedi.</p>
<p class="calibre1">“İyi o zaman, lâkin şunu anlamalısın, işiniz kolay değil. Benim tanıdığım Ester, inatçıdır, kendi bildiğinden şaşmaz. Şunu da söylemek mecburiyetindeyim ki, eğer Ester, tek başına Paris’e gitmek isterse, onu desteklemekten geri durmam. Böyle olsun istemem ama o gün gelirse, lütfen bu davranışımı sana karşıymışım gibi yorumlama.”</p>
<p class="calibre1">Dürüst insanlann neden yalana ihtiyaç duymadıklannı o anda fark ettim. Çünkü onlar inandıklan gibi hareket ediyorlardı, çünkü onların kendi doğrulan vardı ve kimse onlan bunun dışına çıkaramazdı. Belki hiçbir zaman farkına varmadı ama Leon Dayı, benim en iyi öğretmenlerimden biriydi. Ne yazık ki bunu kendisine söyleme fırsatı bulamadım.</p>
<p class="calibre1">O gün Leon Dayı’nın söyledikleri, senin hakkındaki düşüncelerimi biraz olsun yerli yerine oturtsa da, kafamdaki sorulan, kaygılan, endişeleri tümüyle giderememişti. Sadece onun sözleri değil, kendime yaptığım izahat, yanımda yokken bile seninle yaptığım tartışmalar, sık sık geçmişi hatırlayıp tahlillerin girdabında kaybolmalar, hiçbiri ama hiçbiri somlanma cevap olamadı.</p>
<p class="calibre1">Zannederim o sebepten böyle çaresiz kaldım. O sebepten, bu duygusal gidiş gelişleri, bu ruhsal altüst oluşlan, sönüp sönüp yeniden kabaran o sonsuz öfkeyi, o dinmek bilmez hasreti hiç ama hiç kaybetmedim. Ve zannederim yine bu sebepten, yani bütün ömrüm boyunca çözemediğim tek muamma sen olduğun için, bu aşkı hiçbir zaman unutmadım, unutamadım; hiç kapanmayacak mukaddes bir yara gibi hep canevimin en mahrem yerinde sakladım.</p>
<p class="calibre1">Biliyorum, belki de gülüp geçeceksin bu yazdıklanma. Belki de öfkeleneceksin; madem öyleydi, o zaman neden beni bıraktın, neden benimle gelmedin diyeceksin. Buna verecek hem çok cevabım var, hem hiç cevabım yok. Yani neden öyle davrandığımı tam olarak ben de izah edemiyorum kendime. Bazen iyi bir sebep buluyorum, bazen de ne kadar mantıklı olursa olsun bulduğum bütün sebepler saçma geliyor bana... Belki senin verebilecek çok daha iyi bir cevabın vardır, çok daha iyi bir açıklaman...</p>
<p class="calibre1">Bir dakika... Bir dakika... Telefon çalıyor, bakmasam... Amma da ısrarcı... Bakmayacağım, hayır, kim olursa olsun bu münasebetsiz, açmayacağım telefonu... Niye vazgeçmiyor ki? Bu ne inat? Mühim bir şey olmasın? Baksam mı? Özür dilerim Ester, yine ara vereceğim...</p>
</body>
</html>
