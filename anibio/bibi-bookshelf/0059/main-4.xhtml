<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“iki hüzünlü çiçek gibi bakan, iri kara gözlerin...”</p>
<p class="calibre1"><span class="calibre7">Merhaba Ester, (4. Gün, Sabaha Karşı)</span></p>
<p class="calibre1">Gece yarısı, o korkunç rüyayla uyandım yine... Oysa ara .^ermişti, ne zamandır uykularımı bölmüyordu bu kâbus. Artık ruh dünyamda ne değişiklikler olduysa, yine tebelleş olmuştu bu meşum rüya başıma. Kalktım, ışığı yaktım, su :çtim... Dışarıda karanlık bir gece. Nedense pencereyi açmaya çekindim. Odanın içinde dolaştım bir süre... Sonra yatağın kenarına oturdum,, ben yastığıma, yastığım bana baktı bir süre... Yok, uykum kaçmıştı bir kez, yatağa uzanmak, gözlerimi kapamak hiçbir işe yaramayacaktı. Banyoya girdim, yüzümü yıkadım, sonra oturdum masaya, yine yazmaya koyuldum...</p>
<p class="calibre1">İlk kez 31 Mart Ayaklanmasının ardından görmüştüm bu kâbusu. Daha doğrusu ayaklanmayı bastırıp, asileri telef ettiğimiz o cumartesi gününün gecesinde... O günleri teferruatıyla yazacağım sana, şimdi sadece gördüğüm korkunç rüyayı anlatmak istiyorum. Selanik’teymişim. Öir sonbahar gecesi... Cemiyete girdiğim şu yemin töreni. Yıllar önce başımdan geçenlerin aynısı. Leon Dayı beni bir binanın önüne getiriyor. Gözlerim bağlı... Parolayı söylüyoruz, kapı açılıyor. Leon Dayı beni kapıda bırakıp ayrılıyor. Her şey aynı. Nefesi tütün kokan adam giriyor yine koluma. Ama farklı bir his var içimde; korkuyorum, oysa yıllar önce o binaya girdiğimde korkudan çok heyecan duymuştum. Koridorlardan geçerken belli belirsiz sesler çalınıyor kulağıma. Rüzgâr sesiyle, insan fısıltısı karışımı ince bir uğultu. Sanki bir kalabalığın arasından geçiyorum, birbirlerine beni gösteriyor, fısıltıyla hakkımda konuşuyorlar. Konuşma da değil sanki hep bir ağızdan beni suçluyorlar. Çocuklar, yaşlılar, kadınlar, erkekler... Görmüyorum elbette onları ama hissediyorum. Hepsi, herkes beni gösteriyor. Lanetli biri gibi değil, suçlu biri gibi. Korkuyorlar benden, evet, bunu da hissediyorum, sesleri yeterince güçlü çıkmıyor. Sadece bir uğultu, uğursuz bir uğultu... “Kim bunlar?” diye soruyorum refakatçime. Cevap vermiyor, sanki o sinir bozucu fısıltı korosunun yarattığı tesiri bozmaktan korkuyor. “Kim bunlar?” diyorum yeniden sesimi yükselterek. Anında bıçak gibi kesiliyor fısıltılar. Despotun huysuzlandığını fark eden mazlumlar gibi sus pus oluyor herkes. O zaman cevap geliyor refakatçimden:</p>
<p class="calibre1">“Bana mı soruyorsun? Yaptıklarını hatırlamıyor musun?” “Ne yaptım ki!” diyerek duruyorum olduğum yerde. “Neden bahsediyorsun sen?”</p>
<p class="calibre1">Kolumdan tutarak savuruyor öne doğru.</p>
<p class="calibre1">“Bilmezden gelme, hepsinin hesabını vereceksin.” Neredeyse düşeceğim, son anda toparlıyorum. Sağ elim çekip alıyor gözlerimi kapatan bandı. Ama ortalık o kadar karanlık ki tam olarak anlayamıyorum nerede olduğumu.</p>
<p class="calibre1">“Yakın ışıklan,” diye bağınyor refakatçi. “Yakın ışıklan, görsün her şeyi.”</p>
<p class="calibre1">Gözlerimi kamaştıran lambalar birer birer parlıyor. Şaşkınlıkla etrafıma bakınıyorum. Yanılmamışım her yanda insanlar var. Fakat burası bir koridor değil, bir tiyatro. Evet, ortası sahne olan, etrafı izleyici koltuklanyla çevrili yüksek, çok yüksek bir tiyatro. En üstte üç kat loca çevremi sararak tırmanıyor tavana doğru. Gülkurusu koltukların hepsi dolu. Localar da öyle, her taraf salkım saçak insan ama kimsede çıt yok. Az önceki fısıltılar çoktan dinmiş, sadece tavandan sarkan kristal avizenin parlak taşlarında, refakatçimin hâlâ çınlayan sesi.</p>
<p class="calibre1">“Yakın ışıkları, görsün her şeyi!”</p>
<p class="calibre1">Oysa her şeyi tam olarak göremiyorum. İnsanlar var ama yüzlerini seçemiyorum. Evet, sanki hiçbirinin yüzü yok. Ağız-.ın. gözleri, burunları var fakat nasıl söylesem, belli değil. B^lki hepsini tanıyorum, belki hiçbiriyle karşılaşmadım. Ama ı-epsinde itham eden o bakış. Evet, gözleri yok ama bakışlarının ağırlığını üzerimde hissediyorum. Sahi kim bu insanlar? 5«enim burada ne işim var? Bunları sormak için refakatçimi ırıyorum. Başımı çevirince görüyorum onları. Az önce buralı mıydı bu masa? Evet, yıllar önce beni teşkilata alan üç si-~îh kukuletalının oturduğu masa beliriyor karşımda.</p>
<p class="calibre1">"Nasıl savunacaksın kendini?” diyor ortadaki kukuletalı idam. O kendinden emin seste en küçük bir dostluk belirdi yok, düşmanlık da yok, askerî bir emir gibi duygusuz, ioğuk.</p>
<p class="calibre1">“Ne? Ne yaptım ki savunacağım kendimi?” diye soruyorum şaşkınlıkla. “Kusura bakmayın ama neden bahsettiğini-<span class="calibre7">n</span> anlamıyorum.”</p>
<p class="calibre1">“Acı, acı çektirdin.” Pelerinin altındaki eliyle etrafımızdaki insanları işaret ediyor. “Bu zavallıların hepsine çok acı çektirdin...”</p>
<p class="calibre1">Koltuklarda oturan insanlara bakıyorum, nedense bir ?ziklik, bir utanç hissediyorum içimde...</p>
<p class="calibre1">“Onları tanımıyorum bile... Onlara nasıl bir kötülük yapmış olabilirim ki?”</p>
<p class="calibre1">“Öyleyse, tanıdığın biri anlatsın.” Sağ eliyle bu kez yanındaki kukuletalıyı gösteriyor. “Anlat, anlat sana yaptıklarını.”</p>
<p class="calibre1">Bir an umutlanıyorum, yoksa Basri Bey mi? Öyle ya, beni cemiyete alan üç kişiden biri de oymuş. Bizzat Basri Bey açıklamıştı çöldeki o korkunç günde. İyimserliğim artarken, Basri Bey olmasını umduğum kukuletalı ayağa kalkıyor; incecik biri, sanki düşecekmiş gibi sallanıyor boşlukta. Hayır, fedailer grubundaki kumandanım bu kadar zayıf değildi, aksine güçlü bir gövdesi vardı, ayaklarının üzerine sağlam basardı. Peki, o zaman kim bu? Merakla, konuşmasını bekliyorum, belki sesini duyarsam çıkarabilirim. Ama konuşmak yerine aniden başlığını sıyırıp atıyor. Hayretten dilimi yutacak gibi oluyorum. Karşımda sen duruyorsun. Evet, o karanlık pelerinin altından sen çıkıyorsun. Bukleli kızıl saçların, durgun yüzünde, iki hüzünlü çiçek gibi bakan iri kara gözlerin.</p>
<p class="calibre1">“Ester... Ester...” diyebiliyorum sadece...</p>
<p class="calibre1">Ne bir gülümseme, ne ağzından dökülen tek bir sözcük, öylece bomboş bakıyorsun yüzüme.</p>
<p class="calibre1">“Anlatsana!” diyor yanındaki kukuletalı. “Sana neler yaptığını, hayatını nasıl mahvettiğini söylesene!”</p>
<p class="calibre1">Yine konuşmuyorsun, gözlerin usulca önüne, masanın üzerindeki bir nesneye kayıyor. Ben de bakıyorum, bayrağın üzerinde bir Karadağ tabancası görüyorum. Solgun yüzündeki ifadeyi hiç değiştirmeden silaha uzanıyorsun. O anda başlıyor etrafımızı saran izleyicilerin fısıltısı. Tabancayı alıp bana doğrulturken fısıltılar artıyor, açıkça dile getirmeseler de, sanki hepsinin beklentisi aynı; tetiğe basmanı, canımı almanı istiyorlar. Korkmuyorum, hayır ama üzülüyorum, içim sızlıyor... Benden bu kadar çok mu nefret ediyorsun? Bu kadar çok mu kırdım seni? Kahroluyorum, hatta bir an önce bas şu tetiğe de, bitir şu ızdırabı diye geçiriyorum içimden.</p>
<p class="calibre1">“Yapma!” diye gürlüyor ortadaki kukuletalı. “Yapma Ester, o senin işin değil.”</p>
<p class="calibre1">Adama dönüyorsun, ne acı, ne öfke var yüzünde; kaybedecek hiçbir şeyi olmayanların bomboş gözleriyle bakıyorsun. Sonra bana çeviriyorsun bakışlarını, bir an yüzün canlanır gibi oluyor, konuşacaksın diye umutlanıyorum, hayır buruk bir gülümseme beliriyor dudaklarında, o an silahı çevirip şakağına dayıyorsun...</p>
<p class="calibre1">“Dur!” diye bağırıyorum. “Dur, yapma!”</p>
<p class="calibre1">Hiç bozmuyorsun gülümsemeni, sadece gözlerini kırpıyorsun [bir kere, ardından usulca basıyorsun tetiğe.</p>
<p class="calibre1">Orada uyandım işte... Evet, vicdan azabı çekiyorum, evet içim hiç rahat değil. Ne kadar unutmaya çalışsam da, ne kadar saklamak istesem de bir türlü kurtulamıyorum bu melun hislerden. Uyanıkken aklıma gelmeyenler, irademin zayıfladığı anda bir kâbus olup çöküyor üzerime. Kaç kişinin canını yaktığımı, ne kadar insanı üzdüğümü bilmiyorum. Belki senden daha masumlan vardı aralannda, belki çok daha büyük kötülükler yaptım onlara ama sadece sen kanatıyorsun içimdeki yarayı. Aşk, dünyanın en büyük bencilliğidir.</p>
<p class="calibre1">Bak, hâlâ kendimi anlatıyorum sana. Oysa senin neler yaptığını, nasıl yaşadığını ölesiye merak ediyorum. Paris’te olduğunu biliyorum. Zaten o sebepten, babanın bendeki adresine yolluyorum bu mektuplan. Ama başka hiçbir malumatım yok hakkında. Sahi ne yapıyorsun Ester, nasılsın, mutlu musun, şiir yazıyor musun yine? Yoksa bıraktın mı? Yoksa sen de benim gibi bıktın mı bu hayattan? Belki de âşık :Lmuşsundur. Eminim benden çok daha iyi biridir. Senin pbi bir kızı bırakıp gitmeyecek kadar da akıllı. Aslında ne ££dar acı bir haberdir bu benim için. Hiç hakkım olmamasına rağmen hep bana sadık kalmış olmanı umuyorum. Elbette imkânsız bu. Ama umut ediyorum işte. Üstelik aradan on *ekiz sene geçmiş olmasına rağmen... Ve çıldırasıya merak ediyorum seni. Öyle ya da böyle, bir haber alsam. Küçücük :ır haber. “Ester iyiymiş, Paris’te mutluymuş. Lüksemburg Bahçeleri’ne bakan bir çatı katında yaşıyormuş...” Yok, ne bir mektup, ne bir selam, ne bir sitem... Hiç haber gelmiyor senden... Ve galiba hiçbir zaman da gelmeyecek.</p>
<p class="calibre1">Dehşetli sigara çekiyor canım. Birazdan geçer, hep böyle :Iuyor, sanki afyon krizi gibi. Çok sürmez, az sonra geçer...</p>
<p class="calibre1">Neyse mademki uyandım, mademki aldım kalemi elime, devam edeyim bari hikâyeme... Gülme, biliyorum meddah gibi oldu ama samimi sözler bunlar. Üstelik bir romancı olmadığım için hoş görülebilir kusurlar. Romancı dedik ya, bozmayalım o zaman yazının akışını. Evet, maziye dönelim yine. Evet, fedailer grubuna nasıl katıldığımı anlatıyordum. Yanık Halit ile Kısır İsmail... Hedefimiz onlardı, çünkü onların hedefinde de cemiyetin beyni, teşkilatçısı, hepimizin Büyük Efendi’si Talat Bey vardı. Kararı vermiş, kalemi kırmış, hükmü kesmişlerdi. Büyük Efendi öldürülecek, cemiyetin beyni yok edilecekti, tabii biz müsaade edersek.</p>
<p class="calibre1">Gireceğimiz çatışmanın siyasi sebepleri buydu ama Arnavut silahşorlarla kapışmak benim için başka bir anlam ifade ediyordu. Kendimi ispatlamak, cesaretimi sadece Basri Bey’e ve Mehmed Esad adındaki o küstah zabite değil, aynı zamanda kendime de göstermek.</p>
<p class="calibre1">Hemen ertesi gün geçtik harekete. Hayır, adamları hemen o gün vurmayı düşünmüyorduk, suikastın tatbikatını yapacaktık sadece. Buluşma noktamız Şeyh Hortacı Camii’nin kapısıydı. Yanık Halit ile Kısır İsmail, tarihî camiye paralel olarak denize inen yan sokaktaki müstakil evlerden birinde kalıyorlardı. Her akşam da yemeklerini, caminin arkasındaki küçük meydanda bulunan Arnavut Lokantası’nda yiyorlardı.</p>
<p class="calibre1">Caminin kapısına vardığımda ne Basri Bey ne de Mehmed Esad görünüyordu ortalıkta. Erken mi gelmiştim acaba? Tarihî kapıdan içeri süzüldüm, şadırvana yöneldim. Basri Bey’in söylememesine rağmen ne olur ne olmaz diye baba yadigârı Revolver’i de almıştım yanıma. Şadırvana oturdum, güya abdest alır gibi elimi, yüzümü yıkamaya başladım. Şadırvanın tahta oturaklarına yayılmış iki mümin daha vardı namaz öncesi temizlik yapan. Bir yandan onları gözlüyor, bir yandan da mümkün olduğunca yavaş hareket ediyordum. Öyle ya, arkadaşlarım gelmeden kalkmak zorunda kalmamalıydım şadırvandan. Fakat ne kadar yavaş da olsam, sonunda abdesti almayı tamamladım. Mecburen kalktım. Yüzlerce yıl önce Roma İmparatoru Galerius’un kendine mezar olarak yaptırdığı daha sonra Aziz Georgios Kilisesi olarak Hıristi-yanlara hizmet vermiş, ardından da Müslümanlara ibadethane olan bu daire şeklindeki kadim anıtın, iri yaz gülleriyle süslü geniş bahçesinde dolaşmaya başladım. Mümkün olduğunca kapıdan uzaklaşmamaya gayret ediyordum ki,</p>
<p class="calibre1">“Sigara var mı, sigara?” diyen bir sesle irkildim. “Tanrı’nın bu aciz mahlukuna bir sigara.”</p>
<p class="calibre1">Şehrin zararsız meczubu Tiresias’tı bu.</p>
<p class="calibre1">“Sigara filan yok,” diye azarladım. “Korkuttun beni Tire-sias.”</p>
<p class="calibre1">Eğlenceli bir tavırla gülümsedi.</p>
<p class="calibre1">“Ne korkuyorsun be! İnsan, Tann’nın evinde korkar mı?” İri mavi gözleri kuşkuyla bahçede gezindi. “Korkma,” diye fısıldadı. “Korkma, Müslüman olsan da korkma, şeytan giremez buraya. Aziz Georgios korur bizleri.”</p>
<p class="calibre1">“Aziz Georgios mu kaldı? Burası cami artık.”</p>
<p class="calibre1">İddiacı bir çocuk gibi dikildi karşımda.</p>
<p class="calibre1">“Şimdilik, ama yakında cami olmayacak.”</p>
<p class="calibre1">Allah’ın bu tatlı delisine laf yetiştirecektim ki, kapıya yaklaşan Basri Bey’i gördüm. O da benim gibi caminin şadırvanına yönelmişti, hemen ardından Mehmed Esad da sökün etti. İkisi de zabit giysilerini çıkarmış, sivil giyinmişlerdi.</p>
<p class="calibre1">“Hadi, hadi işine,” diyerek Tiresias’ı kışkışladıktan sonra şadırvana yöneldim. Güya abdest alır gibi kollarını kıvırıp, ellerini ılık suya daldırmış olan arkadaşlarımın yanına çöktüm. Vakit kaybetmeden sadede geldi Basri Bey.</p>
<p class="calibre1">“Amavutlar lokantada... Az önce siparişlerini verdiler, biz burada konuşurken yemeklerini kaşıklamaya başlamışlardır muhtemelen. Fazla vaktimiz yok. Üçümüz ayrı ayrı yürüyeceğiz, arkalarından. Ben sokağın sağında olacağım, Mehmed solunda, sen geriden geleceksin Şehsuvar. Bu pozisyonumu-ru hiç bozmayacağız. En önemlisi, mümkün olduğu kadar -izak duracağız adamlardan ve birbirimizden. Bizi fark ederlerse iş suya düşer. Amavutlar eve girdikten sonra, tekrar buluşacağız. Durumu iyi etüd etmemiz lazım. Yarın, suikast ânında kim nerede duracak, tetiğe ilk kim basacak, önce hangisini vuracağız? Bu soruların cevapları kafamızda açık olması lazım. Adamları takip ederken, bu mevzular da aklınızda olsun, yarın karşımıza çıkabilecek herhangi bir kötü ihtimale hazırlıklı olalım. Anlaşıldı mı?”</p>
<p class="calibre1">Sessizce onayladık kumandanımızı.</p>
<p class="calibre1">“İyi o zaman, hadi dağılalım.”</p>
<p class="calibre1">Önce Basri Bey çıktı camiden, ardından Mehmed, en son da ben. Güneş çoktan batmıştı, ama bilirsin, Selanik’in şu aydınlık akşamlarından biriydi. “Körfezin ışığı şehre vuruyor,” derdi rahmetli babam. Takip için hiç iyi bir zaman değildi, karanlıkta daha iyi saklanabilirdik. Küçük meydana yaklaştığımda ne Basri Bey’i gördüm ne de bizim küstah mülazımı. _\ma buralarda bir yerlerde olduklarından emindim, belki de sindikleri yerden bana bakıp içten içe alay ediyorlardı, bizim acemi oğlan aptal aptal dolanıyor ortalıkta diye. Arnavut Lokantası, sizin Yahudilerin işlettiği bir denizcilik şirketiyle, Bulgar Dimitri’nin fırının arasındaydı. Mesaisini tamamlayan denizcilik şirketi çoktan kapamıştı kepenklerini, bunu fırsat bilen lokanta sahibi, dört masa birden atmıştı komşu kapının önüne. İşte o dört masanın ilkinde oturuyordu Arnavut silahşorlar. Bunu fark ettiğimde artık çok geçti. Talat Bey gibi mühim bir adamı vurmaya gelen silahşorların göze batmayacak kuytu yerlerde yemek yiyeceğini zannetmiştim. En azından lokantanın içinde oturacaklarını düşünmüştüm. Bir an geriye dönsem diye geçirdim, hayır bu kuşku uyandırırdı. İstifimi bozmadan yürümeyi sürdürdüm. Bir yandan da Basri Bey izliyorsa ne öfkelenmiştir bana diye kahroluyordum. Hele bir de Mehmed Esad gördüyse, mutlaka suratıma vuracaktı bu hatamı. Oysa Arnavut silahşorlar durumdan tümüyle habersiz gibiydiler. Birinin sırtı bana dönüktü, yüzü yanık olanı ise yemeğini bitirmiş, keyifle sigarasını tüttürüyordu. Yaklaşınca başını kaldırdı göz göze geldik. İnsanı rahatsız eden, vahşi bir pırıltı vardı bakışlarında. Telaşlandım, ya beni tanıdıysa? Öyle ya, ben fotoğraflarından çıkarmıştım onları. Ya o da, Şemso vurulurken benim telgrafhanenin önünde olduğumu hatırlarsa? Hemen kaçırdım bakışlarımı ve hiç düşünmeden Dimitri’nin fırınına daldım. Bilirsin aksi adamdı Dimitri. Kapıda beni görünce,</p>
<p class="calibre1">“Kapatıyoruz,” dedi sinek kovalar gibi elinin tersini havada sallayarak. “Ekmek bitti.”</p>
<p class="calibre1">Ben de ekmek almak için yanıp tutuşmuyordum ama fırından elim boş çıkarsam Arnavut silahşorun kuşkusunu çekmekten koçkuyordum. En sevimli gülümsememi takındım, en saygılı ses tonuyla izah etmeye çalıştım.</p>
<p class="calibre1">“Ekmek almayacağım ki.” Tahta tezgâhlarda sergilenen kurabiyeleri gösterdim. “Şunlardan istiyorum.”</p>
<p class="calibre1">Göz ucuyla kurabiyelere baktı.</p>
<p class="calibre1">“Onlar bayat, yarın sabah gel, tazeleri çıkmış olur.” Adamın dürüstlüğü tutmuştu ama benim de başka çarem yoktu.</p>
<p class="calibre1">“Bayatları lazım zaten,” diye uydurdum. “Annem pasta yapacakmış... Bayat kurabiye katılıyormuş içine...”</p>
<p class="calibre1">Kirpi tüyleri gibi dik kaşlarını çattı.</p>
<p class="calibre1">“Nasıl pastaymış o?”</p>
<p class="calibre1">“Ne bileyim Dimitri Usta, komşumuz vermiş tarifini.” Sinirli sinirli başını salladı.</p>
<p class="calibre1">“Ne anlarmış sizin komşu pastadan,” dedi ama kurabiyelerin olduğu tezgâha yürümekten de geri durmadı. “Lezzetsiz bir tatlı çıkacak ortaya. Bana ne! Ne kadar istiyorsun?” Omuz silktim,</p>
<p class="calibre1">“Bilmem, ver yarım okka işte.”</p>
<p class="calibre1">Birkaç dakika sonra elimde kurabiye paketiyle çıktım Dimitri’nin fırınından. Arnavutların masasına şöyle bir göz attım, toparlanıyorlardı. Elimdeki paketle alakadar oluyormuş gibi yaparak, ilerideki sokaktan sağa saptım. Basri Bey’in söylediğine göre Arnavutların da bu sokağa girmesi gerekiyordu. Fakat benim, adamların arkasından gelmem kararlaştırılmıştı, oysa artık önlerindeydim. Kendime saklanacak bir köşe bulmalıydım ki, geride kalıp olanı biteni görebileyim.</p>
<p class="calibre1">“Şehsuvar... Şehsuvar...” diyen bir sesle irkildim. Başımı çevirince Kürt Recep’le karşılaştım, manav dükkânından bana el sallıyordu. Babam memurluğu sırasında çok yardım etmişti ailesine. Vefalı insanlardı, onlar da babamın sürgünlük yıllarında hep destek olmuştu bize. Ama şimdi Recep’le konuşacak halim mi var benim derken, farkına vardım ki, ıradığım fırsat tam da buydu. Recep’in dükkânı içeri doğru _zanıyordu. Oraya kapağı atarsam, Amavutlar da, iki arkada-îtm da beni görmeden, geçip giderlerdi önümden. Gerçi Recep kepenkleri indirmek üzereydi ama bana da fazla zaman gerekmiyordu zaten.</p>
<p class="calibre1">"Merhaba Recep,” diyerek manava yöneldim. “Ne haber, nasılsın?”</p>
<p class="calibre1">Dükkânın önüne çıkıp elimi sıktı.</p>
<p class="calibre1">“İyiyim Allah’a şükür. Asıl sen ne yapıyorsun burada, birinin evini filan mı arıyorsun?”</p>
<p class="calibre1">Salak salak etrafa bakınırsan olacağı buydu işte, bu tür işlerle hiç alakası olmayan bizim Kürdoğlunu bile şüphelendi rmiştim.</p>
<p class="calibre1">“Kiralık bir yer varmış,” diyerek aklıma ilk gelen yalanı uydurdum. “Bizim avukatlık bürosu için... İşler büyüdü, mekân küçük geliyor da artık...”</p>
<p class="calibre1">Çakır gözleri etraftaki binalarda şöyle bir dolandı...</p>
<p class="calibre1">“Allah Allah, hangisiymiş ki?”</p>
<p class="calibre1">İşi ciddiye almıştı.</p>
<p class="calibre1">“Yanlış sokağa mı girdim acaba? Belki de bir üstteki sokaktadır. Ee sende ne var ne yok? İşler yolunda mı?”</p>
<p class="calibre1">“Allah’a bin şükür,” dedi gözlerinin içi gülerek. “Bu dükkânı yeni açtık ama maşallahı var, kamımızı doyuruyor ziyadesiyle...” Eliyle dükkânın önündeki tahta kürsüyü gösterdi. “Otursana şöyle, oğlana söyleyeyim, iki kahve kapıp gelsin.” “Yok, yok böyle iyiyim...” İlk kez görüyormuş gibi dükkânın içine baktım. “Oo epeyce büyükmüş senin burası...” Gurura benzer bir ifade belirdi yüzünde...</p>
<p class="calibre1">“Büyük, büyük... Gel, gel de içeriye bak...”</p>
<p class="calibre1">Dükkâna girerken sokağa göz attım, henüz kimsecikler görünmüyordu. Ağır adımlarla Recep’i izledim...</p>
<p class="calibre1">“Bak, içeride küçük bir mağara var. Tadilat sırasında çıktı. Romalılardan mı ne kalmış... Mezar filan dediler ya, ne iskelet gördüm, ne de ölü... Ama çok iş görüyor, boş sandıkları koyuyorum. Çok da serin...”</p>
<p class="calibre1">Bir yandan dükkân sahibini dinliyor, bir yandan da adamlar ne zaman geçecek diye sokağı kolluyordum. Recep kocaman bir kese kâğıdının içine kayısıları doldurmaya başlarken gördüm Arnavutları, hiç acele etmeden salma salma çıktılar sokağın köşesinden. Bu kadar rahat olmalarına şaşırdım doğrusu, sen kalk İttihat Terakki’nin en önemli adamlarından birini vurmaya gel ve böyle elini kolunu sallaya sallaya dolaş sokaklarda...</p>
<p class="calibre1">“Kayısıların son demi,” diyen Recep’in sözleri dağıttı dikkatimi. “Götür eve, Mukaddes Teyze yesin... Sahi nasıl teyzem?” Gözümü sokaktan ayırmadan cevapladım.</p>
<p class="calibre1">“İyi, iyi, ihtiyarlık işte... Ama zahmet etmeseydin kayısı filan...”</p>
<p class="calibre1">“Ne zahmeti, feda olsun Mukaddes Teyzeme... Neye bakıyorsun sen yahu?”</p>
<p class="calibre1">Hemen yüzümü ona döndüm.</p>
<p class="calibre1">“Şu kiralık yer için... Emin olamadım da, karşıdaki ev mi diye bakıyordum...”</p>
<p class="calibre1">“Cık,” dedi dişlerinin arasından. “Orayı kiraya vermezler... Kunduracı Lefter’in evi orası... Sekiz çocuk, itiş kakış yaşıyorlar işte. Alt katını da dükkân yapmış adam... Çıkar mı hiç?”</p>
<p class="calibre1">Amavutlar, manavın önünden geçip sokak boyunca ilerlemeye başlamışlardı, şimdi sıra bizimkilerde diye düşünürken ikisi de aynı anda göründü. Yolun sağından yürüyen Basri Bey biraz daha gerideydi, Mehmed konuşulduğu gibi sol kaldırımda ilerliyordu. Bedeni hafifçe öne eğilmişti, bakışlarını avına kilitlemiş bir atmaca gibi gergindi. Kumandanımız ise adeta evine dönen bir aile babası gibiydi; sakin ve kendinden emin. Benim de artık Recep’le vedalaşıp tatbikattaki yerimi alma vaktim gelmişti. Basri Bey’le Mehmed de dükkânın önünden geçtikten sonra,</p>
<p class="calibre1">“Eh, bana müsaade artık,” dedim kayısı paketini de alırken. “Üst sokağa da bir bakayım, oradan eve giderim...”</p>
<p class="calibre1">O kadar kolay değildi tabii bu bonkör delikanlıdan kurtulmak, kayısının yanı sıra bir kese kâğıdına küçük ama birbirinden lezzetli şeftaliler doldurduktan sonra ancak bıraktı yakamı. Elimde kese kâğıtlarıyla, ömrünün ilk suikast tatbikatına katılmak ancak benim gibi bir acemiye yakışırdı doğrusu. Allahtan arkadaşlarım bu halimi görmüyorlardı, göremeyeceklerdi de... İlk fırsatta atacaktım elimdeki fazlalıkları... O anda fark ettim, hemen önümde yürüyen seyyar şekerciyi. Çocukken çok sevdiğim o rengârenk macunlardan satan adamlardan biriydi. Tezgâhını omzuna koymuş sokak boyunca ilerliyordu ama bir tuhaflık vardı. Önce ne olduğu-zu anlayamadım, sonra uyandım. Bu adamın yorgun olma-~ı gerekiyordu, bu sıcakta gün boyunca Selanik sokaklarını irşınlamış, tezgâhındaki macunlan bitirmeye çalışmıştı ama oldukça zinde görünüyordu. Saatlerdir sırtında taşıdığı tezgâh, hiç değilse belini biraz olsun bükmüş olmalıydı, ne gezer, adam dimdikti ve genç bir kaplan gibi kaldınmın üzerinde sekerek ilerliyordu.</p>
<p class="calibre1">Önce vehmediyorum diye düşündüm, “Aptallık yapma Şehsuvar, boş yere Mehmed Esad’a rezil olma,” diye ikaz ettim kendimi. Ama içimden bir ses, macuncuyu gözden kaçırma diyordu, ben de öyle yaptım.</p>
<p class="calibre1">Öteki sokağa çıktığımızda, artık herkes görüş menzilimin içine girmişti. Sahile kadar dümdüz inen sakin sokağın sağ kaldınmında iki Arnavut silahşor, onlann yirmi otuz metre kadar gerisinde ise Basri Bey’le Mehmed Esad ve bizimkilerin hemen ardında da şu tuhaf macuncu... Evet, bu küçük kafile birbirinden ayrı hep birlikte yürüyordu denize doğru. Sokağı kesen ana caddeye yaklaştıklannda Amavutlar birdenbire durdu. Yok, kuşkulandıklanndan filan değil. Zannederim biri sigarasını tazeleyecekti. Onlar durunca, Basri Bey de yavaşladı ama Mehmed Esad yürüyüşünü hiç bozmadı, belki de bozamadı. Kolay değil, heyecan insanın aklına tesir ediyordu. Belki de Arnavutların çok beklemeyeceklerini, yeniden yola revan olacaklannı umuyordu. Ama iki silahşorun hiç acelesi yoktu. Karşılıklı olarak sigaralannı tüttürerek, kahvedeymiş gibi sohbet ediyorlardı ayaküzeri. İşin tuhafı, önümdeki macuncu da yavaşlamaya başlamıştı... Neler oluyordu? Yoksa birileri bizi tuzağa mı düşürüyordu? Neden olmasın? Biz gizli bir cemiyetin üyeleriydik, nasıl ki onlann arasında bizim adamlarımız varsa, bizim teşkilatımızda da onlann hafiyeleri olabilirdi. Elimdeki paketleri, önünden geçtiğim evin eşiğine bıraktım hemen. Adımlanmı hızlandırdım ama fark edilmemek için sessizce yürüyordum. Ve elbette gözlerimi bir an olsun, önümdekilerden ayırmıyordum.</p>
<p class="calibre1">Mehmed Esad, kaçınılmaz olarak iki Amavut’a yaklaşıyordu. İki silahşor da onu fark etmişti ama aldırmadılar. Olması gereken de buydu, tanımadıklan bir adamdan niye kuşkulansınlar? Fakat ne olduysa, Mehmed yanlanndan geçerken oldu. Ortalıkta hiçbir sebep yokken, bizim mülazım birden silahını çekip adamlara doğrulttu. Neye uğradıklarını şaşıran iki silahşor bir an tereddüt ettiler ama Mehmed’in ikazıyla ellerini havaya kaldırmak zorunda kaldılar. Bakışlarım, Basri Bey’e kaydı. O da en az benim kadar şaşkındı. Ne yapıyordu bu Mehmed Esad? Bir çuval inciri berbat edecekti. Ama dik başlı zabit yaptığının doğruluğundan emin, tehditkâr bir tavırla Arnavutlara bir şeyler söylüyordu. O anda fark ettim macuncunun hareketlendiğini... Evet, adam göz açıp kapayıncaya kadar tezgâhını yere bırakmış, silahını çektiği gibi Mehmed’e doğrultmuştu. Daha dur demeye kalmadan da, bastı tetiğe. Bütün bu olaylar olup biterken, ben elimi silahıma uzatmış ama çekmeye fırsat bulamamış, sadece bizim mülazımın kanlar içinde yere yuvarlandığını görmüştüm. Fakat olanlara daha fazla kayıtsız kalamayan Basri Bey silahına asılıp, üst üste sıktığı iki kurşunla macuncuyu yere devirmişti bile. Sanırım bana cesaret veren de bu oldu. Tabancamı çektiğim gibi onlara doğru koşmaya başladım. Bu arada kargaşayı fırsat bilen iki silahşor da silahlarına davranmışlardı ama koşarak geldiğimi fark edince duraksadılar. İşte o anda basmaya başladım tetiğe. Önce yanık yüzlü silahşor düştü yere, namluyu ötekine çeviriyordum ki, gerek kalmadı, Basri Bey’in tabancasından çıkan kurşunlar ardı ardına saplandı göğsüne. Silahlan bir yana kendileri bir yana, ikisi de sırtüstü yıkıldılar yere.</p>
<p class="calibre1">Dar sokak genzimi yakacak kadar kesif bir barut kokusuyla kaplanmıştı. Basri Bey sakin adımlarla Arnavutlara yaklaştı, öldüklerinden emin olmak için birer kurşun daha sıktı başlarına. Sonra bana baktı, tek söz etmedi ama anladım. Tıpkı Basri Bey gibi ben de kendinden emin adımlarla yaklaştım sahte macuncuya. Tezgâhındaki kırmızı macundan daha koyu bir kan birikintisinin içinde yatıyordu genç adam. Ölmek üzereydi, hiç tereddüt etmeden ben de iki kez bastım tetiğe. Cansız bedeni iki kere zıpladı kaldınmının üzerinde, sonra tümüyle hareketsiz kaldı...</p>
<p class="calibre1">Korkunç diyeceksin, evet korkunçtu ama biz onlan vur-masaydık, onlar bizi vuracaktı. Bir kavgaya girdiysen eğer, o kavganın şartlarına uymak zorundasın, şartlar seni eli kanlı bir katil yapsa bile... Mesele o kavgaya girmemekti ama ben girdim, ondan sonrası teferruattı. Adına tarih denilse de kanlı olaylardan oluşan devasa bir teferruat...</p>
<p class="calibre1">Dur, bu kısmı tamamlamadan önce Mehmed Esad paragrafını kapatalım. En azından mazideki paragrafını...</p>
<p class="calibre1">Tahmin edeceğin üzere Mehmed Esad ölmemişti. Ama iğır yaralıydı, biraz daha kan kaybederse, sabaha çıkmazdı. Basri Bey’e dua etsin, onu güç bela sırtlayıp bir arabaya atak. Şu sizin uzaktan akrabanız olan Mösyö David’e götürdük. Evet, şu altın çerçeveli gözlük takan, ufak tefek, asabi doktora. Arkadaşımızı kanlar içinde görünce, sanki onu biz yaralamışız gibi. “Bu ne yahu, ölüsünü getirseydiniz bari,” diye azarladı. Eyvah kabul etmeyecek diye endişelendim ama uzatmadı, derhal aldı bizi hastaneye. Üstelik kayıt kuyut yaptırmadan. Uzun sürdü ameliyat, saatlerce, gecenin bir yansına kadar. Ne Basri Bey, ne de ben ayrıldık ameliyathanenin kapısından ama ikimizin de umudu yoktu. Bu yaralarla zor atlatır diyorduk. Atlattı Mehmed Esad, ne denebilir ki, naturası sağlammış. İki haftaya kalmadan kalktı ayağa. Güvenli bir eve taşıdık onu. Her gün gittim ziyaretine, her gün konuştum onunla, bir hasta bakıcı gibi alakadar oldum. Sevdiğim biri olduğu için değil, vazifemin bir parçası olduğu için. Hatalı da davranmış olsa o benim yoldaşım, silah arkadaşımdı. İyileşinceye kadar da aynlmadım yanından. Artık ayağa kalkacağı, kışlasına döneceği günden önceki akşam,</p>
<p class="calibre1">“Yann sen gelme Şehsuvar,” dedi Basri Bey emreden bir sesle. “Onun için elimizden geleni yaptık. Mehmed Esad’la yolumuz burada aynlıyor. Artık bizim grupta yer almayacak.” O akşamdan sonra defalarca gördüm Mehmed Esad’ı. Selâmlaştık, aynı masada oturduk, hatta aynı vazifenin içinde yer aldık. Ne var ki, o yaz akşamı olanlan hiç konuşmadık bir daha. Fakat ne zaman, nerede karşılaşırsak karşılaşalım, hep bir mahcup, hep ezik bir ifade olurdu yüzünde. Ta ki, dün Pera Palas’ta beklenmedik bir anda, beni görmeye gelinceye kadar.</p>
<p class="calibre1"><a id="bookmark1"></a>“İnsanoğlu, dünyanın en büyük muammasıdır. ”</p>
<p class="calibre1"><a id="bookmark2"></a><span class="calibre7">mm</span></p>
<p class="calibre1"><span class="calibre7">Günaydın Ester, (4. Gün, Sabah)</span></p>
<p class="calibre1">Günaydın dediğime bakma, ancak öğleden sonra alabildim kalemi elime. Dün gece yazdıklarımı bitirdikten sonra adeta içim geçmiş, sızıp kalmışım masa başında. Güç bela attım kendimi yatağa. Uyandığımda vakit öğleyi bulmuştu yine. Sersem gibiydim, soğuk suyla yıkanınca kendime geldim biraz. Giyindim, kamımı doyurmak için çıktım odadan. Koridorda iki hizmetçi temizlik yapıyorlardı. Yok, artık evhamlarımdan kurtulduğum için beni izliyorlar diye aklıma gelmedi. Asansör meşguldü, otelin mermer merdivenlerini adımlayarak indim restorana. Öğle servisi henüz başlamamıştı ama başgarson sağ olsun, hemen bir peynirli omlet yaptırdı bana. Yanında da kocaman bir ayran. Bir yandan yemeğimi mideye indirirken, bir yandan da gazetelere göz atıyordum.</p>
<p class="calibre1"><span class="calibre7">thdam</span>’da enteresan bir havadis vardı. Ankara’da silahlarıyla birlikte iki kişi yakalanmıştı. İfade vermeyi reddeden bu iki tetikçinin, Yunanistan’a kaçan Çerkez Ethem’in adamları olduğu sanılıyordu. Yunan gizli servisinin de desteğiyle, Mustafa Kemal’e yönelik yeni bir suikast teşebbüsünden söz ediliyordu. Emniyet yetkilileri, böylesi alçakça tezgâhların amacına ulaşamayacağını, genç cumhuriyeti-<span class="calibre13">— izi</span>n çelikten kalkanının cumhurreisimizi her zaman ko--jvacağım, bu nevi menfur emelleri olanların her zaman nûsrana uğrayacağını beyan ediyorlardı. Dikkatle okudum, ne eski ittihatçılardan bahsediliyordu ne de olay İzmir Su-Jsastı’yla irtibatlandırılıyordu. Eh, bu da bir şeydi; her sui-tast teşebbüsünü ittihatçılara bağlama vehminden kurtulmuşlardı demek.</p>
<p class="calibre1">“Merhaba Şehsuvar ağabey.”</p>
<p class="calibre1">Başımı kaldırınca otel müdürümüz Reşit’i gördüm.</p>
<p class="calibre1">“Oo merhaba Reşit, kusura bakma gazeteye dalmışım, :ark etmedim geldiğini.”</p>
<p class="calibre1">“Önemli değil,” diyerek çöktü yanımdaki iskemleye. “Na-sılsınız?”</p>
<p class="calibre1">Biraz gergin gibiydi, o samimi gülümsemesi de gizleye-miyordu tedirginliğini. Hatırımı sorarken bile sanki kötü bir haber alacakmış gibi karamsar görünüyordu.</p>
<p class="calibre1">“İyiyim Reşit... Hayrola, kötü bir havadis mi var?”</p>
<p class="calibre1">Etrafa kaçamak bir bakış attı.</p>
<p class="calibre1">“Biri gelmiş ziyaretinize... Çocuklar söyledi...”</p>
<p class="calibre1">Onu neden heyecanlandırıyordu ki Mehmed Esad’ın gelmesi? Benim ziyaretçilerimden Reşit’e neydi? Elbette bunları sormadım, sükûnetimi muhafaza etmeye çalıştım.</p>
<p class="calibre1">“Evet, Selanik’te tanıştığımız bir arkadaş. Yıllardır görüşmüyorduk. Beşiktaş’a gitmiş, evime. Bakkaldan öğrenmiş burada kaldığımı. Sohbet etmek istiyordu biraz.”</p>
<p class="calibre1">Anlamak istercesine ilgiyle bakıyordu yüzüme.</p>
<p class="calibre1">“Size fenalığı dokunmaz inşallah.”</p>
<p class="calibre1">Ne yani, beni düşündüğü için mi kurcalıyordu bu ziyareti?</p>
<p class="calibre1">“Sanmam, eski bir hemşerimden niye kötülük gelsin ki bana?” diyerek elimdeki gazeteyi masanın üzerine bıraktım. “Hatta memnun oldum geldiğine. Tanıdık biriyle laflamış oldum biraz. Selanik’ten konuştuk, eski hatıralardan.” Sustum. “Yoksa, tanıyor musun Mehmed Esad’ı?”</p>
<p class="calibre1">“Yok, yok nereden tanıyacağım.”</p>
<p class="calibre1">Konuşurken bakışlarını kaçırdı. Evet, bal gibi de tanıyordu ama nedense bana söylemek istemiyordu.</p>
<p class="calibre1">“Yanlış anlamayın Şehsuvar ağabey, ben sizi düşünüyorum. Başınıza kötü bir iş gelmesini istemiyorum. Biliyorsunuz, acayip bir devirden geçiyoruz. Taşlar yerine yeni yeni oturuyor. Kim, kimdir, kim kimin adamıdır kestirmek çok</p>
<p class="calibre1">güç. Böyle devirlerde kurunun yanında yaş da yanıyor. Yani dikkat etmekte büyük fayda var.” Etrafa şöyle bir göz attıktan sonra sürdürdü sözlerini: “Ukalalık saymazsanız, dürüstlüğünden emin olmadığınız adamlarla görüşmeyin derim.” Kuşkulu bir bakış attım genç otel müdürüne.</p>
<p class="calibre1">“Sahiden tanımıyorsun değil mi Mehmed Esad’ı?”</p>
<p class="calibre1">Bir kez daha bakışlarını kaçırdı ama bu sefer kati bir ifadeyle başını sallamayı ihmal etmedi.</p>
<p class="calibre1">“Hayır, tanımıyorum, hiçbir malumatım yok hakkında. Mesele de bu zaten, tanısaydım, daha kati konuşurdum.” Yine umursamaz göründüm.</p>
<p class="calibre1">“O kadar da abartmayalım Reşit. Herkesten şüphe edilerek yaşanmaz ki. Yoksa konuşacak kimse bulamayız. Zaten burada kapanıp kalmışım, bir dostun ziyaretinden ne olacak?” Hayır, sözlerim rahatlatmadı onu.</p>
<p class="calibre1">“Bakın Şehsuvar ağabey, hayatınıza müdahale eder gibi olmayayım ama konuşmak için daha itimat edilen dostlar bulabilirsiniz. Yıllardır görmediğiniz bir adam birden ziyaretinize geliyorsa, vardır bunun altında bir çapanoğlu.”</p>
<p class="calibre1">Artık emindim, katiyetle tanıyordu Mehmed Esad’ı. Belki buraya geliş maksadını da biliyordu. Ama benimle paylaşmak istemiyordu. Yok, hiçbir koşulda bunu itiraf etmeyecekti. En iyisi üstelememekti, vurdumduymazlığımı sürdürdüm.</p>
<p class="calibre1">“Senin asabın bozulmuş biraz,” dedim uzanıp dostça eline dokunarak. “Merak etme, bana bir şey olmaz. Hem, herkes saklanacak delik ararken, nerden bulacağım ben o eski, sadık dostlan?”</p>
<p class="calibre1">Gözleri umutla ışıldadı.</p>
<p class="calibre1">“Biri var aslında. Binbaşı Cezmi... Trablusgarp’ta birlikte harp etmişsiniz...”</p>
<p class="calibre1">“Cezmi Kenan mı?” diye mınldandım sevinçle. “Cezmi Bey hayatta mı?”</p>
<p class="calibre1">Yüzüme yayılan mutluluk Reşit’i de etkilemişti.</p>
<p class="calibre1">“Hayatta, hem de turp gibi. Munise Teyze, Balkan Harbi sırasında tifüsten ölmüştü. Biliyorsunuz çoluk çocuk da yok. Cezmi Amca tek başına yaşıyor. Haftada bir ziyaretine gidiyorum. Sizi görmekten de büyük bir mutluluk duyacaktır. İsterseniz birlikte gidelim bu hafta.” Düşünceli bir ifade belirdi gözlerinde. “Hem belki, şu sizin eski arkadaşınız hakkında da malumat sahibidir. Biliyorsunuz, işgal sırasında, Karakol Teş-olatı’nı idare edenlerin arasındaydı Cezmi Amca... Belki de .■akından tanıyordur şu Mehmed Esad adındaki arkadaşınızı.”</p>
<p class="calibre1">Cezmi Kenan! Basri Bey’in şehit düşmesinden sonra emrine girdiğimiz kumandandı Binbaşı Cezmi. Ama onunla Trablusgarp’tan çok daha önce tanışmıştık aslında. 31 Mart Ayaklanmasının bastırılması sırasında birlikteydik. Çoğu insan biraz tuhaf bulurdu onu ama bence dünyanın en cesur zabitlerinden biriydi. Bilhassa Trablusgarp’ta, bombaların durmak bilmeyen dalgalar halinde siperlerimize çarptığı, şarapnellerin dolu gibi üzerimize yağdığı, rüzgârın ateş püskürttüğü o cehennem günlerinde, İtalyan kuvvetleri bütün üstünlükleri, bütün acımasızlıklarına rağmen o sahilden çı-kamadılarsa bu, Cezmi Kenan gibi kahramanların sayesinde olmuştu. Benim bile zaman zaman burada ne işim var, kaçıp canımı kurtarsam mı diye tereddüt ettiğim o kıyamet anlarında, Cezmi Bey siperden sipere koşarak, herkesin moralini yüksek tutmayı başarmıştı. Bir lahza olsun korku belirmemişti, onun bir çocuk masumiyetiyle bakan açık yeşil gözlerinde. Evet, onu tekrar görmek hoşuma giderdi. Üstelik anladığım kadarıyla Mehmed Esad muammasının çözülmesinde de bana yardım edecekti. Bizim Reşit’in söyleyemediği sırrı, Cezmi Bey ifşa edecekti demek ki.</p>
<p class="calibre1">“Valla çok sevinirim,” dedim Reşit’e. “Yıllardır görmedim Binbaşı Cezmi’yi. Ziyaretine gitmek beni ziyadesiyle mutlu eder. Yahut buraya yemeğe davet etsek... Ne dersin daha mı iyi olur?”</p>
<p class="calibre1">Yüzü gölgelendi.</p>
<p class="calibre1">“Gelmez, otelin gözaltında olduğunu düşünüyor.” Sesini kısarak ekledi. “Burası bir ihanet yuvası ona göre, kalanların çoğu da casus.”</p>
<p class="calibre1">Tam bir ittihatçı konuşması. Herkesten, her şart altında şüphelen. Peki ya doğruysa? Öyle ya burada konaklayanların gerçekte kim olduğunu nasıl bilebiliriz ki? Hatta karşımdaki Reşit bile hükümet adına çalışıyor olabilir. Böylece daha kolay kontrol ederler geleni gideni. Evet, bu otelde bir casus aranıyorsa, baş zanlı Reşit olmalı. Çünkü bütün malumatlar onda. Yok canım, Mehmed Esad’dan sonra bir de bizim otel müdüründen mi şüpheleneceğiz? Ee, normal biz de eski ittihatçı değil miyiz? Peki, bizim Binbaşı Cezmi’nin bu muammanın içindeki rolü ne acaba? Hayır, işte bu mümkün değil.</p>
<p class="calibre1">O adamın namusuna kefilim, asla bulaşmaz böyle pis işlere... Ama uyanık olmak lazımdı; at iziyle it izinin birbirine karıştığı günlerdi bunlar. Ne sağlam adamlar görmüştüm, bir gecede arkadaşlarını satıp karşı tarafa geçen.</p>
<p class="calibre1">Hatırlar mısın bilmem? Bir gün edebiyat üzerine konuşuyorduk, neden Rus edebiyatında, Fransız romanlarında düello var da bizim romanlarımızda yok diye... Leon Dayı da masadaydı. Gerçi o, <sup class="calibre12">f</sup>‘Ahmed Mithad’ın <span class="calibre7">Hassan Mellah’mı</span> mı, yoksa Recaizade Ekrem’in <span class="calibre7">Araba Sevdası</span>’nı mı roman kabul edeceğiz? Bizde roman yok ki düello olsun,” diyerek işin içinden çıkmıştı. Ama ne sen ne de ben bir açıklama getirebilmiştik bu meseleye.</p>
<p class="calibre1">Yıllar içinde çok düşündüm bu konuyu. Sahi bizde niye düello yoktu? Daha mı az cesurduk Ruslardan ya da Fran-sızlardan? Hiç zannetmiyorum. Cesaretin ırklarla, milletlerle alakası yoktu. En az öteki milletler kadar cesurduk biz de. Sadece fert olarak yeterince gelişmemiştik. Abdülhamit’ten ya da Osmanlı devrinden bahsetmiyorum, bu toprakların evveliyatı da böyleydi. Hep güçlü hükümdarlar, güçlü devletler... Öyle büyük bir baskı vardı ki insanların üzerinde, fert ortaya çıkamamıştı bir türlü. Kimse kendisi olamamış, hep bir lidere, bir öndere ihtiyaç duymuştu. Zannederim bu sebepten, sadece iki kişinin karşılıklı karar verdiği, teke tek yapılan düello bizde yaygınlaşmamıştı. Onun yerine bir güce dayanarak, düşman saydığımız kişileri yok etmeyi tercih etmiştik hep. Böylece; linç, pusu ve jurnal en çok başvurduğumuz metodlar olmuştu...</p>
<p class="calibre1">Masama çöküp, yeniden yazmaya başladığımda kuracağım ilk cümle bambaşkaydı aslında. Deminden beri yazdıklarım muhtemelen çok da umurunda olmamıştır senin, eminim aklın bir önceki mektubumda kalmıştır. Evet, Selanik’teki o yaz akşamında, yerde kanlar içinde yatan adama ateş eden acımasız Şehsuvar’ı düşünüyorsundur. Âşık olduğun, sana şiirler okuyan, hikâyeler yazan, o naif delikanlı, nasıl böyle soğukkanlı bir tetikçiye dönüşebildi diye kahroluyorsundur. Bunu ben de düşündüm; hayır, vicdan azabı duyarak değil, kendi soğukkanlılığıma şaşarak düşündüm. İnsanoğlu, dünyanın en büyük muammasıdır. İyi manada söylemiyorum, kötü manada da söylemiyorum, bütün o büyük zıtlıklarıyla birlikte söylüyorum. İnsan ruhu, henüz keşfedilmemiş kap-tiranlık bir coğrafyadır. Vahşetle şefkat, korkuyla cesaret, nefretle sevgi, mantıkla delilik hepsi bir zihnin içinde hapsedilmiştir. Bazen kendimizi iyi biri zannederiz ama değiliz-iır. bazen kendimizi sevgi dolu biri zannederiz ama aslında f-dürmeye yatkınızdır, zıddı da mümkün tabii. Sevgisiz bir ı rtamda büyüdüğü için nefret dolu olduğunu düşünen birinin elinin kötülük yapmaya gitmemesi gibi... Çoğumuz kim rlduğumuzun farkında değiliz, bunu düşünmemişizdir bile. Düşünmek için başımıza sarsıcı bir olay gelmesi icap eder, tendi ruhumuzla yüzleşmek zorunda kalacağımız korkunç rır olay... Tıpkı o yaz akşamı beni acımasız bir katile dönüştüren o meşum suikast gibi.</p>
<p class="calibre1">Evet, o gece yansı eve döndüğümde ben de kendimi hiç tanımadığımı fark ettim. Birkaç saat önce insanlan öldürmüş-rüm ama en küçük bir rahatsızlık duymuyordum. Şekercinin .-urduğu Mehmed Esad için üzülüyordum biraz... Evet çok değil, biraz. Bunun, Mehmed Esad’ın bana kötü davranmasıyla da bir alakası yoktu, verilen emirlere uymayarak hepimizin hayatını tehlikeye atmasıyla da... Kendi zaferimden öylesine etkilenmiştim ki, ne ölenler ne yaralanan arkadaşım umurumdaydı. Evet, ne kadar bencil bir insan olduğumu ilk kez o akşam anlayacaktım. Ruhumun karanlıklarında saklanan, bambaşka bir Şehsuvar Sami’yle ilk kez tanışacaktım.</p>
<p class="calibre1">Yıllannı Osmanlı maarifi için harcamış, sulh insanı babam Muallim Emrullah Bey’in baskısı üzerimden kalkınca, içimdeki mağara insanı ortaya çıkmıştı galiba. İşin tuhafı hiçbir korku duymuyordum bundan... Ne korku ne de utanç... Aksine kendimi daha güçlü hissediyordum, bütün dünyaya kafa tutabilecek kadar cesur... Üstelik bu gücü, bu cesareti kutsal bir davada kullanma fırsatı yakalamıştım, vatanımı yıkımdan kurtarmak, milletimi hür kılmak, tarihi yeniden yazmak için... Oysa değişen bendim, hayır o tetiği çekerken değil, çok daha önce, daha cemiyete girdiğim ilk gün başlamıştı bu değişim. Bunu hissetmiştim aslında, belki de o sebepten, cemiyete üye olduğumu saklamıştım senden, fielki de o yaz akşamı çektiğim tetik bendeki değişimin tamamlanmasıydı. İçimdeki öteki Şehsuvar’ın gözlerini açıp, evet, artık ben de vanm dediği an...</p>
<p class="calibre1">O gün bunlan sana anlatsaydım, nefret ederdin benden, muhtemelen şimdi de ediyorsundur. Yaptıklanmı düşündükçe bazen ben de nefret ediyorum kendimden, bazen de acıyorum kendime. Evet, acıyorum, bütün o kahramanlıklarla dolu geçmişime rağmen, hakikatte rüzgârın önünde sürüklenen bir zavallı olduğum için. Sadece zavallı mı, aynı zamanda gaflet içinde istikbali kestiremeyen bir akılsız... Üstelik yanında, senin gibi onu defalarca ikaz eden biri olmasına rağmen olacakları göremeyen iflah olmaz bir romantik.</p>
<p class="calibre1">Şimdi romantik kelimesini de yadırgayacaksın ama öyleyim, şu hayatta asla gerçekçi olamadım. Sana âşık olmam bunun en büyük ispatıdır. Rahmetli annemin dediği gibi, elim ekmek tuttuktan sonra namuslu bir Müslüman kızı bulup evlenmek yerine bir Yahudi kızını seçtim, hem de en aykırı olanını, en baş edilmezini...</p>
<p class="calibre1">Bunları menfi sözler olarak alma, hayranlığımdan böyle yazıyorum. Çünkü yaşadıklarım bana öğretti ki, bu ülkenin asıl meselesi, milletin hep boyun eğmesi, hayır diyememesi, suskunluğu erdem zannetmesi. Üstelik öyle kolayca vazgeçilecek alışkanlıklar değil bunlar. Etimize, kemiğimize işlemiş, tenimize sinmiş, binlerce yılın lanetli mirası... Bunları düşündükçe, daha da büyüyorsun gözümde. Bu da iyi değil aslında: Sen, benim için ulaşılmaz bir mücevher haline gelirken, ben gitgide küçülüyor, bir toz zerresine dönüşüyorum gözünde... Üstelik hatalı olan da benim, üstelik hiçbir izahat da bunu değiştiremeyecek, ne şimdi ne de gelecekte... Ama yine de hikâyemi anlatmaya devam edeceğim.</p>
<p class="calibre1">Evet, birileri peşimde... Kim olduklarını tam olarak bilmiyorum, amaçlarından da bihaberim ama nefesleri ensemde, yılların verdiği tecrübeyle hissediyorum ki, fazla vaktim yok. Önce kim yakalayacak, ilk darbeyi kim vuracak, ilk tetiği kim çekecek bilmiyorum... Avcımı seçmek gibi bir şansa sahip değilim, bir ceylan kadar savunmasız olmasam da beklemekten başka çarem yok. Yapabildiğim tek şey şu satırları yazmak sana... Onlar gelmeden, yazdıklarımı bitirmeliyim. Çünkü onlar geldiklerinde sadece bedenimi yok etmekle kalmayacaklar, pek de uzun olmayan ömrümün bütün izlerini silecekler. O sebepten vakit kaybetmek istemiyorum, o sebepten yeniden dönüyorum maziye.</p>
<p class="calibre1">Evet, Arnavut silahşorların öldürülmesinde gösterdiğim cesaret ve dirayet hem fedailer grubunda hem de cemiyette büyük takdir topladı. Alnımdan öpmüştü Basri Bey.</p>
<p class="calibre1">"Hakiki bir kahraman gibi davrandın Şehsuvar.” “Mübalağa ediyorsunuz, vazifemi yaptım efendim,” diyecek oldum.</p>
<p class="calibre1">“Yok, öyle değil,” diye kestirip attı. “Bundan çok daha tehlikesiz durumlarda eli ayağı titreyen, öylece apışıp kalan ne babayiğitler gördüm... Yok kardeşim, senin kanında var bu ıs. Biz o gün sadece üç vatan hainini tepelemedik, senin gibi kıymetli bir vatan fedaisi kazandık. Tebrik ederim...”</p>
<p class="calibre1">Bu sözler dahi ayağımı yerden kesmeye yetecekken, asıl :altif, cemiyetin lideri, Talat Bey’den gelecekti. Ertesi gün yazıhanede oturmuş, Serez’de görülecek bir davanın dilekçelerini yazıyordum ki kapı açıldı, önden Talat Bey, ardından Leon Dayı girdi içeri, peşlerinden de dört sivil muhafız. Arnavutların suikast teşebbüsünden sonra tedbir almıştı cemiyet. Dört sivil salonda kaldı, cemiyetin iki mühim adamı çalıştığım odaya girdi. Ne zamandır görmüyordum Talat Bey’i. Hemen ayağa fırladım. Gelip sımsıkı sarıldı bana.</p>
<p class="calibre1">“Hayatımı kurtardın delikanlı,” dedi o her zamanki neşeli haliyle. “Sağ olasın, sana bir can borcum var artık.”</p>
<p class="calibre1">O kadar heyecanlanmıştım ki ne diyeceğimi bilemeden kem küm edip durdum.</p>
<p class="calibre1">“Baban nurlar içinde yatsın,” diye sürdürdü. “Muallim Emrullah’ın oğlu olduğunu gösterdin.” Gurur dolu bir gülümsemeyle Leon Dayı’ya baktı. “Söylediğim kadar varmış değil mi?”</p>
<p class="calibre1">Leon Dayı’nın gülümsemesi, onunki kadar aydınlık değildi. “Şehsuvar iyidir,” dedi sadece. “Cemiyet için çok daha faydalı işler yapacağına inanıyorum.”</p>
<p class="calibre1">Ama Talat Bey’in neşesine diyecek yoktu, teklifsizce geçti oturdu masanın başına.</p>
<p class="calibre1">“Öyle olacak, artık devr-i istibdat bitti, devr-i hürriyet başladı... Artık bizim devrimiz... Ama sadece başladı, henüz zaferden çok uzağız. Devlet hâlâ Abdülhamit’in memurlarıyla yönetiliyor. O kurnaz Kayserili, devleti asla kolayca teslim etmeyecek... Bunca yıllık iktidarında öğrendiği fıer türlü kurnazlığı, her türlü hinliği yapacak. Gerektiğinde bir baba gibi şefkatli görünecek, gerektiğinde, ‘Ben de sizin gibi düşünüyordum evlatlarım,’ diyecek ama tıpkı Mithad Paşa’ya yaptığı gibi her an ipimizi çekmeye hazır olacak. Artık çok daha uyanık olmamız gerekiyor...”</p>
<p class="calibre1">“Başka türlü olması mümkün değil,” dedi Leon Dayı karşısındaki koltuğa çökerken. “Bütün ihtilaller, iktidarı almakla başlar. Meşrutiyeti ilan ettirdik ama hâlâ kurumlan ortada yok. Bir yanda padişah, bir yanda meclis. Asıl kavga şimdi başlıyor.”</p>
<p class="calibre1">Ne dediklerini tam olarak anlamıyordum, muvaffak olmuştuk; Kanun-i Esasi yürürlüğü girecek, meclis açılacaktı, daha ne olsundu?</p>
<p class="calibre1">“O yüzden payitahta gitmeliyiz,” diyerek sürdürdü Talat Bey. “Dersaadet bizi çağınyor.” Kestane rengi iri gözlerini bana çevirdi. “Sen de bizimle gelmelisin, Selanik artık misyonunu tamamladı. Dünya siyasetine yön vermek için, dünyanın gözünü diktiği şehirde olmalıyız. ”</p>
<p class="calibre1">Büyük bir onurdu benim için, bizzat cemiyetin lideri tarafından payitahta çağnlmak ama sen ne olacaktın, yaşlı annem ne olacaktı?</p>
<p class="calibre1">“Buradaki işler...” diyecek oldum. “Mösyö Leon müşkül vaziyette kalmasın...”</p>
<p class="calibre1">Dayın manidar bir bakış atmakla yetindi bana, seninle münasebetimin farkında olmayan Talat Bey ise kocaman bir kahkaha koyuverdi.</p>
<p class="calibre1">“Merak etme Mösyö Leon işlerini her zaman halleder...” Gülüşü söner gibi oldu. “Anneni düşünüyorsan, o meseleyi de hallederiz. Burada kalırsa, ona bakacak birilerini memur ederiz, seninle gelmeye karar verirse, ona da bir hal çaresi buluruz... Ama senin mutlaka payitahtta olman lazım... Başka vazifeler bekliyor seni. Daha mahrem, daha mühim vazifeler...” Mahrem ve mühim derken neyi kastettiği belliydi, davamızın düşmanlanyla hesaplaşmak, hem de kanun yoluyla değil, bildiğimiz usulle. O zamanlar hiç de yanlış gelmiyordu bu metod bana. İhtilal namlunun ucundadır, kimden duydum bu cümleyi hatırlamıyorum ama aynen katılıyordum bu düşünceye. Yeterince kararlı olmazsak, sadece yaptığımız devrimi değil, aynı zamanda bütün vatanı kaybedebilirdik. Üstelik hoşuma gidiyordu bu mücadele şekli. Evet, yeri gelmişken itiraf etmeliyim, sadece romantik değil, aynı zamanda iflah olmaz bir sergüzeşttim ben. Belki bir romancı için gerekli bir ruh halidir bu sergüzeşttik ama hayat, her zaman hakikatin üzerinde yükselir. Ve gerçek bir maceranın verdiği hazzı, hiçbir roman veremez. Kim bilir ne maceralar bekliyordu beni payitahtta? Üstelik Leon Dayı da mebus olarak gelecekti İstanbul’a, o zaman seni ikna etmenin de bir yolunu bulurduk elbet. Hayatta en çok sevdiğin iki insanı kırmazdın herhalde... Fena halde yanıldığımı çok geçmeden anlayacaktım. Kendimi tanımadığımı o suikasttan sonra keşfetmiştim, seni hiç tanımadığımı ise bahçenizdeki o kavgamızdan sonra fark edecektim... Asmalardan sarkan mor üzümlerin şenlendirdiği o bahçede, o tahta kameriyenin altında...</p>
</body>
</html>
