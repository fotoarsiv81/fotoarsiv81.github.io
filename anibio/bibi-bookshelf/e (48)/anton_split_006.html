<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anton</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik">VI<br class="chapter"/>
  şabyelski, sonra anna petrovna</p>
				<p class="normal">şabyelski (kahkahalarla girer): Kör olayım bir dolandırıcı değil bu, bir düşünür, bir virtüöz. Bu adamın anıtı dikilmeli. Çağımızın bütün çürük yanlarını kendinde toplamış. Hem avukat, hem doktor, hem tüccar, hem memur. (Terasın alt basamağına oturur.) Hem de hiçbir yüksek okuldan diploması yok. İşte buna şaşılır... Bir de kültür edinse, bilim öğrenimi filan yapsaymış, kim bilir nasıl dâhi bir alçak olup çıkacakmış... Bir hafta içinde yirmi binim olurmuş... Kozlu bey, yani kontluk unvanı elindeymiş daha. (Kahkahayla) “Her genç kız drahomasıyla birlikte varabilir size, eğer isterseniz.”</p>
				<p class="normal">(Anna Petrovna pencereyi açıp aşağı bakar.)</p>
				<p class="normal">şabyelski: “İster misiniz Marfuşa’yı sizin için isteyeyim?” Qui est ce que c’est Marfuşa? Ah, sanırım Balabalkina<sup class="calibre2"><a href="anton_split_034.html#footnote-600-1" id="footnote-600-1-backlink" name="footnote-600-1-backlink">[1]</a></sup> olacak bu... Balabalkina ... şu çamaşırcı karılara benzeyen.</p>
				<p class="normal">anna petrovna: Kont, siz misiniz?</p>
				<p class="normal">şabyelski: Ne istiyorsunuz?</p>
				<p class="normal">(Anna Petrovna güler.)</p>
				<p class="normal">şabyelski (Yahudi ağzıyla): Niçin gülüyorsunuz?</p>
				<p class="normal">anna petrovna: Aklıma sizin söylediğiniz bir yakıştırma geldi de. Öğle yemeğinde söylemiştiniz, anımsıyor musunuz? Bir kere hastalanan attan, tövbekâr olan ka... nasıldı, nasıldı?</p>
				<p class="normal">şabyelski: Hıristiyan olan çıfıttan, tövbekâr olan kavattan, bir kere hastalanan attan hayır gelmez.</p>
				<p class="normal">anna petrovna (güler): Küçük bir cinası bile kötülüksüz söyleyemiyorsunuz. Kötü bir insansınız siz. (Ciddi) Kont, şaka etmiyorum, çok kötü bir insansınız siz. Can sıkıcı, korkunç bir şey sizinle birlikte yaşamak. Durmadan sızlanıyorsunuz, durmadan homurdanıyorsunuz, size kalırsa herkes alçak, namussuz. Kont, içtenlikle söyleyin, herhangi birisi hakkında iyi şeyler söylediğiniz oldu mu hiç?</p>
				<p class="normal">şabyelski: Bu da nesi? Sınava mı girdik yoksa?</p>
				<p class="normal">anna petrovna: Sizinle beş yıldır aynı çatı altındayız, ama bir kere bile insanlar üzerine soğukkanlılıkla, sağduyuyla konuştuğunuzu duymadım; dikensiz, alaysız bir söz ettiğinizi işitmedim. Ne kötülük etti bu insanlar size? Kendinizi herkesten daha mı iyi sanıyorsunuz yani?</p>
				<p class="normal">şabyelski: Hiç de öyle sanmıyorum. Ben de namussuzun, rezilin biriyim herkes gibi. “Mauvais ton”, bırakılmış bir bunak. Sövüyorum kendime. “Kimsin sen? Nesin sen?” diye soruyorum. Bir zamanlar varlıklı, başıma buyruktum, mutluydum da az çok. Ya şimdi... sığıntının, asalağın, sorumsuz soytarının biri. İnsanlara öfkelendiğim, onlara aşağılık olduklarını söylediğim zaman gülüveriyorlar; eğer ben de gülersem, kederli kederli bakıp başlarını sallıyor, moruk çıldırdı diyorlar. Aslında çoğu zaman ne sözlerimin farkındalar ne de varlığımın.</p>
				<p class="normal">anna petrovna (sessizce): İşte yine çığlık atıyor.</p>
				<p class="normal">şabyelski: Kim çığlık atıyor?</p>
				<p class="normal">anna petrovna: Baykuş. Her akşam çığlık atıyor böyle.</p>
				<p class="normal">şabyelski: Varsın atsın. Şu yaşadığımızdan daha kötüsü var mı sanki. (Gerinir.) Eh, sevgili Sarra, piyangodan bir yüz bin ya da iki yüz bin vursaydı, gösterirdim ıstakozların nerde kışladığını! O zaman ne yapacağımı görürdünüz. Bu merhamet çukurundan çıkar, bir daha da kıyamete kadar adımımı atmazdım buraya.</p>
				<p class="normal">anna petrovna: Piyangodan para vursaydı ne yapardınız sahi?</p>
				<p class="normal">şabyelski (biraz düşündükten sonra): İlkin doğru Moskova’ya, Çingene korosunu dinlemeye giderdim. Sonra... Sonra da Paris’e atardım kapağı. Kendime bir kat tutar, düzenli olarak Rus kilisesine giderdim.</p>
				<p class="normal">anna petrovna: Peki, sonra?</p>
				<p class="normal">şabyelski: Sonra da günler boyunca karımın mezarı başında oturur, düşünceye dalardım. Geberinceye kadar da kalkmazdım ordan. Biliyor musunuz, karım Paris’te gömülü...</p>
				<p class="normal">(Sessizlik...)</p>
				<p class="normal">anna petrovna: Ne kadar korkunç bir can sıkıntısı. Var mısınız bir şeyler çalmaya?</p>
				<p class="normal">şabyelski: Peki, notaları hazırlayın.</p>
	<p class="h2baslik">VII<br class="chapter"/>
			    şabyelski, ivanov, livov</p>
				<p class="normal">ivanov (ağaçlıklı yolda Livov’la görünürler): Siz, sevgili dostum, geçen yıl bitirdiniz okulunuzu; gençsiniz daha, dinçsiniz. Bense otuz beş yaşındayım. Size öğüt verebilirim. Bir Yahudiyle, bir psikopatla, ya da mavi çoraplının biriyle evleneyim demeyin sakın; sıradan, renksiz birini seçin en iyisi. Yaşamanız basmakalıp, bir örnek olsun. Fon ne kadar renksiz, ne kadar tekdüze olursa o kadar iyi. Dostum, bin kişiye karşı koymaya kalkmayın tek başınıza, yel değirmenleriyle dövüşe girişmeyin, başınızla duvarlara tos vurmayın... Tanrı her türlü örnek çiftçilikten, olağanüstü okullardan, ateşli söylevlerden korusun sizi. Kabuğunuza çekilip kendi küçük işinizle uğraşın. Bence insana yaraşır, en onurlu, en sağlıklı iş bu. Benimse nasıl yorucu bir hayatım var! Ah, nasıl yorucu bir hayatım var!.. Bir yığın yanlış davranış, bir yığın haksızlık, bir yığın anlamsızlık!.. (Kontu görerek sinirlenir.) Dayı, her zaman göz önünde dolaşıp durursun, insanların baş başa bir çift söz etmelerine izin vermezsin!</p>
				<p class="normal">şabyelski (ağlamaklı): Allah kahretsin beni, dünyada bana göre yer yok! (Dönüp eve girer.)</p>
	<p class="h2baslik">VIII<br class="chapter"/>
			    ivanov, livov</p>
				<p class="normal">ivanov (Kont’un arkasından bağırır): Özür dilerim, özür dilerim! (Livov’a) Şimdi, niçin kırdım onu? Yok, yok, sinirlerim tümüyle laçka olmuş benim. Bir şeyler yapmalı, bir şeyler yapmalı...</p>
				<p class="normal">livov (heyecanlı): Nikolay Alekseyeviç, dinledim sizi... Özür dilerim, dosdoğru, düpedüz konuşacağım. Bırakın söylediklerinizi, daha sesinizde, sesinizin tonunda öyle umursamaz bir bencillik, öyle soğuk bir katı yüreklilik var ki... Şaşıyor insan... Size yakın olan bir insan sırf size yakın olduğu için yok olup gidiyor, günleri sayılacak kadar az ve siz... hâlâ sevmeyebiliyorsunuz onu, hâlâ dolaşabiliyor, öğütler verebiliyor, çalım satabiliyorsunuz... Bende güzel konuşabilme yeteneği yok, gücüm yetmez buna, fakat, fakat... sizden hiç ama, hiç hoşlanmıyorum.</p>
				<p class="normal">ivanov: Olabilir, olabilir... Kuşkusuz, dışardan biri olarak daha iyi görebiliyorsunuz her şeyi... Beni anlamış olmanız olağandır... Herhalde çok, çok suçluyum... (Kulak kabartır.) Sanırım, atları getirdiler... Gidip giyinmeliyim... (Eve doğru yürür, duraklar.) Doktor, beni sevmiyorsunuz, açıkça da söyleyebiliyorsunuz bunu. Bu sizin şerefli bir insan olduğunuzu gösterir. (Eve girer.)</p>
	<p class="h2baslik">IX<br class="chapter"/>
			    livov</p>
				<p class="normal">livov (yalnız): Allah kahretsin beni; işte yine en elverişli durumu kaçırdım, yine gerektiği gibi konuşamadım... Bu adamla konuşurken soğukkanlı olamıyorum! Ağzımı, açıp bir söz edeyim derken (eliyle göğsünü gösterir) göğsüm sıkışmaya başlıyor, altüst oluyorum, dilim damağım kuruyor. Bütün varlığımla nefret ediyorum bu Tartuffe’ten, bu soylu dolandırıcıdan... Yine binip arabaya gidecek... Bahtsız karısının bütün dileği ise onunla birlikte olmak. Onunla birlikte olmak, yaşama gücünü artırıyor kadıncağızın. Hiç olmazsa bir tek akşamı birlikte geçirmeleri için yalvarıyor... Fakat elinden gelmiyor beyefendinin bu... Evi dar ve boğucuymuş; bakın hele. Eğer bir gece bile evde kalsaymış, alnına kurşunu sıkıp öldürebilirmiş kendini. Zavallı... herhangi yeni bir alçaklığa girişebilmesi için geniş alanlar gerekli ona... Ama, biliyorum ben neden her akşam bu Lebedevler’e gidiyorsun! Biliyorum!</p>
	<p class="h2baslik">X<br class="chapter"/>
			    ivanov (şapkalı, paltolu), şabyelski, anna petrovna</p>
				<p class="normal">şabyelski (İvanov ve Anna Petrovna’yla birlikte evden çıkarken): Nicolas, insanlık dışı bir şey bu yaptığın!.. Kendin her akşam binip arabaya gidiyorsun, bizse yapayalnız kalıyoruz burda. Can sıkıntısından saat sekizde yatağa girer oldum. Yaşamak değil, rezalet bu! Peki neden sen gidebilirmişsin de biz gidemezmişiz? Ha, neden?</p>
				<p class="normal">anna petrovna: Kont, bırak onu; bırak gitsin...</p>
				<p class="normal">ivanov (karısına): Fakat sen nereye gidebilirsin bu hasta halinle? Hastasın, güneş battıktan sonra dışarı çıkamazsın... İşte, doktor burda, sor... Anyuta, çocuk değilsin, düşünmelisin... (Kont’a) Peki, sen ne diye gelmek istiyorsun oraya?</p>
				<p class="normal">şabyelski: Burda kalmayayım da ister cehennemin dibine gideyim, ister timsahın midesine! Sıkılıyorum! Can sıkıntısı alıklaştırdı beni! Herkesin kafasını şişiren biri olup çıktım. Sen Sarra’nın canı sıkılmasın diye beni evde bırakıyorsun ama, ben iyice canına okudum kadıncağızın, yiyip bitirdim zavallıyı!</p>
				<p class="normal">anna petrovna: Bırakın onu Kont, bırakın gitsin. Mademki orda neşelenebiliyor...</p>
				<p class="normal">ivanov: Anya, bu tavır neden, bu ses tonu neden? Oraya eğlenmek için gitmediğimi biliyorsun! Bonolar üzerine konuşmalıyım.</p>
				<p class="normal">anya petrovna: Anlayamıyorum, ne diye açıklama gereğini duyuyorsun? Git! Seni tutan mı var?</p>
				<p class="normal">ivanov: Baylar, niçin yiyip duruyoruz birbirimizi?.. Ne gereği var bunun!..</p>
				<p class="normal">şabyelski (ağlamaklı): Nicolas, sevgili yavrum, beni de götür ne olur! Ordaki namussuzlarla ahmakları görüp belki biraz açılırım! Biliyorsun, Paskalyadan beri dışarı çıkmadım...</p>
				<p class="normal">ivanov (sinirli): Peki, peki, gel! Ah, nasıl kafamı şişiriyorsunuz!</p>
				<p class="normal">şabyelski: Geleyim mi? Oh, merci, merci... (Sevinçle İvanov’un koluna girer, onu kıyıya çeker) Senin hasır şapkayı giyebilir miyim?</p>
				<p class="normal">ivanov: Peki, ama çabuk, lütfen!</p>
				<p class="normal">(Kont koşup eve girer.)</p>
	<p class="h2baslik">XI<br class="chapter"/>
			    ivanov, anna petrovna</p>
				<p class="normal">ivanov: Nasıl yorup bitirdiniz beni! Fakat neler söylüyorum ben! Anya, konuşmalarımın seni yaraladığını biliyorum. Eskiden böyle davranmazdım. Neyse, hoşça kal, saat bire doğru dönerim.</p>
				<p class="normal">anna petrovna: Kolya, sevgilim, gitme!</p>
				<p class="normal">ivanov (coşkun): Sevgili kızım, canım, mutsuz çocuğum, yalvarırım, akşamları dışarı çıkmamı engelleme. Biliyorum, haksızlık bu, ama izin ver bu haksızlığı yapmama! Ev beni öldürüyor! Güneş batar batmaz bir keder ruhumu ezmeye başlıyor. Korkunç bir keder! Nedenini sorma bunun. Ben de bilmiyorum. Yemin ederim ki bilmiyorum. Lebedevler’e gidiyorum, aynı keder orda da bütün ağırlığıyla ruhuma çörekleniyor? Dönüyorum, aynı. Ümitsizlik bu; tam bir ümitsizlik!..</p>
				<p class="normal">anna petrovna: Kolya... kalsaydın eğer, yine eskisi gibi dertleşirdik. Akşam yemeğini birlikte yer, okurduk... İhtiyarla bir şeyler çalardık senin için. (Kucaklar.) Gitme!.. (Sessizlik...) Anlayamıyorum seni. Bir yıldır böyle sürüp gidiyor bu. Neden değiştin Kolya?</p>
				<p class="normal">ivanov: Bilmiyorum, bilmiyorum...</p>
				<p class="normal">anna petrovna: Akşamları birlikte çıkmamızı niçin istemiyorsun?</p>
				<p class="normal">ivanov: Peki, niçin seninle olmak istemediğimi öğrenmek istiyorsun, söyleyeyim, peki. Bunu söylemek katı yüreklilik olacak, ama yine de daha iyi; söyleyeyim... Keder ruhumu ezmeye başladığı zaman içimde sana karşı bir soğukluk uyanıyor, seni sevmez oluyorum. İşte o zaman kaçıyorum senden. Kısacası, kendimi dışarı atmalıyım; işte bu!</p>
				<p class="normal">anna petrovna: Keder mi dedin? Anlıyorum... anlıyorum... Biliyor musun Kolya, eskisi gibi şarkı söylemeyi, gülmeyi, öfkelenmeyi denesen... Gitme, gülelim birlikte, likör içelim, bir dakika içinde kederin geçer... İster misin, sana şarkı söyleyeyim? Ya da eskisi gibi, gidip çalışma odanda karanlıkta oturalım, bana kederini anlat... Gözlerin ne kadar acılı!.. Onlara bakıp ağlayayım, o zaman her şey daha kolay gelir ikimize... (Güler, ağlar.) Ha, olmaz mı? Nasıldı o şarkı? “Çiçekler her bahar yenileniyor, ama mutluluk geri gelmez bir daha...” Ha? Peki, git, git...</p>
				<p class="normal">ivanov: Anya, benim için dua et! (Yürür, duraklar, düşünür.) Hayır, elimde değil, hayır! (Gider.)</p>
				<p class="normal">anna petrovna: Git... (Oturur.)</p>
	<p class="h2baslik">XII<br class="chapter"/>
			    anna petrovna, livov</p>
				<p class="normal">livov (girer): Anna Petrovna, saat altıyı çalar çalmaz hemen odanıza çıkmak, sabaha kadar da orda kalmak zorundasınız. Bunu bir kural sayın kendiniz için. Akşam havasındaki nem sağlığınıza çok zararlı.</p>
				<p class="normal">anna petrovna: Baş üstüne...</p>
				<p class="normal">livov: Bu da nesi? Ben ciddi konuşuyorum.</p>
				<p class="normal">anna petrovna: Bense ciddi olmak istemiyorum. (Öksürür.)</p>
				<p class="normal">livov: İşte, öksürüyorsunuz...</p>
	<p class="h2baslik">XIII<br class="chapter"/>
			    öncekiler, şabyelski</p>
				<p class="normal">şabyelski (şapkalı, paltolu, evden çıkar): Nikolay nerde? Atlar hazır mı? (Koşup Anna Petrovna’nın elini öper.) İyi geceler meleğim! (Yüzünü buruşturur.) “Gevalt!”<sup class="calibre2"><a href="anton_split_034.html#footnote-600-2" id="footnote-600-2-backlink" name="footnote-600-2-backlink">[2]</a></sup> (Yahudi ağzıyla) Bağışlayın beni, lütfen! (Hızla çıkar.)</p>
	<p class="h2baslik">XIV<br class="chapter"/>
			    anna petrovna, livov</p>
				<p class="normal">(Sessizlik, uzakta bir akordeon sesi...)</p>
				<p class="normal">anna petrovna: Ne korkunç bir can sıkıntısı!.. İşte arabacılar ve aşçılar eğleniyorlar, bense... bense böyle bir köşeye fırlatılmış... Yevgeniy Konstantinoviç, niçin dolanıp duruyorsunuz? Gelin, oturun!..</p>
				<p class="normal">livov: İçimden oturmak gelmiyor.</p>
				<p class="normal">(Sessizlik)</p>
				<p class="normal">anna petrovna: Mutfakta “Sığırcık Kuşu”nu çalıyorlar. (Söyler) “Sığırcık, sığırcık, nerden? Kırdan, votka içmeden.” (Sessizlik...) Babanız, anneniz sağ mı doktor?</p>
				<p class="normal">livov: Annem sağ.</p>
				<p class="normal">anna petrovna: Annenizi özlüyor musunuz?</p>
				<p class="normal">livov: Zamanım yok.</p>
				<p class="normal">anna petrovna (güler): “Çiçekler her bahar yenileniyor, ama mutluluk geri gelmez bir daha.” Kimdi bunu söyleyen? Tanrım kimdi? Sanırım, Nikolay’dı yine. (Kulak kabartır.) Baykuş çığlık atıyor.</p>
				<p class="normal">livov: Varsın atsın?</p>
				<p class="normal">anna petrovna: Alın yazısının beni aldattığını düşünmeye başlıyorum artık, doktor. Birçok kişi, benden hiç de daha iyi olmayan pek çok kişi mutlu olabiliyor ve bu mutluluğu elde etmek için de hiçbir karşılık ödemiyorlar. Bense en küçük parçasına kadar her şeyin karşılığını ödedim, kesin olarak her şeyin!.. Hem de nasıl pahalı! Benden niçin böyle korkunç ücretler alındı? Dostum, bana çok sevecen, çok incelikle davranıyorsunuz, fakat nasıl korkunç bir hastalığın pençesinde olduğumu bilmediğimi mi sanıyorsunuz!.. Neyse, bunlardan söz etmek can sıkıcı... (Yahudi ağzıyla) Bağışlayın beni, lütfen! Gülünç fıkralar bilir misiniz?</p>
				<p class="normal">livov: Hayır, bilmem.</p>
				<p class="normal">anna petrovna: Ama Nikolay bilir. Artık insanların adaletsizliğine şaşmaya başlıyorum. Niçin aşkın karşılığı aldanış, gerçeğin karşılığı yalan oluyor? Söyleyin, daha ne zamana kadar benden nefret edecekler annemle babam? Burdan elli kilometre uzakta yaşıyorlar ama, gece gündüz, uyurken bile onların nefretini duyuyorum üzerimde. Peki Nikolay’ın kederine ne dersiniz? Akşamları bir keder ruhunu ezmeye başladığında, benden soğuyormuş. Bunu anlıyorum, bir şey söylemiyorum, ama ya büsbütün soğursa benden!.. Yok yok; olmaz bu, ama, ya bir de olursa? Hayır, hayır, böyle bir şeyi düşünmek bile gereksiz. (Şarkı söyler.) “Sığırcık, sığırcık, nerden?” (Titrer.) Nasıl korkunç şeyler geliyor aklıma!.. Doktor, bir aile içinde değilsiniz siz, bunların çoğunu anlayamazsınız.</p>
				<p class="normal">livov: Şaştığınızı söylüyorsunuz... (Yanına oturur.) Asıl ben... ben şaşıyorum size! Sizin gibi akıllı, onurlu, nerdeyse kutsal denebilecek bir kadın böyle küstahça aldatılmaya, bu baykuş yuvasına sürüklenmeye nasıl izin verdi, açıklayın bana, anlatın! Sizinle bu soğuk, bu katı yürekli adam arasında... Neyse, kocanızı bırakalım şimdilik! Sizinle bu boş, bu bayağı çevre arasında ne gibi bir ortak özellik bulunabilir? Aman Tanrım! Bu mızmız, paslı, kafadan kontak Kont, bu üçkâğıtçı dolandırıcılar dolandırıcısı, iğrenç tavırlı Mişa... Açıklayın bana, ne işiniz var sizin burada? Nasıl düştünüz buraya?</p>
				<p class="normal">anna petrovna (güler): Bir zamanlar o da tam böyle konuşurdu işte... Tam böyle... Fakat onun gözleri sizinkilerden daha büyüktür. Ateşli ateşli konuşmaya başladığında kor gibi parlarlardı... Konuşun, konuşun!..</p>
				<p class="normal">livov (kalkar, elini sallar): Ne konuşayım? Lütfen odanıza gidin...</p>
				<p class="normal">anna petrovna: Nikolay için ağzınıza geleni söylüyorsunuz. Onu nasıl böyle yakından tanıyabilirsiniz? Bir insan altı ay içinde tanınabilir mi? Doktor, o olağanüstü bir insandır, onunla iki-üç yıl önce tanışmadığınıza yanıyorum. Bunalıma düştü şimdi, ne konuşuyor, ne de bir şey yapıyor. Ama eskiden... ne kadar büyüleyici bir insandı!.. İlk bakışta vurulmuştum. (Güler.) Bir tek bakışı kafese girmeme yetmişti! “Gidelim” der demez, çürümüş yaprakları makasla budar gibi her şeyi koparıp attım ve gittik... (Sessizlik) Ama durum değişti artık. Şimdi başka kadınlarla eğlenmek için Lebedevler’e gidiyor, bense... bahçede oturup baykuşun çığlıklarını dinliyorum!.. (Bekçinin vuruşları duyulur.) Doktor, kardeşiniz var mı?</p>
				<p class="normal">livov: Hayır.</p>
				<p class="normal">(Anna Petrovna hüngür hüngür ağlar.)</p>
				<p class="normal">anna petrovna (kalkar): Doktor, dayanamayacağım; oraya gidiyorum.</p>
				<p class="normal">livov: Nereye?</p>
				<p class="normal">anna petrovna: Onun olduğu yere... Gideceğim... Arabayı hazırlamalarını söyleyin. (Koşarak eve girer.)</p>
				<p class="normal">livov: Yoo, bu koşullarda doktorluk yapılamaz!... On para ödememeleri bir yana, insanı allak bullak ediyorlar! Hayır, bu durumda doktorluk yapılamaz! Yeter!.. (Yürüyüp eve girer.)</p>
	<p class="h2baslik">perde</p>
	</div>
<div class="calibre1" id="calibre_pb_7"/></body>
</html>