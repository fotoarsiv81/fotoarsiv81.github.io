<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anton</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h1baslik">Birinci Perde</p>
				<p class="normal">Prozorovlar’ın evi. Arkasında büyük bir salon görünen sütunlu konuk odası. Öğle üzeri. Avluda güneşli, güzel bir hava. Salonda öğle yemeği için masa hazırlanıyor. Olga, üstünde kız lisesi öğretmenlerine özgü lacivert üniforması, gezinerek, arada bir durarak, öğrenci defterlerini gözden geçirmekte, yanlışları düzeltmektedir. Mâşa, üstünde siyah bir giysi, şapkası dizlerinde, oturmuş kitap okumaktadır. İrina, üstünde ak bir giysi, ayakta, düşüncelere dalmıştır.</p>
				<p class="normal">olga: Babamız tam bir yıl önce bugün, beş mayısta, senin isim gününde ölmüştü İrina. Çok soğuktu, kar yağıyordu. Artık yaşayamam gibi gelmişti bana. Sen ölü gibi, baygın yatıyordun. Ama bak, bir yıl geçti, yüreğimiz daralmadan anımsayabiliyoruz bunu. Sen apak giysilere büründün bile. Yüzün ışıl ışıl. (Saat on ikiyi çalar.) Saat o zaman da tıpkı böyle çalmıştı. (Bir sessizlik...) Bando mızıkayla taşımışlardı babamızı, mezarlıkta havaya ateş edilmişti. Generaldi babamız, tugay komutanıydı, ama kalabalık değildi cenaze töreni. Hava çok yağmurluydu ama. Karla karışık şiddetli yağmur yağıyordu.</p>
				<p class="normal">irina: Ne diye anımsamalı bunları şimdi!</p>
				<p class="normal">(Salonda, sütunların gerisinde, masanın çevresinde, baron Tuzenbah, Çebutıkin ve Solyoniy görünürler.)</p>
				<p class="normal">olga: Hava güzel bugün. Pencereler ardına kadar açık kalabilir. Ama kayın ağaçları yapraklanmadılar daha... Tugay komutanlığına atanan babamızla birlikte Moskova’dan ayrılıp buraya gelişimizin üstünden on bir yıl geçti. Sanki bugünkü gibi anımsıyorum... Mayıs başlarıydı yine, tam şu sıralar... Sıcacıktı Moskova, çiçekler içindeydi her yer, pırıl pırıl bir güneş vardı. On bir yıl geçti aradan, ama ben sanki dün ayrılmışız gibi anımsıyorum her şeyi... Tanrım! Bu sabah uyanıp da her yanı ışıklar içinde görünce, ilkbaharla karşılaşınca, bir sevinç dalgası yükseldi içimde, öylesine özledim ki memleketi!</p>
				<p class="normal">çebutıkin: Hadi canım sende!</p>
				<p class="normal">tuzenbah: Saçmalığın daniskası.</p>
				<p class="normal">mâşa (kitaba dalmış, ıslıkla usuldan bir ezgi çalmaktadır.)</p>
				<p class="normal">olga: Mâşa, kes şu ıslığı. Nasıl da beceriyorsun! (Bir sessizlik...) Her gün liseye gitmekten, ders vermekten olmalı, sürekli başım ağrıyor. Bir de, artık yaşlandığım düşüncesi takılıp duruyor aklıma. Doğrusu ya, şu dört yıldır, lisede çalışmaya başladığımdan bu yana, her Allahın günü, gücümün de gençliğimin de, damla damla eriyip tükendiğini duyumsuyorum. Bir tek hayal var sadece, gitgide büyüyüp güçlenen...</p>
				<p class="normal">irina: Moskova’ya gitmek. Şu evi satıp, burdaki her şeyle ilişkiyi kesip, kendimizi Moskova’ya atmak...</p>
				<p class="normal">olga: Evet! Moskova’ya! Hem de bir an önce!</p>
				<p class="normal">(Çebutıkin ve Tuzenbah gülerler.)</p>
				<p class="normal">irina: Kardeşimiz profesör olacak, o zaten burda oturmaz. Bir tek zavallı Mâşa var takıntısı olan.</p>
				<p class="normal">olga: Mâşa da yazlarını Moskova’da geçirmeye gelir.</p>
				<p class="normal">mâşa (ıslıkla usuldan bir ezgi çalmayı sürdürmektedir.)</p>
				<p class="normal">irina: Her şey yoluna girecek inşallah. (Pencereden dışarı bakarak) Hava ne güzel bugün. Bilmiyorum neden, pır pır edip duruyor yüreğim! Sabahleyin uyanıp da bugünün isim günüm olduğu aklıma gelince, ansızın bir sevinç yükseldi içimde. Çocukluğumu, annemizin henüz sağ olduğu günleri anımsadım. Öylesine olağanüstü düşüncelerle dolup taştım ki...</p>
				<p class="normal">olga: Işıl ışılsın bugün. Eşsiz güzelliktesin. Mâşa da öyle. Andrey de yakışıklı olurdu bu kadar kilo almasaydı. Hiç yakışmıyor ona bu şişmanlık. Oysa ben yaşlandım, durmadan da zayıflıyorum, lisede kızlara öfkelendiğimden olacak. İşte, özgürüm bugün, evdeyim, başım ağrımıyor, düne göre daha genç duyumsuyorum kendimi. Yirmi sekiz yaşındayım topu topu... Her şey Tanrının buyruğu, bir diyeceğim yok, ama öyle geliyor ki, bana kocaya varsaydım da evde otursaydım, daha mutlu olurdum. (Bir sessizlik...) Severdim de kocamı.</p>
				<p class="normal">tuzenbah (Solyoniy’e): Saçma sapan sözlerinizi dinlemekten gına geldi artık. (Konuk odasına geçerek...) Size bildirmeyi unuttum. Yeni batarya komutanı Verşinin ziyaretinize gelecek bugün. (Piyanonun başına geçip oturur.)</p>
				<p class="normal">olga: Hayhay! Buyursun.</p>
				<p class="normal">irina: Yaşlı biri mi?</p>
				<p class="normal">tuzenbah: Yok, pek değil. Kırk - kırk beş yaşlarında en çok. (Usuldan bir ezgi çalar.) Görünüşü etkileyici. Aptal olmadığı da kuşkusuz. Fakat çok konuşuyor.</p>
				<p class="normal">irina: İlginç bir adam mı?</p>
				<p class="normal">tuzenbah: Oldukça. Fakat karısı, kaynanası, iki de kızı var. Üstelik de ikinci evliliği bu. Ziyaretlerde bulunuyor ve gittiği her yerde karısı ve iki küçük kızı olduğundan söz ediyor. Burda da söyleyecektir. Karısı kaçık biraz. Saçları genç kızlar gibi örüklü, büyük büyük laflar eden ve kocasının keyfini kaçırmak için olmalı, arada bir intihar girişimlerinde bulunan biri. Ben olsam, çoktan dehlerdim böylesini, ama o katlanıyor, yakınmakla yetiniyor.</p>
				<p class="normal">solyoniy (Çebutıkin’le birlikte salondan konuk odasına girerken) Bir elimle sadece yirmi beş kilo kaldırabilmeme karşın iki elimle seksen hatta doksan kilo kaldırabiliyorum. Bundan çıkardığım sonuç, iki kişinin bir kişiden iki kat değil, üç kat, hatta daha da fazla güçlü olması gerektiğidir.</p>
				<p class="normal">çebutıkin (odada gezinerek elindeki gazeteyi seslice okur): Saç dökülmesine karşı... 8,5 gram naftalini yarım bardak ispirtoda eritip her gün kullanmalı... (Defterine not eder.) Bunu yazalım. (Solyoniy’e) Evet, ne diyordum... Şişeyi tıpaladıktan sonra tıpanın içinden cam bir tüp geçiriyorsunuz... Sonra, hani şu bildiğimiz şap var ya, ondan bir çitmik alıyorsunuz...</p>
				<p class="normal">irina: İvan Romanıç, sevgili İvan Romanıç!</p>
				<p class="normal">çebutıkin: Ne var yavrum, ruhumun neşesi, ne var?</p>
				<p class="normal">irina: Söyler misiniz bana, neden böylesine mutluyum bugün? Sanki bir yelkenlideyim, üstümde engin, mavi bir gökyüzü uzanıyor... İri, beyaz kuşlar uçuşuyor... Nedir bu?</p>
				<p class="normal">çebutıkin (İrina’nın ellerini incelikle öperek): Beyaz kuşum benim...</p>
				<p class="normal">irina: Bu sabah uyandım, kalkıp yüzümü yıkadım ve birden, bu dünyada her şey apaydınlık göründü bana... Nasıl yaşamak gerektiğini biliyorum artık. Sevgili İvan Romanıç, her şeyi biliyorum. İnsan emek harcamalıdır. Kim olursa olsun, öylesine çalışmalıdır ki terler aksın yüzünden. Yaşamın anlamı, amacı, mutluluk, coşku, sevinç, bundadır sadece... Ne güzel bir şey, şafakla birlikte kalkıp da sokakta taş kıran bir işçi olmak, ya da bir çoban, ya da çocukları eğiten bir öğretmen, ya da bir demiryolu makinisti... Tanrım, insan olmak şurda dursun, çalış da öküz ol istersen; saat on ikide kalkıp yatakta kahvesini içen, sonra da iki saat süsüyle püsüyle, giyim kuşamıyla uğraşan bir kadın olacağına, sıradan bir beygir ol daha iyi... Of, ne korkunç bir şey bu! Hani sıcak havalarda insan kimi kez dayanılmaz bir susuzluk duyar ya, işte öylesine bir çalışmak susuzluğuyla kavruluyor içim. Sabahları erkenden kalkıp da çalışmaya koyulmazsam, dostluğunuzu esirgeyin benden İvan Romanıç!</p>
				<p class="normal">çebutıkin (sevecen): Olur, olur, esirgerim.</p>
				<p class="normal">olga: Babamız saat yedide kalkmaya alıştırmıştı bizi. Şimdi İrina yedide uyanıyor ve en azından dokuza kadar yatakta kalıp bir şeyler düşünüyor. Hem de pek ciddi bir yüzle! (Güler.)</p>
				<p class="normal">irina: Beni hep küçük bir kız gibi görmeye alışmışsın, şimdi yüzümü ciddi görünce şaşırıyorsun. Yirmi yaşındayım ben!</p>
				<p class="normal">tuzenbah: Çalışmak özlemi... Oh, Tanrım, öyle iyi anlıyorum ki bunu! Bir kez olsun çalışmadım yaşamımda. O soğuk ve aylak Petersburg’da doğdum; emek harcamanın, tasa çekmenin ne olduğunu hiçbir zaman öğrenmemiş bir ailenin çocuğu olarak. Anımsıyorum da şimdi, harp okulundan eve döndüğümde uşak çizmelerimi ayağımdan çekip çıkarmaya çalışır ve ben ne huysuzluklar yapardım o sırada... Annemse hayranlıkla bakardı bana, başkalarına başka türlü bakmasına da şaşırırdı. Elimi işe sürdürmemek için ellerinden geleni yaptılar. Ama hiç sanmam bunu başarmış olduklarını, hiç sanmam! Öyle bir zamanda yaşıyoruz ki bir çığ yürüyor üstüne hepimizin; sancılı, güçlü bir fırtına patlamak üzere; hem de çok yakında. Öyle bir fırtına ki bu, çok geçmeden, aylaklığı, umursamazlığı, çalışmaya karşı küçümseyici önyargıyı, kokuşmuş can sıkıntısını silip süpürecek toplumumuzdan. Ben de çalışacağım. Şöyle bir yirmi beş - otuz yıl sonra da çalışmayan tek bir kişi kalmayacak. Herkes çalışacak, herkes!</p>
				<p class="normal">çebutıkin: Ben çalışmam.</p>
				<p class="normal">tuzenbah: Siz zaten hesapta yoksunuz.</p>
				<p class="normal">solyoniy: Yirmi beş yıl sonra, Tanrıya şükür, siz dünyada olmayacaksınız. İki-üç yıl içinde ya beyin kanamasından öleceksiniz, ya da bir gün benim tepem atacak, beyninize bir kurşun yerleştireceğim meleğim. (Cebinden bir şişe çıkarıp göğsüne, ellerine esans sürer.)</p>
				<p class="normal">çebutıkin (güler): Doğrusunu isterseniz, hiçbir zaman, hiçbir şey yapmadım ben. Üniversiteyi bitireliden bu yana parmağımı oynatmış değilim, hatta tek bir kitap okumadım. Sadece gazete okurum... (Cebinden bir başka gazete çıkarır.) İşte... sözgelimi, bir zamanlar Dobrolyubov diye birinin olduğunu gazetelerden bilirim, ama ne yazmış onu bilmem... orasını Tanrı bilir... (Alt kattan tavana vurulduğu işitilir.) Hah... Aşağıdan beni çağırıyorlar. Ziyaretçim var. Hemen dönerim... Geliyorum... (Sakalını tarayarak telaşla çıkar.)</p>
				<p class="normal">irina: Yine bir şeyler çeviriyor.</p>
				<p class="normal">tuzenbah: Evet. Pek kurumlu bir edası vardı çıkarken. Sanırım bir armağan getirecek size.</p>
				<p class="normal">irina: Ne tatsız şey!</p>
				<p class="normal">olga: Evet, korkunç. İlle de bir saçmalık yapacak.</p>
				<p class="normal">mâşa: -“Koyda yeşil bir meşe<br class="chapter"/>Meşede altın bir zincir<br class="chapter"/>Meşede altın bir zincir...”<sup class="calibre2"><a href="anton_split_034.html#footnote-600-16" id="footnote-600-16-backlink" name="footnote-600-16-backlink">[16]</a></sup></p>
				<p class="normal">(Kalkar, ezgiyi usuldan söyler.)</p>
				<p class="normal">olga: Mâşa, bugün keyfin yerinde değil pek.</p>
				<p class="normal">mâşa (ezgiyi mırıldanarak şapkasını giyer.)</p>
				<p class="normal">olga: Nereye gidiyorsun?</p>
				<p class="normal">mâşa: Eve.</p>
				<p class="normal">irina: Tuhaf...</p>
				<p class="normal">tuzenbah: Daha isim günü kutlaması yapılmadan gitmek!</p>
				<p class="normal">mâşa: Fark etmez... Akşama gelirim. Hoşça kal, canım benim... (İrina’yı öper.) Bir kez daha sağlık, mutluluk dilerim sana. Eskiden, babamızın sağlığında, otuz-kırk subay gelirdi isim günü kutlamalarımıza. Şenlik, şamata... Bugünse bir buçuk adam ve bir çöl ıssızlığı... Gidiyorum ben... Bir tuhafım, sen bana kulak asma... (Gözyaşları arasında güler.) Sonra konuşuruz, şimdilik hoşça kal canımın içi. Şöyle bir çıkayım.</p>
				<p class="normal">irina (canı sıkılmış): Olacak şey mi?..</p>
				<p class="normal">olga (ağlayarak): Ben seni anlıyorum Mâşa.</p>
				<p class="normal">solyoniy: Bir erkek felsefe yapıyorsa eğer, buna bilgelik taslamak ya da laf ebeliği yapmak denir; ama bir ya da iki kadın felsefe yapıyorsa, bunun adı zırvalamaktır.</p>
				<p class="normal">mâşa: Bu sözlerinizle ne demek istiyorsunuz, ey akıl almaz derecede korkunç adam?</p>
				<p class="normal">solyoniy: Hiçbir şey. “Of bile diyemeden zavallı, çullandı üstüne ayı.”<sup class="calibre2"><a href="anton_split_034.html#footnote-600-17" id="footnote-600-17-backlink" name="footnote-600-17-backlink">[17]</a></sup></p>
				<p class="normal">mâşa (Olga’ya, öfkeyle): Kes şu ağlamayı artık!</p>
				<p class="normal">(Anfisa ile Ferapont büyük bir pastayla girerler.)</p>
				<p class="normal">anfisa: Buraya babacığım, buraya. Gir gir, pabuçların temiz. (İrina’ya) Belediye Meclisinden Protopopov göndermiş, Mihal İvanıç... Çörek...</p>
				<p class="normal">irina: Teşekkür ederim. Kendisine teşekkür et. (Pastayı alır.)</p>
				<p class="normal">ferapont: Ha?</p>
				<p class="normal">irina (sesini yükselterek): Kendisine teşekkür et.</p>
				<p class="normal">olga: Dadıcığım, çörek ver ona. Ferapont, git orda sana çörek verecekler.</p>
				<p class="normal">ferapont: Ha?</p>
				<p class="normal">anfisa: Hadi gidelim babacığım, Ferapont Spiridonıç, gidelim...</p>
				<p class="normal">(Ferapont’la çıkarlar.)</p>
				<p class="normal">mâşa: Mihail Potapıç mıydı, İvanıç mıydı, her ne ise, hoşlanmıyorum şu Protopopov’dan. Çağırmaya değmez.</p>
				<p class="normal">irina: Zaten çağırmadım.</p>
				<p class="normal">mâşa: İyi etmişsin.</p>
				<p class="normal">(Çebutıkin, ardı sıra kucağında gümüş bir semaver taşıyan emir eriyle girer. Şaşkınlık ve hoşnutsuzluk mırıltıları...)</p>
				<p class="normal">olga (elleriyle yüzünü kapayarak): Semaver! Korkunç! (Salona, masaya doğru gider.)</p>
				<p class="normal">irina: İki gözüm İvan Romanıç, nedir bu yaptığınız?</p>
				<p class="normal">tuzenbah (gülerek): Söylemiştim size.</p>
				<p class="normal">mâşa: İvan Romanıç, sizde utanıp sıkılma diye bir şey kalmamış!</p>
				<p class="normal">çebutıkin: Yavrucuklarım, güzellerim, biriciklerim benim... Şu dünyada sizlerden daha değerli bir şeyciğim yok... Altmışıma merdiven dayadım... Yapayalnız, beş para etmez moruğun tekiyim... Size olan şu sevgimden başka hiçbir iyi duygu yok içimde... Siz olmasaydınız, çoktan çekip gitmiştim bu dünyadan... (İrina’ya) Güzeller güzeli, sevgili yavrum benim, sizi doğduğunuz günden beri tanıyorum... kucağımda taşıdım... rahmetli annenizi çok severdim...</p>
				<p class="normal">irina: Fakat ne gereği var böyle pahalı hediyelerin?</p>
				<p class="normal">çebutıkin (gözlerinden yaşlar akarak, öfkeli): Eee, siz de çok oldunuz artık! Pahalı hediyelermiş... (Emir erine) Semaveri oraya götür... (Alaycı bir tonla) Pahalı hediyeler... (Emir eri semaveri salona götürür.)</p>
				<p class="normal">anfisa (konuk odasından geçerek): Cancağızlarım, tanımadığım bir albay geldi. Kaputunu çıkardı bile... Buraya geliyor... (İrina’ya) İrina’cığım, cana yakın, kibar davran, olur mu yavrum... (Çıkarken) Yemek vakti de geldi geçiyor... Aman Tanrım!..</p>
				<p class="normal">tuzenbah: Verşinin’dir.</p>
				<p class="normal">(Verşinin girer.)</p>
				<p class="normal">tuzenbah: Yarbay Verşinin!</p>
				<p class="normal">verşinin (Mâşa ve İrina’ya): Kendimi tanıtmakla şeref duyarım! Verşinin! Sonunda sizi görmek ne güzel. Vay vay vay! Nasıl da değişmişsiniz!</p>
				<p class="normal">irina: Buyrun, oturalım. Hoş geldiniz.</p>
				<p class="normal">verşinin (neşeli): Ne kadar sevinçliyim, bilseniz ne kadar! Ama siz, üç kız kardeştiniz. Çok iyi anımsıyorum, üç küçük kızdınız. Yüzlerinizi gözümün önüne getiremiyorum şimdi ama, babanız albay Prozorov’un üç küçük kızı vardı, bunu çok iyi anımsıyorum, gözlerimle de gördüm. Zaman nasıl da geçiyor! Ah, ah, ah, nasıl da geçiyor zaman!</p>
				<p class="normal">tuzenbah: Aleksandr İgnatyeviç Moskovalıdır.</p>
				<p class="normal">irina: Moskovalı mı? Siz Moskovalı mısınız?</p>
				<p class="normal">verşinin: Evet, oralıyım. Rahmetli babanız Moskova’da batarya komutanıyken, ben de aynı tugayda subaydım. (Mâşa’ya) Bakın, sizin yüzünüzü biraz anımsar gibiyim.</p>
				<p class="normal">mâşa: Bense sizi hiç anımsamıyorum.</p>
				<p class="normal">irina: Olya! Olya! (Salona seslenir.) Olya, gelsene!</p>
				<p class="normal">(Olga salondan konuk odasına gelir.)</p>
				<p class="normal">irina: Baksana, yarbay Verşinin meğer Moskovalıymış.</p>
				<p class="normal">verşinin: Siz Olga Sergeyevna olmalısınız, en büyükleri... Siz Mariya... Siz de İrina, en küçükleri...</p>
				<p class="normal">olga: Demek Moskovalısınız?</p>
				<p class="normal">verşinin: Evet. Orda öğrenim gördüm, göreve orda başladım. Uzun süre orda görevde bulundum. İşte, şimdi de, gördüğünüz gibi, batarya komutanlığına atanıp buraya geldim! Sizleri, doğrusu ya, çok da iyi anımsayamıyorum, aklımda kalan, üç kız kardeş olduğunuz. Ama babanız zihnimde capcanlı... Şimdi gözlerimi kapasam, şurda, karşımda görebilirim. Moskova’da ziyaretinize gelirdim.</p>
				<p class="normal">olga: Ben de her şeyi aklımda tuttuğumu sanırdım, ama böyle, birdenbire olunca...</p>
				<p class="normal">verşinin: Adım Aleksandr İgnatyeviç’tir.</p>
				<p class="normal">irina: Aleksandr İgnatyeviç, demek Moskovalısınız! Tam bir sürpriz oldu bu!</p>
				<p class="normal">olga: Çünkü biz yine oraya tanışıyoruz...</p>
				<p class="normal">irina: Güze kalmadan, orda olacağımızı sanıyoruz... Doğduğumuz kentte... Moskova’da doğduk biz... Staraya Basmannaya sokağında...</p>
				<p class="normal">(İkisi de mutlulukla gülerler.)</p>
				<p class="normal">mâşa: Ansızın hemşehrimizle karşılaştık. (Canlı) Durun, aklıma geliyor! Olya anımsıyor musun, bir “âşık binbaşı”nın sözü edilirdi evde. O sırada teğmendiniz ve birine âşıktınız... Ama nedense, “âşık binbaşı” diye takılırlardı size...</p>
				<p class="normal">verşinin (güler): Ta kendisi... Âşık binbaşı... Doğru...</p>
				<p class="normal">mâşa: O zaman yalnız bıyıklarınız vardı! Nasıl da yaşlanmışsınız! Tanrım, nasıl da yaşlanmışsınız!</p>
				<p class="normal">olga: Fakat saçlarınızda tek bir ak yok. Yaşlanmışsınız ama, yaşlı değilsiniz.</p>
				<p class="normal">verşinin: Eh, ne de olsa, kırk üç yaşındayım artık. Moskova’dan çok mu oldu ayrılalı?</p>
				<p class="normal">irina: On bir yıl. Mâşa, ne oluyorsun? Ağlıyor, şuna bakın... Dengi bozuk... (Gözyaşları arasından) Şimdi ben de ağlayacağım.</p>
				<p class="normal">mâşa: Bir şeyim yok. Hangi sokakta oturuyordunuz?</p>
				<p class="normal">verşinin: Staraya Basmannaya’da.</p>
				<p class="normal">olga: Biz de orda oturuyorduk...</p>
				<p class="normal">verşinin: Bir ara Nemetskya sokağında oturdum. Oradan Kızıl Kışlalara yürüyerek gidip gelirdim. Yol üstünde iç karartıcı bir köprü vardır. Altından şırıldayarak bir su akar. İnsan yalnızken içini bir keder kaplar. (Bir sessizlik...) Oysa burdaki ırmak nasıl geniş ve gür! Eşsiz güzellikte bir ırmağınız var!</p>
				<p class="normal">olga: Öyle, ama soğuktur burası. Hem soğuktur, hem de sivrisineği pek boldur...</p>
				<p class="normal">verşinin: Öyle demeyin! Çok sağlam havası var bu kentin, tam bir Slav iklimi. Orman, ırmak... Kayın ağaçları... O güzelim, alçakgönüllü kayınlar, tüm ağaçlardan daha çok severim onları. Burda çok güzel yaşanır. Fakat tren istasyonunun yirmi kilometre uzakta oluşu biraz tuhaf... Kimse de nedenini bilmiyor bunun.</p>
				<p class="normal">solyoniy: Ben biliyorum. (Herkes ona bakar.) İstasyon yakında olsaydı uzakta olmazdı, uzakta olduğuna göre demek ki yakında değil.</p>
				<p class="normal">(Sıkıntılı bir sessizlik...)</p>
				<p class="normal">tuzenbah: Vasili Vasiliç şakacıdır biraz.</p>
				<p class="normal">olga: Şimdi ben de anımsadım sizi. Evet evet, anımsıyorum.</p>
				<p class="normal">verşinin: Annenizi tanırdım.</p>
				<p class="normal">çebutıkin: İyi kadındı, Allah rahmet eylesin.</p>
				<p class="normal">irina: Annemiz Moskova’da toprağa verildi.</p>
				<p class="normal">olga: Novo-Deviçiye’de...</p>
				<p class="normal">mâşa: İnanır mısınız, yüzünü gözlerimin önüne getirmekte güçlük çekiyorum artık. Bir gün gelecek, bizler de anımsanmaz olacağız. Unutulacağız.</p>
				<p class="normal">verşinin: Evet. Unutulacağız. Yazgımız böyle yazılmış, elden ne gelir. Bize ciddi, önemli, hem de çok önemli görünen şeyler, gün gelecek unutulacak, ya da önemsiz görünecek. (Bir sessizlik...) İşin ilginç yanı, gelecekte neyin önemli ve yüksek değerde, neyin zavallı ve gülünç sayılacağını bugünden hiç bilemeyişimiz. Geçmişte de Kopernik’in ya da sözgelimi Colomb’un buluşları başlangıçta gereksiz, gülünç şeyler sayılmadı mı? Ya da herhangi ahmağın yazdığı zırvalar gerçek olarak görülmedi mi? Tıpkı bunun gibi, ola ki bize böylesine olağan görünen şimdiki yaşamımız da, gün gelecek tuhaf, yakışıksız, budalaca, pek de temiz olmayan ve hatta belki günahkâr bir yaşam sayılacak...</p>
				<p class="normal">tuzenbah: Kim bilir? Belki de yüce bir yaşam sayacaklardır onu ve saygıyla anacaklardır. İşkence, idam, ya da kanlı baskınlar yok bugün. Ama yine de az mı acılar çekiliyor!</p>
				<p class="normal">solyoniy (sesini incelterek): Geh bili-bili-bili... Baronun felsefe yapmasına engel olma da, istersen karnını aç bırak...</p>
				<p class="normal">tuzenbah: Vasili Vasiliç, rica ederim beni rahat bırakın... (Kalkıp başka bir yere oturur.) Bu kadarı fazla artık.</p>
				<p class="normal">solyoniy (sesini incelterek): Geh bili-bili-bili...</p>
				<p class="normal">tuzenbah (Verşinin’e): Bugün tanık olduğumuz acılar –ki saymakla tükenmez!– yine de toplumun ulaştığı belirli bir ahlaksal düzeyi gösterir...</p>
				<p class="normal">verşinin: Evet, bunda kuşku yok.</p>
				<p class="normal">çebutıkin: Baron, az önce, yaşamımızın yüce sayılabileceğini söylediniz... Ama insanlar yine de alçaktır... (Ayağa kalkar.) Bakın nasıl bir alçağım ben. Benim yaşamımın yüce olduğunu söylemek, sadece bir avuntudur.</p>
				<p class="normal">(Sahne arkasından bir keman sesi...)</p>
				<p class="normal">mâşa: Andrey çalıyor, kardeşimiz.</p>
				<p class="normal">irina: Andrey’imiz bilim adamıdır. Belki de profesör olacak. Babamız askerdi, ama oğlu kendisine meslek olarak bilimi seçti.</p>
				<p class="normal">mâşa: Babamızın isteğiyle.</p>
				<p class="normal">olga: Bugün ona bir parça takıldık. Galiba biraz âşık.</p>
				<p class="normal">irina: Buralı bir kıza. Bugün büyük olasılıkla gelecek bize.</p>
				<p class="normal">mâşa: Kızın bir giyim kuşamı var, evlere şenlik! Bayağılığını, demodeliğini bir yana bırakın, düpedüz yürekler acısı bir kılık. Çirkin saçakları olan, garip, parlak, rengi sarıya çalan bir eteklikle kırmızı bir bluz. Sabunla gıcır gıcır yıkanmış yanaklar! Hayır, Andrey’in böyle birine âşık olduğunu kabul edemem, bir zevki vardır ne de olsa. Bizi kızdırmak için yapıyor, çocukça bir eğlence. Dün bu kızın, buranın Belediye Başkanı Protopopov’la evleneceğini söylüyorlardı. Eh, tencere yuvarlanır kapağını bulur... (Yandaki kapıya doğru seslenir.) Andrey, gelsene buraya! Hiç değilse bir görün, cancağızım!</p>
				<p class="normal">(Andrey girer.)</p>
				<p class="normal">olga: Andrey Sergeyiç, kardeşimiz.</p>
				<p class="normal">verşinin: Verşinin.</p>
				<p class="normal">andrey: Prozorov. (Terli yüzünü kurular.) Yeni batarya komutanı olmalısınız?</p>
				<p class="normal">olga: Bir düşün Andrey, Aleksandr İgnatyiç Moskovalıymış...</p>
				<p class="normal">andrey: Öyle mi? Yandınız. Kız kardeşlerim size rahat vermez artık.</p>
				<p class="normal">verşinin: Ben onları bıktırmayı başardım bile.</p>
				<p class="normal">irina: Şu çerçeveye bakın, Andrey armağan etti bugün. (Resim çerçevesini gösterir.) Kendi yapıtıdır.</p>
				<p class="normal">verşinin (çerçeveye, ne diyeceğini bilemeyerek bakar): Hımm... Evet, gerçekten de.</p>
				<p class="normal">irina: Piyanonun üstündeki şu resim çerçevesi de yine onun yapıtıdır.</p>
				<p class="normal">(Andrey eliyle bir sabırsızlık işareti yapar, geri geri çekilir.)</p>
				<p class="normal">olga: Hem bilim adamı, hem keman çalar, hem de kıl testere ile oymacılık yapar. Tek sözcükle, on parmağında on marifet. Andrey, gitme dur! Huyudur, hemen kaçıp gider. Buraya gel. (Mâşa’yla İrina kollarını girip, gülüşerek geri getirirler.)</p>
				<p class="normal">mâşa: Gel hele! Gel!</p>
				<p class="normal">andrey: Bırakın beni, rica ederim.</p>
				<p class="normal">mâşa: Ne garip çocuksun! Aleksandr İgnatyeviç’e âşık binbaşı adını takmışlardı bir zamanlar, ama o darılıp gücenmezdi hiç.</p>
				<p class="normal">verşinin: Zerrece.</p>
				<p class="normal">mâşa: Ben de sana âşık kemancı adını takmak istiyorum.</p>
				<p class="normal">irina: Ya da âşık profesör!</p>
				<p class="normal">olga: Âşık! Andryuşa âşık!</p>
				<p class="normal">irina (ellerini çırparak): Bravo, bravo! Bis! Andryuşa âşık!</p>
				<p class="normal">çebutıkin (arkadan yaklaşıp kollarıyla beline sarılır Andrey’in): Doğa sadece aşk için yarattı bizi! (Kahkahayla güler, gazetesi hep elindedir.)</p>
				<p class="normal">andrey: Ee, yeter artık, yeter! (Yüzünü kurular.) Gece gözümü kırpmadım, şimdi de, hani nasıl derler, kafam yerinde değil pek. Dörde kadar okudum, sonra uyumaya çalıştım, ama boşuna. Aklıma bin bir düşünce takıldı, bir de baktım şafak sökmüş, gün ışınları odama giriyor. Yalnız burda olduğum sürece, İngilizce bir kitap var çevirmek istediğim.</p>
				<p class="normal">verşinin: Demek İngilizce biliyorsunuz?</p>
				<p class="normal">andrey: Evet. Babamız, Allah rahmet eylesin, eğitimimiz konusunda çok sıkı baskıya almıştı bizi. Size gülünç ve budalaca gelebilir ama, onun ölümünden sonra şişmanlamaya başladığımı itiraf etmeliyim. Sanki vücudum bir baskıdan kurtuldu da, gördüğünüz gibi, bir yıl içinde böyle göbek bağladım. Ben ve kız kardeşlerim, babamın sayesinde Fransızca, Almanca, İngilizce öğrendik. İrina İtalyanca da bilir. Ama ne emekler pahasına!</p>
				<p class="normal">mâşa: Böyle bir kentte üç yabancı dil bilmek gereksiz bir lüks. Hatta lüks de değil gereksiz bir fazlalık, altıncı parmak gibi bir şey. Çok fazla gereksiz şey biliyoruz.</p>
				<p class="normal">verşinin: Daha neler! (Güler.) Demek çok fazla gereksiz şey biliyorsunuz? Akıllı, eğitim görmüş bir insanın gereksiz sayılacağı kadar geri, iç karartıcı bir yer bulunabileceğini sanmıyorum. Hiç kuşkusuz geri ve kaba olan bu kentin yüz bin kişilik ahalisi içinde, sizin gibi kimselerin sadece üç kişi olduğunu varsayalım. Çevrenizdeki bu kara yığınla başa çıkamayacağınız belli bir şey. Zamanla da yavaş yavaş gerileyecek, bu yüz bin kişilik kalabalığın içinde yitip gideceksinizdir. Yaşam ezecek, boğacaktır sizi. Ama yine de büsbütün yok olmayacaksınız, mutlaka bir iz bırakacaksınızdır. Sizden sonra sizin gibi altı kişi, sonra belki on iki kişi daha çıkacaktır, sonunda sizin gibiler çoğunluk olacaktır. İki yüzyıl, üç yüzyıl sonra, yeryüzünde akıl almayacak kadar güzel, şaşırtıcı bir yaşam olacağına inanıyorum. İnsana öyle bir yaşam gerekir. Eğer onu yaşamıyorsak bugün, hiç değilse önsezisini taşımalı, beklemeli, düşlemeliyiz onu. Kendimizi hazırlamalıyız ona. Bunun içinde babalarımızın, dedelerimizin gördüklerinden, bildiklerinden daha çoğunu görüp bilmemiz gerek. (Güler.) Oysa siz çok fazla gereksiz şey bilmekten yakınıyorsunuz.</p>
				<p class="normal">mâşa (şapkasını çıkarır): Yemeğe kalıyorum.</p>
				<p class="normal">irina (içini çekerek): Doğrusu tüm bunları yazmak gerekirdi... (Bu arada Andrey kimseye fark ettirmeden çıkmıştır.)</p>
				<p class="normal">tuzenbah: Çok yıllar sonra dünyada çok güzel, akıl almaz güzellikte bir yaşam olacağını söylüyorsunuz. Bu doğru. Fakat uzağında da olsak, ona şimdiden katılmak için hazırlanmalı, çalışmalıyız...</p>
				<p class="normal">verşinin (kalkar): Evet... Fakat ne kadar çok çiçeğiniz var! (Çevreye bakınır.) Eviniz de çok güzel. İmrendim doğrusu. Benimse bütün yaşamım, içinde iki sandalyeyle bir kanepe bulunan, sobaları tütüp duran odalarda sürünmekle geçti. Hele böyle çiçeklerim hiç olmadı... (Ellerini ovuşturur.) Eh! Ne yaparsın!..</p>
				<p class="normal">tuzenbah: Evet, çalışmak gerek. Şimdi siz, korkarım, bizim Alman duygulandı diye düşüneceksiniz. Şerefim üzerine yemin ederim ki ben Rusum, Almanca bilmem bile. Babam ortodokstu... (Bir sessizlik...)</p>
				<p class="normal">verşinin (sahnede gezinerek): Sık sık düşünürüm: Yaşama yeniden, ama bu kez bilinçli olarak başlanabilseydi? Yaşamış olduklarımız, hani derler ya, taslak, öteki de onun temize çekilmişi olsaydı, ne olurdu acaba? Sanırım her birimiz, her şeyden önce, yaşamış olduklarımızı bir daha yaşamamaya, ya da hiç değilse, kendimize bambaşka bir yaşama ortamı, ne bileyim, sözgelimi, böyle çiçeklerle dolu, ışın içinde bir ev yaratmaya çalışırdık... Bir karım, iki de küçük kızım var. Ayrıca, karımın sağlığı pek iyi değil, falan filan. Eh işte, yaşama yeniden başlanabilseydi, evlenmezdim... Hayır, kesinlikle evlenmezdim...</p>
				<p class="normal">(Kuligin öğretmen üniformasıyla girer.)</p>
				<p class="normal">kuligin (İrina’ya doğru giderek): Aziz kız kardeşim, isim gününü kutlamama ve sana sağlık, esenlik ve senin yaşındaki genç kızlara dilenebilecek ne varsa içtenlikle, tüm kalbimle dilememe izin var.. Ayrıca şu kitabı armağan olarak lütfen kabul et. (Kitabı verir.) Lisemizin tarafımdan yazılmış elli yıllık tarihidir. Vakit geçirmek için yazılmış, önemsiz bir kitap. Ama sen onu yine de oku. Günaydın baylar. (Verşinin’e kendini tanıtır.) Kuligin, yedinci dereceden memur. Burdaki lisede öğretmenim. (İrina’ya) Bu kitapta sen, bu elli yılda liseyi bitirmiş olanların listesini bulacaksın. Feci quod potui, faciant meliora potentes.<sup class="calibre2"><a href="anton_split_034.html#footnote-600-18" id="footnote-600-18-backlink" name="footnote-600-18-backlink">[18]</a></sup> (Mâşa’yı öper.)</p>
				<p class="normal">irina: Ama sen bana zaten aynı kitaptan Paskalya yortusunda armağan etmiştin.</p>
				<p class="normal">kuligin (güler): Olamaz. Öyleyse onu bana geri ver, ya da albaya ver, daha iyi. Buyrun albayım, canınızın sıkıldığı bir gün okursunuz..</p>
				<p class="normal">verşinin: Teşekkür ederim. (Gitmeye hazırlanır.) Tanıştığımıza çok sevindim...</p>
				<p class="normal">olga: Gidiyor musunuz. Yo yo, olmaz!</p>
				<p class="normal">irina: Bizimle yemeğe kalın, lütfen.</p>
				<p class="normal">olga: Rica ederim.</p>
				<p class="normal">verşinin (eğilerek selam verir): Anlaşılan, gelişim isim günü kutlamasına rastladı. Özür dilerim, bilmiyordum, kutlamadım sizi. (Olga’yla birlikte salona geçerler.)</p>
				<p class="normal">kuligin: Baylar, bugün günlerden pazar. Dinlenme günü. Öyleyse dinleneceğiz. Herkes yaşının ve durumunun izin verdiği ölçüde eğlenecek. Yaz geliyor, halıları kaldırıp kışa kadar saklamak gerekiyor... Piretozu serpmeyi ya da naftalinlemeyi de unutmamalı... Romalılar sağlıklı insanlardı. Çünkü çalışmayı da dinlenmeyi de bilirlerdi. Bir sözleri vardı hani: Mens sana in corpore sano...<sup class="calibre2"><a href="anton_split_034.html#footnote-600-19" id="footnote-600-19-backlink" name="footnote-600-19-backlink">[19]</a></sup> Yaşamları belirli kalıplar içinde akardı. Bizim müdür der ki: Her yaşamda başta gelen şey, onun biçimidir... Biçimini yitiren, yok olup gider. Günlük yaşamımızda da böyledir bu. (Mâşa’nın beline sarılır, gülerek) Mâşa beni sever, karım beni sever. Perdeleri de halılarla birlikte kaldırmak gerek... Bugün keyfim yerinde... Neşeliyim... Mâşa, saat dörtte müdürlerde olacağız. Öğretmenlerin aile gezintisi var.</p>
				<p class="normal">mâşa: Ben gelmiyorum.</p>
				<p class="normal">kuligin (üzgün): Neden, sevgili Mâşa?</p>
				<p class="normal">mâşa: Bunu sonra konuşuruz. (Öfkeli) Peki, geliyorum. Ama beni rahat bırak, lütfen... (Uzaklaşır.)</p>
				<p class="normal">kuligin: Sonra, akşamı da müdürlerde geçireceğiz. Sağlığı hiç iyi değil, ama yine de toplum içinde olmaya çalışıyor. Seçkin, parlak bir kişilik. Olağanüstü bir insan. Dün, toplantıdan sonra bana ne dedi biliyor musunuz? “Yoruldum Fedor İlyiç, yoruldum.” (Duvar saatine, sonra kendi saatine bakar.) Saatiniz yedi dakika ileri. Ya, “Yoruldum” diyor!</p>
				<p class="normal">(Sahne dışından bir keman sesi duyulur.)</p>
				<p class="normal">olga: Baylar, lütfen masaya. Pastamız hazır.</p>
				<p class="normal">kuligin: Olga’cığım, canım benim! Dün, sabahın köründen akşamın on birine kadar çalıştım, canım çıktı. Ama bugün kendimi mutlu hissediyorum. (Salona, masaya doğru gider.) Olga, güzelim benim...</p>
				<p class="normal">çebutıkin (gazetesini katlayıp cebine koyar, sakalını tarar): Pasta ha? Harika.</p>
				<p class="normal">mâşa (Çebutıkin’e sertçe): Ama bakın, içki içmek yok bugün. Duyuyor musunuz dediğimi! İçki zararlı size.</p>
				<p class="normal">çebutıkin: Yok canım! Geçti artık. İki yıl oldu ayyaşlığı bırakalı. (Sabırsız) Eh, adam sende, içmişim içmemişim, sanki ne fark eder!</p>
				<p class="normal">mâşa: Hayır, yine de içmeyeceksiniz. Sakın ha! (Ciddi, fakat kocasına duyurmayacak bir sesle) Allah kahretsin, yine bütün bir akşamı müdürlerde can sıkıntısıyla geçirmek.</p>
				<p class="normal">tuzenbah: Ben sizin yerinizde olsam gitmezdim... Bu kadar basit.</p>
				<p class="normal">çebutıkin: Gitmeyin cancağızım.</p>
				<p class="normal">mâşa: Gitmeyin, evet... Yerin dibine batası, çekilmez bir hayat bu... (Salona gider.)</p>
				<p class="normal">çebutıkin (Mâşa’nın arkasından gider): Hadi hadi!</p>
				<p class="normal">solyoniy (salona doğru giderken): Geh bili-bili-bili...</p>
				<p class="normal">tuzenbah: Yeter Vasili Vasiliç, yeter artık.</p>
				<p class="normal">solyoniy: Geh bili-bili-bili...</p>
				<p class="normal">kuligin (neşeli): Albayım, sağlığınıza. Öğretmenim ben, burası da kendi evim sayılır, Mâşa’nın kocasıyım... Mâşa çok iyi bir kadındır, çok iyi bir kadın...</p>
				<p class="normal">verşinin: Ben şu koyu renkli votkadan içeceğim. (İçer.) Sağlığınıza! (Olga’ya) Burda kendimi öyle iyi hissediyorum ki!</p>
				<p class="normal">(Konuk odasında İrina ile Tuzenbah kalmıştır sadece.)</p>
				<p class="normal">irina: Mâşa’nın canı sıkılıyor bugün. Evlendiğinde on sekiz yaşındaydı. Kocası ona dünyanın en akıllı insanı gibi geliyordu o zaman. Artık öyle gelmiyor. Dünyanın en iyi yürekli insanı, ama en akıllısı değil.</p>
				<p class="normal">olga (sabırsızlanarak): Andrey, gel artık canım!</p>
				<p class="normal">andrey (sahne dışından): Hemen geliyorum. (Sahneye girer ve masaya oturur.)</p>
				<p class="normal">tuzenbah: Ne düşünüyorsunuz?</p>
				<p class="normal">irina: Hiç hoşlanmıyorum şu Solyoniy’inizden. Korkuyorum da. Saçmalayıp duruyor.</p>
				<p class="normal">tuzenbah: Tuhaf bir insan. Hem acıyorum ona, hem de canımı sıkıyor. Ama daha çok acıyorum. Bence sıkılgan biri. Yanımızda başka biri olmadığında akıllı, kibar, cana yakın. Topluluk içindeyse kaba, saldırgan biri olup çıkıyor. Durun, bekleyin sofraya yerleşsinler. Bırakın birazcık daha yanınızda olayım. Neler geçiyor aklınızdan? (Bir sessizlik...) Henüz yirmi yaşındasınız. Ben de otuzuma basmadım daha. Nice yıllar var önümüzde. Uzun, upuzun bir günler dizisi, size olan aşkımla dolu...</p>
				<p class="normal">irina: Nikolay Lvoviç, bana aşktan söz etmeyin.</p>
				<p class="normal">tuzenbah (onu dinlemeksizin): İçimde korkunç bir yaşama, mücadele etme, çalışma susuzluğu var... Ve bu susuzluk, ruhumda, size olan aşkımla kaynaşıp bütünleşti. İrina, sanki inat olsun diye, öylesine güzelsiniz ki siz de... Ve yaşam öylesine güzel görünüyor ki bana... Neler geçiyor aklınızdan?</p>
				<p class="normal">irina: Yaşam güzel diyorsunuz. Ya sadece görünüşteyse bu? Biz üç kız kardeş için henüz bir güzelliği olmadı bu yaşamın. Ezdi, yabanıl otlar gibi kapladı bizi... Gözlerimden yaşlar akıyor... Gerek yok buna... (Hızla siler yüzünü. Gülümser.) Çalışmak gerek, çalışmak.. Çalışmanın ne olduğunu bilmediğimiz için yaşam böyle iç karartıcı görünüyor bize. Bizler emek harcamayı hor gören insanların çocuklarıyız. (Natalya İvanovna girer. Yeşil kemerli pembe bir rob vardır üstünde.)</p>
				<p class="normal">nataşa: Sofraya oturmuşlar bile... Geç kaldım... (Aynaya kaçamak bir bakış atarak üstüne başına çekidüzen verir.) Saçlarım fena olmadı galiba... (İrina’yı görür.) Sevgili İrina Sergeyevna, sizi kutlarım! (Sıkıca, uzun uzun öper İrina’yı.) Çok konuğunuz var, doğrusu utanıyorum... Günaydın Baron!</p>
				<p class="normal">olga (konuk odasına gelir): İşte Natalya İvanovna da geldi. Hoş geldin iki gözüm! (Öpüşürler.)</p>
				<p class="normal">nataşa: İsim gününüz kutlu olsun. Ne kadar da kalabalık... Çok utanıyorum...</p>
				<p class="normal">olga: Daha neler... Aramızda yabancı yok. (Alçak sesle, korkmuş) Yeşil kuşak da neyin nesi? Canımın içi, hiç güzel değil.</p>
				<p class="normal">nataşa: Uğursuzluk mu getirir?</p>
				<p class="normal">olga: Yoo! Ama yakışmamış... Sonra ne bileyim, biraz tuhaf...</p>
				<p class="normal">nataşa (ağlamaklı): Öyle mi? Ama bu yeşil değil ki, donuk yeşil. (Olga’nın arkasından salona gider.)</p>
				<p class="normal">(Salonda yemeğe oturulmuştur. Konuk odasında kimse kalmamıştır.)</p>
				<p class="normal">kuligin: İrina, sana iyi bir kısmet dilerim. Artık kocaya varma vaktin geldi.</p>
				<p class="normal">çebutıkin: Natalya İvanovna, ben de size iyi bir kısmet diliyorum.</p>
				<p class="normal">kuligin: Natalya İvanovna’nın kısmeti hazır.</p>
				<p class="normal">mâşa (çatalıyla tabağa vurarak): Ben de bir kadehcik bir şey yuvarlayacağım! İnsan bir kere geliyor dünyaya!</p>
				<p class="normal">kuligin: Hal ve gidiş eksi üç.</p>
				<p class="normal">verşinin: Likörünüz çok lezzetli, neyle yaptınız?</p>
				<p class="normal">solyoniy: Tahtakurusuyla!</p>
				<p class="normal">irina (ağlamaklı): Ayy... Ne iğrençlik!</p>
				<p class="normal">olga: Akşama hindi kızartmasıyla elma turtamız var. Çok şükür, bütün gün evdeyim, akşam da evdeyim... Baylar, akşam yemeğine de bekliyoruz.</p>
				<p class="normal">verşinin: Akşama benim de gelmeme izin verir misiniz?</p>
				<p class="normal">irina: Rica ederiz.</p>
				<p class="normal">nataşa: Kapıları herkese açıktır onların.</p>
				<p class="normal">çebutıkin: Doğa aşk için yaratmış insanoğlunu. (Güler.)</p>
				<p class="normal">andrey (öfkeli ve ciddi): Baylar, yeter artık, bıkmadınız mı! (Fedotik ve Rode bir sepet dolusu çiçekle girerler.)</p>
				<p class="normal">fedotik: Bak sen, yemek başlamış bile.</p>
				<p class="normal">rode (yüksek sesle ve peltek peltek konuşarak): Yemek başlamış mı? Evet, gerçekten de başlamış.</p>
				<p class="normal">fedotik: Bir dakika dur! (Bir poz fotoğraf çeker.) Bu bir! Birazcık daha... (Bir poz daha çeker.) Bu da iki! Tamam!</p>
				<p class="normal">(Çiçek sepetini alır, şamatayla karşılandıkları salona girerler.)</p>
				<p class="normal">rode (yüksek sesle): Sizi kutlar, en iyi şeyler dilerim! Hava eşsiz güzellikte bugün. Sabahleyin liselilerle gezintideydik. Orda beden eğitimi dersi veriyorum.</p>
				<p class="normal">fedotik: Kımıldayabilirsiniz İrina Sergeyevna! (Bir poz fotoğraf çeker.) Bugün çok çekicisiniz. (Cebinden bir topaç çıkarır.) Size bir topaç getirdim, şaşılacak bir sesi var...</p>
				<p class="normal">irina: Ah, ne harika bir şey!</p>
				<p class="normal">mâşa: “-Koyda yeşil bir meşe<br class="chapter"/>Meşede altın bir zincir<br class="chapter"/>Meşede altın bir zincir”</p>
				<p class="normal">(Ağlamaklı) Nerden dolandı dilime bu, sabahtan beri söyleyip duruyorum...</p>
				<p class="normal">kuligin: Masada on üç kişiyiz.</p>
				<p class="normal">rode (yüksek sesle): Baylar, yoksa kör inançlarınız mı var?</p>
				<p class="normal">(Gülüşmeler...)</p>
				<p class="normal">kuligin: Masada on üç kişinin bulunması, aramızda âşıklar var demektir. Bu âşık siz olmayasınız İvan Romanoviç?</p>
				<p class="normal">(Gülüşmeler...)</p>
				<p class="normal">çebutıkin: Ben eski bir günahkârım. Ama Natalya İvanovna neden kızardı acaba, işte bunu bir türlü anlayamıyorum!</p>
				<p class="normal">(Yüksek sesle gülüşmeler... Nataşa koşarak salondan konuk odasına geçer. Andrey de arkasından gider.)</p>
				<p class="normal">andrey: Rica ederim yapmayın, aldırmayın! Durun, bekleyin rica ederim...</p>
				<p class="normal">nataşa: Çok utanıyorum... Bilmiyorum ne var bende, durmadan takılıyorlar bana... Şimdi sofradan kalkışım doğru değildi biliyorum... Ama elimde değil... Elimde değil. (Elleriyle yüzünü kapar.)</p>
				<p class="normal">andrey: Sevgilim, rica ederim, yalvarırım üzülmeyin. İnanın şaka yapıyorlar, kötü bir niyetleri yok. Sevgilim, güzelim benim, hepsi iyi yürekli insanlardır onların. Beni de, sizi de severler. Buraya gelin, pencerenin yanına, burda bizi görmezler... (Çevresine bakınır.)</p>
				<p class="normal">nataşa: Topluluk içinde olmaya bir türlü alışamadım...</p>
				<p class="normal">andrey: Oh gençlik, eşsiz gençlik, güzel gençlik! Sevgilim benim, güzelim, üzülmeyin ne olur... İnanın bana, inanın... Öyle iyi hissediyorum ki kendimi... İçim aşkla, coşkuyla dolu... Oh, görmüyorlar bizi, görmüyorlar! Oh, neden, neden sevdim sizi, ne zaman sevdim, hiçbir şey anlamıyorum... Sevgilim benim. Temiz yüreklim. Karım olun! Seviyorum sizi, seviyorum... Hayatımda hiç kimseyi sevmediğim kadar seviyorum!</p>
				<p class="normal">(Öpüşürler.</p>
				<p class="normal">İki subay girer. Öpüşen çifti görünce şaşkınlık içinde duraklarlar.)</p>
	<p class="h2baslik">perde</p>
	</div>
<div class="calibre1" id="calibre_pb_26"/></body>
</html>