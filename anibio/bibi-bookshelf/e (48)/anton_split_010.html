<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anton</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik1" id="calibre_toc_3">ORMAN CİNİ</h1>
				<p class="ortayazi">4 Perde</p>
				<p class="normal1">KİŞİLER</p>
				<p class="normal">Aleksandr Vladimiroviç Serebryakov</p>
				<p class="normal">(Saşa) Emekli profesör.</p>
				<p class="normal">Yelena Andreyevna</p>
				<p class="normal">(Lenoçka, Hélène) Profesörün karısı, 27 yaşında.</p>
				<p class="normal">Sofya Aleksandrovna</p>
				<p class="normal">(Sonya, Soneçka, Sofi) Profesörün ilk karısından olan kızı, 20 yaşında.</p>
				<p class="normal">Marya Vasilyevna Voynitskaya</p>
				<p class="normal"> Müşavir karısı, dul, profesörün ilk kaısının annesi.</p>
				<p class="normal">Yegor Petroviç Voynitski</p>
				<p class="normal">(Jorjenka, Jorj) Marya Vasilyevna’nın oğlu.</p>
				<p class="normal">Leonid Stepanoviç Jeltuhin</p>
				<p class="normal">(Lyoneçka, Lyonya) Okulunu bitirmemiş teknolog, çok zengin bir adam.</p>
				<p class="normal">Yulya Stepanovna</p>
				<p class="normal">(Yulya, Yuleçka) Jeltuhin’in kız kardeşi, 18 yaşında.</p>
				<p class="normal">İvan İvanoviç Orlovski</p>
				<p class="normal">Çiftlik sahibi.</p>
				<p class="normal">Fyodor İvanoviç</p>
				<p class="normal">(Fedyuşa, Fedenka, Fedya) İvan İvanoviç’in oğlu.</p>
				<p class="normal">Mihail Lvoviç Hruşçov</p>
				<p class="normal">(Mişa, Mişenka) Çiftlik sahibi, doktor.</p>
				<p class="normal">İlya İlyiç Dyadin</p>
				<p class="normal">Vasili</p>
				<p class="normal">Jeltuhin’in uşağı.</p>
				<p class="normal">Semyon</p>
				<p class="normal">(Senka) Değirmen işçisi.</p>
	<p class="h2baslik">Birinci Perde</p>
				<p class="normal">Jeltuhin çiftliğinin bahçesi. Teraslı bir ev. 
			    Evin önündeki alanda yemek için büyük, mezeler için 
			    daha küçük iki masa. Öğleden sonra üç suları.</p>
	<p class="h2baslik">I<br class="chapter"/>
			    jeltuhin ve yulya (Evden çıkarlar.)</p>
				<p class="normal">yulya: Grilerini giyseydin keşke. Bu elbisen sana gitmiyor.</p>
				<p class="normal">jeltuhin: Boşver. Fark etmez.</p>
				<p class="normal">yulya: Lyoneçka, niçin suratın bir karış? İnsan kendi doğum gününde surat asar mı böyle? Ne kötüsün!.. (Başını Jeltuhin’in göğsüne koyar.)</p>
				<p class="normal">jeltuhin: Bırak şimdi bu sevgi gösterilerini! Lütfen!</p>
				<p class="normal">yulya (gözyaşları içinde): Lyoneçka!</p>
				<p class="normal">jeltuhin: Bu bayat öpücüklerin, baygın bakışların bana hiç de gerekli olmayan saat kılıfçıklarının yerine, senden rica ettiğim şeyleri yapsaydın daha iyi ederdin! Niçin yazmadın Serebryakov’lara?</p>
				<p class="normal">yulya: Lyoneçka, yazdım!</p>
				<p class="normal">jeltuhin: Kime yazdın?..</p>
				<p class="normal">yulya: Soneçka’ya. Bugün saat bire doğru mutlaka burda olmasını rica ettim. Vallahi yazdım!</p>
				<p class="normal">jeltuhin: Fakat, saat üç oldu, ne gelen var ne giden. Gelmezlerse gelmesinler! Eksik olsun! Zaten, bırakmalı bu işin peşini. Bir şey çıkacağı yok... Aşağılık bir duygu, hor görülme, hepsi bu! İlgisini bile çekmiyorum. Çirkin, sıradan bir adamım ben. Roman kahramanlarına benzeyen hiçbir yanım yok. Benimle evlense bile çıkarı için evlenir, param için yapar bunu!..</p>
				<p class="normal">yulya: Çirkinmiş... Sen kendini anlayamıyorsun.</p>
				<p class="normal">jeltuhin: Evet, sanki kördük! Sakallarım bile öteki insanlarınki gibi çıkmıyor da, nah şurdan, boynumdan çıkıyor... Bıyıklarım... Burnum...</p>
				<p class="normal">yulya: Niçin yanaklarını ovuşturuyorsun?</p>
				<p class="normal">jeltuhin: Gözlerimin altı ağrıyor yine.</p>
				<p class="normal">yulya: Azıcık da şişmişler. Dur, öpeyim, hemencecik geçsin.</p>
				<p class="normal">jeltuhin: Budalalığı bırak!</p>
				<p class="normal">(Orlovski ve Voynitski girerler.)</p>
	<p class="h2baslik">II<br class="chapter"/>
			    öncekiler, orlovski ve voynitski</p>
				<p class="normal">orlovski: Yulya’cığım, canımın içi, ne zaman doyuracağız karnımızı? Saat üçü buldu!</p>
				<p class="normal">yulya: Serebryakov’lar daha gelmedi ama Vaftizbaba!</p>
				<p class="normal">orlovski: Ne zamana kadar bekleyeceğiz onları? Kuzucuğum, karnım acıktı benim. İşte, Yegor Petroviç de acıkmış.</p>
				<p class="normal">jeltuhin (Voynitski’ye): Gelecek mi sizinkiler?</p>
				<p class="normal">voynitski: Ben yola çıkarken, Yelena Andreyevna giyiniyordu.</p>
				<p class="normal">jeltuhin: Kesin olarak gelecekler öyleyse?</p>
				<p class="normal">voynitski: Kesin olarak diye bir şey söylenemez. Bir de bakarsınız, bizim generalin eklem ağrıları tutar, ya da kapris yapacağı; gelemezler.</p>
				<p class="normal">jeltuhin: Öyleyse, buyrun kahvaltıya. Ne diye bekleyelim? (Bağırır.) İlya İlyiç! Sergey Nikodimıç!</p>
				<p class="normal">(Diyadin ve iki-üç konuk girer.)</p>
	<p class="h2baslik">III<br class="chapter"/>
			    öncekiler, dyadin ve konuklar</p>
				<p class="normal">jeltuhin: Buyrun mezelere. Buyrun lütfen. (Meze masasının yanında durarak) Serebryakov’lar gelmedi, Fyodor İvanıç yok, Orman cini de gelmedi... Unuttular bizi!</p>
				<p class="normal">yulya: Votka ister misiniz Vaftizbaba?</p>
				<p class="normal">orlovski: Azıcık. Hah... Yeter.</p>
				<p class="normal">dyadin (boynuna peçete bağlayarak): Bulunmaz bir çiftlik sahibesisiniz, Yuliya Stepanovna! Tarlanızı gezerken, bahçenizdeki ağaçların gölgesi altında dolaşırken, şu masaya bakarken, her yerde, her yerde sizin büyülü elinizin kudretini görüyorum. Sağlığınıza!</p>
				<p class="normal">yulya: Can sıkıcı şeyler de pek çok İlya İlyiç! Sözgelimi, Nazarka hindi yavrularını kümese sokmamış dün, onlar da bahçede, çiğ altında gecelemişler. Bugün beş tanesi öldü.</p>
				<p class="normal">dyadin: Olmaz ki. Hindi nazlı bir hayvandır.</p>
				<p class="normal">voynitski (Dyadin’e): Vaflya, bana jambon kessene biraz!</p>
				<p class="normal">dyadin: Hayhay, memnuniyetle. Enfes bir jambon. Binbir Gece Masalları’ndaki mucizelerden biri de işte bu. (Kesmeye başlar.) Sana şu jambonu bütün güzel sanat kurallarına uygun olarak keseceğim. Beethoven ve Shakespeare böyle kesemezlerdi. Fakat, bıçak kör. (İki bıçağı birbirine sürterek biler.)</p>
				<p class="normal">jeltuhin (titreyerek): Uvvv!.. Vaflya dur! Fena oluyorum!</p>
				<p class="normal">orlovski: Anlatsanıza Yegor Petroviç, ne var ne yok sizlerde?</p>
				<p class="normal">voynitski: Hiçbir şey.</p>
				<p class="normal">orlovski: Yeni bir şeyler?</p>
				<p class="normal">voynitski: Eski tas eski hamam. Her şey geçen yıl nasıldıysa bu yıl da öyle. Ben her zamanki gibi çok konuşup az iş yapıyorum. Yaşlı mamam, hâlâ kadınların eşitliği ve bağımsızlığı konusunda bir şeyler geveleyip duruyor; bir gözü ile mezara bakarken, öteki gözüyle yeni bir hayatın şafağını arıyor bilgelik dolu kitapçıklarında.</p>
				<p class="normal">orlovski: Peki, Şaşa?</p>
				<p class="normal">voynitski: Profesörü ise, ne yazık ki güveler yiyip bitiremedi henüz. Eskisi gibi, sabahtan gece yarılarına kadar yazı odasında oturup yazıyor. “Beynimizin bütün gücünü topluyor, alnımızı kırıştırıyor, durmadan kasideler yazıyoruz. Fakat ne kendimiz ne de onlar için bir övgü sözü işitmiyoruz hiçbir yerde.” Zavallı kâğıtlar; Soneçka’ya gelince, her zamanki gibi bilgelik dolu kitaplar okuyor ve pek bilgece bir anı defteri tutuyor.</p>
				<p class="normal">orlovski: Canım benim, tatlı kızım...</p>
				<p class="normal">voynitski: Gözlemlerimi yazmaya kalksam koca bir roman olur. Yapılacak tek şey konuyu kâğıda döküvermek. Emekli bir profesör, bayat peksimetin, bilgin sazan balığının biri... Eklem ağrıları, romatizma, yarım baş ağrısı, karaciğer v.s... Othello gibi kıskançtır. Kesesi kentte yaşamaya elverişli olmadığından, ilk karısının çiftliğinde yaşamaktadır ister istemez. Olağanüstü bahtlı bir adamdır, fakat durmadan bahtsızlıktan yakınır.</p>
				<p class="normal">orlovski: Hadi canım!</p>
				<p class="normal">voynitski: Ne hadi canımı! Düşünün bir kere, ne kadar bahtlı bir adam! Hadi babası sıradan bir zangoç olan küçük bir çömezin bilginler arasına katılmasını, kürsüler elde edişini, asaletmaab oluşunu ve bir senatör kızıyla evli bulunuşunu bir yana bırakalım, diyelim ki önemi yok bunların. Fakat bir de şuna bakın: Adam sanattan hiçbir şey anlamadığı halde, tam yirmi beş yıl sanat üzerine yazıp çiziyor. Tam yirmi beş yıl sanatta gerçekçilik, sanatsal tasarı ve daha bir yığın saçma sapan şey üzerine başkalarının görüşlerini geveleyip duruyor. Adam tam yirmi beş yıl akıllılarca zaten çok önceden bilinen, ahmaklarınsa ilgisini çekmeyen konular üzerine yazıp çiziyor; yani kısaca söylemek gerekirse, tam yirmi beş yıl havanda su dövüyor. Ve bütün bunlara karşılık ne kadar büyük başarı! Ne büyük bir ün! Fakat, nasıl kazanabiliyor bu başarıyı? Niçin? Ne hakla?</p>
				<p class="normal">orlovski (kahkahayla): Kıskançlık, kıskançlık!</p>
				<p class="normal">voynitski: Evet, kıskanıyorum! Ya kadınlar konusunda elde ettiği başarılar! Hiçbir Don Juan, böylesine tam bir başarı kazanamamıştır! İlk karısı, yani benim kız kardeşim güzel, tatlı bir yaratıktı. Şu mavi gök kadar aydınlık ve duruydu. Hayranlarının sayısı profesörün öğrencilerinden daha çok olan bu soylu, yüce ruhlu kız öylesine âşık oldu ki ona; ancak melekler arasında böyle bir sevgiden söz edilebilir. Annem, onun kaynanası, hâlâ kutsal bir korku duyuyor bu adamın karşısında, hâlâ tapıyor ona. İkinci karısını siz de gördünüz. Böylesine güzel, böylesine akıllı bir kadın, gençliğini, güzelliğini, özgürlüğünü, parlaklığını yaşlı bir adama verdi. Niçin? Neden? Bilseniz ne yetenekli bir insan, bir artist! Şaşılacak kadar güzel piyano çalıyor!</p>
				<p class="normal">orlovski: Tümüyle yetenekli, seçkin bir aile.</p>
				<p class="normal">jeltuhin: Evet, sözgelimi Sofya Aleksandrovna’nın olağanüstü güzellikte bir sesi var. Şaşılacak bir soprano. Petersburg’da bile böylesine rastlamadım. Fakat, biliyor musunuz, tiz notalara çıktığı zaman kendini pek fazla sıkıyor! Ne kadar yazık! Ah, tiz sesleri de kendini sıkmadan çıkarabilse! Ah, bir çıkarabilse! O zaman, kafamı koyarım ki Sofya Aleksandrovna’dan şaşılacak bir... Baylar, özür dilerim. Yulya’ya bir şey söylemem gerekli. (Yulya’yı bir kenara çeker.) Bir atlı gönder onlara. Eğer hemen gelemeyeceklerse, hiç olmazsa akşam yemeğine gelmelerini yaz. (Yavaşça) Yazıda yanlışlık yapıp beni rezil etme. Gelmek ge ile yazılır, ke ile değil... (Yüksek sesle, tatlılıkla) Lütfen dostum.</p>
				<p class="normal">yulya: Peki. (Çıkar.)</p>
				<p class="normal">dyadin: Profesörün henüz tanımak şerefine ulaşmadığım zevcesi Yelena Andreyevna’nın yalnız ruh güzellikleri bakımından değil, dış güzellikler bakımından da seçkin bir kişi olduğunu söylüyorlar.</p>
				<p class="normal">orlovski: Evet, çok güzel bir hanımefendi.</p>
				<p class="normal">jeltuhin: Profesörüne bağlı mı acaba?</p>
				<p class="normal">voynitski: Ne yazık ki evet.</p>
				<p class="normal">jeltuhin: Niçin ne yazık ki?</p>
				<p class="normal">voynitski: Çünkü tepeden tırnağa yapmacık bir bağlılık bu. Cafcaflı sözler ve mantıksızlık. Sana sıkıntı veren yaşlı kocanı aldatamazsın, yoksa ahlaksızlık etmiş olursun. Şimdi, neresinden tutacaksınız bu mantığın?</p>
				<p class="normal">dyadin (ağlamaklı): Jorjenka, senin bu türlü konuşmalarından hiç hoşlanmıyorum. İşte, her yanım titremeye başladı... Baylar, güzel söz söyleme sanatının yetenek ve inceliği yok bende. Fakat parlak, göz alıcı cümleler kurmadan, vicdanımdan fışkıran sözcükleri söylememe izin verin... Baylar, kim ki karısını ya da kocasını aldatır, böyle bir insana güvenilemez. Böyle bir insan vatana da hıyanet edebilir!</p>
				<p class="normal">voynitski: Kapa şu fıskiyeyi!</p>
				<p class="normal">dyadin: Bir dakika Jorjenka... Dostlarım, İvan İvanıç, Lyoneçka; sözgelimi, kaderin bana oynadığı oyunu göz önüne alın. Dış görünüşümün çekici olmaması yüzünden düğünümüzün ertesi günü karımın beni bırakıp kaçmış olması, bilinmezliğin karanlıklarına gömülmüş bir sır değildir.</p>
				<p class="normal">voynitski: Karın çok iyi etmiş.</p>
				<p class="normal">dyadin: Baylar, bir dakika! Ben bu olaydan sonra da, evliliğin bana yüklemiş bulunduğu yükümlülüklerden kaçmadım. Şu anda da seviyorum onu ve bağlıyım ona. Sevdiği adamdan peydahladığı çocuklarına elimden geldiğince yardım ediyorum, varımı yoğumu bu çocuklara bıraktım. Ben evlilik yükümlülüklerini yerine getirdim ve gurur duyuyorum bundan. Gururlu bir adamım ben! Mutluluğum elden gitti, ama gururum bende kaldı! Ya o? Gençliği uçtu, güzelliği tabiat yasalarının etkisiyle soldu, sevdiği adam öldü, yeri cennet olsun. Ne kaldı elinde? (Oturur.) Ben ciddiyim, fakat siz gülüyorsunuz.</p>
				<p class="normal">orlovski: İyi bir insansın, çok temiz yürekli bir insansın ama, hem gereğinden çok konuşuyor, hem de konuşurken elini kolunu sallıyorsun...</p>
				<p class="normal">(Evden Fyodor İvanoviç çıkar. Üzerinde iyi cins çuhadan dikilmiş bir kaftan; göğsünde nişanlar, madalyalar, halkalarına çeşitli küçük simgeler takılmış olan kalın, altın bir zincir; parmaklarında değerli yüzükler.)</p>
	<p class="h2baslik">IV<br class="chapter"/>
			    öncekiler, fyodor ivanoviç</p>
				<p class="normal">fyodor ivanoviç: Selam çocuklar!</p>
				<p class="normal">orlovski (sevinçle): Oğlum, Fedyuşa’m!</p>
				<p class="normal">fyodor ivanoviç (Jeltuhin’e): Doğum günün kutlu olsun... İnşallah daha da büyürsün... (Herkesle selamlaşır.) Merhaba peder bey! Nasılsın Vaflya? İştahınız bol olsun.</p>
				<p class="normal">jeltuhin: Nerelerde sürtüyordun? Bu kadar da gecikilmez ki.</p>
				<p class="normal">fyodor ivanoviç: Çok sıcak! Biraz votka içmeli.</p>
				<p class="normal">orlovski (oğluna bakmaktan zevk duyarak): İki gözüm, koca sakallım... Baylar, ne kadar yakışıklı, değil mi? Bakın bir, ne kadar yakışıklı, değil mi?</p>
				<p class="normal">fyodor ivanoviç: Doğum günün şerefine! (İçer.) Fakat, Serebryakov’lar nerde?</p>
				<p class="normal">jeltuhin: Gelmediler.</p>
				<p class="normal">fyodor ivanoviç: Hımm... Peki Yulya nerde?</p>
				<p class="normal">jeltuhin: Bilmem ki nerelerde takılıp kaldı. Börekleri getirmenin de zamanı. Çağırayım şunu. (Çıkar.)</p>
				<p class="normal">orlovski: Bugün bizim Lyoneçka’nın keyfi yerinde değil pek. Suratı asık.</p>
				<p class="normal">voynitski: İneğin biri.</p>
				<p class="normal">orlovski: Ne yaparsın, sinirleri bozuk...</p>
				<p class="normal">voynitski: Sinirleri bencilliğinden bozuk. Adamın yanında şu ringa balığının tadı pek güzel deseniz, niye kendisini övmediniz diye gücenir size. Huysuz bir herif. Neyse, geliyor. (Yulya ve Jeltuhin girerler.)</p>
	<p class="h2baslik">V<br class="chapter"/>
			    öncekiler, jeltuhin ve yulya</p>
				<p class="normal">yulya: Merhaba Fedenka! (Fyodor İvanoviç’le öpüşürler.) Yemene bak iki gözüm. (İvan İvanoviç’e) Doğum günü hediyesi olarak Lyoneçka’ya ne aldım, bakın Vaftizbaba! (Saat kılıfını gösterir.)</p>
				<p class="normal">orlovski: Yulya’cığım, canım benim, saat kılıfı almış! Ne güzel şey...</p>
				<p class="normal">yulya: Sadece altın ipliğe sekiz buçuk ruble gitti. Kenarlarına bakın şunun: İncicikler, incicikler, incicikler... Bu harfler: Leonid Jeltuhin. Şuracığa da ipekten iplikle ne yazdırdım bakın: Unutma beni, unutmam seni...</p>
				<p class="normal">dyadin: İzin verin ben de bakayım! Harika!</p>
				<p class="normal">fyodor ivanoviç: Bırakın artık canım... Yeter! Yulya, söyle de şampanya getirsinler!</p>
				<p class="normal">yulya: Fedenka, şampanya akşam içilecek!</p>
				<p class="normal">fyodor ivanoviç: Al sana! Akşam içilecekmiş! Eğer şu anda bana şampanya getirmezsen, şimdi çıkıp gideceğim! Şerefim hakkı için giderim! Yerini söyle bana, gidip kendim getireyim.</p>
				<p class="normal">yulya: Her zaman böyle olmadık şeyler yaparsın Fedya. (Vasili’ye) Vasili, al şu anahtarı! Şampanyanın yerini biliyorsun; kilerde, köşede, kuru üzüm çuvalının yanındaki sepette. Yalnız dikkat et, bir şeyler kırıp dökme.</p>
				<p class="normal">fyodor ivanoviç: Üç şişe getir Vasili!</p>
				<p class="normal">yulya: Senden hiçbir zaman iyi bir çiftlik yöneticisi çıkmayacak Fedenka. (Herkese börek dağıtır.) Yiyin baylar, bol bol yiyin... Akşam yemeğine çok var daha, altıya kadar çok zaman var. Sen adam olmayacaksın Fedenka... Sen mahvolmuş bir adamsın...</p>
				<p class="normal">fyodor ivanoviç: Tamam, okumaya başladı!</p>
				<p class="normal">voynitski: Sanırım gelen var... Duyuyor musunuz?</p>
				<p class="normal">jeltuhin: Evet... Serebryakov’lar... Geldiler sonunda!</p>
				<p class="normal">vasili: Sayın Serebryakov’lar geldiler!</p>
				<p class="normal">yulya (haykırır): Soneçka! (Koşarak çıkar.)</p>
				<p class="normal">voynitski (şarkı söyler): Gidip karşılayalım... (Çıkar.)</p>
				<p class="normal">fyodor ivanoviç: Amma da sevindiler!</p>
				<p class="normal">jeltuhin: Şu insanlar ölçülü davranmayı iyice bir yana bıraktılar. Sanki profesörün karısıyla yaşadığını herkese belli etmese olmaz.</p>
				<p class="normal">fyodor ivanoviç: Kim?</p>
				<p class="normal">jeltuhin: Kim olacak, Jorj. Sen yoktun, kadını öylesine övdü ki, yani ayıp denen bir şey var canım.</p>
				<p class="normal">fyodor ivanoviç: Nerden biliyorsun profesörün karısıyla yaşadığını?</p>
				<p class="normal">jeltuhin: Sanki kördük... Bütün kasabanın konuştuğu bu...</p>
				<p class="normal">fyodor ivanoviç: Saçma. Şimdilik hiç kimse yaşamıyor profesörün karısıyla, fakat kısa bir süre sonra ben başlayacağım yaşamaya... Anlıyor musun? Ben!</p>
	<p class="h2baslik">VI<br class="chapter"/>
(Öncekiler, Serebryakov, Marya Vasilyevna, Voynitski’nin <br class="chapter"/>
kolunda Yelena Andreyevna, Sonya ve Yulya girerler.)</p>
				<p class="normal">yulya (Sonya’yı öperek): Canım! Canım!</p>
				<p class="normal">orlovski (karşılar): Saşa, iki gözüm, merhaba! (Profesörle öpüşürler.) İyisin değil mi? Tanrıya şükür!</p>
				<p class="normal">serebryakov: Sen nasılsın, Vaftizbirader? Maşallah aslan gibisin! Çok sevindim seni gördüğüme. Çok oldu mu geziden döneli?</p>
				<p class="normal">orlovski: Cuma günü geldim. (Marya Vasilyevna’ya) Saygıdeğer Marya Vasilyevna! Nasılsınız? (Elini öper.)</p>
				<p class="normal">marya vasilyevna: Teşekkür ederim sevgili çocuğum. (Orlovski’nin alnını öper.)</p>
				<p class="normal">sonya: Vaftizbaba!</p>
				<p class="normal">orlovski: Soneçka, iki gözüm! (Öper.) Canımın içi, küçük kanaryam...</p>
				<p class="normal">sonya: Aynı tatlı, duygulu, iyi yüz...</p>
				<p class="normal">orlovski: Büyümüş, güzelleşmiş, gelinlik kız olmuşsun canımın içi...</p>
				<p class="normal">sonya: Nasılsınız? Sağlığınız yerinde mi?</p>
				<p class="normal">orlovski: Demir gibiyim!</p>
				<p class="normal">sonya: Aslansınız Vaftizbaba! (Fyodor İvanoviç’e) Az kalsın koca fili görmüyordum! (Öpüşürler.) Yanmışsın, saçın sakalın birbirine karışmış, örümceğe dönmüşsün!</p>
				<p class="normal">yulya: Canım benim!</p>
				<p class="normal">orlovski (Serebryakov’a): İşler nasıl Vaftizbirader?</p>
				<p class="normal">serebryakov: Eh, şöyle böyle... Sen ne yapıyorsun?</p>
				<p class="normal">orlovski: Ne mi yapıyorum? Yaşıyorum azizim! Çiftliğimi oğluma verdim, kızlarımı iyi adamlarla evlendirdim, benden başına buyruk adam yok şimdi. Canımın çektiği yerde geziyorum!</p>
				<p class="normal">dyadin: Asaletmaabları biraz geciktiler. Böreklerin sühuneti oldukça azaldı. Kendimi size tanıtmama izin verirseniz, bendeniz İlya İlyiç Dyadin; ya da yüzümün çiçekbozuğu oluşundan ötürü bazılarının pek keskin bir zekâ sergileyerek dile getirdikleri üzere: Vaflya.<sup class="calibre2"><a href="anton_split_034.html#footnote-600-5" id="footnote-600-5-backlink" name="footnote-600-5-backlink">[5]</a></sup></p>
				<p class="normal">serebryakov: Çok hoş.</p>
				<p class="normal">dyadin: Madame! Madameoiselle! (Yelena Andreyevna ve Sonya’yı selamlar.) Burda hepiniz benim dostlarımsınız asaletmaablar! Bir zamanlar benim de, kendime düşen payı, mutsuz bir olay yüzünden devletin yetmiş bin rublesini yitiren öz kardeşime, karşı karşıya kaldığım ailesel zorunluluklar ya da entelektüel çevrelerin ifadesiyle söylersek, elde olmayan nedenlerle bırakmak zorunda kaldığım büyük bir servetim vardı. Mesleğim, tabiatın coşkun güçlerini sömürmektir. Coşkun dalgaları dostum Orman Cini’nden kiralamış bulunduğum değirmenin çarklarını döndürmek zorunda bırakmaktayım!</p>
				<p class="normal">voynitski: Kapa şu fıskiyeyi Vaflya!</p>
				<p class="normal">dyadin: Anayurdumuzun ufuklarını süsleyen bilim yıldızlarının karşısında her zaman derin bir saygıyla eğilirim. (Eğilir.) Asaletmaablarını ziyaretlerimle tedirgin ederek, bilimin en son buluşları üzerine yapacağınız konuşmalarla ruhumu zevklendirmek isteği biçiminde kendini gösteren küstahlığımı bağışlamanızı dilerim.</p>
				<p class="normal">serebryakov: Rica ederim. Buyrun, çok sevinirim.</p>
				<p class="normal">sonya: Anlatsanıza Vaftizbaba, kışı nerelerde geçirdiniz? Nereye kayboldunuz?</p>
				<p class="normal">orlovski: Hmunden, Paris. Nis, Londra... İşte böyle iki gözüm...</p>
				<p class="normal">sonya: Ne güzel! Ne mutlu size!</p>
				<p class="normal">orlovski: Sonbaharda sen de gelsene benimle! Ha?</p>
				<p class="normal">sonya (şarkı söyler): Durup dururken ayartma beni.</p>
				<p class="normal">fyodor ivanoviç: Kahvaltı masasında şarkı söyleme, yoksa kocanın karısı ahmak olur.</p>
				<p class="normal">dyadin: Şimdi şu masaya à vol d’oiseaux<sup class="calibre2"><a href="anton_split_034.html#footnote-600-6" id="footnote-600-6-backlink" name="footnote-600-6-backlink">[6]</a></sup> bakmak ne kadar ilgi çekici olurdu. Ne harika bir buket! İncelik, güzellik, derin bir bilgelik ve...</p>
				<p class="normal">fyodor ivanoviç: Ne harika bir dil! Şeytan bilir, bu da nesi! Öyle bir konuşuyorsun ki, sanki birisi sırtını rendeliyor...</p>
				<p class="normal">(Gülüşürler.)</p>
				<p class="normal">orlovski (Sonya’ya): Canımın içi, demek hâlâ kocaya varmadın ha...</p>
				<p class="normal">voynitski: İnsaf edin, kime varsın? Humboldt öldü. Edison Amerika’da. Schopenhauer de artık yaşamıyor... Birkaç gün önce masanın üzerinde anı defterini buldum. Aman Allah! İçinde neler yok ki! “Hayır, ben hiçbir zaman âşık olmayacağım... Aşk, benim benliğimin karşı cins objesine doğru bencil bir yönelişinden başka bir şey değildir.” Ve şeytan bilir, daha neler neler... Transendentalizm, integral başlangıcının tepe noktası... Vay canına! Nerden de öğrendin bütün bunları!</p>
				<p class="normal">sonya: Bunu bir başkasından bekleyebilirdim ama, senden değil Jorj Dayı.</p>
				<p class="normal">voynitski: Ne var şimdi gücenecek bunda?</p>
				<p class="normal">sonya: Eğer bir tek söz daha söylersen, ikimizden birinin eve dönmesi gerekecek, ya senin ya benim...</p>
				<p class="normal">orlovski (kahkahayla): Vay canına, karaktere bak!</p>
				<p class="normal">voynitski: Evet, haberiniz olsun... (Sonya’ya) Hadi elceğizini ver bana! Hadi! (Sonya’nın elini öper.) Barışalım... Bir daha yapmam.</p>
	<p class="h2baslik">VII<br class="chapter"/>
			    öncekiler, hruşçov</p>
				<p class="normal">hruşçov (evden çıkarken): Ressam olmalıymışım!.. Ne eşsiz bir topluluk!</p>
				<p class="normal">orlovski (sevinçle): Mişa! Vaftizoğlum benim!</p>
				<p class="normal">hruşçov: Doğum günü hepinize kutlu olsun! Merhaba Yuleçka, ne kadar tatlısın bugün! Vaftizbaba! (Orlovski’yle öpüşürler.) Sofya Aleksandrovna... (Herkesle selamlaşır.)</p>
				<p class="normal">jeltuhin: Bu kadar da gecikilir mi canım? Nerde kaldın?</p>
				<p class="normal">hruşçov: Bir hastadaydım.</p>
				<p class="normal">yulya: Börekler soğuyalı çok oldu.</p>
				<p class="normal">hruşçov: Varsın soğusunlar Yuleçka, ben de soğuk soğuk yerim. Peki, nereye oturayım şimdi?</p>
				<p class="normal">sonya: Buraya oturun... (Yanında Hruşçov’a yer açar.)</p>
				<p class="normal">hruşçov: Bugün hava olağanüstü güzellikte, ben de müthiş iştahlıyım... Durun, votka içeyim biraz... (İçer.) Doğum günü hepimize kutlu olsun! Biraz da börek... Yuleçka, şu börekçiğe bir öpücük kondurursanız lezzeti daha da artacak... (Yulya böreği öper.) Merci. Ne var ne yok Vaftizbaba? Çoktandır görmüyordum sizi.</p>
				<p class="normal">orlovski: Doğru. Çok oldu görüşmeyeli. Zaten ben yurtdışındaydım.</p>
				<p class="normal">hruşçov: İşittim, işittim... Kıskanmıştım sizi. Sende ne var ne yok Fyodor?</p>
				<p class="normal">fyodor ivanoviç: Ne olsun, dualarınız sayesinde yaşayıp gidiyoruz çok şükür...</p>
				<p class="normal">hruşçov: İşler nasıl?</p>
				<p class="normal">fyodor ivanoviç: Fena değil. Geçinip gidiyoruz. Fakat, kardeş, pek fazla yolculuk yapıyorum. Burdan Kafkasya’ya, Kafkasya’dan buraya, burdan Kafkasya’ya, sonra yeniden buraya, başı sonu belli değil, cin çarpmış gibi dolanıp duruyorum. Üstelik iki çiftliğim birden var orda.</p>
				<p class="normal">hruşçov: Biliyorum.</p>
				<p class="normal">fyodor ivanoviç: Sömürgecilikle uğraşıyor, boş zamanlarımda da zehirli örümcek ve akrep avlıyorum. İşler genel olarak iyi. Fakat meseleye “Ey tutkular, rahat bırakın beni” dizesindeki açıdan bakarsan, ben yine de eskisi gibiyim.</p>
				<p class="normal">hruşçov: Âşıksın değil mi?</p>
				<p class="normal">fyodor ivanoviç: Aziz dostum Orman Cini, söz buraya gelince yapılacak şey içmektir. (İçer.) Baylar, hiçbir zaman evli bir kadına âşık olmayın! Evli bir kadına âşık olacağınıza, bendeniz gibi omzunuzdan yaralanın, ya da bir kurşun ayağınızı gelip geçsin, şerefim hakkı için, daha iyi... Öyle bir belâ ki, sanki...</p>
				<p class="normal">sonya: Ümitsiz mi?</p>
				<p class="normal">fyodor ivanoviç: Al sana! Ümitsiz miymiş... Bu dünyada hiçbir şey ümitsiz değildir. Ümitsizlik, karşılıksız aşk, ahlar, vahlar; şımarıklıktan başka bir şey değil bütün bunlar. İnsan istemeli önce... Tüfeğimin teklememesini istemiştim, şimdi teklemiyor. Ondan beni sevmesini istemiştim, sevecek. İşte böyle Sonya kardeş. Ben birini gözüme kestirdim mi, elimden kurtulması aya uçmasından daha zordur.</p>
				<p class="normal">sonya: Ne korkunç adamsın!</p>
				<p class="normal">fyodor ivanoviç: Hayır, kurtulamayacaksın elimden! Ona daha üç cümle söyledim söylemedim, egemenliğimin altına girdi... Evet... Sadece üç cümle... Dedim ki: “Sayın bayan, herhangi bir pencereye baktığınız zaman beni düşünmek zorundasınız. Sizden bunu istiyorum.” Bu, günde en az bin kere beni düşünecek demektir. Sonra, her gün mektup bombardımanına tutuyorum onu.</p>
				<p class="normal">yelena andreyevna: Mektupların size bu konuda yardım edebileceklerini sanmıyorum. Onları okumayabilir.</p>
				<p class="normal">fyodor ivanoviç: Öyle mi sanıyorsunuz? Hımm... Şu dünyada otuz beş yıldır yaşıyorum, mektup zarflarını açmadan edebilen olağanüstü kadınlarla karşılaşmadım nedense.</p>
				<p class="normal">orlovski (oğluna bakmaktan zevk duyar): Ne güzel konuşuyor, değil mi? Oğlum benim, aslanım! Ben de tıpkı böyleydim! Tam tamına böyleydim! Yalnız, savaşa katılmadım. Ama su gibi votka, su gibi para harcardım. Korkunç!</p>
				<p class="normal">fyodor ivanoviç: Onu gerçekten seviyorum Mişa; hırsla, kıskançlıkla seviyorum... İsteseydi, her şeyimi verirdim ona. Kafkasya’ya, dağlara götürürdüm, mutluluk içinde yaşardık... Ona sadık bir köpek gibi bekçilik ederdim, Yelena Andreyevna. Lermontov’un İblis şiirinde önderimiz İblis’in Prenses Tamara’ya söylediği gibi: “Dünyanın kraliçesi ve benim sadık dostum” olurdu. Eh, ne yapalım, kendi mutluluğuna kendi engel oluyor!</p>
				<p class="normal">hruşçov: Kim bu mutlu hanımefendi?</p>
				<p class="normal">fyodor ivanoviç: Çok şey bilirsen çabuk yaşlanırsın... Neyse, bu konuyu keselim burda. Biraz da başka hikâyelerden söz edelim. Aklıma on yıl öncesi geliyor. Lyonya o zaman lise öğrencisiydi, onun doğum gününü kutluyorduk yine. Burdan atla eve dönüyordum. Sağ kolumda Sonya, sol kolumda Yulya oturmuş, ikisi de sakalıma tutunmuşlar... Baylar, gençlik dostlarım Sonya ve Yulya’nın şerefine içelim!</p>
				<p class="normal">dyadin (kahkahayla): Harika! Harika!</p>
				<p class="normal">fyodor ivanoviç: Bir keresinde, bir savaş ertesi, Trabzon’da bir Türk paşasıyla kafaları çekiyorduk. Bana dedi ki...</p>
				<p class="normal">dyadin (keser): Baylar, seçkin ilişkiler şerefine içelim! Viva dostluk! Hurra!</p>
				<p class="normal">fyodor ivanoviç: Stop, stop, stop! Sonya, baksana, şeytan canımı alsın ki iddia ediyorum; işte sana üç yüz ruble! Yemekten sonra kroket alanına gidelim. Bir vuruşta topa iki tur attıracağım. Var mısın?</p>
				<p class="normal">sonya: Varım. Ama, bende üç yüz ruble yok.</p>
				<p class="normal">fyodor ivanoviç: Yenilirsen kırk kere şarkı söylersin bana.</p>
				<p class="normal">sonya: Peki.</p>
				<p class="normal">dyadin: Harika! Harika!</p>
				<p class="normal">yelena andreyevna (göğe bakarak): Bu kuş nasıl uçuyor böyle?</p>
				<p class="normal">jeltuhin: Atmaca.</p>
				<p class="normal">fyodor ivanoviç: Atmacanın şerefine!</p>
				<p class="normal">(Sonya kahkahalarla gülmeye başlar.)</p>
				<p class="normal">orlovski: Bizimkini tuttu! Ne oluyorsun?</p>
				<p class="normal">(Hruşçov kahkahalarla gülmeye başlar.)</p>
				<p class="normal">orlovski: Al bir tane daha! Sana ne oldu?</p>
				<p class="normal">marya vasilyevna: Sofi, hoş bir şey değil bu!</p>
				<p class="normal">hruşçov: Oh, özür dilerim baylar... Şimdi duracak, hemen...</p>
				<p class="normal">orlovski: Buna derler tımarhane korosu.</p>
				<p class="normal">voynitski: Şimdi bu ikisine serçe parmağını göster, kahkahadan kırılırlar. Sonya! (Parmağını gösterir.) İşte, bakın...</p>
				<p class="normal">hruşçov: Yeter! (Saatine bakar.) Yedin içtin, artık haddini bilip gitme zamanı geldi Mihail Baba.</p>
				<p class="normal">sonya: Nereye gideceksiniz?</p>
				<p class="normal">hruşçov: Bir hastaya. Uzun süren bir kış ya da soğuk bir kadın insana nasıl bıkkınlık verirse, bu hekimlik de bana öyle bıkkınlık vermeye başladı.</p>
				<p class="normal">serebryakov: Özür dilerim ama, hekimlik sizin mesleğiniz, işiniz...</p>
				<p class="normal">voynitski (iğneli bir alayla): Onun mesleği başka. Toprağından turpkömürü çıkarıyor o.</p>
				<p class="normal">serebryakov: Ne dediniz?</p>
				<p class="normal">voynitski: Turpkömürü. Bir mühendis, iki kere iki dört gibi hesap etti; toprağında tam 720 bin rublelik turpkömürü yatıyor. Şaka değil.</p>
				<p class="normal">hruşçov: Ben para kazanmak için çıkarmıyorum turpkömürünü.</p>
				<p class="normal">voynitski: Peki, niçin çıkarıyorsunuz öyleyse?</p>
				<p class="normal">hruşçov: Ormanları kesmemeniz için.</p>
				<p class="normal">voynitski: Ne diye kesmeyecekmişiz ormanları? Eğer size kulak asacak olursak, ormanların, içinde genç kızlarla delikanlılar elim sende oynasınlar diye var olduklarına inanmamız gerekecek, öyle değil mi?</p>
				<p class="normal">hruşçov: Ben hiçbir zaman böyle bir şey söylemedim.</p>
				<p class="normal">voynitski: Bugüne kadar sizden ormanları koruma üstüne söylenmiş ne kadar söylev duymak şerefine ulaştıysam, hepsi de bayat, ciddiyet dışı, tek yanlı şeylerdir. Bu türlü konuştuğumdan dolayı beni bağışlamanızı dilerim. Fakat gözükapalı söz söylüyor değilim; ormanları koruma üstüne çektiğiniz söylevleri aşağı yukarı ezbere bilen biri olarak konuşuyorum... (Hruşçov’u taklit etmek amacıyla yükseltilmiş bir ton ve jestlerle) İnsanlar!.. Ah!.. Ormanları mahvediyorsunuz!.. Oysa onlar dünyayı süsler, insana güzellik kavramını öğretir, yüce duygular esinlerler. Ormanlar sert iklimleri yumuşatır. İklimin daha yumuşak olduğu yerlerde ise insanlar doğayla yaptıkları savaşta daha az güç harcadıkları için yumuşak ve okşayıcı olurlar. Yumuşak iklimli ülkelerin insanları güzel, kıvrak ve duyguludur. Sözleri ince, davranışları zariftir. Sanat ve bilimin geliştiği yer oralardır. Onların felsefesi karanlık değildir. Oralarda kadınlara incelikle, soylulukla davranılır, v.s., v.s., v.s... Sözleriniz pek hoş, fakat o kadar az inandırıcı ki, sobamı odunla doldurmaya ve ağaçtan ambarlar kurmaya devam etmeme izin verin.</p>
				<p class="normal">hruşçov: Gerektiği zaman kesilebilir elbette, fakat ormanları mahvetmekten el çekmenin zamanıdır. Rusya ormanları baştan başa balta vuruşları altında çatırdıyor, milyonlarca ağaç yok olup gidiyor, kuşların ve yabani hayvanların barınakları ıssızlaşıyor, nehirlerin suları azalıyor ve çekiliyor, olağanüstü güzellikte görünümler bir daha dönmemecesine yitip gidiyor ve tembel insanoğlu yakacağını eğilip topraktan çıkarmayı akıl edemediği için böyle oluyor bu. (Eliyle ağaçları gösterir.) Şu güzelliği sobada yakmak, yaratmaya gücümüzün yetmediği şeyi yok etmek için mantıksız bir barbar olmak gerekir. Mantık ve yaratma gücü, elinde olanı çoğaltsın diye verildi insanoğluna; oysa, bugüne kadar yaratmadı o, hep yok etti. Ormanlar gittikçe azalıyor, nehirler kuruyor, av hayvanları ortadan kalktı, iklim bozuldu, toprak günden güne daha da yoksullaşıp biçimsizleşiyor. Siz alaya alıyorsunuz beni, sözlerimi eski ve ciddiyet dışı buluyorsunuz; oysa ben kesilmekten kurtardığım köy ormanlarının yakınından geçerken ya da şu ellerimle yetiştirdiğim genç ormanımın hışırtısını duyarken, iklim denen şeyin biraz da benim egemenliğimde olduğunu ve eğer bin yıl sonranın insanı mutlu olacaksa, bu mutlulukta benim de bir payım bulunacağını kavrıyorum. Diktiğim bir kayın ağaççığının yeşillendiğini ve rüzgârda bir o yana bir bu yana sallandığını gördüğüm zaman, yüreğim bir canlı yaratmış olmanın övüncüyle doluyor...</p>
				<p class="normal">fyodor ivanoviç (keserek): Şerefine, Orman Cini!</p>
				<p class="normal">voynitski: Bütün bunlar çok güzel. Fakat meseleye takvim yapraklarındaki özdeyişlerden yola çıkarak değil de, bilimsel olarak bakmış olsanız...</p>
				<p class="normal">sonya: Jorj Dayı, sus! Dilin paslanmış senin!</p>
				<p class="normal">hruşçov: Gerçekten de, bırakalım bu konuşmayı Yegor Petroviç. Rica ederim.</p>
				<p class="normal">voynitski: Nasıl isterseniz.</p>
				<p class="normal">marya vasilyevna: Ah!</p>
				<p class="normal">sonya: Büyükanne, ne oldu?</p>
				<p class="normal">marya vasilyevna (Serebryakov’a): Az kalsın söylemeyi unutuyordum Aleksandr... Aleksandr... Aklım başımda değil ki... Bugün Harkov’dan, Pavel Alekseyeviç’ten mektup aldım... Size selam söylüyor...</p>
				<p class="normal">serebryakov: Teşekkür ederim, çok sevindim.</p>
				<p class="normal">marya vasilyevna: Yeni broşürünü göndermiş, size göstermemi rica ediyor.</p>
				<p class="normal">serebryakov: İlgi çekici bir şey mi?</p>
				<p class="normal">marya vasilyevna: Evet, fakat biraz tuhaf. Yedi yıl önce doğruluğunu savunduğu şeyi şimdi yalanlıyor. Zamanımız için çok, çok tipik bir olay. İnsanlar, eskiden, şimdi yapıldığı gibi böylesine bir hafiflikle ihanet etmezlerdi görüşlerine. Korkunç bir şey!</p>
				<p class="normal">voynitski: Korkunç olan bir şey yok. Sazan balığı yiyin maman.</p>
				<p class="normal">marya vasilyevna: Fakat ben konuşmak istiyorum!</p>
				<p class="normal">voynitski: Fakat elli yıldır edebiyat akımları ve grupları üzerine konuşuyoruz. Bitirelim artık.</p>
				<p class="normal">marya vasilyevna: Ben konuştuğum zaman dinlemek hoşuna gitmiyor nedense. Özür dilerim Jorj, fakat şu son yıl öylesine değiştin ki, büsbütün tanıyamaz oldum seni. Oysa belirli görüşlerin, aydın bir kişiliğin vardı...</p>
				<p class="normal">voynitski: Oo, evet! Hiç kimseyi aydınlatmayan aydın bir kişiliğim vardı. İzin verirseniz ayağa kalkayım. Evet, aydın bir kişiliğim vardı... Bundan daha zehirli alay olmaz! Şimdi 47 yaşındayım. Daha geçen yıla kadar ben de gerçeği görmemek için, tıpkı sizin gibi, bile bile gözlerimi her türlü soyutluk ve skolastikle dumanlandırıyor, böylece de iyi bir iş yaptığımı sanıyordum... Fakat bilseniz, yaşlılığın yapmama engel olduğu şeyleri yapabilecek durumda bulunduğum gençlik yıllarımı elimden kaçırdığım için, nasıl koca bir budala sayıyorum kendimi!</p>
				<p class="normal">serebryakov: Jorj, bir dakika, sanki eski görüşlerini suçluyormuş gibi bir tavır içindesin...</p>
				<p class="normal">sonya: Baba, yeter! Can sıktı!</p>
				<p class="normal">serebryakov: Bir dakika. Sanki eski görüşlerini suçluyorsun. Fakat, suçlu olan onlar değil, sensin. Eylem alanına uygulanmayan görüşlerin ölü şeyler olduklarını unuttun. İş yapman gerekirdi.</p>
				<p class="normal">voynitski: İş yapmak mı dedin? Herkes bir perpetuum mobile<sup class="calibre2"><a href="anton_split_034.html#footnote-600-7" id="footnote-600-7-backlink" name="footnote-600-7-backlink">[7]</a></sup> yazarı olamaz.</p>
				<p class="normal">serebryakov: Bununla ne demek istiyorsun?</p>
				<p class="normal">voynitski: Hiçbir şey. Keselim bu konuşmayı. Evde değiliz.</p>
				<p class="normal">marya vasilyevna: Aklım başımda değil ki... Aleksandr, yemekten önce damlanızı damlatmanızı hatırlatacaktım size, unutmuşum. Getirmesine getirdim ama, daha önce hatırlatmayı unuttum.</p>
				<p class="normal">serebryakov: Gereği yok.</p>
				<p class="normal">marya vasilyevna: Fakat, hastasınız Aleksandr! Çok hastasınız!</p>
				<p class="normal">serebryakov: Peki, bunu herkese yaymanın anlamı ne? Yaşlısın, hastasın, yaşlısın, hastasın... İşittiğim hep bu... (Jeltuhin’e) Eve girebilir miyim, Leonid Stepanıç? Burası biraz sıcak, sonra sivrisinekler ısırıyor.</p>
				<p class="normal">jeltuhin: Elbette. Kahvaltı bitti.</p>
				<p class="normal">serebryakov: Teşekkür ederim. (Eve girer. Marya Vasilyevna da onun peşi sıra gider.)</p>
				<p class="normal">yulya (Kardeşine): Profesörü yalnız bırakma! Ayıp olur!</p>
				<p class="normal">jeltuhin (Yulya’ya): Şeytan götürsün profesörü! (Eve girer.)</p>
				<p class="normal">dyadin: Yulya Stepanovna, size ruhumun derinliklerindeki teşekkürü sunmama izin verin. (Yulya’nın elini öper.)</p>
				<p class="normal">yulya: Bir şey değil İlya İlyiç! Ne yediniz ki... (Herkes Yulya’ya teşekkür eder.) Bir şey değil baylar, bir şey değil! Çok bir şey yemediniz ki teşekkür ediyorsunuz!</p>
				<p class="normal">fyodor ivanoviç: Peki, şimdi ne yapacağız baylar? Diyelim ki az sonra iddiamızı yerine getirmek üzere kroket alanına gideceğiz... Peki sonra?</p>
				<p class="normal">yulya: Sonra, yemek.</p>
				<p class="normal">fyodor ivanoviç: Daha sonra?</p>
				<p class="normal">hruşçov: Daha sonra hepiniz bana gelirsiniz. Gölde balık avlarız.</p>
				<p class="normal">fyodor ivanoviç: Çok güzel.</p>
				<p class="normal">dyadin: Harika.</p>
				<p class="normal">sonya: Öyleyse, hadi baylar. Demek ki şimdi kroket alanına gidiyoruz... Sonra Yulya’da yemeği biraz erken yiyip, saat yedide Orman Cini... yani işte Mihail Lvoviç’e gideceğiz. Çok güzel, Yuleçka, hadi topları alıp gelelim. (Yulya ve Sonya eve girerler.)</p>
				<p class="normal">fyodor ivanoviç: Kroket alanına şarap getir Vasili! Kazananın şerefine içeceğiz! Hadi baba, soylu oyunumuzu oynamaya gidelim.</p>
				<p class="normal">orlovski: Birazcık bekle yavrum, profesörle beş-on dakika oturayım, yoksa ayıp olur. Diplomasi kurallarına uymak gerekir. Benim toplarımla sen oyna şimdilik, hemen geliyorum... (Eve girer.)</p>
				<p class="normal">dyadin: Ben de yüce bilgin Aleksandr Vladimiroviç’i dinlemeye gidiyorum. Alacağım o yüksek hazzı şimdiden seziyorum. O haz ki...</p>
				<p class="normal">voynitski (keserek): Kafa şişirdin Vaflya. Hadi git.</p>
				<p class="normal">dyadin: Gidiyorum efendim. (Eve girer.)</p>
				<p class="normal">fyodor ivanoviç (bahçeye doğru yürürken şarkı söyler): Dünyanın kraliçesi olacaksın ve benim sadık dostum... (Çıkar.)</p>
				<p class="normal">hruşçov: Ben de usulca gideyim. (Voynitski’ye) Özellikle rica ediyorum Yegor Petroviç, ne ormanlar, ne de tıp bilimi üzerine konuşmayalım bir daha. Siz bu konularda söze giriştiğiniz zaman, nedense, kalaylanmamış bir kaptan yemek yemişim gibi bir duygu içinde kalıyorum bütün gün. Sizi selamlamakla şeref duyarım. (Çıkar.)</p>
	<p class="h2baslik">VIII<br class="chapter"/>
			    yelena andreyevna ve voynitski</p>
				<p class="normal">voynitski: Dar görüşlü adam. Herkes istediği gibi aptalca konuşabilir, ama bu aptalca sözler bir de coşkuyla söylendi mi, işte o zaman hoşuma gitmiyor.</p>
				<p class="normal">yelena andreyevna: Fakat siz de olmayacak işler yaptınız yine Jorj! Marya Vasilyevna’yla, Aleksandr’la tartışmak, perpetuum mobile’den söz etmek çok mu gerekliydi sanki! Ne kadar küçük şeyler!</p>
				<p class="normal">voynitski: Fakat, ya nefret ediyorsam Aleksandr’dan!</p>
				<p class="normal">yelena andreyevna: Aleksandr’dan nefret etmek için neden yok. Herkes nasılsa o da öyle bir insan...</p>
				<p class="normal">(Sonya ve Yulya kroket çubukları ve toplarıyla bahçeye girerler.)</p>
				<p class="normal">voynitski: Şu yüzünüzdeki anlatımı, şu davranışlarınızı görebilseydiniz bir... Nasıl bir yaşama tembelliği içindesiniz! Ah, nasıl bir tembellik içindesiniz!</p>
				<p class="normal">yelena andreyevna: Ah, hem tembellik içindeyim, hem de can sıkıntısı! (Susuş.) Benim varlığıma bile aldırmaksızın herkes kocama sövüyor yanımda. Herkes, “Zavallının yaşlı bir kocası var” demek istermiş gibi bakıyor yüzüme! Eğer Aleksandr’dan ayrılırsam, herkes, hatta çok iyi insanlar bile sevinecekler buna... Bütün bu acımaklı bakışların, yazıklanmalı iç çekişlerin tek bir nedeni var: Beni elde etme isteği. Az önce, ormanları akılsızca mahvettiğinizi, bu yüzden kısa bir süre sonra yeryüzünde hiçbir şey kalmayacağını söylüyordu Orman Cini. İşte tıpkı bunun gibi, insanları da akılsızca mahvediyorsunuz. Öyle ki, kısa süre sonra ne içten bir bağlılık, ne de başkalarının mutluluğu için kendini feda edebilme yeteneği kalacak yeryüzünde. Başka birisinin sadık karısına karşı niçin kayıtsız kalamıyorsunuz? Çünkü Orman Cini haklı: Bir yakıp yıkma şeytanı var hepinizin içinde. Ne ormanlara, ne kuşlara, ne kadınlara, ne de birbirinize acıyorsunuz.</p>
				<p class="normal">voynitski: Hoşlanmıyorum bu felsefeden!</p>
				<p class="normal">yelena andreyevna: Söyleyin şu Fyodor İvanıç’a, terbiyesizlikleri can sıkıcı olmaya başladı artık. Her şeyin bir sınırı vardır. Gözlerimin içine bakarak ve herkesin yanında, evli bir kadına olan aşkından söz ediyor. Doğrusu, çok zekice bir davranış.</p>
				<p class="normal">bahçede sesler: Bravo! Bravo!</p>
				<p class="normal">yelena andreyevna: Fakat, ne hoş bir insan şu Orman Cini! Bize sık sık geliyor ama, sıkılganlığım yüzünden bir kere bile gerektiğince konuşamadım onunla, güler yüz göstermedim. Ya kötü, ya da kendini beğenmişin biri sanıyordur beni. Jorj, ikimiz de can sıkıcı, usanç verici insanlar olduğumuz için böyle dost olmalıyız sizinle. İkimiz de can sıkıcı insanlarız! Böyle bakmayın yüzüme, hoşlanmıyorum.</p>
				<p class="normal">voynitski: Eğer size tutkunsam, başka türlü bakabilir miyim? Benim mutluluğum, hayatım, gençliğimsiniz siz!.. Biliyorum, karşılıksız kalacak bir aşk bu, fakat hiç olmazsa size bakmama, sesinizi duymama izin verin...</p>
	<p class="h2baslik">IX<br class="chapter"/>
			    öncekiler, serebryakov</p>
				<p class="normal">serebryakov (pencerede görünür): Lenoçka, nerdesin?</p>
				<p class="normal">yelena andreyevna: Burdayım..</p>
				<p class="normal">serebryakov: Gelip bizimle otursana sevgilim... (İçeri girer.)</p>
				<p class="normal">(Yelena Andreyevna eve doğru yürür.)</p>
				<p class="normal">voynitski (onun peşi sıra yürüyerek): Eğer beni yanınızdan kovmaz, aşkımdan söz etmeme izin verirseniz, benim için en büyük mutluluk olacak bu.</p>
	<p class="h2baslik">perde</p>
	<div class="calibre1" id="calibre_pb_11"/></body>
</html>