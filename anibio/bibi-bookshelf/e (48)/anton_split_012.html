<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anton</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h1baslik">Üçüncü Perde</p>
				<p class="normal">Serebryakov’ların konuk odası. Sağda, solda, ortada birer kapı. Gündüz. Sahne gerisinde Yelena Andreyevna’nın, Yevgeni Onegin operasından Lenski’nin düello öncesi aryasını piyanoyla çaldığı işitilmektedir.</p>
	<p class="h2baslik">I<br class="chapter"/>
			    orlovski, voynitski ve fyodor ivanoviç (Elinde bir papak <br class="chapter"/>
			    tutan Fyodor İvanoviç, Çerkez giysileriyledir.)</p>
				<p class="normal">voynitski (müziği dinleyerek): O çalıyor, Yelena Andreyevna... Sevgili varlık... (Sahne gerisinden müzik kesilir.) Değerli varlık... Hayatımız hiçbir zaman bu kadar can sıkıcı olmamıştı galiba...</p>
				<p class="normal">fyodor ivanoviç: Ruhum, gerçek can sıkıntısı nedir, görmedin sen. Ben bir zamanlar Sırbistan’da gönüllüyken, gerçek can sıkıntısını gelip orda görecektin! İnsanın gırtlağına sarılan boğucu bir hava, sıcak, pislik, alkolden çatlayan bir kafa. Bir keresinde, hiç unutmam, kirli, üstü açık bir ambarda oturuyorum... Yüzbaşı Kaşkinazi de yanımda... Artık konuşacak tek bir sözümüz kalmamış; gidilecek yer, yapılacak iş yok. İçki desen, ne mide kalmış ne kafa, düşüncesi bile bulantı veriyor. Yani azizim, öyle bir can sıkıntısı ki, sanki sehpadasın; yağlı ilmek boynuna geçirilmiş, yolu yok, kuyruğu titretiyorsun! Kobra yılanları gibi oturmuş, dik dik birbirimize bakıyoruz... Bir o bana bakıyor, bir ben ona... Sonra bir ben ona bakıyorum, bir o bana... Böylece nedensiz bakışıp duruyoruz... Saatler birbirini kovalıyor, biz hababam birbirimize bakıyoruz. Birdenbire, durup dururken, kılıcını çektiği gibi üstüme saldırmaz mı seninki!.. Hoppala... Tabi ben de kılıcıma asıldığım gibi –yoksa herif bizi öbür dünyaya yollayacak– başlıyoruz: Çik-çak, çik-çak, çik-çak, çik-çak... Zor ayırdılar. Bana bir şey olmadı ama, yüzbaşı Kaşkinazi, yanağında uzun bir yara iziyle dolaşıyor o günden beri. İşte, insanlar kimi zaman ne kadar ahmaklaşabiliyorlar.</p>
				<p class="normal">orlovski: Evet, oluyor (Sonya girer.)</p>
	<p class="h2baslik">II<br class="chapter"/>
			    öncekiler, sonya</p>
				<p class="normal">sonya (kendi kendine): İçim içime sığmıyor... (Yürür ve güler.)</p>
				<p class="normal">orlovski: Kediciğim, nereye? Gelip otursana bizimle.</p>
				<p class="normal">sonya: Fedya, gelsene... (Fyodor İvanoviç’i bir kenara çeker.) Gel, buraya gel...</p>
				<p class="normal">fyodor ivanoviç: Hayrola? Yüzün ışıl ışıl ışıldıyor?</p>
				<p class="normal">sonya: Fedya, söz ver yapacağına!</p>
				<p class="normal">fyodor ivanoviç: Fakat, neyi?</p>
				<p class="normal">sonya: Orman Cini’ne... git.</p>
				<p class="normal">fyodor ivanoviç: Niye?</p>
				<p class="normal">sonya: İşte öyle... Git sen... Ve niçin uzun zamandır bize uğramadığını sor ona... İki haftadır gelmiyor.</p>
				<p class="normal">fyodor ivanoviç: Kızardı! Utandı! Baylar, Sonya âşık olmuş!</p>
				<p class="normal">hepsi birden: Utandı! Utandı!</p>
				<p class="normal">sonya (yüzünü elleriyle kapatır, koşarak çıkar.)</p>
				<p class="normal">orlovski: Tatlı kız... Çok seviyorum. Senin onunla evlenmeni kurardım hep Fedyuşa. Ondan iyisini kolay kolay bulamazsın. Hayırlısı neyse o olsun... Fakat ne hoş olurdu, ne kadar duygulanırdım! Sana konuk gelirdim artık! Genç karın yanında, sıcak aile ocağı, semaver kaynıyor...</p>
				<p class="normal">fyodor ivanoviç: Bu işlere aklım pek ermiyor benim. Ama eğer günün birinde böyle bir enayilik yapmaya kalkarsam, herhalde Yulya’yla evlenirdim. Hiç olmazsa ufak tefek bir şey. Her türlü kötülüğün de en ufağını seçmeli. Sonra, iyi bir çiftlik yöneticisi... (Elini alnına vurur.) Aklıma parlak bir düşünce geldi!</p>
				<p class="normal">orlovski: Nedir?</p>
				<p class="normal">fyodor ivanoviç: Hadi şampanya içelim!</p>
				<p class="normal">voynitski: Hem erken, hem de hava sıcak... Bekle biraz, sonra içeriz...</p>
				<p class="normal">orlovski (oğluna bakmaktan zevk duyarak): Oğlum benim, yakışıklım... Canı şampanya istemiş...</p>
				<p class="normal">(Yelena Andreyevna girer.)</p>
	<p class="h2baslik">III<br class="chapter"/>
			    öncekiler, yelena andreyevna</p>
				<p class="normal">(Yelena Andreyevna sahnede yürür.)</p>
				<p class="normal">voynitski: Oh, oh, bakın da içiniz açılsın; yürüyor ve tembellikten kırıtıyor. Çok hoş! Çok hoş!</p>
				<p class="normal">yelena andreyevna: Benimle uğraşmayın Jorj! Sizin vızıltılarınız olmadan da her şey yeterince can sıkıcı zaten.</p>
				<p class="normal">voynitski (Yelena Andreyevna’nın yolunu keserek): Yetenekli bir insan, bir sanatçısınız! Ama sanatçıya benzer bir yanınız var mı acaba? Kayıtsızlık, tembellik, uyuşukluk içinize işlemiş... Bağışlayın beni, fakat erdemliliğin bu kadarına bakmak bile mide bulandırıcı...</p>
				<p class="normal">yelena andreyevna: Bakmayın siz de... Bırakın beni...</p>
				<p class="normal">voynitski: Niçin böyle tasa içindesiniz? (Canlı) İki gözüm, eşsiz kadın, aklınızı başınıza toplasanıza. Damarlarınızda bir denizkızı kanı dolaşıyor, fakat niçin bir denizkızı gibi davranmıyorsunuz?</p>
				<p class="normal">yelena andreyevna: Bırakın beni!</p>
				<p class="normal">voynitski: Ömrünüzde bir kerecik olsun özgür davranın ve ne bileyim ben, hiç olmazsa bir su cinine âşık olun sırılsıklam...</p>
				<p class="normal">fyodor ivanoviç: Ve onunla birlikte girdabın tam orta yerinde öyle bir dalış dalın ki, Herr profesör ve hepimiz kollarımızı hayretle açmaktan başka bir şey yapamayalım!</p>
				<p class="normal">voynitski: Olmaz mı denizkızı? İnsan sevebildiği kadar sevmeli!</p>
				<p class="normal">yelena andreyevna: Bana akıl verdiğinizi mi sanıyorsunuz? Eğer istediğim gibi davranabilseydim, yapmam gereken şeyi siz olmadan bilemeyecek miydim sanıyorsunuz? Hepinizin bütün bu uyku verici suratlarınızdan, can sıkıcı, soğuk konuşmalarınızdan tıpkı bir kuş gibi uzaklara uçar, dünyada sizlerin var olduğunu unuturdum. O zaman kimse akıl vermeye kalkışamazdı bana. Ama özgür değilim ben. Utangaç, korkak bir insanım. Gönlümün dilediği gibi davranarak kocamı bırakacak olursam, bana öyle geliyor ki, bu davranışımı örnek alıp bütün kadınlar kocalarını bırakacaklar. Bu yüzden de hem Tanrı cezalandıracak beni, hem de vicdanım acı çektirecek. Yoksa nasıl özgür yaşanılacağını gösterirdim size. (Çıkar.)</p>
				<p class="normal">orlovski: Canım benim, güzelim...</p>
				<p class="normal">voynitski: Bana öyle geliyor ki, bir süre sonra horlamaya başlayacağım bu kadını! Bir kız çocuğu kadar utangaç ve erdemle bezenmiş bir keşiş gibi felsefe yapıyor. Ağzım ekşiyor düşündükçe!</p>
				<p class="normal">orlovski: Yeter artık, yeter... Peki, profesör nerde?</p>
				<p class="normal">voynitski: Çalışma odasında. Yazıyor.</p>
				<p class="normal">orlovski: Sözünü ettiği bir iş için beni mektupla çağırdı buraya. Neymiş bu, siz de mi bilmiyorsunuz?</p>
				<p class="normal">voynitski: İşi falan yok onun. Saçma sapan şeyler yazıyor, sızlanıyor ve kıskanıyor, hepsi bu.</p>
				<p class="normal">(Sağdaki kapıdan Jeltuhin ve Yulya girerler.)</p>
	<p class="h2baslik">IV<br class="chapter"/>
			    öncekiler, jeltuhin ve yulya</p>
				<p class="normal">jeltuhin: Merhabalar. (Selamlaşır.)</p>
				<p class="normal">yulya: Merhaba Vaftizbaba! (Öpüşürler.) Merhaba Fedenka! (Öpüşürler.) Merhaba Yegor Petroviç! (Öpüşürler.)</p>
				<p class="normal">jeltuhin: Aleksandr Vladimiroviç evde mi?</p>
				<p class="normal">orlovski: Evet. Çalışma odasında.</p>
				<p class="normal">jeltuhin: Gidip göreyim onu. Bir iş için konuşmamız gerektiğini yazmış... (Çıkar.)</p>
				<p class="normal">yulya: Yegor Petroviç, pusula yazıp arpa istemiştiniz dün, aldınız mı?</p>
				<p class="normal">voynitski: Aldım, teşekkür ederim. Ne kadar tutuyor? Şimdi ne olduğunu hatırlamıyorum ama, baharda da bir şeyler almıştık sizden... Hesap görmemiz gerekiyor. Borçlarımı zamanında ödemeyip hesapları karıştırmaktan hoşlanmam.</p>
				<p class="normal">yulya: Baharda yüz kırk dört kilo çavdar, iki dana, iki tosun almış; yağ için de çiftliğinizden adam göndermiştiniz Yegor Petroviç.</p>
				<p class="normal">voynitski: Peki, borcumuz ne kadar?.</p>
				<p class="normal">yulya: Nerden bileyim Yegor Petroviç? Hesap tahtasında hesaplamadan bilemem ki.</p>
				<p class="normal">voynitski: Eğer çok gerekliyse, getireyim hemen...</p>
				<p class="normal">(Çıkar, az sonra hesap tahtasıyla döner.)</p>
				<p class="normal">orlovski: Yulya’cık, kardeşin iyi mi?</p>
				<p class="normal">yulya: Çok şükür. Bu boyunbağını nerden satın aldınız Vaftizbaba?</p>
				<p class="normal">orlovski: Kentten, Kirpiçev’den.</p>
				<p class="normal">yulya: Ne kadar hoş. Lyoneçka’nın da böyle bir tane satın alması gerekecek.</p>
				<p class="normal">voynitski: İşte size hesap tahtası.</p>
				<p class="normal">(Yulya oturur, hesap tahtasını şakırdatmaya başlar.)</p>
				<p class="normal">orlovski: Tanrı ne becerikli bir çiftlik yöneticisi göndermiş şu Lyonya’ya be! Bebeciğim, bir parmakçık boyu var ama, şu çalışmaya bak sen! Hayret!</p>
				<p class="normal">fyodor ivanoviç: Doğru. Fakat ötekinin, dolaşıp yanaklarını ovuşturmaktan başka bir işi yok. Boş gezenin boş kalfası!</p>
				<p class="normal">voynitski: Baylar, başka bir yere gidelim. Sözgelimi, salona, ha? Can sıktı burası... (Esner.)</p>
				<p class="normal">orlovski: Salonaysa salona... Benim için hepsi bir...</p>
				<p class="normal">(Soldaki kapıdan çıkarlar.)</p>
				<p class="normal">yulya (yalnız, bir süre susuştan sonra): Şimdi de Çeçenler gibi giyinmiş... Ne olacak, ana baba terbiyesi görmemiş ki... Kentin en yakışıklı adamı... Akıllı, zengin; ama neye yarar?.. Ahmağın ahmağı... (Hesap tahtasını şakırdatır. Sonya girer.)</p>
	<p class="h2baslik">V<br class="chapter"/>
			    yulya, sonya</p>
				<p class="normal">sonya: Siz burda mıydınız? Yuleçka? Bilmiyordum...</p>
				<p class="normal">yulya (öpüşür): Canım!</p>
				<p class="normal">sonya: Ne yapıyorsunuz böyle? Hesap mı çıkarıyorsunuz? O kadar iyi bir çiftlik sahibesisiniz ki, kıskanmamak elde değil sizi. Niçin kocaya varmıyorsunuz Yuleçka?</p>
				<p class="normal">yulya: Öyle ya... Sanki gelip beni istediler de, ben olmaz dedim. Hayır, ciddi olarak evlenmek isteyen biri gelip teklifte bulunmayacak bana! (İçini çeker.)</p>
				<p class="normal">sonya: Fakat, niçin?</p>
				<p class="normal">yulya: Kafasızlığımdan.</p>
				<p class="normal">(Sonya güler.)</p>
				<p class="normal">yulya: Niçin gülüyorsunuz Soneçka?</p>
				<p class="normal">sonya: Bugün tuhaf bir şeyler oluyor bana... Bugün öyle mutluyum, öyle mutluyum ki Yuleçka, nerdeyse canım sıkılıyor... Yerimde duramıyorum... Hadi bir şeyler konuşalım... Söyler misiniz, âşık oldunuz mu hiç?</p>
				<p class="normal">(Yulya evet anlamında başını sallar.)</p>
				<p class="normal">sonya: Evet mi? Peki, kim bu? Yakışıklı mı?</p>
				<p class="normal">(Yulya Sonya’nın kulağına fısıldar.)</p>
				<p class="normal">sonya: Kime? Fyodor İvanoviç’e mi?</p>
				<p class="normal">yulya (evet anlamında başını sallar): Ya siz?</p>
				<p class="normal">sonya: Ben de... Fakat Fyodor İvanoviç’e değil... (Güler.) Hadi, bir şeyler daha söyleyin.</p>
				<p class="normal">yulya: Sizinle ne zamandır konuşmam gerekiyordu Soneçka.</p>
				<p class="normal">sonya: Tabi, sizi dinliyorum.</p>
				<p class="normal">yulya: Bir şey hakkında görüşmek istiyorum sizinle. Biliyor musunuz... Her zaman candan bir yakınlık duydum size... Tanıdığım çok kız var ama, içlerinde en çok sevdiğim sizsiniz... Eğer, “Yuleçka bana on at verin”, ya da ne bileyim, “iki yüz koyun verin” demiş olsanız, seve seve verirdim... Hiçbir şey esirgemezdim sizden...</p>
				<p class="normal">sonya: Niçin kızarıp bozarıyorsunuz Yuleçka?</p>
				<p class="normal">yulya: Utanıyorum... Ben... Ben, size candan bağlıyım. Siz herkesten daha iyisiniz... Alçakgönüllüsünüz... Bu basma giysiniz ne kadar da hoş!</p>
				<p class="normal">sonya: Bunu sonra konuşuruz... Hadi, siz sözünüzü söyleyin şimdi...</p>
				<p class="normal">yulya (ayağa kalkarak): Bilmem ki nasıl söylesem... Size teklif etmeme... yani... yani... Lyonçka’ya varsanıza... (Yüzünü elleriyle kapatır.)</p>
				<p class="normal">sonya (ayağa kalkarak): Söz etmeyelim bundan Yuleçka... Gereği yok, bırakalım bunu...</p>
				<p class="normal">(Yelena Andreyevna girer.)</p>
	<p class="h2baslik">VI<br class="chapter"/>
			    öncekiler, yelena andreyevna</p>
				<p class="normal">yelena andreyevna: Nereye gideceğimi tam anlamıyla şaşırdım. Hangi odaya girersem gireyim, karşımda baba-oğul Orlovski’lerle Jorj’u buluyorum. Artık bu kadarı da can sıkıcı. Ne işleri var burda? Çıkıp bir yerlere gitseler ya.</p>
				<p class="normal">yulya (gözyaşları içinde): Merhaba Yelena Andreyevna! (Öpüşmek ister.)</p>
				<p class="normal">yelena andreyevna: Merhaba Yuleçka. Özür dilerim, ikide bir öpüşmek hoşuma gitmiyor. Sonya, baban ne yapıyor? (Susuş.) Sonya, niçin karşılık vermiyorsun soruma? Sana soruyorum: Baban ne yapıyor? (Susuş.) Sonya, niçin karşılık vermiyorsun?</p>
				<p class="normal">sonya: Bilmek mi istiyorsunuz? Gelin buraya... (Yelena Andreyevna’yı biraz kenara çeker.) Peki, söyleyeyim... Bugün içim o kadar aydınlık ki ikiyüzlülük edip konuşamam sizinle. Alın işte! (Mektubu verir.) Bahçede buldum bunu. Gidelim Yuleçka! (Yulya’yla birlikte soldaki kapıdan çıkarlar.)</p>
	<p class="h2baslik">VII<br class="chapter"/>
			    yelena andreyevna, sonra fyodor ivanoviç</p>
				<p class="normal">yelena andreyevna (yalnız): Bu da ne? Jorj’un bana yazdığı bir mektup! Fakat benim suçum ne bunda? Ah, büyük bir kabalık bu, insafsızlık bu... İçi o kadar aydınlıkmış ki, benimle konuşamazmış... Tanrım, nasıl bir aşağılama... Başım dönüyor, nerdeyse düşeceğim...</p>
				<p class="normal">fyodor ivanoviç (soldaki kapıdan girer ve sahne boyunca yürür): Niçin böyle tepeden tırnağa titriyorsunuz beni gördüğünüz zaman? (Susuş.) Hımm... (Yelena Andreyevna’nın elindeki mektubu alarak parça parça eder.) Bırakın bütün bunları. Siz sadece beni düşünmek zorundasınız. (Susuş.)</p>
				<p class="normal">yelena andreyevna: Ne demek oluyor bu?</p>
				<p class="normal">fyodor ivanoviç: Bu demek oluyor ki, eğer ben birini gözüme kestirdiysem, kuş olsa elimden kurtulamaz artık.</p>
				<p class="normal">yelena andreyevna: Hayır, bu demek oluyor ki, siz aptal ve yüzsüzsünüz.</p>
				<p class="normal">fyodor ivanoviç: Bu akşam saat yedi buçukta, bahçenin arkasındaki küçük köprüye gelmek ve orda beni beklemek zorundasınız... Tamam mı efendim? Söyleyecek başka bir şeyim yok size... Anladınız mı meleğim, saat yedi buçukta buluşmak üzere hoşça kalın. (Yelena Andreyevna’nın elini tutmak ister.)</p>
				<p class="normal">yelena andreyevna (Fyodor İvanoviç’i tokatlar.)</p>
				<p class="normal">fyodor ivanoviç: Fevkalâde!</p>
				<p class="normal">yelena andreyevna: Defolun!</p>
				<p class="normal">fyodor ivanoviç: Baş üstüne... (Gider ve döner.) Bu çok dokundu bana... Gelin, kavgasız gürültüsüz konuşalım. Biliyor musunuz... Yapmadığım şey kalmadı şu dünyada, hatta iki kere altın balık çorbası içtim... Fakat denemediğim iki şey var: Balona binip uçmadım, bir de profesör karısı kaçırmadım...</p>
				<p class="normal">yelena andreyevna: Gidin burdan...</p>
				<p class="normal">fyodor ivanoviç: Hemen gidiyorum... Yapmadığım şey kalmadı şu dünyada... Bu yüzden o kadar yüzsüzleştim ki, ne yapacağım bilemiyorum. Yani bütün bunları söylememin nedeni, eğer günün birinde bir dosta ya da sadık bir köpeğe ihtiyacınız olursa, çekinmeden bana başvurun... Bu çok dokundu bana...</p>
				<p class="normal">yelena andreyevna: Köpeklerle işim yok benim... Gidin burdan.</p>
				<p class="normal">fyodor ivanoviç: Hemen gidiyorum. (Dokunaklı) Fakat, ne de olsa, bu çok dokundu bana... Şüphesiz çok üzüldüm... Evet... (Kararsız adımlarla çıkar.)</p>
				<p class="normal">yelena andreyevna (yalnız): Başım ağrıyor... Her gece kötü rüyalar görüyorum, korkunç bir önsezi var içimde... Fakat ne kadar kötü, ne kadar iğrenç bir şey! İnsanlar doğuyor, birlikte eğitiliyorlar, “sen” diyorlar birbirlerine, öpüşüyorlar; fakat barış içinde, dostluk içinde yaşamaları gerekirken, kısa bir süre sonra birbirlerini yemeye başlıyorlar... Ormanları Orman Cini koruyor ama, insanların koruyucusu yok.</p>
				<p class="normal">(Soldaki kapıya doğru yürür. Karşıdan gelen Jeltuhin ve Yulya’yı görünce, ortadaki kapıdan çıkar.)</p>
	<p class="h2baslik">VIII<br class="chapter"/>
			    jeltuhin ve yulya</p>
				<p class="normal">yulya: Ah, Lyoneçka, ne kadar bahtsızız senle ben, ah, ne bahtsızız!</p>
				<p class="normal">jeltuhin: Kim görevlendirdi seni, git onunla konuş diye? Niçin kendi kendine gelin güvey oldun, Allahın belası karı! Bütün işlerimi altüst ettin! Şimdi o da sanacak ki, ben kendim konuşmaktan âcizim ve... ve ne dar görüşlülük! Bin kere söyledim, bırakalım bütün bunları diye. Bütün bu imaların, aşağılanmaların, alçaklıkların dışında hiçbir şey geçmiyor elimize... Kızını sevdiğimi sezmiş olmalı ki, moruk, bu duygumu sömürmeye kalkıyor! Çiftliğini satın almamı arzu ediyor.</p>
				<p class="normal">yulya: Peki kaç para istiyor?</p>
				<p class="normal">jeltuhin: Şşş!.. Geliyorlar...</p>
				<p class="normal">(Soldaki kapıdan Serebryakov, Orlovski ve Marya Vasilyevna girerler. Marya Vasilyevna, elindeki broşürü okumaktadır.)</p>
	<p class="h2baslik">IX<br class="chapter"/>
			    öncekiler, serebryakov, orlovski ve marya vasilyevna</p>
				<p class="normal">orlovski: Ben de pek iyi değilim cancağızım. İşte iki gündür başım ağrıyor, her yanım kırılıyor...</p>
				<p class="normal">serebryakov: Peki ötekiler nerde? Hiç sevmiyorum bu evi. Bir çeşit labirent. Yirmi altı tane kocaman oda... Herkes bir yana dağılıyor ve hiçbir zaman hiç kimseyi bulamıyorsun. (Zili çalar.) Yegor Petroviç’le Yelena Andreyevna’yı çağırın.</p>
				<p class="normal">jeltuhin: Senin yapacak bir işin yok Yulya, gidip Yegor Petroviç’le Yelena Andreyevna’yı ara.</p>
				<p class="normal">(Yulya çıkar.)</p>
				<p class="normal">serebryakov: Sağlığımın bozukluğuna şimdilik ne de olsa katlanabiliyorum, fakat kendime yediremediğim bir şey varsa, o da içinde bulunduğum şu duygu. Sanki ölmüşüm ya da yabancı bir gezegene yuvarlanmışım.</p>
				<p class="normal">orlovski: Şöyle bir görüş açısından bakarsak...</p>
				<p class="normal">marya vasilyevna (okuyarak): Bir kalem verin bana... İşte yine çelişkiler! İşaretlemeliyim.</p>
				<p class="normal">orlovski: Buyrun asaletmaab! (Kalemi verir ve Marya Vasilyevna’nın elini öper.)</p>
				<p class="normal">(Voynitski girer.)</p>
	<p class="h2baslik">X<br class="chapter"/>
			    öncekiler, voynitski, sonra yelena andreyevna</p>
				<p class="normal">voynitski: Gerekli miyim size?</p>
				<p class="normal">serebryakov: Evet Jorj.</p>
				<p class="normal">voynitski: Size ne gibi bir yararım dokunabilir?</p>
				<p class="normal">serebryakov: Size... Niçin sizli bizli konuşuyorsun, niçin dargınsın? (Susuş.) Eğer sana karşı hatalı bir davranışta bulunduysam, bağışla, rica ederim...</p>
				<p class="normal">voynitski: Bırak şimdi bu tavırları... İşe gelelim... Ne istiyorsun?</p>
				<p class="normal">(Yelena Andreyevna girer.)</p>
				<p class="normal">serebryakov: İşte Lenoçka da geldi... Oturun baylar. (Susuş.) Baylar, kentimize bir müfettişin gelmekte olduğunu bildirmek üzere sizleri çağırmış bulunuyorum.<sup class="calibre2"><a href="anton_split_034.html#footnote-600-9" id="footnote-600-9-backlink" name="footnote-600-9-backlink">[9]</a></sup> Fakat, şakayı bir yana bırakalım. Mesele ciddi. Baylar, öğütlerinizden yararlanmak ve yardımlarınızı dilemek amacıyla sizleri burda topladım ve her zamanki iyilikçiliğinizi göz önünde tutarak, bu amacıma ulaşacağımı umuyorum. Bir bilginim ben. Kitaplar içinde yaşayan bir adamım. Bu bakımdan gündelik yaşantıya her zaman yabancı kalmış bir kişiyim. Sizler gibi bu konuda büyük ölçüde bilgi sahibi kişilerden akıl almadan işe girişemem ve senden İvan İvaniç, sizden Leonid Stepaniç, senden Jorj, bana yardım etmenizi diliyorum... Mesele şu: Manet omnes una nox,<sup class="calibre2"><a href="anton_split_034.html#footnote-600-10" id="footnote-600-10-backlink" name="footnote-600-10-backlink">[10]</a></sup> yani, hepimiz Tanrının buyruğundayız. Yaşlı ve hasta bir adamım ben ve bu nedenledir ki, mal mülk ilişkilerimin, ailemle bağlantıları oranında bir düzene konmaları gerektiğinin zamanı geldiğini sanıyorum. Benim hayatım artık sona erdi, fakat genç bir karım, yetişkin bir kızım var. Onlar bu köy yaşantısını sürdüremezler.</p>
				<p class="normal">yelena andreyevna: Benim için hepsi bir.</p>
				<p class="normal">serebryakov: Köyde yaşamak için yaratılmış insanlar değiliz bizler. Fakat bu çiftlikten elde ettiğimiz gelirle de kentte yaşayamayız. Üç gün önce ormandan dört bin rublelik kesimlik ağaç sattım. Ama olağanüstü bir tedbirdi bu, her yıl başvuramayız buna. Öyle bir tedbir almalıyız ki, sürekli ve az çok belirli bir gelir sağlasın bize. Ben böyle bir tedbir düşündüm işte ve tartışmak üzere sizlere sunmakla şeref duyarım. Ayrıntıları geçerek ana çizgileriyle anlatayım: Bizim çiftlik ortalama olarak yüzde ikiden daha çok faiz getirmez. Diyorum ki, satalım onu. Eğer elimize geçen parayı hisse senetlerine yatırırsak, yüzde dörtten yüzde beşe kadar faiz elde ederiz. Hatta artacak olan birkaç binle, Finlandiya’da küçük bir yazlık satın alabileceğimizi de düşünüyorum.</p>
				<p class="normal">voynitski: Bir dakika, sanırım yanlış duydum bir şeyi. Sözlerini tekrarlasana...</p>
				<p class="normal">serebryakov: Paraları hisse senetlerine yatırmak ve Finlandiya’da bir yazlık satın almak.</p>
				<p class="normal">voynitski: Hayır, hayır, Finlandiya değil... Başka bir şey daha söylemiştin...</p>
				<p class="normal">serebryakov: Çiftliği satmamızı teklif ediyorum.</p>
				<p class="normal">voynitski: Tamam, işte buydu... Demek satacaksın çiftliği... Çok güzel, çok değerli bir düşünce... Peki yaşlı annemle benim, başlarımızı nereye sokmamızı buyuracaksın?</p>
				<p class="normal">serebryakov: Her şeyi zamanı geldikçe görüşeceğiz... Hemen olmaz ki...</p>
				<p class="normal">voynitski: Dur bakayım... Demek ki bugüne kadar sağduyumu bir damlacık olsun kullanmamışım ben. Bugüne kadar aptalca sanıyordum ki, bu çiftlik Sonya’nındır. Rahmetli babam, kız kardeşime drahoma olarak satın almıştı burayı. Ve ben, safdil, bugüne kadar sanıyordum ki, çiftlik, kız kardeşimden Sonya’ya geçmiştir.</p>
				<p class="normal">serebryakov: Evet, çiftlik Sonya’nındır. Bunu tartışan kim? Sonya’yla uzlaşmadan satacak değilim elbette. Zaten Sonya’nın iyiliği için giriştim bu işe.</p>
				<p class="normal">voynitski: Akıl almaz bir şey bu! Akıl almaz bir şey bu! Ya çıldırdım ben, ya da... ya da...</p>
				<p class="normal">marya vasilyevna: Jorj, karşı gelme profesöre! Neyin iyi neyin kötü olduğunu bizden daha iyi bilir o.</p>
				<p class="normal">voynitski: Hayır, su verin bana... (Suyu içer.) İstediğinizi söyleyin! İstediğinizi söyleyin!</p>
				<p class="normal">serebryakov: Anlamıyorum Jorj, niçin heyecanlanıyorsun? Tasarımın ideal olduğunu söylemiyorum ki ben. Eğer herkes yararsız bulacak olursa, ben de ısrar edecek değilim.</p>
				<p class="normal">(Frakı, beyaz eldivenleri, geniş kenarlı silindir şapkasıyla Dyadin girer.)</p>
	<p class="h2baslik">XI<br class="chapter"/>
			    öncekiler, dyadin</p>
				<p class="normal">dyadin: Sizleri selamlamakla şeref duyarım. Önceden bildirmeden girmek cüretinde bulunduğum için beni bağışlamanızı dilerim. Suçluyum, fakat hoşgörüyle karşılanmak hakkına da sahibim; çünkü girişte tek bir domestik yok.</p>
				<p class="normal">serebryakov (bozulmuş): Çok sevindim... Rica ederim...</p>
				<p class="normal">dyadin (ayaklarını yere sürterek eğilir): Asaletmaab! Mesdames! Sınırlarınızdan iki amaçla içeri girmiş bulunuyorum. Saniyen, sizleri ziyaret etmek ve sizlere karşı duyduğum derin saygıyı belirtmek istiyordum. Salisen, havanın güzelliğinden yararlanarak, sizleri benim mıntıkamda bir sefere davet etmek istiyorum. Ben bir su değirmeninde yaşıyorum. Bu değirmeni, ortak dostumuz Orman Cini’nden kiralamış bulunmaktayım. Burası dünyanın kuytu ve poetik bir köşesidir. Geceleri denizkızlarının hışırtıları duyulan ve gündüzleri...</p>
				<p class="normal">voynitski: Vaflya dur, önemli bir şey görüşüyoruz. Bekle biraz, sonra... (Serebryakov’a) İşte, sor ona... Bu çiftlik, onun amcasından satın alınmıştı.</p>
				<p class="normal">serebryakov: Ah, fakat niçin sorayım? Ne gereği var?</p>
				<p class="normal">voynitski: Bu çiftlik, o zamanın parasıyla doksan beş bine satın alınmıştı. Babam ancak yetmiş bin ödemiş, yirmi beş bin borçlanmıştı. Şimdi dinleyin... Eğer ben çok sevdiğim kız kardeşimin yararına mirastan el çekmemiş olsaydım, bu çiftlik satın alınamazdı. Sonra, on yıl öküz gibi çalışarak ben ödedim bütün borçları.</p>
				<p class="normal">orlovski: Peki, ne istiyorsun sen cancağızım?</p>
				<p class="normal">voynitski: Bugün çiftlik borçlardan arınmışsa ve ayaktaysa, bunu sadece benim kişisel çabalarım sağladı. İşte, yaşlandım şimdi, utanmazca kolumdan tutup atmak istiyorlar beni!</p>
				<p class="normal">serebryakov: Anlamıyorum, böyle davranmakla elde etmek istediğin nedir?</p>
				<p class="normal">voynitski: Yirmi beş yıl yönettim bu çiftliği, çalıştım, en dürüst bir kâhya gibi para yolladım sana; sense bütün bu süre boyunca, bir kerecik olsun teşekkür etmedin bana! Bütün bu süre boyunca, hem gençlik yıllarımda, hem şimdi, yılda beş yüz ruble aldım senden –dilenci parası!– ve bir kerecik olsun bir ruble artırım yapmak gelmedi aklına!</p>
				<p class="normal">serebryakov: Nerden bilebilirdim Jorj? Pratik bir adam değilim ben, bu işlerden anlamıyorum, istediğin kadar kendin artırabilirdin.</p>
				<p class="normal">voynitski: Niçin çalmadım sanki? Niçin siz, hepiniz, aşağılamıyorsunuz beni çalmadığım için? Eğer çalmış olsaydım, hem adalete uygun olurdu bu, hem de böyle yoksul düşmezdim şimdi!</p>
				<p class="normal">marya vasilyevna (sert): Jorj!</p>
				<p class="normal">dyadin (heyecanlanarak): Jorjenka, yapma, yapma Jorjenka... Bak, bütün vücudum tir tir titriyor. İyi dostlukları niçin bozalım? (Voynitski’yi öper.) Yapma, Jorjenka...</p>
				<p class="normal">voynitski: Yirmi beş yıl işte şununla, işte şu annemle, tıpkı köstebek gibi dört duvar arasında oturdum... Düşüncelerimiz, duygularımız hep seninle ilgiliydi. Gündüzleri senden, çalışmalarından söz ediyor, ününle övünüyor, adını derin bir saygıyla ağzımıza alıyorduk. Gecelerimizi ise, şimdi tiksinti duyduğum dergileri, kitapları okuyarak mahvettik!</p>
				<p class="normal">dyadin: Jorjenka, yapma, yapma Jorjenka... Dayanamıyorum...</p>
				<p class="normal">serebryakov: Anlamıyorum, istediğin nedir?</p>
				<p class="normal">voynitski: Yüce bir varlıktın bizim için, bütün makalelerini ezbere biliyorduk... Fakat, gözlerim açıldı artık. Her şeyi görüyorum! Sanat üzerine yazılar yazıyorsun ama, sanattan hiçbir şey anladığın yok senin! Bir zamanlar çok sevdiğim bütün o çalışmaların bir metelik etmez!</p>
				<p class="normal">serebryakov: Baylar! Rica ederim yatıştırın onu artık. Çıkıp gideceğim!</p>
				<p class="normal">yelena andreyevna: Jorj, susmanızı istiyorum! Duyuyor musunuz!</p>
				<p class="normal">voynitski: Susmayacağım! (Serebryakov’un yolunu keser.) Dur, sözüm bitmedi daha! Sen, hayatımı mahvettin benim! Yaşamadım ben, ben yaşamadım! Ömrümün en güzel yılları mahvoldu senin yüzünden, yok oldu! Benim en amansız düşmanım sensin!</p>
				<p class="normal">dyadin: Dayanamıyorum... Dayanamıyorum... Başka bir odaya geçeceğim... (Şiddetli bir heyecan içinde sağdaki kapıdan çıkar.)</p>
				<p class="normal">serebryakov: Ne istiyorsun benden? Ne hakla böyle bir tavırla konuşabiliyorsun benimle? Değmez! Eğer çiftlik seninse al onu, ihtiyacım yok benim.</p>
				<p class="normal">jeltuhin (kendi kendine): Ortalık karıştı!.. Tüymeli! (Çıkar.)</p>
				<p class="normal">yelena andreyevna: Eğer sesinizi kesmezseniz, şu dakika çıkıp gideceğim bu cehennemden! (Bağırır.) Daha fazla dayanamayacağım!</p>
				<p class="normal">voynitski: Hayatım mahvoldu... Yetenekli, akıllı, cesur bir insandım... Eğer kendimi kullanabilseydim ben de bir Schopenhauer, bir Dostoyevski olabilirdim... Saçmalamaya başladım! Deliriyorum... Anneciğim, ümitsizlikten ölüyorum! Anneciğim!</p>
				<p class="normal">marya vasilyevna: Profesörü dinle.</p>
				<p class="normal">voynitski: Anneciğim. Ne yapayım ben? Hayır, sus! Ne yapmam gerektiğini kendim de biliyorum! (Serebryakov’a) Hatırlayacaksın beni! (Ortadaki kapıdan çıkar.)</p>
				<p class="normal">(Marya Vasilyevna onun peşi sıra gider.)</p>
				<p class="normal">serebryakov: Baylar, nedir bu böyle? Uzaklaştırın bu deliyi benden!</p>
				<p class="normal">orlovski: Neyse, neyse Şaşa, bırak kendine gelsin. Heyecanlanma böyle.</p>
				<p class="normal">serebryakov: Onunla aynı çatı altında yaşayamam! Burda (ortadaki kapıyı gösterir) yaşıyor, nerdeyse benimle yan yana... Köye, barakalara taşınsın, yoksa ben gideceğim burdan! Onunla birlikte yaşayamam...</p>
				<p class="normal">yelena andreyevna (kocasına): Eğer bir daha böyle bir şey olursa, asıl ben gideceğim o zaman!</p>
				<p class="normal">serebryakov: Ah, gözdağı vermeyi bırak lütfen!</p>
				<p class="normal">yelena andreyevna: Gözdağı vermiyorum, gerçeği söylüyorum. Hayatımı cehenneme çevirmek için sanki hepiniz sözleşmiş gibisiniz... Alıp başımı gideceğim...</p>
				<p class="normal">serebryakov: Senin genç, benim yaşlı olduğumu, burda yaşamakla büyük bir lütufta bulunduğunu herkes çok iyi biliyor...</p>
				<p class="normal">yelena andreyevna: Devam et... Devam et...</p>
				<p class="normal">orlovski: Neyse, neyse, neyse... Dostlarım...</p>
				<p class="normal">(Hruşçov hızla girer.)</p>
	<p class="h2baslik">XII<br class="chapter"/>
			    öncekiler, hruşçov</p>
				<p class="normal">hruşçov (heyecanlanarak): Sizi evde bulabildiğime çok sevindim Aleksandr Vladimiroviç... Uygunsuz bir zamanda gelerek tedirgin ettiysem özür dilerim... Fakat, neyse. Merhabalar...</p>
				<p class="normal">serebryakov: Buyrun, ne istiyorsunuz?</p>
				<p class="normal">hruşçov: Özür dilerim, çok heyecanlıyım, atı dörtnala sürdüm de... Aleksandr Vladimiroviç, ormanınızı üç gün önce Kuznetsov’a kesimlik olarak satmış olduğunuzu duydum. Eğer doğruysa bu, önemsiz bir dedikodu değilse, rica ederim yapmayın bunu.</p>
				<p class="normal">yelena andreyevna: Kocam bunlardan söz edecek durumda değil şu anda Mihail Lvoviç. Hadi bahçeye çıkalım.</p>
				<p class="normal">hruşçov: Fakat benim şu anda konuşmam gerekiyor!</p>
				<p class="normal">yelena andreyevna: Siz bilirsiniz... Ben daha fazla kalamayacağım burda... (Çıkar.)</p>
				<p class="normal">hruşçov: İzin verin, gidip bu işten vazgeçtiğinizi söyleyeyim Kuznetsov’a... Ha... Olmaz mı? Birkaç bin ruble için, kadınların giyeceği birkaç pılı pırtı, boş hevesler, gösteriş düşkünlükleri için binlerce ağacı devirmek, yok etmek... Gelecek kuşaklar barbarlığımıza lanet okuyacaklar! Eğer sizin gibi bir bilgin, sizin gibi ünlü bir kişi böyle bir kıyıcılığa önayak olursa, çok aşağılarınızda bulunan insanlar ne yapmazlar? Ne kadar korkunç? Ne kadar korkunç!</p>
				<p class="normal">orlovski: Mişa, zamanı değil bunların şimdi!</p>
				<p class="normal">serebryakov: Gidelim İvan İvanoviç, bu işin biteceği yok.</p>
				<p class="normal">hruşçov (Serebryakov’un yolunu keserek): Öyleyse, bakın ne diyeceğim profesör... Üç ay sonra para geçecek elime, bekleyin, o zaman ben satın alayım.</p>
				<p class="normal">orlovski: Mişa, kusura bakma ama, davranışların biraz tuhaf... Hadi, diyelim ki idealist adamsın, bunun için teşekkür edelim sana, eğilip selamlayalım. (Selamlar.) Fakat ortalığı kırıp geçirmek niye?</p>
				<p class="normal">hruşçov: Pek sayın Vaftizbaba! Dünyada yumuşak huylu, iyicil insanların bu kadar çok oluşu her zaman kuşkulandırırdı beni! Hiçbiri iyi yürekli değil onların; hepsi de kayıtsız, ilgisiz insanlar oldukları için öyle görünüyorlar!</p>
				<p class="normal">orlovski: Cancağızım, bak, sen tartışmak için gelmişsin buraya... Ne kötü! Kardeşçiğim, ülkü ülküdür, ama insanda şu da olmalı: (Yüreğini gösterir.) Bu olmadan senin ormanların da, turpkömürün de bir metelik etmez ruhum... Gücenme ama hamsın daha, hem de çok hamsın!</p>
				<p class="normal">serebryakov (sert): Bir daha önceden bildirmeden içeri girmemeye çalışın ve rica ederim psikopatik çılgınlıklarınızı uzak tutun benden! Hepiniz beni çileden çıkarmak için elbirliği ettiniz ve başardınız işte... Lütfen bırakın beni! Bütün bu ormanlarınız, turpkömürünüz, bütün bunlar sadece sayıklama ve psikopati; işte benim görüşüm bu! Gidelim İvan İvanoviç! (Çıkar.)</p>
				<p class="normal">orlovski (onun peşi sıra giderken): Şaşa, bu kadarı da fazla... Ne gereği var bu sertliğin? (Çıkar.)</p>
				<p class="normal">hruşçov (yalnız, bir süre susuştan sonra): Sayıklama, psikopati... Demek ki tanınmış bir bilgin ve profesörün kanısınca bir deliyim ben... Otoriteniz karşısında saygıyla eğiliyorum asaletmaab ve hemen eve giderek sırtıma bir deli gömleği geçirip, saçlarımı kazıyacağım! Hayır, deli olan ben değil, hâlâ ayaklarınızın altından kaymadığı için, yeryüzüdür!</p>
				<p class="normal">(Hızla sağdaki kapıya yürür. XII. sahne süresince konuşmaları gizlice dinlemiş olan Sonya soldaki kapıdan girer.)</p>
	<p class="h2baslik">XIII<br class="chapter"/>
			    hruşçov, sonya</p>
				<p class="normal">sonya (Hruşçov’un arkasından koşar): Durun... Her şeyi işittim... Konuşun... Söyleyin, yoksa kendimi tutamıyorum, ben başlayacağım!</p>
				<p class="normal">hruşçov: Söylemem gereken her şeyi söyledim ben Sofya Aleksandrovna. Ormana kıymaması için yalvardım babanıza, haklıydım, ama o aşağıladı beni, deli dedi bana... Ben bir deliyim!</p>
				<p class="normal">sonya: Yeter, yeter... Bırakın bunları!</p>
				<p class="normal">hruşçov: Evet, çok şey bilirliklerinin örtüsü altında acımasız, taş yüreklerini gizleyenler, duygusuzluklarını derin bir bilgelik sananlar deli değil. Herkesin gözü önünde boynuz taktırmak için yaşlı kocalara varanlar, ormanların kesiminden elde edilen paralarla modaya uygun züppe işi giyimler satın alanlar deli değil!</p>
				<p class="normal">sonya: Dinleyin beni, dinleyin... (Hruşçov’un ellerini sıkar.) Size şunu söylememe...</p>
				<p class="normal">hruşçov: Bırakın bunları. Bitirelim bu hikâyeyi. Ben bir yabancıyım size, hakkımdaki düşüncelerinizi biliyorum, yapacak hiçbir şey yok. Hoşça kalın. Çok değer verdiğim şu kısacık tanışıklığımızın anısı olarak sadece babanızın eklem ağrılarından, bir de benim demokratlığım üzerine yargılarınızdan başka bir şey hatırlayamayacağım için çok üzgünüm... Fakat, suçlu olan ben değilim... Bunda benim suçum yok...</p>
				<p class="normal">(Sonya ağlar, yüzünü elleriyle kapar ve soldaki kapıdan hızla çıkar.)</p>
				<p class="normal">hruşçov: Sakıngan davranmalı, burda birine âşık olmamalıydım; ama bu ders olacak bana! Çıkıp gideyim bu bodrumdan! (Sağdaki kapıya yürür, soldaki kapıdan Yelena Andreyevna girer.)</p>
	<p class="h2baslik">XIV<br class="chapter"/>
			    hruşçov, yelena andreyevna</p>
				<p class="normal">yelena andreyevna: Siz burda mısınız daha? Durun... Az önce İvan İvanoviç, kocamın size karşı çok sert davrandığını söyledi... Bağışlayın. Çok kızgın bugün, anlayamadı sizi... Fakat benim yüreğim sizinle birlikte çarpıyor Mihail Lvoviç! Size olan saygımın içtenliğine inanın. Beni çok duygulandırdınız, çok etkilediniz. Size tertemiz bir yürekle sunduğum dostluğumu kabul edin! (Ellerini uzatır.)</p>
				<p class="normal">hruşçov (tiksintiyle): Çekilin karşımdan... Yerin dibine batsın sizin dostluğunuz. (Çıkar.)</p>
				<p class="normal">yelena andreyevna (yalnız, inler): Niçin, Niçin?</p>
				<p class="normal">(Sahne gerisinden bir silah sesi duyulur.)</p>
	<p class="h2baslik">XV<br class="chapter"/>
			    yelena andreyevna, marya vasilyevna sonra sonya, <br class="chapter"/>
			    serebryakov, orlovski ve jeltuhin</p>
				<p class="normal">(Marya Vasilyevna ortadaki kapıdan sendeleyerek girer, bir çığlık atar ve bayılır.</p>
				<p class="normal">Sonya girer, ortadaki kapıdan koşar.)</p>
				<p class="normal">serebryakov:</p>
				<p class="normal">orlovski: Ne oluyor?</p>
				<p class="normal">jeltuhin: </p>
				<p class="normal">(Sonya’nın çığlığı duyulur; sonra geri döner ve bağırır: “Jorj dayı kendini vurmuş!” Sonya, Orlovski, Serebryakov ve Jeltuhin ortadaki kapıya koşarlar.)</p>
				<p class="normal">yelena andreyevna (inler): Niçin? Niçin?</p>
				<p class="normal">(Sağdaki kapıda Dyadin görünür.)</p>
	<p class="h2baslik">XVI<br class="chapter"/>
			    yelena andreyevna, marya vasilyevna ve dyadin</p>
				<p class="normal">dyadin (kapıda): Ne oluyor?</p>
				<p class="normal">yelena andreyevna (Dyadin’e): Götürün beni burdan! Bir uçurumdan aşağı yuvarlayın beni, öldürün, ama götürün burdan! Ne olur, çabuk olun, ne olur!</p>
				<p class="normal">(Dyadin’le birlikte çıkarlar.)</p>
	<p class="h2baslik">perde</p>
	</div>
<div class="calibre1" id="calibre_pb_13"/></body>
</html>