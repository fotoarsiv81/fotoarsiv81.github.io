<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sudaki İz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block3">12<span class="tab1">&nbsp;&nbsp;&nbsp;&nbsp;&nbsp;&nbsp;</span></h1>

  <p class="block9">&nbsp;</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Bir parmak kalınlığındaki siyah çizgi çepeçevre dolanarak duvarı ikiye bölüyordu. Siyah çizginin altında kalan kısım donuk bir griye boyanmıştı. Üst yanı ise kirli beyazdı. Küçük, kirli kahverengi masalar, kahverengi iskemleler vardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Kantin hemen hemen boştu. Necip’le arkadaşları dipteki masalardan birinde oturmuşlardı. Tatsız çaylarını içiyorlardı. Bardaklarda su lekeleri vardı. Çay tabaklarının kenarları kırılmıştı. Tavanda bir tek floresant lâmba vardı. O da kantinin griliğini artırıyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Hakan,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Şimdi buraya bir bomba sallıyorlar mı? dedi. Hepimiz havaya uçarız.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Gülden, sesindeki ürpermeyi saklamaya çalışarak,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Dün Hukuk kantinine bomba atmışlar, birinin bacakları kopmuş, dedi.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ekrem,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bbb… bbb… ben es… eski… den… eskiden kk… ka… kale…</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Hakan, sözü tamamladı:</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Sen eskiden kaleciydin. Ne olmuş?</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bbb… bom… bom… bombayı hhh… hhh… ha… ha… hava… havada yakalarım.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Son sözü hiç teklemeden söylemesi üstüne hep birlikte gülmeye başladılar.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Ben de santrafordum, dedi Hakan. Bana bir pas verirsin, bir voleyle bombayı geri gönderirim.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Buraya zor gelirler, dedi Necip. Burdan sağ çıkamayacaklarını bilirler.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ayşe, her zamanki dümdüz sesiyle,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Biz de sağ çıkamayız, dedi.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ayşe’nin, abartısız, dümdüz sesle konuşması heyecanlandırıyordu Necip’i. Bu abartısızlıkta nedense bir küçümseme seziyor, Ayşe’yi etkilemeye çalışıyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- N’olur sağ çıkamazsak? Nasıl olsa bir gün öleceğiz. Bir gün önce bir gün sonra, ne fark eder. Biz ölürsek arkadaşlarımız sürdürür. Korkmaya değer mi?</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Masalar dolmaya başlamıştı. Kantinde uğultulu bir gürültü vardı. Hakan çay almak için kalktığı sırada, gelenleri gördü, yeniden iskemleye oturdu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Geldiler gene.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Necip’in kaşları çatıldı. Kantinde sesler kesilmişti. Yeni gelen topluluk, Necip’lerin masasının yanındaki masalara yerleşmişti.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Hakan yüksek sesle,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Mücadele kaçkınları ortada dolaşıyor gene, dedi.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Yandaki topluluktan iriyarı bir oğlan,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bunların ağzı konuşur, ama yüreği konuşmaz, dedi.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Hakan, birden ayağa fırladı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Ne diyorsun ulan sen?</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>İriyarı çocuk, hiçbir şey demeden ayağa kalkıp Hakan’ın suratına bir yumruk yapıştırdı. Bir anda herkes birbirine girdi. Herkes herkese vuruyor, sandalyeler, masalar havada uçuyordu. Kızlar da ellerine geçirdikleri şişelerle kavgaya karışmışlardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Revizyonistler!</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Satılmışlar!</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Goşistler!</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Ah!</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Mücadele kaçkınları!</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ekrem bir masanın üstüne çıkmış, kavgayı durdurmaları için bağırmaya çalışıyordu, ama heyecandan yalnızca «ar… ar… ar…» diyor bir türlü «arkadaşlar» deyip sözün sonunu getiremiyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Sonunda öbür topluluk kaçmak zorunda kaldı. Masalar kırılmış, yerler kırık bardak parçalarıyla dolmuştu. Hakan’ın gözü mosmordu. Ayşe’nin kaşı yırtılmış, Necip’in de dudağı patlamıştı. Kantindeki herkes kavgadan az ya da çok örselenerek çıkmıştı. Yalnızca Ekrem’e bir şey olmamıştı. Öbürlerini kaçırdıkları için, herkeste zafer kazanmanın sevinci vardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Necip,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bize gidelim, birazdan polisler gelir, dedi. Yurtta buluşuruz.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Hep birlikte çıktılar. Ayrı ayrı yurdun yolunu tuttular. Necip, yurda girerken Sarman’a rastladı. Tek gözü kör olan bu yaşlı, sarışın kedi, yurttakilerin maskotuydu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Bir duvarın kenarına sinip Sarman’ı gözetleyen Cango, Necip kediyi okşarken ortaya çıktı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Nasılsın Cango?</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Cango gözlerini kısarak fısıltılı bir sesle karşılık verdi:</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bu kedi, yolun öbür yanındaki sağcıların yurduna gidiyor.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Necip anlamadı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Gitsin.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Casusluk yaptığından kuşkulanıyorum.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Necip, Cango’nun omzuna vurdu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Yapmaz Cango. Ben onu tanırım. Kimseye bir şey söylemez. Hadi sen git yat.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Cango kafasını salladı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bu kedilere güvenme. Bak göreceksin sonunda benim dediğim çıkacak. Ama o zaman çok geç olacak.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Necip, Cango’nun koluna girip onu odasına çıkardı. Bir yandan da yatıştırmaya çalışıyordu. Yaşça kendisinden çok büyük olan bu eski devrimciyi her gördüğünde içini hem kızgınlık hem acıma kaplıyordu. Bir zamanların öğrenci önderlerinden olan Cango, uzun işkencelerden sonra çıldırmıştı. Ama hâlâ öğrenci yurtlarında kalır, hâlâ herkesten sevgi saygı görürdü.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Necip, Cango’yu yatıştırıp odasına götürdükten sonra, Kenan’ın odasına gitti. Revizyonistleri nasıl kaçırdıklarını Kenan’a anlatacaktı. Keyifli bir yüzle odaya girdi. Öbürleri ondan önce gelmişlerdi. Ama odada tatsız bir sessizlik vardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Kenan,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Gelebildin sonunda, dedi.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Necip, ne olduğunu tam anlayamamanın tedirginliğiyle,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Dolaşarak geldim, dedi.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Niye kavga çıkardınız bugün? O grupla eylem birliği yapmaya karar vermiştik.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Necip kızardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bilmiyordum.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Hiçbir şey bilmiyorsunuz zaten, başınıza buyruk işler yapıyorsunuz. Kim dedi size kavga çıkarın diye?</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ekrem, söze karıştı:</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bbbb… bbbb… ben… ben…</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Kenan sinirli bir tavırla döndü:</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Ne var? Sana ne oldu?</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bbb… bbb… bben… ddd… dddu… durun… di… di… diye… diye… diyecektim… a… a… ma… sö… sö… sözü… sözümü… ta… ta… tam… tamam… tamam… la… la… laya… tamamlaya… tamamlayamadım.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Kenan daha da sinirlendi.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Sana mı kaldı durun demek.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Kös kös çıktılar Kenan’ın odasından. Hiç konuşmadan odalarına doğru karanlık koridorda yürüdüler.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block6">***</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Koridorun tam ucunda sarı bir ampul yanıyordu. Sonu görünmeyen uzun koridordaki tek ışık bu sarı ampulün yapışkan ışığıydı. Duvarlara parça parça yapışan kaygan ışık koridorun karanlık derinliği içinde yokolup gidiyordu. Koridor karanlık bir dehliz gibi uzuyordu. Sedye, karanlığın içinden sessizce çıktı. Tekerlekleri yere değmiyormuş gibiydi. Siyah önlüklü, beyaz suratlı iki hademenin ittiği sedyenin içinde Suat yatıyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Sedyeyi sarı ışığın altından geçirip bir ameliyathaneye soktular. Ameliyathane karanlık mı aydınlık mı, anlaşılamıyordu. Karanlık gibiydi ama karanlığa yer yer dışardaki kaygan ışığın parçaları sızmıştı. Bu lekeli karanlık insanın üstüne çöküp boğuyordu. Sedyenin içinden çevresine bakan Suat zorlukla soluk alıyordu. Her soluk alışında yapışkan ışıkla karanlığı yuttuğunu hissediyordu. Ameliyathanenin içinde karaltılar dolaşıyordu. Suat’ın kolları dirseğine kadar normaldi, dirseğinden aşağıda ise kuru dal parçaları sarkıyordu. Ayakları da dizlerinin altından kurumuştu. Ayak yerine iki kuru, ince dal parçası vardı. Ölü dalların kuru kabukları çatlayıp kabarmıştı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ameliyathanenin içindeki karaltılar birer birer gelerek Suat’ın başına toplandılar. Hepsinin yüzünde ameliyathane maskeleri vardı. Suat’ın ellerini ayaklarını incelediler. Hiçbiri konuşmuyordu. Karanlığın parçaları gibiydiler. Suat bu karaltıların bedenlerini seçemiyordu, bedenleri yoktu, karanlığın üstüne insan yüzleri yapıştırılmıştı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Birden karaltılar ikiye ayrıldılar. Bir adam çıktı ortaya, yanında da bir kadın vardı. İkisinin de ağızları burunları ameliyat maskeleriyle kapanmıştı. Elele tutuşmuşlardı. İkisinin de gözleri çekikti. İkisi de kördü. Kadın daha saygılı duruyordu, asıl doktor erkek olandı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Kör doktorlar Suat’ın başucuna geldiler. Karaltılardan biri kör doktorun elini tutup, Suat’ın kuru dal parçaları halindeki bacaklarında ve kollarında gezdirdi. Bir başka karaltı, bir neşter çıkarıp kör doktora verdi. Suat dikkatle izliyordu doktorun yaptıklarını.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Kör doktor önce iki dizden sarkan iki kuru dal parçasını kesti. Suat bacaklarının kesilmesine aldırmadı. Sonra doktor Suat’ın bir kolunu kesti. Sonra öbür kolunu kesti. Herkes ortadan kayboldu. Suat pis karanlığın içinde yalnız başına kaldı. Elleri kesildiği için hıçkıra hıçkıra ağlamaya başladı. Hem ağlıyor hem de,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Artık yazı yazamayacağım, diyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ağlaya ağlaya uyandı, uyandıktan sonra da, uzunca bir süre ağladı durdu.</p>

  <p class="block2" id="calibre_pb_12">&nbsp;</p>
</body>
</html>
