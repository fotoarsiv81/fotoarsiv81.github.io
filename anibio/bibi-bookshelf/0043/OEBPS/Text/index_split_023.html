<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en" xmlns:xml="http://www.w3.org/XML/1998/namespace">
<head>
  <title>Sudaki İz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block3">23<span class="tab1">&#160;&#160;&#160;&#160;&#160;&#160;</span></h1>

  <p class="block9">&#160;</p>

  <p class="block5"><span class="tab">&#160;&#160;&#160;&#160;&#160;&#160;</span>Necip köşeyi döndü, aynı anda da yavaşladı. Niye birden yavaşladığını kendisi de anlayamadı önce, tehlikeyi sezmiş ama henüz görememişti. Çevreye dikkatle baktı: Sokak boştu. İlerdeki karaltıyı fark etti, adam apartman kapısının karanlığına sinmişti. Gittikçe daha yavaşlayarak yürüyor, bir yandan da sokağı gözleriyle tarıyordu. Karşı kaldırımda, duvarın dibinde biri daha vardı. Biraz ötedeki kamyona dayanmış birinin omuzu gözüküyordu. Bir an geri dönüp kaçmayı geçirdi aklından, sonra bu adamların kendisiyle ilgisi olmadığını, durduk yerde hayaller kurup korktuğunu düşündü. Kendi gözünde alay edilecek duruma düşmekten korktuğundan yürümesini sürdürdü.</p>

  <p class="block5"><span class="tab">&#160;&#160;&#160;&#160;&#160;&#160;</span>Her olasılığa karşı, biraz ilerde duran arabaya doğru ilerliyordu, bir şey olursa arabanın altına atacaktı kendini. Elini cebine sokup tabancasının emniyetini açtı, kabzasını sıkı sıkıya tuttu. Hem bir şey olmasından korkuyor, hem de bir şeyler olmasını istiyordu, böyle bir serüveni çoktandır özlüyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Arabaya iki adım kala, kamyonun yanında duran, birden dönüp ateş etmeye başladı. Necip’in sol omuzuna kızgın bir şey yapışmış gibi oldu, kendini arabanın yanına attı. Yere düşerken tabancasını da çıkarmıştı. Şimdi üçü birden ateş ediyordu. Altına yattığı araba, Necip’i karşı duvarın dibindeki adamla kamyonun yanında durandan koruyordu ama, apartmanın kapısına saklanan adama karşı bacakları açıktaydı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Apartmanın önündeki, diz çökmüş, birbiri ardınca ateş ediyordu. Necip, omuzunda hissettiği yanmaları bacaklarında da hissediyordu. Arabanın altına doğru iyice sokuldu. Kamyonun yanındaki adamın arabaya doğru koşarak geldiğini fark etti. Adamı göremiyordu ama, kendisine yaklaşan adımları görüyordu. Arabanın altından sürünüp arkasından çıktı. Çıktığı anda, koşarak gelen adam da elinde tabancasıyla başucunda belirdi. Necip hiç duraksamadan ateş etti, adam kurşunu tam alnına yedi. Adam üstüne devrilirken Necip böğründe korkunç bir acı duydu, içinin parçalandığını hissetti. Apartmana doğru döndü. Öleceğini biliyordu. Şimdi bütün istediği, öbür adamları da kendisiyle birlikte öldürmekti. Kurşunlara aldırmadan dirseklerinin üstünde doğruldu, dikkatle nişan aldı, tetiğe bastı. Apartmanın önündeki adamın doğrulmaya çalıştığını, sonra duvara çarpıp yere yıkıldığını gördü. Tam kendisinden geçerken, üçüncü adamı hatırladı. O adamın kendisini vurabileceğini düşünmüyordu bile, o adamı öldürmek istiyordu yalnızca. Arabaya tutunarak doğruldu. Adamın köşeyi dönerek kaçtığını gördü. Tabanca elinden kayıp yere düştü. İki eliyle arabaya dayandı. İkisini öldürmüştü ama, birini elinden kaçırmıştı. Gözleri kararıyordu. Arabadan aşağıya doğru kaymaya başladı. Aşağıya doğru kaydıkça, arabanın üstünde kırmızı izler bırakıyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block6">***</p>

  <p class="block5"><span class="tab">&#160;&#160;&#160;&#160;&#160;&#160;</span>Önce duvarların kirli beyazını fark etti kendine gelince. Tam karşıda duvarın üstünde siyah bir leke vardı, gözleri lekeye takıldı. Kafasının içinde dumanlar dolaşıyordu, başı dönüyordu. Yana doğru dönmek istedi, her yanında acılar hissetti, dayanamayıp inledi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Kendine geliyor, dedi biri.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Bedenini kımıldatmadan, yavaşça başını yana çevirdi. Yatağın yanında oturan iki kişi, öne doğru eğilmiş, kendisine bakıyorlardı. Tanımıyordu onları: Bir yaşlı adamla, bir yaşlı kadın. Çizgileri derindi. Kadının neredeyse saydamlaşmış bir beyazlığı vardı. Dumanların arasından bu beyazlık kendisine doğru geliyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Kadın birden eğilip Necip’in ellerini öpmeye başladı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Ellerine sağlık yavrum, diyordu kadın. Ellerine sağlık. Evladımın katilini öldürdün. O da benim yavrumu öldürmüştü. Öldürdün canavarı, öldürdün katili. Sen de benim bir yavrumsun artık. Ellerine sağlık.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Kadın hem ağlıyor hem de bağırıyordu. Yaşlı adam da Necip’in kolunu tutmuştu, ama onun sesi çıkmıyordu. Kadın, Necip’in ellerini tutup tutup öpüyordu. Necip, ellerinin üstündeki ıslaklığı hissediyordu. Ne olduğunu anlayamıyordu, niye ağlıyordu bu kadın?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Çıkın buradan, dedi biri.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ses, yatağın ayakucundan geliyordu. Necip oraya baktı. Beyaz gömlekli, gözlüklü, iriyarı, genç bir adamdı. Doktordu herhalde.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Hemen çıkın buradan! dedi doktor. Kim aldı bunları buraya?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Bir hemşire koşarak odaya girdi, doktorun kulağına bir şeyler söyledi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Hemen atın bunları buradan! diye bağırdı doktor. Bir daha da görmek istemiyorum bu insanları bu çocuğun odasında; anlaşıldı mı? Bu çocuğun odasına girmeyecekler! Bu hastaneye de girmeyecekler. Bir hastaneye gideceklerse tımarhaneye gitsinler. Delirmiş bu insanlar!</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Necip yeniden kendinden geçti, ne olduğunu anlayamamıştı.</p>

  <p class="block10" id="calibre_pb_23">&#160;</p>
</body>
</html>
