<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en" xmlns:xml="http://www.w3.org/XML/1998/namespace">
<head>
  <title>Sudaki İz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block3">32 <span class="tab1">&#160;&#160;&#160;&#160;&#160;&#160;</span></h1>

  <p class="block9">&#160;</p>

  <p class="block5"><span class="tab">&#160;&#160;&#160;&#160;&#160;&#160;</span>Eski tahta kokusu geliyordu evin her yanından. Balkonun korkulukları iğne oyası gibi minicik deliklerle doluydu, tahta kurtları kuru tahtaları delik deşik etmişlerdi. Bahçedeki uzun süredir biçilmemiş vahşi otlar, minik bir rüzgârla dalgalandıkça, eski tahta kokusuna taze bir serinlik karışıyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla’yla Ömer balkonda oturuyorlardı. Evde eşya olmadığı için ikisi de yerde, yanyanaydı. Birbirlerine sokulmuşlardı. Güneş batmıştı ama, hava aydınlıktı. Bahçenin kıyısındaki gülibrişimlerin pembesi, bulutların arasında mavileşmeye başlayan son pembemsi lekelerle kaynaşıyor, belli belirsiz bir şeftali kokusu öbür kokuların arasından incecik seziliyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Gecesefaları açmaya başlar şimdi, dedi Fazıla. Artık her güzel şey bana çocukluğumu anımsatıyor. Bu akşam saatleri… ucuz romanlar okumak istiyorum. Gurup vakitleriyle, çiçek kokularıyla, saf ve temiz aşklarla dolu ucuz romanlar özlüyorum. O ucuz romantizmi yaşamak istiyorum ben, bundan da hiç utanmıyorum. Başımı senin göğsüne dayamak, yıldızlara bakmak, hayaller kurmak istiyorum. Bir zamanlar aptalca bulduğum her şeyi istiyorum şimdi. Akıllılıktan usandım.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer, sırtını duvara dayamış dinliyordu. Bu akşam Fazıla eve gitmeyecekti, bir arkadaşında kalacağını söylemişti Bülent’e. Geceyi birlikte geçireceklerdi. İlk kez bütün gece boyunca birlikte olacaklar, sabahleyin birlikte uyanacaklardı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Kendimi gecesefalarına benzetiyorum bazan. Kızgın güneşlerde, yakıcı aydınlıklarda kapanıp saklanan, akşamın ilk serinliğiyle yeniden açan bir gecesefası. Bir gecelik açıp, ertesi sabah, yeniden kapanan zavallı bir çiçek gibi hissediyorum kendimi. Kimse bunları anlatmama, böyle konuşmama izin vermiyor. Ben bile böyle konuşmama yıllarca izin vermedim. Ama şimdi kendime izin veriyorum, bir kere de izin verdim mi sonuna kadar veririm artık. Bunları sana anlatabiliyorum, senin anlayıp anlamadığından pek emin değilim, ama benim için bu da pek önemli değil. Sen benim çocukluğumsun, hem de akşamüstümsün. Artık otuz üç yaşındayım ve seninle yeniden çocukluğumu buluyorum. Seninle olmak biraz da yaşamdan öç almak gibi geliyor bana. Belki de bunun için seninle birlikteyim, belki de seni sevmiyorum. Seni sevmesem. üzülür müydün?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer, Fazıla’nın ne dediğini tam anlayamıyordu. Sesinde, konuşuşunda, söylediklerinde güven vermeyen, tedirgin eden, hastalık kokusu gibi bir şeyler vardı. Fazıla’nın, sandığından başka bir kadın olmasından kuşkulandı. O hep Fazıla’yı kendi çocukluğu gibi düşünmüştü, ama aradan yıllar ve olaylar geçmişti. Duygusal bir şeyler söylüyordu, ama hastalıklı bir duygusallığa benziyordu bu. Kendi içine kapanmış, kendinden başka her şeye, Ömer’e bile yabancı olmuştu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Sevmiyor musun beni? dedi Ömer.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Seviyorum. Ya da sevdiğimi sanıyorum. Ama sevmesem ne yapardın?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Üzülürdüm herhalde.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla döndü, Ömer’in boynuna sarıldı. Yüzüne, gözlerine uzun uzun baktı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Senin canını acıtmak istiyorum.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Niye?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Bilmem. Beni korkutuyorsun. Seni seviyorum, hem de çok seviyorum. Ama artık sevmek istemiyorum, kaybetmekten korkmak istemiyorum. Seni sevdikçe canını acıtmak istiyorum. Ne kadar çok özledim seni. Bazan sokaklarda sana rastlayacağımı düşünürdüm, çevreme bakardım. Niçin böyle oldum, içimde katı bir şeyler var. Duygularım ne kadar yumuşarsa, içimdeki katılık da o kadar sertleşiyor. Hem Bülent senin yüzünden acı çekiyor, onun acı çekmesini istemiyorum. Böyle konuşmama aldırmıyorsun değil mi? Biliyorum bunlara aldırmazsın sen, bunun için seviyorum seni, söylediklerimden hiçbirinin gerçek olmadığını biliyorsun. Sen benim hayatımın erkeğisin herhalde, seni hiç bırakmayacağım.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer birden acıdı Fazıla’ya, niçin acıdığını bilmiyordu ama, çocuğu kaza geçiren bir baba nasıl üzülürse Ömer de öyle üzülüyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Ben de seni hiç bırakmayacağım, dedi, yanından hiç ayrılmayacağım.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla gülümsedi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Sen hangi burçtansın? dedi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Bilmem, hiç merak etmedim hangi burçtan olduğumu. Sen inanıyor musun böyle şeylere?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Tabii inanıyorum. Ben balık burcundanım.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer, Fazıla’nın göğsünü okşadı yavaşça.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Balık burcunun özelliği ne peki?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla neredeyse şehvetli bir sevinçle,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Güvenilmez olması, dedi. Ele gelmemesi, her an değişmesi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer, Fazıla’yı kucağına alıp kaldırdı, içeri girdi, boş salondan geçip arkaya yürüdü. Yatak odasının pencereleri açıktı. Pencerenin önünde kocaman bir incir ağacı olduğu için, oda salondan daha karanlıktı. İçerisi serin bir incir kokusuyla dolmuştu. Dipteki geniş yatağın üzerine bıraktı Fazıla’yı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- İncir kokusunu duyuyor musun? Çocukluğumdan beri çok severim bu kokuyu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla, Ömer’in ellerini tuttu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Duyuyorum, çok güzel kokuyor.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Sabaha kadar, zaman zaman çıldırtıcı bir şehvetle birbirlerini hırpalayarak, zaman zaman da kardeşçe bir sevgiyle birbirlerini okşayarak, arada molalar verip sigaralar içerek, ilk kez birlikte geçirdikleri gecenin her anını yaşadılar. Hava aydınlanmaya başladığında, serinlikle birlikte incir kokuları da artmıştı. Ezan sesleri duyuluyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Gel balkona çıkalım, dedi Fazıla.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Çırılçıplak, el ele tutuşarak balkona çıktılar. Yan yana yere oturdular. Yer soğuktu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Şu anda mutluyum, dedi Fazıla. Ama bu böyle sürmeyecek, bozulacak. Bozacaklar.</p>

  <p class="block5"><span class="tab">&#160;&#160;&#160;&#160;&#160;&#160;</span>Oysa seninle mutlu olabilirdik. Hiç olmazsa bir süre birlikte yaşamak isterdim seninle. Saçma sapan şeyler konuşarak, sevişerek, eski günleri anarak, sıkılmadan yaşayabilirdik. Sonra sıkılırdım senden… Yapamıyoruz bunu. İnsanlar istediklerini yapamıyorlar. Belki de duyguları, istekleri yetersiz…</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla, kalkıp balkonun parmaklığına dayandı. Otların üstünde çiğ damlaları vardı. Her şey hareketsiz ve sessizdi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Bundan bin yıl sonra, dedi Fazıla, insanların duyguları bugünküne hiç benzemeyecek. Uzayda yaşayacak insanlar, dünyanın darlığından kurtulan duyguları da genişleyecek, bugün duyabildiklerimizin bin katını duyabileceğiz o zaman. Zaman anlayışı değişecek, uzayda insanlar bir dakikada bin yıl yaşayacaklar, mekân değişecek, bütün evren insanların olacak. Darlıktan kurtulan duygular da büyüyüp, güçlenecek.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer’e döndü,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Yanıma gel, dedi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Yan yana balkon parmaklıklarına dayanarak durdular. Gövdeleri birbirine değiyordu. Gökyüzüyle yeryüzü aynı mat maviliğin içinde eriyerek birleşmişti.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- İnsanlar, bin yıl sonra âşık olduklarında öylesine güçlü duyacaklar ki bunu, duyguları elektrik halinde bedenlerinden yansıyacak. Âşık olan insanlar, ışık saçacaklar. Âşık erkekler baştanbaşa gümüş ışıklarla, âşık kadınlar da baştanbaşa altın ışıklarla kaplanacaklar. Saçları gümüş ve altın tellerinden olacak.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla, Ömer’in beline tek koluyla sarılıp kendine doğru çekti, ağzını kulağına yaklaştırıp sonsuzluğa benzeyen sessizliğin içinde, aşkını ilân eder gibi fısıldadı:</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- İşte, ben o zaman mutlu olacağım. Çırılçıplak ve altın renkler içinde…</p>

  <p class="block10" id="calibre_pb_32">&#160;</p>
</body>
</html>
