<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sudaki İz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block3">21</h1>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ağaçlıklı bir yolda elele yürüyorlardı. Yerler kurumuş sarı yapraklarla kaplıydı. Dökülmeye hazırlanan dallardaki yapraklar da yeşilliklerini yitirmişler, kuru kızıl bir renk almışlardı. Yağmura hazırlanan kurşuni bulutlar vardı gökyüzünde. Fazıla, uzun lacivert bir pelerine sarınmıştı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bize en çok sonbaharı yakıştırıyorum, dedi Fazıla.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer, Fazıla’nın koluna girdi, Fazıla’ya sokulabilmek için usulca başını eğdi.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Niye?</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bence sonbaharda hem insanın duygularını kıpırdatan bir canlılık, hem de yalancı duyguların yaşamasına izin vermeyen bir olgunluk var, diriliğini yitirmemiş, ama olgunlaşmış… Bizim gibi… Biz de biraz sonbahara benzemiyor muyuz? Henüz genciz, canlıyız, ama olgunlaştık da. Kışın tohumlarını taşıyoruz içimizde, bundan hoşnudum ben, ilkbaharın çocukça kıpırdaklığını pek sevmiyorum. Sonbahar daha güzel. Sen öyle düşünmüyor musun?</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer gülümsedi,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bilmem, hiç düşünmedim. Ben mutluyum şu anda, seninle olmak hoşuma gidiyor. Bir de bunun neye benzediğini araştırmıyorum.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ağır adımlarla yürüyorlardı, hiçbir yere gitmek istemeyen bir halleri vardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bana yaşadığım an yetmez, hep öncesini ve sonrasını düşünürüm. Üstelik, öncesi ve sonrası, beni o andan daha çok ilgilendirir. Hep yaşadıklarımı bir şeylere benzetirim, neyi yaşadığımı ancak bunu başka bir şeye benzeterek anlayabiliyorum belki de. Seninle ikimiz başka başka insanlarız. Bazan, yaşadıklarımız gerçek değil mi, yaşadığımızı sandığımız duyguları kendimiz mi uyduruyoruz, diye merak ediyorum. İkimiz de zor şeyler yaşadık, şimdi birbirimizde çocukluğumuzu bulup ona mı sığınıyoruz?</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer durdu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Uyduruk ya da değil, ben şu anda mutluyum, bu da yeterli benim için. Sen çok soru soruyorsun; insan kendini böyle sorguya çekerse doğru dürüst yaşayamaz ki, soru sormaktan yaşamaya vakit kalmaz. Sen hep sorular soruyorsun, her şeyin dibini görmek istiyorsun, belki hiçbir şeyin dibi yoktur, ne biliyorsun? Ne yaşadığını anlamaya çalışırken, o anda yaşadığını da elden kaçırıyorsun bence. Ne demek istediğimi tam anlatamıyorum belki, ama sende bir tuhaflık var gibi geliyor bana.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Fazıla, Ömer’in beline sarıldı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Anlıyorum ne demek istediğini. Haklısın herhalde, bende bir tuhaflık var. Soru sormadan yapamıyorum ben, her şeyin dibini görmek istiyorum, o göreceğim şey beni pişman edecek olsa bile, dibini göreyim derken yaşadığım anı da kaybedecek olsam bile, elimde değil, her şeyin dibini araştırmak istiyorum.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer, Fazıla’yı kendinden uzaklaştırıp yüzüne baktı,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Yaşamaktan mı korkuyorsun? Dedi.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bilmem, belki de.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Yeniden yürümeye başladılar. Kurşuni bulutlar ağaçların üstüne inmiş, üst dalları sarmıştı. Yürüdükçe ayaklarının altındaki kuru yapraklar hışırdıyordu. Ömer tedirgin olmuştu. Hiç sorgusuz sualsiz, yumuşacık bir aşk istiyordu; hiçbir yabancılık, yalnızlık duymak istemiyordu, ama Fazıla sorularıyla onu kendinden uzaklaştırıyor, yaşanan her şeyin içine kuşkular katıyor, yaşananı her an bozuyordu. Ömer, yıllarca özlediği bir kadını yeniden bulmanın sevincini duymak, gelecek için yaşamında ilk kez düşler kurmak, Fazıla’nın sıcaklığını, sokulganlığını hissetmek istiyordu, ama Fazıla sorularıyla bütün bunları engelliyor, Ömer’in kendisini bir yabancı gibi hissetmesine yol açıyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Fazıla ise sorularından hoşnuttu. Onu bir şeyi ele geçirmek değil, bir şeyi ele geçirmek için uğraşmak mutlu ediyordu. Ele geçirdiği hiç bir şeyi hak ettiğine inanmıyor, bunu kendisinden geri alacaklarını sanıyor, bunun acısından kurtulmak için de gerçekleşebilecek her mutluluğu sorularıyla geriye itiyordu. Ömer’in yanında da çok mutluydu, ama bu mutluluk onu rahatsız ediyordu. Her an bu mutluluğun bozulmasından korkuyor, bozulmasını önleyebilmek için de herkesten önce kendisi bozuyordu mutluluğunu, böylece korkularından kurtuluyordu. Ömer’e duyduğu sevgi, mutsuzluğu arttığı sürece çoğalıyordu üstelik.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>İlk damlalar düşmeye başlayınca Ömer’in huzursuzluğu arttı. Çiseleyen yağmurun altında birbirlerine dokunmadan yürüyorlardı; tuhaf bir yabancılık girmişti aralarına, konuşacak bir şey bulamıyorlardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Eve gidelim mi? Dedi Ömer.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Ben bugün erken gideceğim, ama biraz oturabilirim sende.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Geldikleri yoldan geri dönüp bu kez hızla yürümeye başladılar. Yağmur hızlanıyordu, kuru yapraklar ıslanıp kayganlaşmıştı. Fazıla her adımda kayıyor, Ömer’in koluna tutunmak zorunda kalıyor, sonra da hemen bırakıyordu. Yağmur hızlandıkça aralarındaki yabancılık da artıyordu. Ömer homurdanarak sövüyor, bir an önce eve varmak istiyordu. Fazıla hızlı yürüyemediği için Ömer’in huzursuzluğu daha da artıyor, gittikçe sinirleniyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Köşkün kapısına vardıklarında sırılsıklam olmuşlardı, bakımsız bahçeyi koşar adım geçtiler. Ömer, eski tahta kapıyı el büyüklüğünde bir anahtarla açtı. Malta döşeli boş sofadan geçip her adımda gıcırdayan tahta basamaklardan çıktılar.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Köşkün pencerelerindeki kepenkler kapalıydı. Salon da boştu. Bir duvarda, tavandan yere kadar uzanan altın varak çerçeveli kristal bir ayna asılıydı. Yatak odasının açık kapısından içerdeki pirinç karyolayla, duvarların kenarlarına dizilmiş, kapakları açık valizler görülüyordu. Ömer’in valizleri dolap gibi kullandığı anlaşılıyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Sırılsıklam olduk, dedi Ömer. Ben üstümü değiştireceğim, sen de çıkar üstündekileri. Sana da bir şeyler vereyim.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Benimkiler kalsın, birazdan gideceğim nasıl olsa.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer üstelemeden yatak odasına geçip üstünü değiştirdi. Sonra geri döndü. Fazıla’nın hemen gideceğini söylemesine de sinirlenmişti, yüzü asılmıştı. Fazıla kenardaki eski bir mindere oturmuş sigara içiyordu. Islanan saçları renk değiştirip kahverengileşmişti. Pelerinini yere sermişti. Bluzunun omuzları ıslanıp etine yapışmıştı. Fazıla’nın ıslak bluzundan görülen omuzları birden heyecanlandırdı Ömer’i, kızgınlığını unutup sevişmek istedi, gidip Fazıla’ya sarıldı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Gel içeri gidelim.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Fazıla yavaşça itti Ömer’i.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Şimdi olmaz, benim birazdan gitmem gerek.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer tahtaların üstüne oturdu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Hadi git öyleyse.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Aslında gitmek istemiyorum.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer birden sinirlenip ayağa kalktı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Sen aslında bir şey istemiyorsun Fazıla, hiçbir şey istemiyorsun. Sende bir şey eksik… Şey eksik sende…Tamam, coşku eksik sende. Coşmuyorsun. Hiçbir şey coşturmuyor seni. Ölü gibisin. İçin ölmüş senin, yaşamıyorsun. Böyle giderse beni de öldüreceksin.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer’in öfkelenmesi Fazıla’yı hem heyecanlandırmış, hem de korkutmuştu. Ömer’in kendisinden bıkacağından, sıkılacağından korkmuştu. Şimdi gerçekten gitmek istemiyordu, kalkıp Ömer’in yanına geldi. Saçlarını karıştırdı onun. Yanına oturup elini tuttu. Öpüşmeye başladılar. Yağmur hızlanmıştı. Ömer kızgınlığını unutmuş, hırsla öpüyordu Fazıla’yı. Ömer’in yeniden kendisini istediğini görmek yetmişti Fazıla’ya, birden kocasını özlemişti. Ömer’i itip kalktı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Ben gidiyorum, geç kaldım.</p>

  <p class="block10" id="calibre_pb_21">&nbsp;</p>
</body>
</html>
