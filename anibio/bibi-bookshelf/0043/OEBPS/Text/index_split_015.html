<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en" xmlns:xml="http://www.w3.org/XML/1998/namespace">
<head>
  <title>Sudaki İz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block3">15 <span class="tab1">&#160;&#160;&#160;&#160;&#160;&#160;</span></h1>

  <p class="block9">&#160;</p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla tek başına oturuyordu kilisede, bütün sınıf arkadaşları gitmişlerdi. Buranın loş serinliğinden, tahta sıralarından, sessizliğinden, pencerelerdeki renkli camlardan süzülen koyu ışıklardan, belli belirsiz tütsü kokusundan hoşlanıyordu. Küçük altıgenler halinde kesilmiş kırmızı, lacivert, mor, yeşil camlardan sızan gizemli ışığın içinde otururken kendini olduğundan daha büyük hissediyor, annesinin sözünü ettiği Tanrı‘yla burada buluştuğunu hayal ediyordu. Duvarlardaki büyük Meryem Ana resimleri, kubbesi resimlerle süslü yüksek tavan, kalın ahşap sütunlar, bu tütsü ve eski tahta kokan ıssızlığa bir genişlik katıyor, Fazıla’nın kendisinin de bir Meryem Ana olduğunu düşünmesine yardım ediyordu. Başkalarına benzemediğine bu kilisede daha çok inanıyor, başkalarına benzememekten sevinç duyuyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Kilisenin içinde yankılanan ayak seslerini duyunca dönüp baktı, kendisini merak eden şoför onu aramaya gelmişti. Lacivert giysileri, siyah bıyıkları ve elinde tuttuğu kasketiyle kilisenin yalnızlığını bozuyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla, annesinin sesini taklit ederek,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Sen arabada bekle, geliyorum, dedi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Zengin bir ailenin çocuğu olmak, parayı rahatça kullanabilmek, çok küçük yaşlardan beri Fazıla’ya farketmediği bir güven sağlamış, insanları küçümsemesine yardımcı olmuştu. Daha on iki yaşında olmasına karşın, insanlara buyurgan bir güvenle hükmediyor, annesinin sesini büyük bir alışkanlıkla taklit edebiliyordu. Şoför, bir şey söylemeden çıktı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Biraz sonra Fazıla da kiliseden çıktı, boş ve gri avludan geçti. Araba kapının önünde bekliyordu. Geçip arkaya oturdu, yumuşak koltuklara gömülünce arabanın içinde kayboldu.</p>

  <p class="block5"><span class="tab">&#160;&#160;&#160;&#160;&#160;&#160;</span>Dışardan bakan birisinin onu görmesi çok zordu. Hava ılıktı ama Fazıla hayallerini sürdürebilmek için arabanın pencerelerini kapattı, caddenin gürültüleri kilisenin içinde bıraktığı sessizliği bozuyor, hayaller kurmasını engelliyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla hep o sessizlikle yaşamak istiyordu. Büyüyünce hep kilisede yaşamayı düşünüyordu. O da Sör Teresa gibi uzun lacivert etekler giyecek, beyaz başlıklar takacak, onun gibi herkese gülümseyecek, doğruyu yanlışı insanlara anlatacaktı. Fazıla rahibe olmaya karar vermişti. Öldükten sonra belki de onu azize ilân edeceklerdi. Fazıla, Sör Teresa’yı nasıl seviyorsa, başkaları da Fazıla’yı öyle içten sevecekler, ona hayran olacaklardı. Fazıla da onlara yardım edecekti.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Eve gelince doğru odasına çıktı. Hizmetçi, akşam kahvaltısını hazırlayıp masanın üzerine bırakmıştı. Radyoyu açtı. Rahibe olacağı için seviniyordu, çalan oynak müzikle odanın içinde dansetmeye başladı. Geçen yaş gününde bu parçayla dansetmişti, annesi ona bir de dansöz giysisi diktirmişti. Dansöz giysilerini giyip ortaya çıkmış, konukların alkışları arasında dansetmişti. O giysileri hâlâ dolapta duruyordu. O yaş gününde dansöz olmaya karar vermiş, bu kararını da en yakın arkadaşına hemen söylemişti. Arkadaşı, «Dansöz olursan donunu da çıkarmak zorunda kalırsın ama,» demişti. Fazıla da, «Olsun, çıkarırım,» demişti.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Rahibe olmaya karar vermenin sevinciyle dansederken, yaş gününde herkesin kendisini alkışladığını, dansetmekten nasıl hoşlandığını yeniden anımsadı. O gün aldığı zevki anımsayınca, dansöz olmaya yeniden karar verdi. Ama rahibe olmaktan da vazgeçmek istemiyordu. İkisinden de hoşlanıyordu, hem rahibe hem dansöz olmaya karar verdi o zaman. Rahibe olur, kiliselerde dansederdi, ona «Dansöz rahibe» derlerdi. Kilisenin içinde dansedişini gözlerinin önüne getirdi, tüllerini uçuşturarak sıraların arasında, mihrapta dansedecek, herkes onu izleyecekti. Tüller, haçın üstünde gerili duran İsa’nın yüzüne dokunacaktı. Meryem Ana, ona gülümseyecekti.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Sevinçle indi merdivenden, annesinin oturduğu büyük salona girdi. Annesi bir sehpanın başında, tek başına fal açıyordu. Fazıla’nın geldiğini görünce, kâğıtları bıraktı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Ah canım, dedi, geldin mi? Kahvaltını ettin mi?</p>

  <p class="block5"><span class="tab">&#160;&#160;&#160;&#160;&#160;&#160;</span> <span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Anneciğim, dedi Fazıla, kararımı verdim, hem rahibe hem de dansöz olacağım.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Annesi, kızına yumuşak davranması gerektiğini unuttu birden,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Delirdin mi sen? dedi kızgın bir sesle. İyi şeylere heves etsene.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla, niye bu kadar kızdığını anlayamadan baktı annesinin yüzüne.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block6">***</p>

  <p class="block5"><span class="tab">&#160;&#160;&#160;&#160;&#160;&#160;</span>- Benim felâketim sanırım o gün başladı, dedi Fazıla.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer, Fazıla’nın elini tuttu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Niye?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Çünkü ilk kez o gün utandım istediklerimden, o utançtan da bir daha hiç kurtulamadım. O güne kadar insanın isteklerinden dolayı utanacağını bilmiyordum, o günden sonra bütün isteklerimden utanmaya, suçluluklar duymaya, insanlardan saklanmaya başladım. Ama sana bir şey söyleyim mi, bugün de sorsalar, gene iki şey olmak istiyorum: rahibe ve dansöz. Bu isteklerim değişmedi, ama artık bunları kimseye söylemiyorum, söylememeyi öğrendim, büyüdüm yani. İlk o gün büyümeye başladım belki de.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer, bir şey söylemedi; ne söylemesi gerektiğini kestirememişti. Fazıla dudaklarını şişirerek somurttu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Artık ne rahibe ne de dansöz olamayacağımı biliyorum. Olabilseydim keşke. Çok eğlenirdim. Mutlu bile olabilirdim. Bana mutlu olabilirdim gibi geliyor. Mutsuzluğum, o isteklerimi gerçekleştirememekten kaynaklanıyor bence.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer güldü.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Son on beş günde, mutsuzluğunun kaynağı olarak gösterdiğin kaçıncı neden bu. Mutsuz olman için ne kadar çok neden varmış meğer.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla, elini çekti Ömer’in elinden.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Belki de söylediklerimden de çok mutsuzluk nedenlerim. Belki de bir tek nedeni vardır. Belki de nedensizdir. Bilemiyorum.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla, söylediklerine kaptırmıştı kendini, her söz kendisine daha çok acımasına, daha çok üzülmesine yol açıyordu. Üzülmekten, tuhaf, anlatılmaz bir tad alıyordu. Konuşarak kederini artırıyor, bu kederle oynamaktan, bir anlamda bu kedere sahip olup onu istediği gibi yoğurmaktan hastalıklı bir keyif duyuyor, kendi yarattığı kederlerle üzülüp, ta içindeki, derinlerdeki o gerçek acıyı, o külrengi yalnızlığı böylece içinden sağıp çıkartacağını, dışarı akıtacağını, rahatlayacağını sanıyordu. Rahatlıyordu da gerçekten. Konuşmasını şehvetli bir kederle sürdürdü:</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Gerçekleşmemiş istekler mezarlığı gibi içim. Gerçekleşmeden ölen isteklerin mezartaşları var içimde. Ne zaman kendi içimde yürüyüşe çıksam ayaklarım bu mezartaşlarına takılıyor, tökezliyorum. Bunaltıyor bu beni.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer birden durdu yolun ortasında. O durunca Fazıla da durdu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Ne ölüsü, ne mezartaşı? Ne diyorsun sen?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla, kendini kaptırdığı üzüntü şehvetinden sıyrılıp utandı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Sanırım, çok ucuz oldu söylediklerim.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Bence öyle oldu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Böyle konuşmaktan utanıyorum. Ama sana bir sır söyleyim mi, böyle konuşmaktan da hoşlanıyorum.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Yeniden yürümeye başladılar. Ömer ellerini cebine sokmuş, başını önüne eğmişti. Fazıla’nın bu tür konuşmaları onu şaşırtıyor, Fazıla’dan uzaklaştırıyordu. Onun tanıdığı, düşündüğü Fazıla’ya uymuyordu bu acılı kadın konuşmaları; yabancı birini dinler gibi dinliyor, adını koyamadığı ama sezdiği hastalık kokusundan tedirgin oluyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- İstediklerimi yapamıyorum, dedi Fazıla. Hüzün doluyor içime.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer, aldırmaz bir sesle,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Senin canın mı sıkılıyor bugün? dedi. Bir şey mi oldu?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Hayır, üstelik çok mutluyum, senin yanında, mutlu oluyorum. Ama ben genellikle mutlu olduğum zamanlar böyle şeyler söylerim, mutlu olmaktan utanıyorum belki de, kimbilir.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer, sinirlendiğini saklamaya çalışarak,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Mutlu olmak istiyor musun, istemiyor musun? dedi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Buna karar vermek çok zor, ikisinin de çok zevkli yanları var. Bazan mutlu, bazan da mutsuz olmak isterim.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- İyi ya, tam istediğin gibi oluyor işte, bazan mutlusun bazan da mutsuz.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla birden neşeli bir kahkaha attı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Ama ben mutlu olmak istediğim zaman mutsuz, mutsuz olmak istediğim zaman da mutlu oluyorum.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Sonra gülümseyerek sokuldu Ömer’e,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Kızıyor musun bana?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Hayır. Şaşırıyorum yalnızca. Daha doğrusu pek anlamıyorum. Bir derdin var, bunu anlıyorum da, derdinin ne olduğunu bir türlü çıkaramıyorum.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Onu ben de tam anlayamıyorum. Hah işte geldik.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Suat’ın evine gelmişlerdi, yavaş yavaş, konuşmadan çıktılar merdivenleri. Ömer, Suat’la tanışmayı pek istemiyordu ama, Fazıla çok istediği için kıramamıştı onu; yoksa bu sıralarda yeni birileriyle tanışmak gelmiyordu içinden. Yıllardır yeni insanlarla tanışmaktan yorulmuştu. Fazıla ise Ömer’i birileriyle tanıştırmak, onu paylaşacağı insanların sayısını artırmak, böylece suç ortaklığını yayarak, kendi suçluluğunu biraz olsun azaltmak istiyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Havanın ılıklığına karşın Suat kapıyı boyundan büyük kürkle açtı, Fazıla’yı parmaklarının ucuna yükselerek öptü, Ömer’in elini soğuk bir aldırmazlıkla sıktı. Gene oda müziği çalıyordu içerde. Ömer gidip odanın köşesindeki büyük koltuğa oturdu. Suat’la Fazıla kendi aralarında bir şeyler konuşuyorlardı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Salonda, oda müziğinin ağır temposunun eşlik ettiği bir gerginlik vardı. Suat’la konuşurken bir yandan da yan gözle Ömer’e bakan Fazıla, çok tedirgindi; tanıştırdığı ve ayrı ayrı sevdiği iki insanın birbiriyle anlaşamayacaklarından korkuyor, huzursuzca kıpırdanıyordu. Suat’la Ömer’in ilişkilerinden kendini sorumlu tutuyor, bu iki erkek birbirlerini sevsinler istiyordu. Fazıla’nın huzursuzluğu Suat’a da yansıyordu. Sanatla pek ilgilenmediğini daha önce duyduğu bir insanın karşısında ne yapacağını, bu adamı nasıl etkileyeceğini bilemiyordu. Sürekli olarak insanları etkilemeye ve onları kendine hayran bırakmaya çalıştığından, şimdi ne kendisiyle ne de yaptığı işle ilgilenmeyen biri karşısında şaşkınlaşıyordu. Suat’la Fazıla kopuk kopuk cümlelerle konuşuyorlar, hareketleri doğallığını yitiriyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer ise ikisine de aldırmadan pencereden dışarı bakıyordu, ne etkilenmek ne de etkilemek umurundaydı. İnsanlara alışıktı o, insanları kitaplardan öğrenmemiş, kendi kafasından düşsel insanlar yaratmamıştı, bildik, sıradan yaratıklardı Ömer için. Bir fazla bir eksik hiç farketmiyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Pencerenin önünde kırmızı sardunyalar vardı, sardunyaların arasından deniz ve uzaktaki adalar görünüyordu. Ömer, bir an Kapri’yi anımsadı, sardunyaların kırmızılığı ona İtalya’yı anımsatmıştı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Burası Kapri’ye benziyor, dedi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Suat pencerenin kenarına gelip dışarı baktıktan sonra, kollarını havaya kaldırarak bir şiir okumaya başladı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- İtalia, İtalia. Un vivo raggio</p>

  <p class="block5"><span class="tab">&#160;&#160;&#160;&#160;&#160;&#160;</span>Della luce de secoli nell alma</p>

  <p class="block5"><span class="tab">&#160;&#160;&#160;&#160;&#160;&#160;</span>Mi vien, pensando a te…</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla, şaşkınlıkla,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Sen İtalyanca biliyor muydun? dedi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Yoo, dedi Suat. Bilmiyordum, hâlâ da bilmiyorum. Bunu birisinden duydum, hoşuma gitti, ezberledim. Şimdi İtalya deyince aklıma bu şiir geliyor.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Suat, yeniden Ömer’e döndü, sesinde tuhaf bir meydan okuyuş vardı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Bence bu şiir İtalya’dan daha güzel.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer güldü.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Hiçbir şiir İtalya’dan daha güzel olamaz.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Suat kürkünü yerlerde sürükleyerek odanın içinde dolaşmaya başladı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Nedir senin İtalya dediğin? Mafya, hırsızlar, pislik, yoksulluk, koca kıçlı orospular, grevler… Ama şiir öyle mi? Ha, öyle mi? Güneş, güzel kadınlar, çiçek, aşk, deniz. Senin görmek istediğin her şeyi sana gösteriyor şiir. Üstelik de o güzelliği, çevresini saran pisliklerden, sıkıntılardan arındırıyor. Hangi ülke bir şiirden daha güzel olabilir?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer arkasına yaslandı, sevecen gözlerle baktı Suat’a.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Sen İtalya’yı gördün mü?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Suat, odanın ortasında durdu, ellerini havaya kaldırdı, tam bir şey söyleyecekti, vazgeçti, ellerini yeniden iki yanına indirdi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Hayır görmedim.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Sonra yeniden odada dolaşmaya başladı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Ama bu hiçbir şeyi değiştirmez. Önemli olan bir ülkeyi görmek değil ki. Ben şiirin yaşamdan daha güzel olduğunu biliyorum. Yaşam sıkıntılarla, çirkinliklerle, boş saçmalıklarla dolu. İnsanlar hergün milyonlarca anlamsız, hiçbir zaman tarihe geçmeyecek, ama sürekli tekrarlanacak boş şeyler söylerler, söyledikleri şeylerin hiçbiri önemli değildir. Bir güzellik bulabilmek için yüzlerce çirkinliğe ve salaklığa katlanman gerek. Şiir öyle mi ya. Şiir, yaşamın bütün saçma, anlamsız, tatsız kısımlarını ayıklar, sana yaşamın özünü verir. Güzelliğin de, çirkinliğin de, acının da, küçük sıkıntılardan ayıklanmış özünü alır, senin eline verir. Ha, vermez mi? Söyle, vermez mi?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer pencereyi açtı, uzanıp sardunya yapraklarını parmaklarının arasında ovaladı, sonra elini kokladı, kalkıp Suat’ın yanına gitti, parmaklarını uzattı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Kokla, dedi. Şiir sana bu kokuyu verebilir mi?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla iki adamın tartışmalarını sessizce izliyordu. Suat, biraz da hırçın bir sesle şiirin üstünlüğünü kanıtlamaya uğraşırken, aslında çocukça bir öfkeyle kendi üstünlüğünü kanıtlamaya çalışıyordu. Bir türlü doyuma ulaşamamış, her an kuşkularla kıvranan, kendi varlığını ve yeteneklerini kendisine her an yeniden gösterecek aynalar arayan bir sanatçının çocuksu telâşıyla haklı çıkmaya çalışıyordu. Bu kendini kanıtlama telâşındaki coşku Fazıla’nın Suat’a duyduğu şefkati daha da artırıyordu. Ömer ise, durmuş oturmuş, dünya görmüş bir adamın olgunluğuyla, sinirlenmeden, telâşlanmadan, bir şey kanıtlamaya çalışmadan, sakince konuşuyordu. Onun bir zamanlar delifişek, kavgacı bir oğlan olduğunu bilen Fazıla, bu değişime, Ömer’in, biraz da yorgun bir adam haline gelmesine üzülüyordu. Ömer’in bu olgunluğu, Fazıla’ya Suat’ın çocuksu heyecanından daha çocuksu geliyor, Ömer’e gerçek bir şefkat duyuyordu. Ömer’in yüzündeki belli belirsiz kırışıklıklar, saçlarındaki tektük aklar, Fazıla’ya acı veriyor, Ömer’e sarılmak, onu olgunluğundan ve sakinliğinden kurtarıp yeniden kavgacı bir oğlan yapmak isteği uyandırıyordu onda.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla’nın tedirginliği geçmişti. İki adam kendi aralarında garip bir tartışma sürdürürken, Fazıla onların iyi dost olacaklarını hissetmişti. Buna nasıl karar verdiğini bilemiyordu, ama duygularına güvenirdi, eğer bir şeyin olacağını hissederse o kesinlikle olurdu. Suat’la Ömer’in arasında da, birbirlerine benzemeyen insanlar arasında gelişen o büyük, anlaşılmaz dostluğun oluşacağına inanmıştı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Ben yaşamayı yeğlerim, diyordu Ömer. Kadına dokunmalı, şarabı da içmeliyim. Bunları kâğıttan okumak benim için bir anlam taşımaz.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla yerinden kalktı, odanın ortasına yürüdü, öne doğru eğilip erkekleri selâmladı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- When shall we three meet again</p>

  <p class="block5"><span class="tab">&#160;&#160;&#160;&#160;&#160;&#160;</span>In thunder, in lightning or in rain…</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Yeniden bir selâm verip koltuğuna döndü. İçi sevinçle doluydu, Suat’la ve Ömer’le yanyana olmak, birlikte oturmak, tartışmak, ona birden güven vermiş, yaşamın bundan böyle güzel geçeceğine inandırmıştı onu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Suat, Ömer’e döndü.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Aslında delidir, dedi, ama bunu saklamak için deli numarası yapar.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block6">***</p>

  <p class="block5"><span class="tab">&#160;&#160;&#160;&#160;&#160;&#160;</span>Yurdun ağır demir kapısından, loş hole girince bir an soluksuz kaldı Necip. Yurdun maskotu olan Sarman, boynundan tavana asılmıştı, bir yumak sarı tüy halinde, boynuna bağlanmış ipin ucunda ağır ağır dönüyordu. Döndükçe, duvarlarda gölgesi geniş karaltılar yaratarak kımıldıyordu. Boynu bir yana çarpılmış, kafası daha da küçülmüş, ince pembe dili dışarı sarkıp morarmıştı. Göğsüne, büyük beyaz bir kâğıt yapıştırılmıştı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Necip ipin ucunda ağır ağır dönen kediye bakıyordu. İnsanların öldürülmesine alışmıştı, kendisi de sürekli öldürülme tehlikesi içinde yaşıyor, ölümü günlük yaşamın çok olağan bir parçası olarak kabul ediyordu. Bir kedinin öldürülmesi ise bir insanın öldürülmesinden çok daha korkunçtu. İnsanların öldürülmesine bir neden bulabiliyordu, neden bulabildiği için de bu ölümleri yadırgamıyordu. Ama kedinin öldürülmesine bir neden bulamıyor, nedensiz bir ölüm de onu korkutup şaşkınlaştırıyordu. Geriye doğru çekilip sırtını kapıya dayadı. Çevresine bakındıktan sonra, içgüdüsel bir hareketle elini cebine sokup tabancasını tuttu. Birilerinin karanlığın içinden çıkıp kendisine saldırmasını bekliyordu farkında olmadan.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Tabancasını elinde tutarak kedinin yanına yaklaştı. Sarman’ın göğsüne yapıştırılmış kâğıdı okudu. «Bu kedi, sağcılar adına casusluk yaptığı için ölüm cezasına çarptırılmış ve cezası tarafımdan infaz edilmiştir.» Necip dalgın bir hareketle kâğıdı çekip kopardı, kâğıtla birlikte bir tutam da sarı tüy koptu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Elinde kâğıtla yavaş yavaş merdivenleri çıktı. Kafasının içi boşalmış gibiydi, hiçbir şey düşünemiyordu, gerçeklik duygusunu yitirmişti. Sanki olanların hiçbiri gerçek değildi, kendisi de gerçek değildi, şu anda merdivenleri çıkışı da gerçek değildi. Duyduğu dehşet ve öfke onu yaşama yabancılaştırmıştı bir anda. Uykuda gezen bir adam gibi tekdüze adımlarla, sakince yürüyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Cango’nun odasına girip ışığı yaktı. Cango, yattığı yerden gözlerini kırpıştırarak baktı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Niye yaptın?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Sana söylemiştim bir gün bu kediyi yakalayacağımı, dedi Cango. Bugün onu sağcılarla konuşurken gördüm, yurda dönünce yakaladım. Odama getirip yargıladım, suçunu kanıtlayıp ölüme mahkûm ettim. Sana söylemiştim bu kedinin tekin olmadığını. Ben olmasam siz daha çok uyurdunuz.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Necip, Cango’nun başucuna geldi, şimdi tam tepesinde duruyordu. Cango gözlerini kıstı, kurnaz, vahşi bir sırıtış vardı yüzünde.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Senden de kuşkulanıyorum, dedi. Sen de o kediyle işbirliği yapıyorsun. Seni de izliyorum, bir gün seni de yakalayacağım.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Beni de mi asacaksın?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Cango, dişlerini göstererek güldü.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Seni de asacağım tabii. Bütün casusları asacağım. Hepinizi. Hepinizi asacağım Hepiniz casussunuz. Hepiniz satılmışsınız.</p>

  <p class="block2" id="calibre_pb_15">&#160;</p>
</body>
</html>
