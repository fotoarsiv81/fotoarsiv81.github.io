<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en" xmlns:xml="http://www.w3.org/XML/1998/namespace">
<head>
  <title>Sudaki İz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block3">34</h1>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Küçük tahta bir kapının önünde durdular. Binanın büyüklüğü yanında kapının küçüklüğü gerçekten şaşırtıcıydı. Dominguez, kapının üstündeki demir tokmakla kapıya vurdu. Biraz sonra kapı açıldı, içeri girdiler. Dar bir antreye girmişlerdi. Antre loştu ama ten rengi bir ışık sızıyordu bir yerlerden.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Antreden bir salona geçtiler. Tavandan aşağı uzun lambalar sarkıyordu, ten rengi ışık bu lambalardan yayılıyordu. Salonun içine doğru yürürlerken Ömer bu uzun lambalardan birine çarptı. Ömer geri çekilip, sallanan lambayı durdurmak için tuttu. Tuttuğu gibi de bıraktı. Ten rengindeki lamba dev bir penis biçimindeydi ve deriden yapılmıştı. Ömer burnunun dibinde sallanan bu tuhaf biçimli devasa lambaya şaşkınlıkla bakarken, Dominguez’in çok eğlendiği zaman attığı kahkahalardan birini duydu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Lambanın çevresinden dolanıp geçtiler. İçerisi pek kalabalık değildi. Arkalarda bir masaya oturdular. Masadan da aynı ten renkli ışık sızıyordu. Ömer, ışığın nereden çıktığını anlamak için dikkatlice bakınca, masanın da bir vajina biçiminde olduğunu, üstünün deriyle kaplı olduğunu, içinde de bir lambanın yandığını gördü. Masanın içinde yanan ışık, gizli bir derinlikten yayılır gibiydi. Masanın üstü de öyle ustalıkla çizilmişti ki, insan bazan içine düşeceğinden korkuyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Yanlarına iki kadın gelip oturdu. Yüzleri anlamsız, göğüsleri ise iri ve dikkat çekiciydi. Çırılçıplak bedenlerine yalnızca kısa bir önlük giymiş garson kızlar, ellerindeki tepsilerle içki dağıtıyorlar, ortada dolaşırken sallanan büyük lambalara bilerek çarpıyorlardı. Sallanıp duran lambaların ışıkları da bütün salonu hareketlendiriyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Kadınlar iyice sokulmuşlardı. Bedenlerinin etli kıvrımları değiyordu her yanlarına. Dominguez de kadına sıkı sıkıya sarıldı. Masanın üstündeki içkisini alırken, Ömer’e,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Elimi yutacak sanıyorum, dedi. Ne biçim yapmışlar masayı değil mi?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Çevredeki masalar doluydu. Anlamsız yüzlü kadınlara her ulustan erkek sarılmış, bazıları mırıl mırıl, bazıları bağıra çağıra konuşuyor, kadınların genellikle yapay kahkahalarına erkeklerin istek dolu kahkahaları karışıyordu. Sarhoş bir kadın, kalkmış, büyük lambalardan birine sarılarak, olduğu yerde minik adımlarla dansetmeye başlamıştı. Hareketlerinde içten bir coşku yerine, bilinçli, daha önceden hesaplanmış bir tahrik etme isteği vardı. Davranışlarındaki bu yapaylık ve kolayca anlaşılan tahrik etme isteği de nedense gerçekten tahrik edici oluyordu. Yerinden kalkan iri yarı, sakallı bir erkek de kadına arkadan sarıldı. Kadın erkeğe aldırmadan dansını sürdürdü. Erkek de kadınla birlikte sallanıyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Salondan alkış sesleri, ıslıklar, bağırışlar yükseliyordu. Sarhoş sakallı, bir anda dikkatleri üstüne çekmekten hoşlanmış, bu dikkatten şımarmıştı. Kocaman lambayı zorla kadının göğüslerine sürtüyor, bedeninin orasına burasına değdirmeye çalışıyordu. Kadın itilip kakılmaktan sıkılmıştı. Kıvrak bir davranışla kurtulmaya çalıştı ama, sakallı adam bırakmadı. Koca lambayı kadının ağzına sokmaya çalışıyordu şimdi de. Kadın başını kaçırmaya çalıştı, ama adam kadını ensesinden tutmuş bırakmıyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Salonda gürültüler artmıştı. Erkeği destekleyen sesler duyuluyordu. Bazıları alkışlıyor, bazıları da ıslık çalıyordu. Ortadaki kadınla erkek şimdi boğuşmaya başlamışlardı. Kadının ensesine yapışan adam, koca lambayı kadının ağzına getirmeye çalışıyor, inadı tutan kadın da bütün gücüyle başını kurtarmaya uğraşıyordu. Salonun kapısında birdenbire beliren birkaç iri yarı adam dikkatle olup bitenleri izliyorlardı. Her an duruma elkoymaya hazırdılar, ancak sarhoşlara alışık olduklarından, son an’a kadar bekleyeceklerdi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Bağırış çağırış arasında bir şişe şangırtısı duyuldu, biri yanlışlıkla bir şişeyi devirmişti herhalde. Şangırtıyla birlikte ortadaki kadın da çığlıklar atmaya başladı. O bağırdıkça, sakallı adam ensesini daha çok sıkıyordu. Kadının çığlıkları kesilmiyordu. Herkes ayağa kalkmıştı. Kadın bağırdıkça seyirciler de bağırıyordu. Salon ortak bir isteri krizine tutulmuş gibiydi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Dominguez, Ömer’e,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Bela çıkacak, sakın yerinden kımıldama, dedi. Bu serserilerin kavgası bizi hiç ilgilendirmez. Tamam mı?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Tamam.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Yanlarındaki kadınlar da tedirgin olmuşlar iskemlelerinde dimdik duruyorlardı. Dominguez yanındaki kadına sarılmıştı ama, kadın gözlerini ortada olup bitenlerden ayıramıyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Kapıdaki adamlardan ikisi ortaya doğru ilerlediler. Biri iri yarı sakallıyı, öbürü de kadını tutup birbirlerinden ayırdılar. Sakallı adam, kendisini tutan fedainin elinden kurtuldu, dönüp bir kafa attı. Kafayı yiyen fedai olduğu yere çökerken kadını tutan da kadını bırakıp sakallının ensesine vurdu. Yandaki masalardan biri fırlayıp fedainin üstüne saldırdı, kapıda bekleyen iki fedai de ortaya koştular. Bir anda ortalık ana baba gününe döndü. Herkes herkese vuruyordu. Kavga sırasında büyük lambalar kopup yere düşüyor, zaten loş olan salon iyice kararıyordu. Kadın çığlıkları her dilden sövgülere karışıyor, kemik sesleri, şişe şangırtıları duyuluyordu. Ömer’le Dominguez yerlerinden kıpırdamamışlardı. Dominguez olup bitenleri aldırmaz gözlerle izlerken, Ömer heyecanla bakıyordu. Salonda yalnızca ikisi oturuyordu. Herkes ayaklanıp birbirine girmişti. Çevrelerinde kavga büyümüştü.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Kavga edenlerden biri, dengesini yitirip Dominguez’in üstüne devrildi. Dominguez adamı itti üstünden. Ayağa kalkan adam dönüp bir süre baktı Dominguez’e. Dominguez de ona bakıyordu. Sonra adam birden bir yumruk vurdu, Dominguez sandalyesinden yere devrildi. Ömer ayağa fırladığı sırada Dominguez yerden bağırdı:</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Sen dur, karışma!</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer durdu. Dominguez ayağa kalktı. Adama gülümsedi. Uzanıp adamı iki kulağından tuttu, kendisine doğru çekerek tam suratının ortasına bir kafa oturttu. Kulaklarını bırakınca adam sesini bile çıkaramadan yere yığıldı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Aynı anda iki kişi birden saldırdı Dominguez’e. Ömer de yerinden fırladı. Büyük kavganın içine karışmışlardı artık. Ömer, büyük bir keyifle kavga ediyor, gövdesine, yüzüne inen yumruklara aldırmıyor, karşısına kim gelirse yumruğu patlatıyordu. İçinde çalan bir müziğe uyar gibi, belli bir dans ritmiyle dövüşüyor, bazan bu ritmi aksatmamak için aptalca yumruklar yediği de oluyordu. Ama bir yumruktan sakınmak için dövüşmenin keyfinden vazgeçemezdi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer dövüşe dövüşe salonun içinde dolaşırken, Dominguez’in üç kişi tarafından çevrildiğini gördü. Üçü de iriyarı adamlardı. Dominguez, bir tanesini, eline geçirdiği bir şişeyle kafasına vurup yıktı. O sırada kafasına yediği bir yumrukla sersemleyip sallandı, gene de o karşısındakilerden birini daha şişeyle yere yıktı. Ömer Dominguez’e doğru ilerlemeye çalışıyordu, ama kalabalığın arasından sıyrılmakta zorluk çekiyordu. Dominguez’in karşısındaki adamın bıçak çektiğini gördü. Kalabalığın arasından fırlattı kendisini, ama adam bıçağı Dominguez’in göğsünün altına saplamıştı. Adam bıçağı sonuna kadar sokup Dominguez’in üzerine abanınca, Dominguez masanın üzerine düştü. İki adamın ağırlığına dayanamayan masanın deriden olan üst kısmı yırtıldı. Dominguez’in gövdesi masanın içinde, başıyla bacaklarının bir kısmı dışında kalmıştı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Adam bıçağını çekip çıkarmaya çalışırken Ömer yetişti. Havada uçarak adamın beline yapıştı. İkisi birlikte yere yıkıldılar. Adam altta, Ömer üstte kalmıştı. Bütün gücüyle adamın yüzünü yumrukluyordu. Yerde devrilmiş bir şişe gördü. Şişeyi kaptı. Şişeyle adamın yüzüne vurdu. İlk vuruşta sert bir kemik çatırtısı duyuldu. Arka arkaya şişeyi indiriyordu. Bir süre sonra adamın yüzünde hiçbir girinti çıkıntı kalmamış, yüzü kırmızı bir balçığa dönmüştü. Şimdi her vuruşta ıslak bez sesi çıkıyordu. Adamın alnı parçalanıp içine çökmüş, iki gözü birden patlayıp akmıştı. Ömer, adamın çoktan öldüğünü farketmiyordu. Mekanik bir hareketle doğrulup kolunu kaldırıyor, sonra bütün gücüyle indiriyordu. Bir ara Dominguez’in sesini duydu. Uzaklardan gelen, derin bir sesti:</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Ömer, diyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Adamı bırakıp ayağa kalktı. Dominguez’in yanına gitti. Dominguez’in yüzü bembeyazdı. Masanın içinde yarı yarıya kaybolmuş, gözleri hafifçe kapalı, Ömer’i çağırıyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Burdayım, yanındayım. Nasılsın?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Ölüyorum Anibal.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Merak etme, sana bir şey olmaz. Biraz hastanede yatar çıkarsın.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Ölüyorum Anibal, hissediyorum ölümü.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Dominguez’in sesi gittikçe daha yavaşlayıp hırıltıya dönüyordu,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Şu halime bak. Dünyaya çıktığım yerden geri gidiyorum sanki. Geldiğim karanlığa…</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Bir şey olmayacak, merak etme. Karına haber vereyim, adresini söyle.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Dominguez, gülümsemeye çalıştı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Benim karım yok Anibal. Ama olmasını isterdim hep… Severdim onu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Ama sen…</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Olmasını isterdim… Severdim onu… Çok severdim Anibal… Benim ölümüm anlamsız olacak… Ölüm siyah değil… Beyaz ve soğuk… İçime yayılıyor… Gidiyorum artık…</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Dominguez sözünü bitiremedi, başı yana düştü, masanın kenarına çarptı. Bacaklarının arasından masanın yırtık derileri sarkıyordu. Kederli bir anlam vardı yüzünde. Yüzündeki kederle, duruşundaki gülünçlük tuhaf bir çelişki yaratıyordu. Ömer çekip çıkardı Dominguez’i masanın içinden, yere bıraktı. Yanına oturdu. İnsanlar dövüşmeyi sürdürüyorlardı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block6">***</p>

  <p class="block5"><span class="tab">&#160;&#160;&#160;&#160;&#160;&#160;</span>- Öyle yanında oturdum. Bir şey hissetmiyordum, biliyor musun? Üstelik arada bir ilgisiz şeyler düşünüyordum. Dominguez’in giysilerini kime vereceğimi düşündüm, botlarını ben giyerim dedim. Gidip bir kahve içmeyi düşündüm.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Fazıla, şaşırarak baktı Ömer’e,</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Hiç üzülmedin mi peki?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Çok üzüldüm. Ama insan o kadar çok üzülünce anlaşılmaz bir şey oluyor, tam hissedemiyorsun üzüntüyü, çok geliyor belki. Bilmiyorum, ne olduğunu pek anlayamadım. Üstelik, ilk günlerde bir rahatlık bile hissettim. Yani yeniden dostsuz ve yapayalnız olduğum için bir rahatlık. Bir şeyin bitmesinin getirdiği bir ferahlık. Ama sonra, aradan zaman geçtikçe, üzüntü daha çok ortaya çıktı. Bir daha Dominguez’Ie karşılaşmanın olanaksız olduğunu zaman geçtikçe anladım. İlk zamanlar pek anlayamadım, ama sonra anladım.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- Peki adamı öldürdüğün için sana bir şey yapmadılar mı?</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block6">***</p>

  <p class="block5"><span class="tab">&#160;&#160;&#160;&#160;&#160;&#160;</span>Polisler geldiğinde Ömer hala Dominguez’in yanında oturuyordu. İçi boşalmış gibiydi. Bir eziklik vardı içinde, ama büyük bir keder değildi bu. Dominguez’in ölmüş olduğuna, karşısında duran bedenin ölü olduğuna inanamıyordu. Karşısında duran Dominguez’in ölü olduğunu kavramak Ömer için hemen hemen olanaksızdı. Dominguez’e bakıyor, ama onun artık yok olduğunu tam anlayamıyordu. Anlayamamanın getirdiği şaşkınlık da üzüntüsünü bastırıyor, üzüntüyü hissetmesini engelliyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Polisler meyhanedeki herkesi tutuklayıp götürdüler. O anlamsız meyhane kavgasında dört kişi ölmüş, on altı kişi de ağır yaralanmıştı. Ölenlerden biri Dominguez, biri de Ömer’in öldürdüğü adamdı. Öbürleri de başka birileriydi. Herkesi sabaha kadar sorguya çektiler. Ömer, polislere pasaportunu ve gemici kartını vermiş, ondan sonra bütün soruları «bilmiyorum,» diye yanıtlamıştı. Ortada kanıt olmadığından sabahleyin polisler herkesi serbest bırakmışlardı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer, karakoldan çıkarken, Dominguez’in nerede olduğunu sordu. Bir kâğıda bir adres yazıp eline tutuşturdular. Güneşli bir gün vardı dışarda. Hava ılıktı. Yorgun ve şaşkındı. Yürürken, birden içi derin bir acıyla sızlıyor, gözleri doluyor, sonra geçiyordu. Gırtlağında bir yanık tadı vardı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Bir kahveye gidip kahvaltı ısmarladı. İştahla yedi garsonun getirdiklerini. Karım var diye hep yalan söylemişti. Gülümsedi. Yalan söylemiş olması kızdırmamıştı Ömer’i, aksine Dominguez’i daha çok sevmişti. Ne âlem herif diye geçirdi içinden. Neler uyduruyor… Salak gibi öldü. Hiç ölür mü, insan? Biraz dikkat eder. Salak… Dominguez’i özledi. Yeniden gözleri doldu, yine o yanık tadını duydu. Kahvaltıyı bırakıp çıktı kahveden.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Elindeki adresi sora sora sonunda büyük bir binanın önüne geldi. Büyük, eski, taş bir binaydı. Geniş pencereleri, birçok balkonu, duvarlarında süslemeli küçük heykelleri vardı. Lüks bir oteldi burası. Camlı döner kapının önünde lacivert üniformasıyla saygılı bir kapıcı duruyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Kapıdan girince, korkunç bir soğukla karşılaştı. Bir an olduğu yerde büzüşüp kaldı. Hiç ses duyulmuyordu. Her şey buz tutmuş gibiydi. Canlılara ait bir soğuk değildi bu, ölülerin soğuğuydu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Geniş salon, baklava biçiminde siyah beyaz taşlarla döşenmişti. Bomboştu. Dipte bir banko, bankonun arkasında da bir adam vardı. Ömer bankoya doğru yürüdü. Yürüdükçe soğuk salonda adım sesleri yankılanıyordu. Omuzlarını kaldırmış, başını omuzlarının içine çekmiş, ellerini ceplerine sokmuştu. Soğuktan donuyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Bankonun arkasındaki beyaz yüzlü adam, kalın bir kürk giymişti. Ömer, Dominguez’i sordu. Adam bankonun üzerinde duran kalın, büyük bir defteri karıştırdı. Ellerinde kalın eldivenler vardı. Sonunda aradığını buldu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>- 418 numara, dördüncü kat, dedi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Sonra gözleriyle asansörü işaret etti. Başka bir şey söylemedi. Ömer nedense adamı dövmek için büyük bir istek duydu. Adamda sinirlendirici bir şey vardı. Belki de adamın canlı olmasına sinirlenmişti. Teşekkür bile etmeden arkasını dönüp asansöre yürüdü. Eski moda bir asansördü, gıcırdayarak yükseliyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Dördüncü katta indi. Koridor halı döşeliydi. Bütün odaların kapıları açıktı. Bazı odalar çok büyük, bazıları ise daha küçüktü. Odalarda geniş yataklar vardı. Yatakların çevresinde pahalı koltuklar, ağır tahta masalar görünüyordu. Sehpaların üstü çiçeklerle doluydu. Yataklarda ölüler, süslü giysileriyle yatıyorlardı. Bütün ölülerin elleri çaprazlanmış bir durumda göğüslerine konmuştu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Odaların bazılarında ölülerin yakınları oturuyordu, bazılarındaysa ölüler yalnızdı. Hiç ses duyulmuyordu. Çiçeklerin donup katılaştığını görüyordu Ömer. Koridorun sonuna kadar yürüdü. 418 numaranın önüne geldi. Bu oda gördüklerinden hepsinden daha küçüktü. İçinde dar bir yatak vardı. Dominguez yatakta yatıyordu. Saçlarını taramışlar, ellerini çaprazlamasına göğsüne koymuşlardı. Çiçek yoktu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Kapıdan Dominguez’e baktı Ömer. Yapayalnız, soğuk ve çiçeksiz odada yatıyordu. Ömer geri döndü. Ziyaretçilerin bulunmadığı geniş odalardan birine girdi. Donmuş çiçeklerden bir tutam aldı. Odadan çıkarken vazgeçip geri döndü, çiçekleri aldığı yere bıraktı. Bu donmuş çiçeklerden hoşlanmamıştı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Dominguez’in odasına girdi. Bir iskemle çekip Dominguez’in yanına oturdu. Yaşamındaki tek dostunun yüzüne baktı. Kâğıt gibi bembeyazdı. Saçlarıyla bıyıkları solmuştu. Gözleri kapalıydı. Parmağının ucuyla yüzüne dokundu. Buz gibiydi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Eski dostuna dikkatle bakıyordu. Dominguez ne gülüyor, ne konuşuyor, ne kımıldıyordu. Birlikte dünyayı dolaşmışlar, birlikte gülmüşler, eğlenmişler, birlikte korkmuşlar, geçmişlerini ve geleceklerini karıştırmadan yaşadıkları ânı paylaşmışlardı. Şimdiyse eski dost, bir ölüydü. Paylaşılacak hiçbir şey yoktu. Bütün özelliklerini yitirmiş, dünya kurulduğundan bu yana arkalarında bir iz bırakmadan kaybolan milyarlarca kimliksiz ölüden biri olarak, biçimsiz bir karanlığın içinde kaybolmuştu. Bütün ilişkileri bitmişti artık. Bütün ortaklıklar yok olmuştu. Bir dost değildi, eski bir dost da değildi, bir ölüden başka hiçbir şey değildi.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Uzanıp Dominguez’in kolunu tuttu, havaya kaldırdı, sonra bıraktı, pat diye düştü kol. Gene kaldırdı kolu, gene bıraktı, gene pat diye düştü. Dominguez’in kolunu kaldırıp kaldırıp bırakıyordu. Bu hareketten vazgeçemiyordu. Kolu tutup kaldırıyor, sonra bırakıyordu; kol düşüyordu. Bir ölünün ne olduğunu anlamaya çalışıyordu bu hareketi yaparken.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Dominguez’i, daha önce kaybettiği herkesin yerine koymuş, bütün kaybettiklerinin yerine onu sevmişti farkında olmadan. Şimdi Dominguez ölünce, daha önce kaybettiği herkesi bir kez daha kaybetmiş oluyor, Dominguez’in ölümüyle birlikte daha önce ölmüş birçok insan da bir kez daha ölüyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Dominguez’in yokolmasının getirdiği bu büyük acı, içinde büyük, karanlık bir boşluk oluşturuyor, Ömer bu boşluğa doğru aktığını hissediyordu. Bu boşluğun içine doğru çöküp, parça parça ufalıyordu sanki. Acı, kendi içinde büyük ölçüde korkuyu da taşıyordu. Korku, ince ve keskin bir neşter gibi içini dilim dilim kesiyor, bu kesiklere acıyı dolduruyordu. Bu acıyı ve korkuyu ta derinliklerinde hissediyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Bu yorucu, bezdirici, katı acının yanında küçük bir rahatlama da vardı. Duyduğu acıya kıyasla bu rahatlık çok ufaktı. Ama hissediyordu bunu. Yeniden bütün ailesini kaybetmenin, yeniden yapayalnız olmanın, yeniden hiç kimse için kaygılanmadan, hiç kimseye hesap vermeden yaşamanın, yeniden yalnızca kendi adına kızıp, yalnızca kendi adına üzülmenin, yeniden tek başına plan yapabilmenin, yeniden artık kimseyi kaybetmeyeceğine güvenmenin getirdiği rahatlıktı bu. Kaybedecek kimsesi kalmamıştı. En gizli, en karanlık yerlerinde tek dostunu bir gün kaybetmenin korkusunu sürekli olarak duymayacaktı artık. Kaybetmişti çünkü. Korkulan şey gerçekleşmiş, korku da bitmişti.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Dünyanın ortasında yeniden tek başınaydı. Bütün tehlikelerin karşısında yeniden çırılçıplak ve korunmasızdı. Onu koruyacak kimse kalmamıştı. Yaşamla da, ölümle de tek başına uğraşacaktı artık. Bir gün bir yerde tek başına öldüğü zaman, arkasında onun için üzülecek kimse olmayacaktı. Onun öldüğünü bilen bile olmayacaktı. Habersizce ölmek, kimseye farkettirmeden yeryüzünden yokolup gitmek büyük bir özgürlüktü. Ölümün bütün ürkütücülüğünü yok ediyor, ölümün vahşetini silip atıyordu. Onun öldüğünü kimse bilmeyeceği için, ölmemiş gibi olacaktı. Ölmekten kurtuluyordu bir bakıma.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Dominguez’in kolunu hâlâ kaldırıp kaldırıp bırakıyordu. Bir tik haline gelmişti bu. Soğuktan üstündeki gömleği katılaşmış, derisi yanmaya başlamıştı. Ayakları ve elleri uyuşuyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Tam Dominguez’in elini havaya kaldırdığı sırada iki adam girdi içeri. Ömer utanıp kolu bırakıverdi. Kol da her zaman olduğu gibi pat diye düştü. Adamlar bir sedyeyi yatağın yanına yaklaştırdılar. Dominguez’i saygılı bir tavırla kaldırıp sedyeye koydular.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Ömer adamların ne yapacaklarını biliyordu. Dominguez’i saygılı bir tavırla götürüp binanın altındaki fırında yakacaklar, küllerini bir kutuya koyup üstüne adını yazacaklardı.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Sedyeyi kapıdan çıkarırlarken adamları durdurdu Ömer. Gırtlağında yanık tadı vardı gene. Gözlerinin içi yanıyor, Dominguez’i bir daha göremeyeceğini düşünmek, bir anda bütün öbür duyguları bastırıp içini parçalıyordu.</p>

  <p class="block5"><span class="tab">&#160;&#160;&#160;&#160;&#160;&#160;</span></p>

  <p class="block5"><span class="tab">&#160;&#160;&#160;&#160;&#160;&#160;</span>Yavaşça uzanıp Dominguez’in taralı saçlarını karıştırdı. Dağıttı saçları. Dostunun, saçları taralı bir biçimde yakılmasına içi elvermemişti.</p>

  <p class="block10" id="calibre_pb_34">&#160;</p>
</body>
</html>
