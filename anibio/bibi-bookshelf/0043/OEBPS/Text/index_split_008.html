<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Sudaki İz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block3">8<span class="tab1">&nbsp;&nbsp;&nbsp;&nbsp;&nbsp;&nbsp;</span></h1>

  <p class="block9">&nbsp;</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Korku kasıklarında saklanıyordu, sonra birden saldırıp midesini ve ciğerlerini yakalıyor, buruştura buruştura eziyor, mide bulantısı ve titreme haline dönüyordu. Yüreği gürültüyle çarpıyor, ter içinde kalan elleri, soğuyup ıslak denizanaları gibi iki yanında sarkıyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Çevreden geçenlerin, içinden taşan korkunun kokusunu duyacaklarını sanıyordu. Nereye, ne yapmaya gittiğini ve korktuğunu herkesin bildiğini sanıyordu. Yanından geçen herkes kendisine düşmandı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Yollar kalabalıktı, ilkbaharın ılıklığı vardı kaldırımlarda. İlk kez böyle bir göreve gidiyordu Necip. Üşüyordu. Üşüdükçe daha bitkinleşiyor, adımları ağırlaşıyordu. Beyninin içinde, sanki kafasına kalın bir sopayla vurmuşlar gibi, uğultulu bir boşluk vardı. Başı dönüyor, uyumak istiyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Gideceksin, paraları alıp çıkacaksın demişlerdi. Gittiği yerde korkmaktan, şaşırmaktan korkuyordu. Bir süre sonra korkuyu izlemesini öğrendi. Bedeni, hızla gelen korku dalgalarıyla çalkalanıyor, bir süre titredikten sonra korkmaktan yoruluyordu. O zaman, korku kasıklarına saklanıyor, bedenin biraz dinlenip kendisini toparlamasını bekliyor, sonra yeniden saldırıyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Bu kısa dinlenme anlarında, korku yerini çok dikkatli, çok hassas bir aldırmazlığa bırakıyordu. Korkudan kurtulduğu anlarda, biraz daha rahatlayarak yürüyor, kendini biraz sonra gelecek yeni korku dalgasına hazırlıyordu. Korku, «ya gittiğim yerde korkarsam,» düşüncesiyle geri geliyordu. Korkabileceğini düşündüğü anda yeniden elleri terliyor, midesi kasılıyor, soluduğu hava ciğerlerini doyurmuyor, daha sık soluyor, üşümeye başlıyordu. Korkunun kaynağı, «ya korkarsam?» düşüncesiydi. Gittiği yerde gerektiği gibi davranabileceğine inansa, şu andaki korkusu da yok olacaktı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Yanında yürüyen arkadaşı da kendisi gibi ilk kez göreve gidiyordu. Necip, arkadaşının da korktuğunu hissediyordu. Korkan herkes gibi, o da çevresindeki korkunun kokusunu çok çabuk alıyordu. Adının Hakan olduğunu sonradan öğrendiği arkadaşı da herkesin kendilerini izlediğini sanıyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Hakan, çevrelerinden geçen insanları kandırmaları gerektiğine inanmıştı. Yanlarına birisi yaklaştığında, olmayan bir filmi anlatmaya başlıyor, böylece biraz rahatlıyordu:</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- …sonra esas oğlan herife bir çakıyor, herif de tabancasını çekip…</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Yanlarına yaklaşan adam geçince birden susuyor, bir başkasının yaklaştığını görünce yeniden başlıyordu:</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- …esas oğlan da esas kıza, o zaman ben giderim, diyor…</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Kalabalık bir caddede yürüdükleri için, kopuk film cümleleri birbiriyle ilgisiz bir biçimde peşpeşe geliyordu. Gerçi yaptıklarından utanıyorlardı, ama başka türlü de davranamıyorlardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Korku, bütün yapılarını altüst ediyor, yaşamlarının korkuyu en iyi bilen parçasını, çocukluklarını ortaya çıkarıyordu. Acemiliğin bütün şaşkınlığını ve utancını yaşıyorlardı. Tek avuntuları, bu yolculuğa kahramanca bir amaçla çıkmış olmalarıydı. Kahramanlık uğruna korkmaları, korkaklığa da<span id="id_GoBack">yanmalarını, her şeyi bırakıp kaçma isteğini bastırmalarını sağlıyordu. Kahramanlık uğruna korkuyorlar, kahramanlığın bedelinin korku olduğunu öğreniyorlardı.</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Gidecekleri yere yaklaştıkça Hakan’ın birbirini tutmayan cümleleri daha da sıklaşmıştı. Anlamsız cümleleri birbiri ardına sıralıyor, böylece çevreden geçenlerin kendi niyetlerini anlamalarını engellediğine inanıyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- …sonra oradan bir araba geçiyor… Kız da oğlana ben seni seviyorum diyor… O sırada adam bara giriyor, barmene bir çakıyor… Uçaklar kenti bombalıyorlar…</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Sonunda gidecekleri yere vardılar. Büyük bir araba galerisiydi burası, ışıklar içindeki salona son model arabalar dizilmişti. Necip, bu arabaların salonun içine nasıl girdiğini merak etti bir an. İçeri girdiler. İkisinin de gırtlağı kurumuştu. Patronu görmek istediklerini söylediler. Sesleri pürüzlü çıkıyordu. Üst katta bir odaya götürdüler onları. Necip’le Hakan ceplerindeki tabancaları sımsıkı tutuyorlardı. Galerinin sahibi onları bekliyordu zaten.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bizi Kenan gönderdi, dediler.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Galerinin sahibi hiçbir şey söylemeden çekmeceden bir zarf çıkarıp verdi. Necip zarfı alıp cebine koydu, birlikte merdiveni inip galeriden çıktılar. Hızla yürüyorlar, her an arkalarından birinin gelmesini bekliyorlardı. Birbirlerinden utandıkları için koşamıyorlardı ama, adımları gittikçe sıklaşıyordu. Bir yan sokağa girip arkalarına baktılar. Gelen giden yoktu. Adımları ağırlaştı. İlk görevlerini başarıyla sonuçlandırmışlardı. Biraz önceki korkularını unuttular. Sanki hiç korkmamışlardı, böyle bir duyguyu anımsamıyorlardı artık. Bu iş sandıklarından çok daha kolay olmuştu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Necip, havanın ılıklığını farketti. İlerde hoş bir kız yürüyordu. Kendisini büyümüş hissediyordu Necip, her işin üstesinden gelebilirdi artık. Adamlar ses çıkarmadan parayı vermişlerdi. Korkmuşlardı Necip’le arkadaşından. Necip, korkacak değil korkulacak adamdı… Başkalarının korkusu ona güç veriyordu. Daha önce hiç tanımadığı bir duyguydu bu. Eskiden korkan, itilip kakılan, başkalarının emirlerini dinleyen kendisiydi. Birdenbire durum tam tersine dönmüştü, şimdi emirleri o veriyor, başkalarının kendisinden korkmalarını, sözlerini dinlemelerini izliyordu. İçinde bir şeylerin değiştiğini somut bir biçimde hissediyordu. Korkular, eziklikler, çekingenlikler parçalanıyor, onların altından yeni bir Necip çıkıyordu. Yürümesini yeni öğrenen bir çocuk gibi, hem yaptığına şaşıyor, hem de bu yeni eğlenceyi kesintisiz sürdürmek, durmadan yürümek istiyordu. Artık bu büyük zevkten vazgeçemeyeceğini, bu yeni gücünü kaybetmemek için her türlü tehlikeyi göze alacağını biliyordu. Zaten tehlike, bu yeni deneyimden sonra anlamını kaybetmişti. Başkalarının tehlike diye gördüğü şey, Necip’in kendisiydi. İnsanların onu tehlikeli bulması, ondan korkması, kendisini farkında olmadan küçümseyen Necip’in tehlikeyi de küçümsemesini sağlıyordu. Birden sevinçle Hakan’ın sırtına vurdu. Hakan şaşkınlıkla durup Necip’e baktı. Necip gülüyordu. Hakan da gülmeye başladı. Kahkahaları atıyorlardı. Sokağın ortasında durmuşlar, hiç kimseye aldırmadan birbirlerinin sırtlarına vurarak kahkahalarla gülüyorlardı. Yeni bir yaşamın başlamasını sevinçle kutluyorlardı. Yoldan geçenler, bu iki gence çekinerek bakıyorlar, yanlarına sokulmadan, uzaktan geçiyorlardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block6">***</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Sokakların ılıklığı evin içine sızıyordu kapalı pencerelerden. Eşyalar gelişigüzel boş evin içine konulmuştu. Henüz açılmamış denkler, valizler duruyordu duvar diplerinde. Perdesiz pencerelerden yumuşak bir aydınlık giriyordu. Güneş ışıklarıyla tozları kabaran tahta döşemeler evin çıplaklığını artırıyordu. Bir kenarda, çift kapılı, aynalı, tahtaları oymalı geniş bir dolap duruyordu. Aynalarından biri çatlamıştı, tahtalarında kurt yenikleri vardı. Bütün kışı tek başına geçirmiş olan bu eski dolap, dağınık eşyalarla lekelenmiş boş evin içinde, yaşlı bir kör gibi, gözleri kapalı, yalnızca kurt yeniklerinde saklanmış gizli tarihi yaşayarak, sessiz ve sağır, çıplak aydınlığa aldırmadan, son demlerini geçiriyordu.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Anahtarın kilitte dönerken çıkardığı ses, boş evin içinde yankılandı. Kapının açılmasıyla birlikte, evin içi genç seslerle doldu. Çocuklar evin içine dağıldılar, herkes bir eşyanın üstüne çıktı. Yere bir pikap koydular, plaklar çalınmaya başladı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer’le Fazıla geniş dolabın kapaklarını açıp içine oturdular. Öbürlerinin arasına karışmak istemiyorlar, aşklarını herkesten ayrı yaşamak istiyorlardı. Yaşadıkları duyguları kimsenin anlayamayacağına, kimsenin böyle şeyler hissetmediğine inanıyorlardı. Yeryüzünde ilk kez böyle bir aşk yaşanıyordu onlara göre. Kendilerinden başka her şeyi küçümsüyorlardı. Başkaları kendileri gibi âşık olamayan zavallılardı, onlara biraz da acıyorlardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Fazıla, cebinden kocaman bir anahtar çıkardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bak ne buldum yolda? Eski bir anahtar.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer, anahtarı alıp inceledi. Sarı metalden yapılmış, üstünde kaba işlemeler olan uzun, eski bir anahtardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bu bizim evimizin anahtarı olsun, dedi Fazıla. Al sakla bunu. Bu anahtarı kaybedersen aşkımız da bitmiş olur.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bunu hiç kaybetmeyeceğim, dedi Ömer. Boynuma asacağım. Hayatım boyunca da hiç çıkarmayacağım.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Fazıla, Ömer’in elini tutup sıktı. Bakışıp gülüştüler. Ömer bacaklarını dolabın içine çekti. Fazıla da onu taklit etti. Biraz ötede bir valizin üstünde oturan bir oğlan koşup dolabın kapaklarını kapattı. Ömer kapakları açmak için içerden itti, ama öbür çocuklar da kapıyı kapatana yardım ettiklerinden açamadı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Açmaya uğraşmaktan vazgeçip Fazıla’ya döndü:</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Yalnız kaldık.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Dolabın kapaklarından içeri aydınlık sızıyor, Fazıla’nın saçlarıyla yüzünün bir parçasını aydınlatıyordu. Birbirlerine sokuldular. Öpüşmeye başladılar. Uzun uzun öpüşüyorlar, öpüşürken titriyorlardı. Solukları kesiliyordu. Kımıldadıkça karanlık dolabın kenarlarına çarpıyorlardı. Sıcaktan ve heyecandan ter içinde kalmışlardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Birara, Ömer farkına varmadan kapıya biraz fazla abandı ve kapı açıldı. Salondaki çocukların hepsi dönüp Ömer’le Fazıla’ya baktılar. Öpüşmekten dudakları şişmişti, dudaklarının kenarlarında ve boyunlarında pembemsi mor lekeler vardı. Birbirlerine sarılmışlardı. Herkesin kendilerine baktığını görünce utandılar.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Niçin itiyorsunuz kapıyı? dedi Ömer.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Salonda kahkahalar patladı. Herkes gülüyordu. Çocuklar, birbirlerine bakıp şaşırmış gibi kaşlarını kaldırıp dudaklarını büzüyorlardı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Kim itiyor kapıyı? Bir saattir kimsenin dolaba yaklaştığı bile yok.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block6">***</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Fazıla kaşlarını çattı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Gerçekten ne oldu o anahtar?</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer gülerek omuzlarını silkti.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bilmem, kaybettim herhalde.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Fazıla’nın yüzü asıldı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- O bizim uğurumuzdu. Onu kaybettiğin için oldu bunlar. Ben artık uğura inanıyorum, biliyor musun? İnsanları yöneten bir başka güç olduğuna inanıyorum. O anahtar bizim uğurumuzdu, onu kaybetmeyeceğine söz vermiştin.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Ömer dikkatle baktı Fazıla’nın yüzüne. Gözlerinin kenarlarında kırışıklıklar vardı, sarı saçlarının arasında tek tük beyazlar gözüküyordu. Fazıla, genellikle o eskiden tanıdığı, âşık olduğu genç kıza çok benziyordu, ama bazan Ömer’in hiç tanımadığı bir kadın oluyordu, Ömer’in duymayı beklemediği şeyler söyleyip onu şaşırtıyordu. Fazıla’nın şu anda, anahtarın kaybolmuş olmasına çok üzüldüğünü, bunu gerçekten bir uğursuzluk belirtisi kabul ettiğini anlamıştı.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Ben sana yeni bir anahtar bulurum, dedi Ömer. Daha güzel, daha uğurlu bir anahtar.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>Fazıla, dalgın bir sesle,</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Bir çocuk vardı, bize, hiçbir zaman evlenemeyeceksiniz, demişti, hatırladın mı?</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Salağın tekiydi.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span>- Salağın tekiydi ama onun dediği çıktı. Sen o anahtarı kaybetmemeliydin. Bazı küçük şeyler çok önemlidir.</p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5"><span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block2" id="calibre_pb_8">&nbsp;</p>
</body>
</html>
