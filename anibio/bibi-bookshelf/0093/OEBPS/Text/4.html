<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4.html" xml:lang="en-US">
    <div class="Basic-Text-Frame">
      <p class="B-l-m-Ba-l----1" id="toc_marker-1" xml:lang="tr-TR">Giriş</p>

      <p class="alt-ba-l-k" xml:lang="tr-TR">Philosophia perennis (ezelî hikmet)</p>

      <p class="Normal-1 para-style-override-2"></p>

      <p class="Normal-1 para-style-override-3"><span class="char-style-override-10">B</span><span class="char-style-override-5">U TABİR,</span> <span class="char-style-override-10">Leibniz tarafından ortaya çıkarıldı; fakat içeriği —nesneler, canlılar ve zihinler dünyası için vazgeçilmez bir ilâhî gerçekliği tanıyan metafizik, ruhta ilâhî gerçekliğe benzer ve hatta onunla özdeş birşey bulan psikoloji, insanın nihaî hedefini bütün varlık aleminin içkin ve aşkın kaynağının bilgisi olarak gören ahlâk— zamanı bilinmeyecek kadar eski ve evrenseldir. Dünyanın her bölgesindeki ilkel insanların geleneksel ilimlerinde Ezelî Hikmetin temelleri bulunabileceği gibi gelişmiş dinlerin her birinde de tam olarak gelişmiş biçimleri mevcuttur. Bütün bu İlahiyat sistemlerindeki bu Yüce Ortak Faktörün bir versiyonu ilk olarak yirmibeş asır öncesinden itibaren yazıya dökülmüş ve o zamandan beri de bu tema her dinî geleneğin bakış açısından ve Asya ve Avrupa’nın belli başlı dillerinde tekrar tekrar işlenmiştir. Kitabımda —Ezelî Hikmetin kimi özgül noktalarını etkili olarak göstermesi nedeniyle taşıdıkları öneme ve ayrıca güzelliklerine ve unutulmazlıklarına binaen— bu yazılardan seçilmiş parçaları bir araya getirdim. Bu seçme yazılar çeşitli başlıklar altında toplanmış ve bunlara deyim yerindeyse —açıklama ve ilişkilendirme, geliştirme ve gerekli olduğu zaman aydınlatma amacıyla— kendime ait şerhler eklenmiştir.</span></p>

      <p class="Normal-1 para-style-override-4"><span class="char-style-override-10">Bilgi bir varlık işlevidir. Bilenin varlığında bir değişme olduğunda bilmenin mahiyetinde ve miktarında da mütekabil bir değişiklik olur. Meselâ, bir çocuğun varlığı büyüme ve eğitimle bir adamınkine dönüşür; bu dönüşümün sonuçları arasında bilme şeklinde ve bilinen şeylerin miktarı ve niteliğinde devrimsel bir değişiklik vardır. Birey büyüdükçe bilgisi daha kavramsal ve biçim açısından sistematik hâle gelir; olgusal ve faydacı içeriği muazzam derecede artar. Fakat bu kazançların önü dolaysız kavrayışın niteliğindeki bozulma ve sezgisel gücün körelmesi ve kaybıyla kapatılır. Veya bir bilim adamını varlığında aletleri vasıtasıyla mekanik olarak meydana gelebilecek değişikliği düşünün. Bir spektroskop ve altmış inçlik bir aynayla donanmış bir astronom gözün görüş alanı itibarıyle insanüstü bir varlık hâlini alır; doğal olarak beklenebileceği gibi bu insanüstü varlık tarafından elde edilen bilgi yıldızlara çıplak gözle bakan birinin elde edebileceği bilgiden hem nitelik hem de nicelik açısından çok farklı olacaktır.</span></p>

      <p class="Normal-1 para-style-override-4"><span class="char-style-override-10">Bilenin bilgisini etkileyen sadece fizyolojik veya zihnî varlığındaki değişiklikler değildir. Bildiklerimiz ayrıca ahlakî varlıklar olmamız hasebiyle kendimizi şekillendirme tercihimize de bağlıdır. William James’in deyimiyle</span></p>

      <p class="isimli-al-nt- para-style-override-5"><span class="char-style-override-11">“Pratik, teorik ufkumuzu değiştirebilir; bu da iki şekilde olur: Yeni dünyalara sevkedip yeni güçler sağlayabilir. Olduğumuz gibi kalarak hiçbir zaman ulaşamayacağımız bilgiye ahlakî olarak sağlayabileceğimiz yüce güçler ve yüce bir hayat neticesi ulaşabiliriz.”</span></p>

      <p class="Normal-1 para-style-override-3"><span class="char-style-override-10">Meseleyi daha açık biçimde ifade edecek olursak</span></p>

      <p class="isimli-al-nt- para-style-override-6"><span class="char-style-override-11">“Kalben saf olanlar kutludurlar, zira onlar Tanrıyı göreceklerdir.”</span></p>

      <p class="Normal-1 para-style-override-3"><span class="char-style-override-10">Aynı görüş Sûfî şair Celaleddin Rumî tarafından bilimsel bir teşbihle ifade edilmiştir.</span></p>

      <p class="isimli-al-nt- para-style-override-5"><span class="char-style-override-11">“Tanrının sırlarının usturlabı sevgidir.”</span></p>

      <p class="Normal-1 para-style-override-4"><span class="char-style-override-10">Tekrar ediyorum, bu kitap bir Ezelî Hikmet antolojisidir; fakat bir antoloji olmakla beraber profesyonel edebiyatçılardan çok az alıntı içermekte, bir felsefeyi tanımlamakla birlikte profesyonel fizoloflardan neredeyse hiç alıntı yapmamaktadır. Bunun nedeni çok basittir. Ezelî Hikmet temelde nesneler, canlılar ve zihinler dünyası için önemli olan tek ilâhî Gerçeklikle ilgilenmektedir. Fakat bu tek Gerçekliğin mahiyeti kendilerini kalben saf, ruhen fakir, sevgi dolu kılarak belli şartları sağlayan kimseler dışındakilerce doğrudan kavranamayacak şekildedir. Bunun neden böyle olması gerektiğini bilmiyoruz. Bu hoşlansak da hoşlanmasak da, makul ve olası olmasa da kabul etmemiz gereken gerçeklerden biridir. Günlük tecrübelerimizdeki hiçbirşey de suyun oksijen ve hidrojenden oluştuğunu varsaymamıza neden teşkil etmez; ancak suyu belli işlemlere tâbi tuttuğumuzda kendisini oluşturan elementlerin yapısı açığa çıkar. Aynı şekilde, günlük tecrübelerimiz de ortalama bir duyumcu insanın zihninin, yapı taşlarından biri olarak, çokluk dünyasının temeli olan gerçekliğe benzeyen veya onunla özdeş birşeye sahip olduğunu varsaymamız için bir neden teşkil etmez; fakat bu zihin de belli uygulamalara tâbi tutultuğunda hiç olmazsa kısmen müteşekkil olduğu ilâhî unsur sadece zihnin kendisine değil, dış davranışlardaki yansımasıyla diğer zihinlere de görünür. Maddenin içsel yapısını ve gizil güçlerini ancak fiziksel deneyler yaparak keşfedebiliriz. Zihnin içsel yapısını ve gizil güçlerini de ancak psikolojik ve ahlakî deneylerle keşfedebiliriz. Ortalama bir duyumcu insanın içinde bulunduğu normal şartlarda zihnin bu güçleri gizli olarak mevcuttur ve görünmez. Eğer bunları algılamak istersek belli şartları sağlamamız ve tecrübelerin geçerli olduğunu gösterdiği belli kurallara riayet etmemiz gerekecektir.</span></p>

      <p class="Normal-1 para-style-override-4"><span class="char-style-override-10">Profesyonel filozoflar ve edebiyatçıların dolaysız manevî bilgiye ulaşmanın koşullarını yerine getirme yolunda çok çalıştıklarına dair herhangi bir kanıt var mıdır? Şairler veya metafizikçiler Ezelî Hikmetin ana konusundan sözettiklerinde bu genelde ikinci eldendir. Fakat bu gibi dolaysız bilginin sayesinde elde edilebileceği belli şartları sağlamayı tercih eden kadın ve erkekler her asırda var olmuştur; bunlardan sadece birkaçı bu sayede kavrayabildikleri Gerçeklik hakkında çeşitli anlatımlar bırakmışlar ve bu tecrübeyle ilgili belli gerçekleri diğer tecrübeleriyle ilgili belli gerçeklerle, bağdaşık bir düşünce sistemi içinde ilintilemeye çalışmışlardır. Ezelî Hikmetin bu ilk el yorumcularına, onları tanıyanlar, “aziz,” “peygamber,” “bilge” veya “aydınlanmış kişi” adını verirler. Ne hakkında konuştuklarını bildiklerini varsaymak için yeterli sebep bulunduğundan alıntılarımı profesyonel felsefecilerden veya edebiyatçılardan değil bu kişilerden yaptım.</span></p>

      <p class="Normal-1 para-style-override-4"><span class="char-style-override-10">Hindistan’da iki tür metin kabul edilir. Nihaî Gerçekliğe dolaysız nüfuzun ürünü olduklarından kendi otoriteleri olan Shruti veya İlham eseri yazılar ve Shruti’ye dayanan ve sahip oldukları otoriteyi ondan alan Smriti. Shankara’nın deyimiyle Shruti “dolaysız algıya bağlıdır”, Smriti ise otoritesini kendisinden başka bir otoriteden aldığı için tümevarıma benzer bir rol oynar. O hâlde bu kitap açıklayıcı mülahazalarla birlikte, çok zaman ve yerin Shruti ve Smriti’lerinden alınmış bir pasajlar antolojisidir. Ne yazık ki geleneksel olarak kutsal sayılan yazılara aşinalık küçümsemeden ziyade uygulama açısından daha kötü birşeye —kutsal sözlerin anlamına karşı saygı dolu bir duyarsızlık, bir ruh uyuşukluğu ve iç sağırlığına— sebep olur. Bu nedenle, Ezelî Hikmetin doktrinlerini ortaya koyacak materyali seçerken, Batıda formüle edilenler arasından İncil dışındaki kaynaklara müracaat ettim. Alıntılarımı yaptığım bu Hristiyan Smriti’si şer’î kitapların Shruti’sine dayanmakta, fakat daha az bilinme ve dolayısıyla daha canlı olma, tabir caizse, onlardan daha iyi işitilir olma avantajına sahiptir. Bunun yanında bu Smriti’nin büyük kısmı, hakkında konuştukları şeyi ilk elden bilme yetisine ulaşmış aziz ve azizelerin eseridir. Sonuç olarak, başlıbaşına ilham eseri ve kendi doğruluğunu gösteren bir Shruti türü sayılabilir ve bu açıdan İncil şeriatında içerilen yazılardan daha yüksek derecelidir. Yakın tarihlerde ampirik bir ilâhiyat bilimi oluşturmak amacıyla birçok teşebbüste bulunuldu. Fakat Sorley Oman ve Tennant gibi yazarların ince fikirliliklerine ve entellektüel güçlerine rağmen bu teşebbüsler sadece kısmî bir başarı sağlayabildi. Ampirik ilahiyat, en yetenekli yorumcularının elinde bile tek başına ikna edici değildir. Bana göre bunun sebebi ampirik ilahiyatçıların dikkatlerini az ya da çok münhasıran eski okul ilahiyatçılarının “ıslah olmamış” diye isimlendirdikleri kimselerin —yani manevî bilginin şartlarını tam olarak yerine getirmekten uzak insanların— tecrübesine yöneltmelerinde aranmalıdır. Fakat nihaî Gerçekliğin kendilerini kalben saf, ruhen fakir hâle getirenler dışında hiç kimse tarafından açıkça ve dolaysız olarak algılanamayacağı dinler tarihinin iki veya üçbin yıl boyunca tekrar tekrar teyid ettiği bir gerçektir. Bu durumda zayıf, basit, ıslah olmamış insanların tecrübesine dayalı bir ilâhiyatın çok az ikna gücü taşıması pek şaşırtıcı değildir. Bu tür bir ampirik ilâhiyat herhangi bir alet olmaksızın sadece gözleriyle gözlem yapanların tecrübesine dayalı ampirik astronomiyle aynı durumdadır. Çıplak gözle bakıldığında Orion takım yıldızında küçük, bellibelirsiz bir leke keşfedilebilir ve hiç şüphesiz görkemli bir kozmolojik teori bu lekenin gözlemine dayandırılabilir. Fakat böyle bir teori ne denli ustalıkla ortaya konulursa konulsun bize galaksi ve galaksi ötesi yıldızlar kümesi hakkında iyi bir teleskop, kamera ve spektroskop kadar çok şey söyleyemeyecektir. Aynı şekilde çokluk dünyasının basit, alelâde tecrübesi içerisinde belli belirsiz görülen işaretlerle ilgili bir teori bize ilâhî Gerçeklik hakkında tarafsızlık, sevgi ve tevazu içerisindeki bir zihin tarafından dolaysız olarak algılanandan daha çok şey söylemeyecektir. Tabî bilim ampiriktir; fakat kendini insanların salt insanî ve sabit şartlarındaki tecrübesiyle sınırlandırmaz. Ampirik ilahiyatçıların kendilerini niçin bu engele maruz bırakmak zorunda hissettiklerini sadece Tanrı bilir. Ve tabiî ki kendilerini bu çok insanî sınırlar içerisindeki ampirik tecrübeyle sınırlandırdıkları sürece en gayretli teşebbüslerinin bile sürekli biçimde başarısızlığa mahkum olması kaçınılmazdır. Ne denli yetenekli olursa olsun hiçbir zihin, mülahaza etmeyi seçtikleri materyalden bir imkânlar veya en iyi deyimiyle özel ihtimaller setinden daha fazlasını çıkaramaz. Dolaysız idrakin kendini doğrulayıcı kesinliğine “Tanrı’nın sırlarının” ahlakî “usturlab”ıyla donanmış olanlardan başkası ulaşamaz. Eğer kişinin kendisi bir bilge veya aziz değilse metafizik alanda yapabileceği en iyi şey salt insanî varlık biçimini değiştirdikleri, ta’dil ettikleri için salt insanî bilgi türü ve miktarından fazlasına sahip olan kimselerin eserlerini mutalaa etmektir.</span></p>
    </div>

    <div class="Basic-Text-Frame">
      <p class="Basic-Paragraph-1" xml:lang="en-GB"></p>
    </div>
  </div>
</body>
</html>
