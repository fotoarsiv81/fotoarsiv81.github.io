<html xmlns="http://www.w3.org/1999/xhtml">
	<head>
		<title>5-10.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-10.html" xml:lang="tr-TR">
			<div class="Basic-Text-Frame-1">
				<p class="arabaslik-orta para-style-override-15" id="toc_marker-2-10" xml:lang="en-GB"><span class="kisim-baslik" style="font-size:1.08em;">10</span></p>
				<p class="metin"/>
				<p class="metin"/>
				<p class="metin"/>
				<p class="metin"/>
				<p class="metin"/>
				<p class="metin"/>
				<p class="metin"/>
				<p class="metin"/>
				<p class="metin"><span class="metin char-style-override-11" xml:lang="tr-TR">O karışık ruh durumunda hemen yazar dostumuzu ara­maya çıktık. Artık ondan utanmamız için bir sebep kal­mamıştı. Küçük de olsa bir zafer kazanmıştık. Bazı martılar ölmüştü ama bu iş Başkan ve adamları için genel olarak bir fiyaskoyla sonuçlanmıştı. Adalıların bu tavrından sonra her­halde uzun süre böyle bir şeye kalkışamazlardı.</span></p>
				<p class="metin"><span class="metin char-style-override-11" xml:lang="tr-TR">Ne var ki Mor Su’da dalgın dalgın otururken bulduğumuz Yazar bu düşüncemize katılmıyordu. Lara’nın hazırladığı bil­diriyi okudu, başını salladı, beğendiğini belirtti ama bu ka­dar iyimser olmak için bir sebep göremediğini söylemekten de geri durmadı.</span></p>
				<p class="metin"><span class="metin char-style-override-11" xml:lang="tr-TR">Başkan, böyle bir iki denemeyle pes edecek bir adam de­ğildi. Ona göre anavatanda neler olduysa, burada da küçük bir modeli tekrarlanıyordu. Başkan, emekliliğinde kendisine yeni bir minyatür ülke bulmuştu ve çok oynayacaktı bunun üstünde. Bütün deneyimini konuşturacak, bütün kirli taktik­lerini uygulayacaktı.</span></p>
				<p class="metin"><span class="metin char-style-override-11" xml:lang="tr-TR">“Ama halk...” diyecek oldum.</span></p>
				<p class="metin"><span class="metin char-style-override-11" xml:lang="tr-TR">“Halk dediğin değişken bir şeydir” dedi. “Bugün böy­le davranır, yarın tam tersini yapar. Teşvik ve tehdide bağ­lı...”</span></p>
				<p class="metin"><span class="metin char-style-override-11" xml:lang="tr-TR">Tam o sırada aklıma gelen parlak bir fikirle heyecanlan­dım:</span></p>
				<p class="metin"><span class="metin char-style-override-11" xml:lang="tr-TR">“Bakın,” dedim, “yarın fıstık toplama işine başlayalım. Adalıların hepsi kendini fıstık toplama işine versin. Yine her yılki şenliklerimizi yapalım. Fıstıkları çuvallara doldurunca yine her zamanki toplu akşam yemeğimizi yiyelim; gitar ve flütle dans havaları çalsın arkadaşlarımız, dans edelim, kısa­cası eski hayatımıza geri dönelim. Böyle bir heyecan ortamın­da Başkan da unutulur gider, onun lanet olası seferberliği de. Fıstık ağacının tepesindeki insanlara, gelin martı öldürelim diyecek hali yok ya!”</span></p>
				<p class="metin"><span class="metin char-style-override-11" xml:lang="tr-TR">Bu söz çok hoşuma gittiği için yüksek sesle güldüm ama sadece benim sesim duyuldu. Yazar ve Lara bu coşkuma ka­tılmadılar. Kaygılı görünüyorlardı.</span></p>
				<p class="metin"><span class="metin char-style-override-11" xml:lang="tr-TR">Lara, “Bilmiyorum, içimde korkunç önseziler var ama yi­ne de bir deneyelim” dedi.</span></p>
				<p class="metin"><span class="metin char-style-override-11" xml:lang="tr-TR">Yazar da katıldı ona. “Mücadeleyi elden bırakacak deği­liz!” dedi. “Elbette deneyeceğiz ama unutma, bu iş hiç de ko­lay olmayacak.”</span></p>
				<p class="metin"><span class="metin char-style-override-11" xml:lang="tr-TR">Sonradan Yazar’ın bu sözünü çok düşündüm, insanın, başına neler geleceğini bile bile kendini feda etmesi, kadere teslim olmak gibi bir şeydi herhalde. Bir kere Platon’da bil­geler üstüne bir cümle okumuştum. Galiba bir bilgenin, halkı yağmur gelecek diye uyardığını ama kendisini dinlemedikle­ri zaman o ahmaklarla birlikte ıslanmak zorunda olmadığını, evine girip rahatça oturabileceğini yazıyordu.</span></p>
				<p class="metin"><span class="metin char-style-override-11" xml:lang="tr-TR">Öğleden sonra gidebildiğimiz kadar çok eve uğradık, kom­şularımızı ertesi gün hep birlikte fıstık toplamaya davet ettik. Belki bu iş için bir iki hafta erkendi ama artık fıstıklar olgunlaşmıştı, toplanmalarında bir sakınca yoktu.</span></p>
				<p class="metin"><span class="metin char-style-override-11" xml:lang="tr-TR">Bütün gün Başkan ve adamlarından hiçbir ses çıkmadı, ortalıkta görünmediler. Sanki ada eski sakin günlerine geri dönmüştü ve her yıl yapılan fıstık toplama şölenine hazırla­nıyordu.</span></p>
				<p class="metin"><span class="metin char-style-override-11" xml:lang="tr-TR">O akşam bakkalın oğlu evlerimize birer bildiri dağıttı. Daha kâğıdı görür görmez bir aksilik olduğunu anladık. Bildiri, adanın mülkiyetinin kime ait olduğunu bir kez da­ha vurguluyor, adadaki fıstık ağaçlarının da bu mülke dahil olduğunu, dolayısıyla çamlardan tek bir fıstık bile toplanırsa bunun hırsızlık kapsamına gireceğini açık bir dille belirtiyor­du. Bildiriye bir de tapunun fotokopisi eklenmişti.</span></p>
				<p class="metin"><span class="metin char-style-override-11" xml:lang="tr-TR">“Bildiriye karşı bildiri!” diye düşündüğümü hatırlıyorum, “Puşkin’e karşı tapu!”</span></p>
				<p class="metin"><span class="metin char-style-override-11" xml:lang="tr-TR">O sırada bahçede akşam yemeği yiyorduk, Yazar da biz­deydi. İlk şaşkınlığı üstümüzden attıktan sonra ne yapacağı­mızı düşündük. Yazar, planlarımızda bir değişiklik yapma­mızı ve ertesi sabah kararlaştırılan saatte fıstık toplamaya git­memizi önerdi.</span></p>
				<p class="metin"><span class="metin char-style-override-11" xml:lang="tr-TR">Öyle de yaptık. Ertesi gün erkenden fıstık çamlarının gök­yüzüne ser çektiği o güzelim ormanın kuytuluklarına gittik. Elimizde ipler ve çuvallar vardı. Yirmi kişi kadardık. Adalıların tümü katılmıyordu bu işe ama yirmi kişi de yeterliydi. Bizimle birlikte olanları yüreklendirmek ve diğerlerini de özendirmek amacıyla, gitar ve flüt çalan arkadaşlarımızdan, fıstık topla­mak yerine müzik yapmalarını rica ettik. Biz onların yerine de toplardık, ormanda neşe içinde fıstık toplama görüntü­sünün işe yarayacağını düşünüyorduk. Arkadaşlarımız müzik aletlerini alıp geldiler, neşeli havalar çalmaya koyuldular. Flütün sesini duyan orman kuşları da şakımaya başladı. Buna karşılık martılar görünmüyordu ortalıkta. Uçmuyorlardı bile, derin bir sessizliğe gömülmüşlerdi.</span></p>
				<p class="metin"><span class="metin char-style-override-11" xml:lang="tr-TR">Ağaçlardan kozalakları topluyor, çuvallara dolduruyorduk. Daha sonra bunları güneşte kurumaya bırakacak, ara­dan bir süre geçince de kozalakları kırarak içindeki lezzetli fıstıkları çıkarıp paketleyecektik. Her yıl yaptığımız bir işti bu. Toplama işi öğlene kadar sürüp gitti. Epeyce kozalak top­ladık, güneş tam tepedeyken mola verdik. Yanımızda getirdi­ğimiz sandviçleri yemeye koyulduk.</span></p>
				<p class="metin"><span class="metin char-style-override-11" xml:lang="tr-TR">Tam bu sırada Başkan’ın adamlarının fıstık çamı ormanı­na geldiğini gördük. Gelip yanı başımızda durdular.</span></p>
				<p class="metin"><span class="metin char-style-override-11" xml:lang="tr-TR">“Kendinize ait olmayan bir mülkte fıstık topluyorsunuz. Bu yasadışı bir durumdur. Derhal dağılın!” dediler.</span></p>
				<p class="metin"><span class="metin char-style-override-11" xml:lang="tr-TR">Güneş gözlükleri sert bakışlarını gizliyordu ama seslerinin tınısı hepimizi tehdit eden sert bir tondaydı.</span></p>
				<p class="metin"><span class="metin char-style-override-11" xml:lang="tr-TR">“Biz yıllardan beri bu işi yaparız. Burası hepimizin!” dedik.</span></p>
				<p class="metin"><span class="metin char-style-override-11" xml:lang="tr-TR">“Tapu öyle söylemiyor ama” dediler. “Derhal dağılın!”</span></p>
				<p class="metin"><span class="metin char-style-override-11" xml:lang="tr-TR">“Ada sahibi söylemeden gitmeyiz.”</span></p>
				<p class="metin"><span class="metin char-style-override-11" xml:lang="tr-TR">“Biz zaten ada sahibinin talimatıyla buradayız.”</span></p>
				<p class="metin"><span class="metin char-style-override-11" xml:lang="tr-TR">“Buna yetkiniz yok!”</span></p>
				<p class="metin"><span class="metin char-style-override-11" xml:lang="tr-TR">“Var, biz devletin güvenlik birimlerine bağlıyız ve bu ada da ülkemizin bir parçası. Burada yasanın uygulanmasından biz sorumluyuz. Derhal dağılın, yoksa...”</span></p>
				<p class="metin"><span class="metin char-style-override-11" xml:lang="tr-TR">“Yoksa ne?”</span></p>
				<p class="metin"><span class="metin char-style-override-11" xml:lang="tr-TR">Adamlar bu noktada silahlarını çıkardılar ve “Bu emre karşı geleni tutuklama yetkimiz var” dediler.</span></p>
				<p class="metin"><span class="metin char-style-override-11" xml:lang="tr-TR">Yazar acı acı güldü: “Bu adada hapishane bile yok!”</span></p>
				<p class="metin"><span class="metin char-style-override-11" xml:lang="tr-TR">“Hele bir karşı koymayı deneyin, var mı yok mu görür­sünüz!”</span></p>
				<p class="metin"><span class="metin char-style-override-11" xml:lang="tr-TR">İşler iyice çığırından çıkmıştı artık. Fıstık toplamayı bırak­maktan başka çaremiz yoktu.</span></p>
				<p class="metin"><span class="metin char-style-override-11" xml:lang="tr-TR">Çaresiz bir durumda, topladığımız fıstıkları da orada bı­rakarak ayrıldık. Dönüş yolunda hiç konuşmadık, doğruca evlerimizin yolunu tuttuk. Başkan kazanmıştı. Adalının tek gelir kaynağı olan fıstıklardan hiç kimse pay alamayacaktı. Üstüne üstlük adamlar o kadar kararlıydı ki, sonunda evleri­miz bile elimizden gidebilirdi. </span></p>
				<p class="metin"><span class="metin char-style-override-11" xml:lang="tr-TR">Bir tarafta gelirsiz kalma ve evlerimizi kaybetme korku­su, öteki tarafta turizm cennetine dönüşecek bir adada ka­zanılacak muazzam servetlerin hayali vardı. Adaya sıkıntılı bir sessizlik çökmüştü. Lara’nın ağzını bıçaklar açmıyordu. Kötülüğün her yerde galip geldiği ve iyiliği ezdiği yolundaki inancı bir kez daha doğrulanmış durumdaydı.</span></p>
				<p class="metin"><span class="metin char-style-override-11" xml:lang="tr-TR">Noter bey ve bazı arkadaşlarımız son bir çare olarak 1 Numara’yı ziyaret etmeyi denemişler. Onunla olan eski ar­kadaşlıklarına güvenerek, Başkan’a uymamasını, adalı arka­daşlarını böyle incitmemesini rica etmeye gitmişler. Bizim sonradan haberimiz oldu.</span></p>
				<p class="metin"><span class="metin char-style-override-11" xml:lang="tr-TR">Anlattıklarına göre 1 Numara onları iyi karşılamış, önce ağzında bir şeyler gevelemiş ama çok ısrar edilince, “İnanın ki benim elimden de bir şey gelmiyor!” demiş. “Adanın tapusun­da, yasalarla çelişen bazı durumlar oluşmuş. Eğer Başkan’ın dediklerini dinlemezsem tapu elimden gidebilirmiş. Bu unu­tulmuş adanın veraset ve emlak vergileri de zamanında ödenmemiş. Bunca yıl biriken faizleriyle birlikte ödenmesi müm­kün olmayan miktarlara yükselmiş. Kısacası Başkan’a itiraz ettiğim anda, ben dahil hepimizin bu adayı terk etmesi gerekecek. Ada devlete geçecek. Kusura bakmayın dostlarım, onun dediklerini yapmaktan başka çaremiz yok.”</span></p>
				<p class="metin"><span class="metin char-style-override-11" xml:lang="tr-TR">Sonra da Başkan’ı savunmaya girişmiş: “Hem adam kos­koca devlet başkanı! Elbette ki her şeyi bizden daha iyi bili­yor. Gelin bir tek vahşi martılar yüzünden Başkan’ımızla kav­galı duruma düşmeyelim. Onun talimatlarına uyarsak hiçbi­rimizin burnu kanamaz, gül gibi geçinip gideriz. İşin sonun­da müthiş bir zenginlik de var.”</span></p>
				<p class="metin"><span class="metin char-style-override-11" xml:lang="tr-TR">Bizimkiler, 1 Numara’nın evinden süngüleri düşmüş, ha­yalleri sönmüş bir durumda ayrılmışlar. Bu görüşmeyi bizle­re aktarırken de son derece üzgün bir ses tonuyla, “Başkan’a gücümüz yetmez! İyisi mi emirlerine uyalım” dediler.</span></p>
				<p class="metin"><span class="metin char-style-override-11" xml:lang="tr-TR">İçimiz isyanla doldu, Lara’nın gözlerinden yine yaş gel­di, Yazar yerdeki taşları tekmeledi ama acı gerçek buydu; ça­resizdik.</span></p>
				<p class="metin"><span class="metin char-style-override-11" xml:lang="tr-TR">O akşam bir bildiri daha geldi evlerimize. Hepimiz, erte­si sabah 8’de martılara karşı savaşmak üzere meydanda top­lanmaya çağrılıyorduk. O sakin adamızda bir gün bir sefer­berlik emri alacağımız hiç aklımıza gelmezdi ama bu da ol­muştu işte.</span></p>
				<p class="metin"><span class="metin char-style-override-11" xml:lang="tr-TR">Bildiri ayrıca, bizlere silah dağıtılacağını belirtiyor, kadın erkek hepimizin pantolon ve pabuç giymesi talimatını da içe­riyordu. Uzun süre evlere dönmeyeceğimiz için yanımıza su ve fazla olmamak şartıyla bir miktar yiyecek alabilirdik. Şapka ve güneş gözlüğü takılması da tavsiye ediliyordu.</span></p>
				<p class="metin"><span class="metin char-style-override-11" xml:lang="tr-TR">Gece yatakta Lara sessizce ağladı, gözyaşları yine yanağımı ıslattı. Sonra son derece umutsuz bir ses tonuyla adayı terk etmemizi önerdi. “Gidelim buradan!” dedi. “Artık burası ada değil, bir toplama kampı!”</span></p>
				<p class="metin"><span class="metin char-style-override-11" xml:lang="tr-TR">“Nereye gidebiliriz ki!” dedim. “Artık her yer kamp. Hem burada martı öldürülüyorsa, orada da insan öldürülüyor. Geldiğimiz şehirde bizi daha iyi şartların beklediğini mi sa­nıyorsun!”</span></p>
				<p class="metin"><span class="metin char-style-override-11" xml:lang="tr-TR">Lara cevap vermedi, omuzlarının sarsılmaya devam ettiği­ni gördüm. İçim parçalandı ama elimden ne gelirdi ki!</span></p>
				<p class="metin"/>
			</div>
		</div>
	</body>
</html>