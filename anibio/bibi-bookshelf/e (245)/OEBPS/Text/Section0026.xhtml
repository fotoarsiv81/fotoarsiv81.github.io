<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>19<br />
  Gölgelerin Vadisinde</h2>

  <p class="alinti">O halde bu gerçek mi, yoksa sadece boş hayal mi?</p>

  <p style="text-align: right;"><b>Euripides</b><br />
  <span style="font-style:italic;">Ion</span> (MÖ 410 civarı)</p>

  <p><br /></p>

  <p><br /></p>

  <p>Bugüne kadar altı kez ölümle yüz yüze geldim. Altısında da ölüm yüzünü çevirerek geçip gitmeme izin verdi. Tabii ki sonunda ölüm beni alacak -hepimizi aldığı gibi. Bilinmeyen sadece bunun ne zaman ve nasıl olacağı.</p>

  <p>Ölümle karşılaşmalarımızdan çok şey öğrendim; özellikle hayatın güzelliği ve hoş dokunaklılığı, dostların ve ailenin değeri ve sevginin dönüştüren gücü konusunda. Hatta düşünüyorum da ölümün eşiğine gelmek öylesine olumlu, kişiliği geliştiren bir deneyim ki, herkese önerebilirim; tabii azımsanmayacak ve kaçınılmaz risk faktörünü ayrı tutarak.</p>

  <p>Öldükten sonra yeniden hayata döneceğime, benden bir parçanın düşünmeye, hissetmeye ve hatırlamaya devam edeceğine inanmayı çok isterdim. Ama buna inanmayı ne kadar istesem de, ölümden sonra yaşamın var olduğunu ileri süren eski ve yaygın kültürel geleneklere rağmen, bunun sadece iyimser bir beklenti olmadığını düşündürecek bir bilgiye sahip değilim.</p>

  <p>Çok sevdiğim karım Annie'yle birlikte yaşlanmak isterim. Küçük çocuklarımızın büyüdüklerini görmeyi, onların kişilikleri üzerinde ve zihinsel gelişimlerinde etkili olmayı isterim. Henüz doğmamış torunlarımla tanışmak isterim. Sonuçlandıklarını görmeyi çok istediğim bilimsel problemler var. Güneş sistemi içindeki dünyalardan birçoğunun keşfi ve başka yerlerde de yaşam olup olmadığının araştırılması gibi. İyisiyle, kötüsüyle, insanlık tarihinin temel yönelimlerinin nasıl bir noktaya ulaşacağını öğrenmek isterim: Örneğin teknolojinin tehlikeleri ve vaatleri; kadın hak ve özgürlükleri; Çin’in siyasal, ekonomik ve teknolojik yükselişi ve yıldızlararası yolculuk.</p>

  <p>Eğer ölümden sonra yaşam olsaydı, ne zaman ölürsem öleyim bu derin merak ve özlemlerimin çoğunu tatmin edebilirdim. Ama eğer ölüm sonsuz ve düşsüz bir uykudan başka bir şey değilse, bu nafile bir umuttur. Belki de bu bakış açısı hayatta kalmam için bana fazladan bir motivasyon sağladı.</p>

  <p>Dünya öylesine sevgi dolu ve tinsel derinliği olan, o kadar nefis bir yer ki, sağlam kanıtı olmayan hoş öykülerle kendimizi aldatmak için bir sebep yok. Bana göre, ne kadar kırılgan olsak da, ölümün gözünün içine korkmadan bakmak ve yaşamın sağladığı kısa ama muhteşem fırsat için her gün şükran duymak çok daha iyi.</p>

  <p>Yıllardır banyodaki aynamın yanında, çerçevelenmiş bir kartpostal asılı durur -bu yüzden onu her sabah görürüm.</p>

  <p><br /></p>

  <div class="kutu">
    <p>Sevgili dostum</p>

    <p>Hayatta olduğumu, çok eğlendiğimi ve her şeyin muhteşem olduğunu göstermek için bu satırları yazıyorum. Çok keyifli.</p>

    <p style="text-align: right;">Sevgiler</p>

    <p style="text-align: right;">WJR</p>
  </div>

  <p><br /></p>

  <p>Arkasında Galler bölgesindeki Swansea Valley'de yaşayan Mr. James Day’e yazılmış bir not vardır. Şöyle der;</p>

  <p>Altında, mesajı yazan William John Rogers’ın adının baş harfleriyle attığı, okunması neredeyse imkânsız olan imzası var. Kartpostalın ön tarafında zarif dört bacalı bir yolcu gemisinin renkli fotoğrafı ve altında adı yer alıyor: "White Star Liner <span style="font-style:italic;">Titanic”.</span> Posta damgası üzerindeki tarih, dev gemi Bay Rogers da dahil olmak üzere 1500 kişiyle birlikte sulara gömülmeden bir gün öncesini gösteriyor. Annie'yle benim bu kartpostalı asmamızın bir nedeni var. "Her şeyin muhteşem olması" son derece aldatıcı ve geçici bir durum olabilir. Bizde de öyle oldu.</p>

  <p>Görünüşe göre sağlığımız yerindeydi; çocuklarımız büyüyordu. Kitaplar yazıyor, tutkuyla yeni televizyon ve sinema projelerine girişiyor, konferanslar veriyorduk ve ben en heyecan verici bilimsel araştırmalardan biri üzerinde çalışmaya devam ediyordum.</p>

  <p>1994 yılının sonlarında bir sabah çerçevelenmiş kartpostalın önünde dururken Annie, kolumda haftalardır duran çirkin mor bir lekeyi fark etti. "Neden geçmiyor?" diye sordu. Böylece onun ısrarıyla istemeyerek de olsa (morluk ciddi bir şey olamazdı değil mi?) bazı olağan kan tahlilleri yaptırmak üzere doktora gittim.</p>

  <p>Birkaç gün sonra biz Texas, Austin'deyken doktor aradı. Kaygılıydı. Ona göre sonuçlar laboratuvarda karışmış olmalıydı. Çünkü ancak çok hasta birinin tahlil sonuçları böyle olurdu. Bana, "Lütfen tahlilleri hemen yeniden yaptır” dedi. Ben de yaptırdım. Ve sonuçlarda bir yanlışlık olmadığı anlaşıldı.</p>

  <p>Hem vücudun her yerine oksijen taşıyan alyuvarlar hem de hastalıklara karşı savaşan akyuvarlar ciddi miktarda azalmıştı. Bunun en olası açıklaması şuydu: Alyuvarlarla akyuvarların ortak atası olan ve kemik iliğinde üretilen kök hücreleriyle ilgili bir sorun vardı. Teşhis bu alanda çalışan uzmanlarca da onaylandı. Daha önce hiç duymadığım bir hastalığa yakalanmıştım: Myelodysplasia. Nedeni neredeyse hiç bilinmiyor. Şaşkınlıkla öğrendim ki, eğer hiçbir şey yapmazsam hayatta kalma şansım sıfırdı. Altı ay içinde ölecektim. Belki zaman zaman bir sersemlik yaşasam da hâlâ kendimi iyi hissediyordum. Faal ve üretkendim. Ölümün eşiğinde olduğum düşüncesi abartılı bir şaka gibiydi.</p>

  <p>Bu hastalığa karşı iyileşme olasılığı sağlayabilecek bilinen tek tedavi yöntemi vardı: Kemik iliği nakli. Bu tedaviyse ancak uygun bir verici bulunması durumunda işe yarıyordu. Bu sağlansa bile, bağışıklık sistemim tümüyle baskılanmalıydı ki vücudum vericinin kemik iliğini reddetmesin. Ne var ki, bağışıklık sisteminin şiddetle baskılanması birkaç yönden ölümüme yol açabilirdi. Örneğin, hastalıklara karşı direncimi öylesine düşürecekti ki, çevremdeki herhangi bir mikrobun kurbanı olabilecektim. Kısa bir süre, tıp araştırmalarında yeni bir tedavi yöntemi bulununcaya kadar beklemeyi düşündüm. Ama bu çok zayif bir ümitti.</p>

  <p>Nereye başvuracağımız konusundaki tüm araştırmalarımız tek bir noktada kesişiyordu: Kemik iliği transplantasyonunda dünyanın önde gelen kuruluşlarından biri olan Seattle’daki Fred Hutchinson Kanser Araştırmaları Merkezi. Bu alanda çalışan uzmanların çoğu bu merkezle bağlantılıydı. Aralarında, kemik iliği nakliyle ilgili mevcut yöntemleri geliştirme çalışmalarından dolayı 1990 Nobel Fizyoloji ve Tıp Ödülü’nü kazanan E. Donnall Thomas da vardı. Doktorlarla hemşirelerin üst düzeydeki nitelikleri ve bakımın kusursuzluğu, burada tedavi olmam yönünde yapılan tavsiyeleri haklı çıkarıyordu.</p>

  <p>İlk adım, uygun bir verici bulunup bulunamayacağını araştırmaktı. Bazı kişiler hiçbir zaman bulamayabiliyor. Annie'yle birlikte tek kardeşim olan kız kardeşim Cari'yi aradık. Üstü kapalı konuşup lafı dolandırıyordum. Cari hasta olduğumu bile bilmiyordu. Daha ben konuya gelemeden dedi ki: “Veririm. Ne istiyorsan... Karaciğer... Akciğer... Senin olsun." Cari’nin cömertliğini her düşündüğümde boğazım düğümlenir. Ama tabii ki onun kemik iliğinin benimkiyle uyuşacağının hiçbir garantisi yoktu, Cariye bir dizi test yapıldı ve birbiri ardına altı uyum faktörünün de benimkilere uyduğu görüldü. Kusursuz bir uyumdu. İnanılmaz derecede şanslıydım.</p>

  <p>Ancak "şanslı” göreli bir kavram. Tam uyum durumunda bile iyileşme şansım yüzde 30 dolayındaydı. Bu, şarjöre bir mermi yerine dört mermi koyarak Rus Ruleti oynamaya benziyor. Ama yine de önümdeki en iyi seçenek buydu ve geçmişte şansımın çok daha düşük olduğu durumlarla karşılaşmıştım.</p>

  <p>Annie’nin anne-babası da dahil olmak üzere tüm aile Seattle'a taşındık. Ben hem hastanedeyken hem de dışarıda tedavi gördüğüm sırada yetişkin çocuklarım, torunum, akrabalarım ve arkadaşlarımdan oluşan bir ziyaretçi akınına uğradık. Eminim ki başta Annie olmak üzere bana gösterilen destek ve sevgi, aleyhimdeki durumu bir ölçüde lehime çevirmişti.</p>

  <p class="ciz"></p>

  <p>Tahmin edebileceğiniz gibi işin birçok korkutucu boyutu vardı. Doktorların talimatı üzerine bir gece yarısı saat ikide kalkıp, etkili bir kemoterapi maddesi olan busulfan tabletlerinin bulunduğu 12 plastik şişeden ilkini açışımı hatırlıyorum. Ambalajın üzerinde şunlar yazılıydı:</p>

  <p><br /></p>

  <div class="kutu">
    <p style="text-align: center;"><b>KEMOTERAPİ İLACI</b></p>

    <p style="text-align: center;"><b><br /></b></p>

    <p style="text-align: center;"><b>CANLILARA ZARAR VERİR<br />
    TOKSİK</b></p>

    <p style="text-align: center;"><b><br />
    ÇEVREYE ZARARLI ATIK olarak ayırın</b></p>
  </div>

  <p><br /></p>

  <p>Tabletlerden 72’sini birbiri ardına çıkardım. Bu öldürücü bir dozdu. Eğer bana kısa süre içinde ilik nakli yapılacak olmasaydı, bu bağışıklık sistemini baskılama terapisi kendi başına beni öldürmeye yeterdi. Bu, ölümcül dozda arsenik ya da siyanür aldıktan sonra uygun panzehirin zamanında bulunacağını ummak gibi bir şeydi.</p>

  <p>Bağışıklık sistemini baskılamak için aldığım ilaçların bazı doğrudan etkileri oldu. Sürekli mide bulantısı çekiyordum ama verilen başka ilaçlarla bu hafifletilebildiği için iş yapamayacak kadar kötü bir durumda değildim. Bütün saçım döküldü ve daha sonra başlayan kilo kaybıyla birlikte bu bana bir kadavra görünümü kazandırdı. Ama dört yaşındaki oğlumuz Sam beni yukardan aşağı süzüp şöyle dediğinde neşem yerine gelmişti: "Saç tıraşın güzel olmuş baba". Daha sonra şunları söyledi: "Ben senin hasta olduğunu bilmiyorum. Tek bildiğim senin iyileşeceğin.”</p>

  <p>Transplantasyon işleminin çok acılı olacağını sanıyordum. Hiç de öyle olmadı. Kız kardeşimin kemik iliği hücrelerinin benim kemik iliğimi bulmak üzere yola koyulduğu bir kan nakli gibiydi. Tedavinin <span style="font-style:italic;">bazı</span> aşamaları son derece ıstıraplıydı. Ancak bir çeşit travmatik hafıza kaybı oluşuyor ve işlem bittiğinde acıyı neredeyse tamamiyle unutuyorsunuz. Hutchinson Merkezi'nin, morfin türevleri de dahil olmak üzere kendi kendine alınabilen ağrı kesici ilaçlar kullanılması yönünde ilerici bir politikası var ve ben de böylece şiddetli ağrıya karşı hemen önlem alabildim. Bu da tüm süreci çok daha tahammül edilebilir kıldı.</p>

  <p>Tedavinin sonunda alyuvarlarla akyuvarlarımın hemen hemen hepsi Cari'ninkilerden oluşuyordu. Bu hücrelerdeki cinsiyet kromozomları XX, vücudumun geri kalan kısmındakilerse XY idi. Vücudumda dolaşmakta olan dişi hücreler vardı. Cari'nin bazı meraklarının -at binme ya da bir çırpıda yarım düzine Broadway oyunu izleme tutkuları gibi- bende de ortaya çıkmasını bekledim, ama böyle bir şey olmadı.</p>

  <p>Annie’yle Cari benim hayatımı kurtardılar. Bana gösterdikleri sevgi ve şefkatten dolayı onlara her zaman gönül borcu duyacağım. Hastaneden çıktığımda ciddi bir tıbbi bakıma muhtaç durumdaydım. Atardamarımda açılan bir girişten her gün birkaç kez ilaç verilmesi gerekiyordu. Annie kendisini benim bakıcım olarak atamıştı. Gece, gündüz ilaçlarımı veriyor, bandajları değiştiriyor, yaşam bulgularını izliyor ve gereken desteği sağlıyordu. Hastaneye kimsesiz yatanlarsa söylendiğine göre daha az şanslı, ki bu da anlaşılabilir bir şey</p>

  <p>Yapılan tıbbi araştırmalar sayesinde şimdilik kurtulmuştum. Bu araştırmaların bir kısmı öldürücü hastalıkları tedavi etmeye ya da hafifletmeye yönelik uygulamalı araştırmalardı. Bir kısmıysa canlıların organizmalarının nasıl çalıştığını anlamaya yönelikti. Bunların sonunda sağlayacağı pratik yararlar ve rastlantıyla ortaya çıkacak olumlu sonuçlar öngörülemiyordu.</p>

  <p>Bunun yanı sıra beni kurtaran, Cornell Üniversitesi'nin ve sinema, televizyon vb. yazarlarının örgütü olan Amerika Yazarlar Birliği’nin (Annie’den dolayı eş yardımı olarak) sağladığı sağlık sigortası oldu. Amerika’da bu tür bir sağlık sigortasına sahip olmayan on milyonlarca insan var. Biz de onlar gibi olsaydık ne yapardık?</p>

  <p>Yazılarımda, öteki hayvanlarla ne kadar yakından bağlantılı olduğumuzu, onlara acı vermenin ne kadar zalimce olduğunu ve onları, örneğin ruj yapmak için kesmenin ne kadar ahlaksızca olduğunu anlatmaya çalıştım. Ancak yine de, Dr. Thomas’ın Nobel ödülü konuşmasında dediği gibi, "İlik nakli, önce aynı aile içinde üremiş kemirgen hayvanlar, daha sonra da başta köpek olmak üzere farklı soylar arasında çoğaltılmış hayvanlar üzerinde yapılan araştırmalar olmadan klinik düzeyde uygulanabilir duruma gelemezdi.” Ben hâlâ bu konuda çelişkili duygular içindeyim. Eğer hayvanlar üzerinde araştırma yapılmasaydı ben bugün hayatta olmayacaktım.</p>

  <p>Böylece yaşam normale döndü. Annie, ben ve ailemiz New York, Ithaca’daki evimize döndük. Ben, elimdeki bazı araştırma projelerini tamamladım ve <span style="font-style:italic;">Karanlık Bir Dünyada Bilimin Mum Işığı</span> adlı kitabımın son düzeltmelerini yaptım. Annie'yle birlikte senaryosunu benim romanımı temel alarak yazdığımız ve şimdi ortak prodüksiyonu yapılan Warner Brothers şirketinin filmi <span style="font-style:italic;">Contact'</span>ın (Temas) yönetmeni Bob Zemeckis'le görüştük. Bazı yeni televizyon ve sinema projeleri üzerinde görüşmelere başladık. Ben, <span style="font-style:italic;">Galileo</span> uzay aracının Jüpiter'le buluşmasının başlangıç aşamalarındaki çalışmalara katıldım.</p>

  <p>Ancak çok iyi öğrendiğim bir ders vardı ki o da geleceğin öngörülemez olduğuydu. Kuzey Atlantiğin taze havasında neşeyle kartpostalını yazan William John Rogers'ın acıklı bir biçimde keşfettiği gibi, çok yakın geleceğin bile neler getireceğini bilmek mümkün değildir. İşte böyle, evde geçen birkaç aydan sonra -bu arada saçım uzamaya başlamış, kilom normale dönmüş, alyuvarlarla akyuvarlarımın sayısı normal sınırlar içinde seyreder ve ben kendimi çok iyi hissederken- kontrol amacıyla yapılan bir kan tahlili yelkenlerimi suya indirdi.</p>

  <p>Doktor, “Ne yazık ki sana kötü haberlerim var” dedi. Kemik iliğimde yeniden tehlikeli ve hızla çoğalan hücreler görülmüştü. İki gün içinde ailecek Seattle’a geri döndük. Bu bölümü Hutchinson hastanesindeki yatağımda yazıyorum. Yeni bir deneysel uygulamayla, bu anormal hücrelerin, bana daha önce verilmemiş olan iki kemoterapi ilacına karşı koruma sağlayacak enzimden yoksun olduğu belirlendi. Bu ilaçlarla yapılan bir kürden sonra kemik iliğimde anormal hücreye rastlanmadı. Kalmış olabilecekleri de temizlemek için (birkaç tane bile olsalar hızla çoğalıyorlar) iki kür kemoterapi daha yapılmasının ardından kız kardeşimden bir miktar daha hücre desteği aldım. Bir kez daha tamamen tedavi olma şansını yakalamış gibiydim.</p>

  <p>Hepimizde, insan soyunun yıkıcılığı ve dar görüşlülüğü konusunda umutsuzluğa kapılma eğilimi vardır. Ben de payıma düşen katkıyı yaptım (ve hâlâ sağlam temellere dayandığıma inanıyorum). Ancak hastalığın bana öğrettiklerinden biri, benim durumumdaki insanların yaşamlarını borçlu oldukları iyiliksever, olağanüstü bir topluluğun varlığı.</p>

  <p>Ulusal Kemik İliği Vericileri Programının gönüllüler listesinde iki milyondan fazla Amerikalı kayıtlı bulunuyor. Bunların hepsi, kendileriyle hiçbir bağlantısı olmayan bir yabancıya yardım amacıyla, bir ölçüde rahatsızlık verici olan kemik iliği verme işlemine hazır durumdalar. Milyonlarca başka insan da, tanımadıkları bir hayatı kurtarmak için, hiçbir parasal karşılık olmadan Amerikan Kızılhaçı ile başka kan bankalarına bağışta bulunuyor.</p>

  <p>Bilim adamları ve teknisyenler, düşük olasılıklara karşın, genelde düşük ücretlerle ve hiçbir zaman başarı garantisi olmadığı halde yıllarca çalışıyorlar. Onlara şevk veren birçok şey var; ama bunlardan biri başkalarına yardım etmek, hastalıkları tedavi etmek, ölümü uzaklaştırmak. Çok fazla karamsarlığa kapıldığımızda, iyiliğin ne kadar yaygın olduğunu düşünmek insana hayat veriyor.</p>

  <p>Beş bin insan, Hıristiyan âleminin en büyük kilisesi olan, New York'taki St. John the Divine Katedralinde yapılan bir Paskalya ayininde benim için dua etti. Ganj nehrinin kıyılarında benim için düzenlenen büyük bir dua ayinini bir Hindu rahibi bana aktardı. Kuzey Amerika imamı, iyileşmem için nasıl dua ettiğini anlattı. Birçok Hıristiyan ve Yahudi, bana yazarak kendi dualarından söz ettiler. Eğer bir Tanrı varsa, benimle ilgili planlarının dualarla değişmeyeceğini düşünsem de, hastalığım sırasında -hayatımda hiç görmediğim birçok kişi de dahil- bana destek verenlere ne kadar şükran duyduğumu anlatamam.</p>

  <p>Birçokları bana, ahretin varlığından emin olmadan ölümün yüzüne nasıl bakabildiğimi soruyor. Sadece, bunun bir sorun olmadığını söyleyebilirim. "Zayıf ruhlar" konusunda çekincelerim olmakla birlikte, kahramanlarımdan biri olan Albert Einstein'ın görüşünü paylaşıyorum:</p>

  <p class="dar">Yaratıklarını ödüllendiren ve cezalandıran ya da bizde olduğu gibi bir iradeye sahip olan bir tanrı düşünemiyorum. Ben aynı zamanda kişinin fiziksel ölümünden sonra da yaşayacağını düşünmediğim gibi düşünmek de istemem. Bırakalım zayıf ruhlar korkudan ya da saçma bir bencillikle böylesi düşünceleri benimsesinler. Hayatın sonsuzluğunun gizemi ve bu dünyanın olağanüstü yapısını bir an için olsun görebilmek; bunun yanı sıra kendini doğada gösteren Akıl'ın çok küçük de olsa bir bölümünü anlayabilmek için verilen direşken uğraş benim için yeterlidir.</p>

  <p><b>Not</b></p>

  <p>Bir yıl önce bu bölümü yazdığımdan bu yana çok şeyler oldu. Hastaneden taburcu edildim, Ithaca'ya döndük, ancak birkaç ay sonra hastalık nüksetti. Bu defa çok daha ıstıraplıydı. Bunun nedeni belki de daha önceki terapiler sırasında vücudumun zayıflamış olması ve ayrıca bu kez transplantasyon öncesinde bütün vücudun X ışınımına tutulmasıydı. Yine ailem benimle birlikte Seatlle’a taşındı. Yine Hutchinson hastanesinde aynı uzman ve şefkatli bakımla karşılandım. Yine Annie bana cesaret vermek ve keyfimi yerine getirmek için olağanüstü çaba gösterdi. Yine kız kardeşim Cari kemik iliğini cömertçe bana sundu. Yine çevremi iyiler topluluğu sardı. Bu satırları yazdığım sırada -redaksiyon sırasında belki de değiştirmek gerekecek- tedavi sonucundaki durum olabileceğin en iyisiydi: Belirlenebilen bütün kemik iliği hücreleri, vericiye ait, XX kromozomlu, kız kardeşimden gelen dişi hücreler. Bir tanesi bile XY kromozomlu yerleşik erkek hücre, yani başlangıçtaki hastalığı barındıran hücre değil. İnsanlar kendi hücrelerinin küçük bir yüzdesiyle bile yıllarca yaşabiliyor. Ama ben birkaç yıl geçmeden bundan emin olamayacağım. O zamana kadar sadece ümit edebilirim.</p>

  <p style="text-align: right;"><span style="font-style:italic;">Seattle, Washington<br />
  Ithaca, New York<br />
  Ekim 1996</span></p>
</body>
</html>
