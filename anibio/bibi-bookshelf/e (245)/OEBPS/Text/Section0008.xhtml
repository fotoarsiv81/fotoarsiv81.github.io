<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>2<br />
  Pers Satranç Tahtası</h2>

  <p class="alinti">Daha evrensel ve daha basit, hatadan ve belirsizlikten daha uzak, yani doğanın nesneleri arasındaki değişmeyen ilişkileri ifade etmeye daha uygun başka bir dil olamaz...<br />
  Matematik insan zihninin, yaşamın kısalığını ve duyuların yetersizliğini dengelemek için yaratılmış bir yeteneği gibidir.</p>

  <p style="text-align: right;"><b>Joseph Fourier</b><br />
  <span style="font-style:italic;">Analitik Isı Kuramı,</span> İlk Ders (1822)</p>

  <p style="text-align: right;"><br /></p>

  <p>Hikâye, ilk duyduğum şekline göre, Pers ülkesinde geçmiş. Ama Hindistan’da hatta Çin’de de geçmiş olabilir. Her neyse, çok uzun zaman önce olmuş bu olay... Kralın baş danışmanı yani veziri azam yeni bir oyun icat etmiş. Oyun, 64 siyah ve kırmızı kareden oluşan kare şeklinde bir tahta üzerinde taşları hareket ettirerek oynanıyormuş. En önemli taş Kralmış. Önem sırasında ondan sonra gelen taş da -vezir tarafından icat edilen bir oyunda bekleneceği gibi- veziri azammış. Oyunda hedef, düşman kralı ele geçirmekmiş ve bu yüzden oyuna Farsçada <span style="font-style:italic;">şahmat</span> (kral anlamında <span style="font-style:italic;">şah</span> ve ölü anlamında <span style="font-style:italic;">mat)</span> denmiş. Yani krala ölü! Rusçada oyuna hâlâ <span style="font-style:italic;">shakhmat</span> denmesi belki de artık pek güçlü olmayan devrimci duyguları yansıtıyor. Bu adın İngilizcede bile bir yansıması var: Son hamleye "<span style="font-style:italic;">check-mate"</span> deniyor. Sözünü ettiğimiz oyun bildiğiniz gibi satranç. Zaman içinde taşlar, taşların hareketleri ve oyunun kuralları evrim geçirdi. Örneğin veziri azam, çok daha büyük yetkileri olan kraliçeye dönüştü.<a href="../Text/Section0007.xhtml#n3" id="n3d"><sup>[3]</sup></a></p>

  <p>Bir kralın, "Krala Ölüm" adı verilen bir oyun icat edilmesinden niçin hoşlandığı esrarını koruyor. Ama hikâyeye göre Kral oyunu o kadar beğenmiş ki, veziri azama "dile benden ne dilersen” demiş. Vezirin cevabı hazırmış. "Ben tok gözlü bir insanım” demiş Şah’a ve sadece küçük bir ödül isteyeceğini söylemiş. Kendi icadı olan tahtanın üzerindeki, yan yana ve yukarıdan aşağıya sekizer sıra halinde dizilmiş kareleri göstermiş ve ilk kareye tek bir buğday tanesi, ikinci kareye bunun iki katı, üçüncü kareye ikincinin iki katı buğday tanesi konularak bunun bu şekilde sonuncu kareye kadar devam ettirilmesini istemiş, Kral itiraz etmiş. Böylesi önemli bir icat için bu kadar küçük bir ödül verilemeyeceğini söylemiş. Mücevherler, cariyeler, saraylar önermiş vezire. Ama veziri azam başını öne eğerek hepsini geri çevirmiş. İstediği sadece küçük buğday tepecikleriymiş. Kral, danışmanının alçakgönüllülüğüne ve tokgözlülüğüne gizliden gizliye hayranlık duyarak istediğini kabul etmiş.</p>

  <p>Ne var ki, krallığın tahıl ambarlarından sorumlu yetkili buğday tanelerini saymaya başladığında Kral tatsız bir sürprizle karşılaşmış. Başlangıçta tanecikler küçük sayılardaymış; 1, 2, 4, 8, 16, 32, 64, 128, 256, 512, 1024... Ancak 64. kareye yaklaşırken buğday tanelerinin sayısı inanılmaz bir miktara ulaşmış. Gerçekten de bu sayı yaklaşık 18,5 kentilyondur. Belki de veziri azam bol lifli bir beslenme rejimi uyguluyordu.</p>

  <div><img alt="" src="../Images/main-6.jpg" /></div>

  <p>Peki, 18,5 kentilyon buğday tanesinin ağırlığı ne tutar? Her bir tanenin bir milimetre boyutunda olduğunu varsayarsak, taneciklerin toplam ağırlığı 75 milyar tonu bulacaktır. Buysa Şah'ın tahıl ambarlarında depolanabilecek miktarın çok üzerindedir. Aslında bu miktar, dünyanın <span style="font-style:italic;">şimdiki</span> tahıl üretimi temel alındığında, 150 yıllık üretime eşittir. Daha sonra neler geçtiğini bilmiyoruz. Sözünü yerine getiremeyen Kral, aritmetiği iyi öğrenmediği için kendini suçlayarak hükümdarlığı veziri azama mı devretti, yoksa vezir <span style="font-style:italic;">vezirmat</span> adı verilen yeni bir oyunun sıkıntısını yaşamak zorunda mı kaldı, bunu hiçbir zaman öğrenemeyeceğiz.</p>

  <p>Pers satranç tahtası öyküsü sadece bir masal olabilir. Ama eski Perslerin ve Hintlilerin matematik alanında zekice buluşları vardı ve sayıları ikiye katlayarak gittiğimizde ortaya çok büyük sayılar çıktığını fark etmişlerdi. Eğer satranç tahtasında 64 (8 x 8) yerine 100 (10 x 10) kare olsaydı, buğday tanelerinin ağırlığı Dünya'nın ağırlığı kadar olacaktı. Her sayının bir öncekinin belli bir katı olduğu böyle sayı dizilerine geometrik artış denir. Bu süreç de üstel artış olarak adlandırılır.</p>

  <p>Üstel sayılar, bize tanıdık gelen gelmeyen önemli pek çok alanda karşımıza çıkar: Örneğin bileşik faiz. Diyelim ki bir atanız 200 yıl önce, yani Amerikan Devrimi’nden hemen sonra bankaya sizin adınıza yıllık yüzde 5 faizle 10 dolar yatırdı. Bu para günümüzde 10 x (1,05)<sup>200</sup> dolar yani 172.925,81 dolar olacaktı. Ne var ki uzak akrabalarının geleceğini düşünen ataların sayısı çok değildir; ayrıca 10 dolar o günlerde iyi paraydı [(1,05)<sup>200</sup>, 1,05’in 200 defa kendisiyle çarpılması demektir.] Eğer bu atanız yüzde 6’lık bir faiz oranı elde edebilseydi paranız bugün bir milyon doları, yüzde 7 faizle 7,5 milyon doları aşacak, yüzde 10 gibi çok yüksek bir faizleyse 1,9 milyar dolar olacaktı.</p>

  <p>Aynı şey enflasyon için de geçerli. Eğer yıllık enflasyon oranı yüzde 5 ise, bir doların değeri bir yıl sonra 0,95’e, iki yıl sonra (0,95)<sup>2</sup> = 0,91’e, on yıl sonra 0,61’e, yirmi yıl sonra 0,37'ye inecek ve bu böyle devam edecektir. Enflasyon ayarlaması yapılmadan her yıl aynı emekli aylığını almaya devam eden emekliler için bu önemli bir sorundur.</p>

  <p class="ciz"></p>

  <div id="graf1"><img alt="" src="../Images/main-7.jpg" /></div>

  <p>Tekrarlanan katlamaların ve dolayısıyla üstel büyümenin en sık rastlandığı durum biyolojik üremedir. Önce, ikiye bölünerek çoğalan basit bir bakteri örneğini ele alalım. Bir süre sonra iki yeni bakterinin her biri yine ikiye bölünecektir. Yeterince besin olduğu ve çevrede zehirli madde bulunmadığı sürece bakteri kolonisi katlanarak büyüyecektir. Uygun koşullarda yaklaşık her 15 dakikada bir, önceki sayı ikiye katlanabilir. Bu da saatte <span style="font-style:italic;">A</span> kez, bir günde de 96 kez ikiye katlanma demektir. Bir bakterinin ağırlığı bir gramın trilyonda biri olmasına rağmen, bir günlük çılgınca eşeysiz çoğalma sonunda, üreyenlerin toplam ağırlığı bir dağınki kadar olacak, bir buçuk gün sonra Dünya’nın, iki gün içinde de Güneş’in ağırlığına ulaşacaktır. Ve çok geçmeden evrendeki her şey bakteriden oluşacaktır. Bu tabii pek boş bir olasılık değildir ve bereket versin ki hiçbir zaman gerçekleşmez. Peki neden? Çünkü bu tür bir üstel büyüme her zaman doğal bir engele takılır. Böcekler ya besinsiz kalır ya birbirlerini zehirler ya da bu kadar sıkışık bir ortamda üreme için istekli olmazlar. Üstel büyüme sonsuza kadar devam edemez çünkü her şeyi yutar. Bu aşamaya gelmeden çok önce bir engelle karşılaşır. Üstel eğri bir yerde düzleşir. (Yukarıdaki Grafik)</p>

  <p>Bu, AIDS salgını açısından çok önemli bir özelliktir. Şu anda birçok ülkede, AIDS bulguları taşıyan insanların sayısı katlanarak artmaktadır. Katlanma süresi yaklaşık bir yıldır. Yani her yıl, AIDS vakalarının sayısı bir önceki yılın iki katına çıkmaktadır. AIDS hastalığı şimdiye kadar zaten çok fazla sayıda can almıştır. Eğer AIDS vakalarının sayısı katlanarak artmaya devam etseydi, benzeri görülmemiş bir afete dönüşürdü. AIDS vakalarının sayısı 10 yılda bin kat, 20 yılda bir milyon kat artardı. Ancak şu anda AIDS’e yakalanmış insan sayısının bir milyon kat fazlası, dünyadaki toplam insan sayısından çok daha fazladır. Eğer AIDS vakaları her yıl, hiçbir doğal engelle karşılaşmadan katlanmaya devam etseydi ve her vaka ölümle sonuçlansaydı (ve tedavi de bulun masaydı), yeryüzünde yaşayan herkes kısa süre içinde AIDS’ten ölürdü.</p>

  <p>Ne var ki, bazı insanların AIDS’e karşı sanki doğal bir bağışıklığı vardır. Ayrıca, Amerika Birleşik Devletleri Kamu Sağlığı İdaresi'ne bağlı Bulaşıcı Hastalıklar Merkezi’nin verilerine göre bu ülkede hastalığın katlanması, başlangıçta neredeyse tamamen nüfusun geri kalan bölümünden cinsel açıdan büyük ölçüde soyutlanmış tehlikeye açık gruplarla -özellikle erkek eşcinseller, hemofili hastaları, damardan uyuşturucu kullananlarla- sınırlıydı. Eğer AIDS’in tedavisi bulunmazsa, birbirlerinin enjektörlerini kullanarak uyuşturucu alanların çoğu -doğal bağışıklığa sahip küçük bir grup dışında hemen hemen hepsi-ölecektir. Aynı şey, birçok partneri olan ve cinsel ilişkide korunmayan eşcinsel erkekler için de geçerlidir; ancak doğru bir şekilde kondom kullananlar, uzun süreli tek eşli ilişkileri olanlar ve yine doğal bağışıklığa sahip küçük bir grup bunun dışında kalacaktır. Başlangıcı 1980’li yıllara dayanan uzun süreli tek eşli ilişkileri olan heteroseksüel çiftler ve cinsel yaşamlarında güvenliğe dikkat edenler, başkalarıyla aynı enjektörü paylaşmayanlar -sayıları hiç de az değildir- zaten AIDS hastalığından temelde soyutlanmış durumdadırlar. En fazla tehdit altındaki nüfus gruplarının grafik eğrileri düzleşince, onların yerini başka gruplar alacaktır. Şu anda Amerika’da bunlar, tutkularına kapılıp ihtiyatı elden bırakarak güvensiz cinsel ilişkilere giren, her iki cinsten genç heteroseksüeller gibi görünmektedir. Bunların çoğu ölecek, şanslı olan, doğal bağışıklığa sahip olan ve azla yetinen bazıları yaşayacak, sonunda onların yerini de başka bir en riskli grup -belki de bir sonraki kuşak eşcinsel erkekler- alacaktır. Katlanarak büyüme eğrisi sonunda tüm insanlar için düzleşecek ve yeryüzünde yaşayan insanların tamamı değil, çok daha azı ölecektir. (Tabii bu, hastalığın kurbanları ve onların yakınları için bir teselli sayılmaz.)</p>

  <p class="ciz"></p>

  <p>Dünyadaki nüfus patlaması sorununun temelinde de katlanarak büyüme vardır. İnsanların yeryüzünde var olduğu zaman diliminin büyük bölümünde doğumlar ve ölümler neredeyse tam bir denge içindeydi ve nüfus sabitti. Buna “durağan durum" deniyor. Tarımın -baş vezirin talep ettiği buğday tanelerinin ekilip biçilmesi de buna dahil- icat edilmesinden sonra gezegenimizdeki insan nüfusu artmaya başladı, durağan durumun çok ötesinde bir katlanarak büyüme evresine girdi. Şu anda dünya nüfusunun ikiye katlanma süresi yaklaşık -40 yıl. İngiliz din adamı Malthus’un 1798 yılında belirttiği gibi, katlanarak büyüyen bir nüfus -Malthus buna geometrik artış demişti- gıda üretimindeki olası her türlü artışı yetersiz kılacaktır. Katlanarak çoğalan bir nüfusla ne yeşil devrim, ne topraksız tarım, ne de çöllerin yeşertilmesi baş edebilir.</p>

  <p>Bu soruna Dünya dışında bir çözüm bulmak da mümkün değil. Şu anda bir günde doğanların sayısı ölenlerden 240 bin fazla. Her gün 240 bin insanı uzaya göndermemiz mümkün değil. Dünyanın yörüngesinde, Ay’da ya da öteki gezegenlerde kurulabilecek hiçbir yerleşim, nüfus patlamasında fark edilebilir bir gerileme sağlayamaz. Dünyadaki herkesi, ışıktan hızlı giden uzay gemileriyle uzak yıldızların gezegenlerine göndermek mümkün olsaydı bile, değişen pek bir şey olmazdı. Üreme hızımızı düşürmedikçe, Samanyolu gökadasındaki yaşama elverişli bütün gezegenler yaklaşık bin yıl içinde tamamen dolardı. Onun için, katlanarak büyüme ifade eden bir sayıyı hiç de hafife almamalıyız.</p>

  <p>Dünya nüfusunda zaman içinde meydana gelen artış grafikte gösterilmektedir (<a href="#graf1">bkz.</a>). Açıkça görülüyor ki, şu anda hızlı bir katlanarak büyüme evresindeyiz (ya da tam bu evreden çıkmak üzereyiz). Ancak birçok ülke -örneğin ABD, Rusya, Çin- nüfus artışlarının durduğu, sabit duruma yakın bir noktaya ulaştılar ya da ulaşmak üzereler. Buna sıfır nüfus artışı da deniyor. Buna rağmen, katlanarak büyüme çok etkili olduğu için, insan soyunun çok küçük bir bölümü bile bir süre daha katlanarak büyümeye devam ederse durum genelde değişmeyecektir: Birçok ülke sıfır nüfus artış oranına ulaşsa bile, dünya nüfusu katlanarak artacaktır.</p>

  <p>Tüm dünyada yoksullukla yüksek doğum oranı arasında belgelerle saptanmış bir bağlantı bulunuyor. Küçük ya da büyük, kapitalist ya da komünist, Katolik ya da Müslüman, batılı ya da doğulu, bütün ülkelerde hemen hemen her zaman, ezici yoksulluk ortadan kalktığında nüfusun katlanarak büyümesi de yavaşlıyor ya da duruyor. Buna demografik geçiş deniyor. Dünyanın her yerinde bu demografik geçişin sağlanması insanlığın uzun vadeli çıkarları açısından öncelik taşıyor. İşte bu nedenle, kendi kendilerine yeterli bir duruma gelmeleri için başka ülkelere yardım etmek sadece ahlaki bir zorunluluk değil, aynı zamanda yardım edebilecek güce sahip zengin ülkelerin de çıkarınadır. Dünyanın içinde bulunduğu nüfus bunalımının temel nedenlerinden biri yoksulluktur.</p>

  <p>Demografik geçişin çok ilginç istisnaları vardır. Kişi başına düşen gelirin yüksek olduğu bazı ülkelerde doğum oranları da yüksek olabilmektedir. Ama bu ülkelerde doğum kontrol araçları pek bulunmamaktadır ve/veya kadınların siyasette etkili bir gücü yoktur. Aradaki bağlantıyı görmek güç değil.</p>

  <p>Şu anda insan nüfusu 6 milyar dolayındadır. Katlanma süresi sabit kalırsa, bu sayı 40 yıl sonra 12 milyar, 80 yıl sonra 24 milyar, 120 yıl sonra 48 milyar olacaktır. Ancak Dünyanın bu kadar insanı doyurabileceğine inanan pek yoktur. Katlanarak büyümenin bu büyük gücünden dolayı, küresel yoksulluğa karşı bugün mücadele etmek, gelecekte bulabileceğimiz çözümlere kıyasla çok daha ucuz ve insanca olacaktır. Görevimiz dünya çapında bir demografik geçiş sağlamak ve katlanarak çoğalma eğrisini düzleştirmek olmalıdır.</p>

  <div><img alt="" src="../Images/main-8.jpg" /></div>

  <p>Bunu da yoksulluğu ortadan kaldırarak, güvenli ve etkili doğum kontrol yöntemlerini yaygınlaştırarak ve kadınlara gerçek siyasi güç vererek (yürütmede, yasamada, yargıda, askeri ve kamuoyunu etkileyen kurumlarda) yapabiliriz. Eğer başaramazsak, pek kontrol edemediğimiz diğer bazı süreçler bunu bizim yerimize yapacaktır.</p>

  <p class="ciz"></p>

  <p>Sırası gelmişken...</p>

  <p>Nükleer parçalanmayı ilk kez Macar göçmeni fizikçi Leo Szilard Eylül 1933'te Londra’da düşünmüştü. Atom çekirdeğinde gizli muazzam enerjinin insan müdahalesiyle açığa çıkarılıp çıkarılamayacağını merak ediyordu. Atom çekirdeğine bir nötron fırlatılması durumunda ne olacağı sorusuna cevap arıyordu. (Elektrik yükü taşımayan nötron, çekirdekteki protonlar tarafından elektriksel olarak itilmeyecek ve nötron doğrudan çekirdekle çarpışacaktır). Southhampton Row’daki bir kavşakta trafik ışığında beklerken, bir nötron tarafından vurulduğunda iki nötron fırlatan bir madde, bir kimyasal element olabileceği, aklına geldi. Bu nötronlardan her biri de başka nötronlar fırlatabilirdi. Böylece Szilard'ın zihninde, sayıları katlanarak artan nötronlar ve parçalanarak sağa sola dağılan atomlarla bir zincirleme nükleer tepkime imgesi oluştu. O gece Strand Palace Otelindeki küçük odasında, eğer bir madde üzerinde kontrollü zincirleme nötron tepkimesi yaratılabilirse, o maddenin sadece birkaç kilogramından açığa çıkacak enerjiyle küçük bir kentin bir yıllık enerji ihtiyacının karşılanabileceğini ya da eğer enerji birden boşalırsa, o kentin yok olabileceğini hesapladı. Szilard daha sonra Amerika Birleşik Devletlerine göç etti ve kendine çarpandan daha fazla sayıda nötron fırlatan bir kimyasal element olup olmadığını bulmak için tüm elementler üzerinde sistematik bir araştırmaya girişti. Uranyum umut vaat eden bir aday gibi görünüyordu. Albert Einstein’ı Başkan Roosevelt’e, Amerika Birleşik Devletlerini atom bombası yapmaya teşvik ettiği o ünlü mektubu yazmaya ikna etti. Szilard 1942 yılında Chicago'da gerçekleştirilen ve atom bombasının yolunu açan ilk zincirleme uranyum tepkimesinde önemli rol oynadı. Szilard ömrünün geri kalan bölümünüyse, yapımını ilk düşünen kişi olduğu bu silahın tehlikeleri hakkında uyanlarda bulunmakla geçirdi. O da başka bir yoldan, katlanarak büyümenin ürkütücü gücünü keşfetmişti.</p>

  <p class="ciz"></p>

  <p>Herkesin iki ebeveyni, 4 büyük ebeveyni, 8 büyük-büyük ebeveyni, 16 büyük-büyük-büyük ebeveyni vb. vardır. Geriye doğru her kuşakta, atalarımızın sayısı iki kat artar. Gördüğünüz gibi bu da bir çeşit Pers satranç tahtası problemidir. Bir kuşağın 25 yılı kapsadığını varsayarsak, 64 kuşak Öncesi 64 x 25 = 1600 yıl öncesine yani Roma İmparatorluğu'nun çöküşünden hemen önceye rastlar. Böylece (<a href="#cer1">bkz. çerçeve</a>) bugün yaşayan herkesin 400 yılında 18,5 kentilyon atası olduğu ortaya çıkacaktır. Üstelik bu sayının içinde ikinci dereceden akrabalar yoktur. Ama bu sayı dünyanın o zamanki ve şimdiki nüfusunun çok üzerindedir, hatta şimdiye kadar yaşamış insanların toplam sayısından çok daha fazladır. Demek ki hesabımızda bir yanlışlık var. Peki ama ne? Hesabı yaparken, kuşaklar boyu herkesin atasının farklı kişiler olduğunu varsaydık. Tabii ki gerçek böyle değil. Aynı kişi farklı bağlantılarla birçok kişinin atası olabilir. Akrabalarımızın her biriyle olan bağlantımız tekrarlanarak ve çoğalarak artar. Uzak akrabalarda bu artış dev boyutlara ulaşır.</p>

  <p>Dünyadaki tüm insan nüfusu için buna benzer bir durum geçerlidir. Eğer yeterince geri gidersek, dünyadaki herhangi iki kişinin ortak bir ataya sahip olduğunu buluruz. Amerika’da ne zaman yeni bir başkan seçilse, İngiltere Kralı ya da Kraliçesiyle akraba olduğunu keşfeden biri -genellikle İngiltere’de- mutlaka çıkar. Bunun, İngilizce konuşan halklar arasındaki bağları sıklaştıracağı düşünülür.</p>

  <div id="cer1" class="kutu">
    <p style="text-align: center;"><b>KRAL VEZİRİNDEN NASIL BİR HESAP YAPMASINI İSTEMELİYDİ?</b></p>

    <p>Korkmayın. Bu gerçekten kolay bir işlem. Pers satranç tahtasının üstündeki tüm buğday tanelerinin sayısını hesaplamak istiyoruz.</p>

    <p>Şık (ve tamı tamına) bir hesaplama şöyle yapılıyor:</p>

    <p>Üs sayısı bize 2'yi kendisiyle kaç kez çarpmamız gerektiğini anlatır: 2<sup>2</sup> = 4, 2<sup>4</sup>=16, 2<sup>10</sup>=1024 vb. Satranç tahtasının ilk karesindeki 1 buğday tanesinden, 64’üncü karedeki 2<sup>63</sup> <span style="font-style:italic;">taneye</span> kadar toplam tane sayısına S diyelim. Bu durumda açıktır ki,</p>

    <p>S = 1 + 2 + 2<sup>2</sup> + 2<sup>3</sup> + ... + 2<sup>62</sup> + 2<sup>63</sup></p>

    <p>Bu denklemin her iki tarafını da ikiyle çarparsak şunu elde ederiz:</p>

    <p>2S = 2 + 2<sup>2</sup> + 2<sup>3</sup> + 2<sup>4</sup> + ... + 2<sup>63</sup> + 2<sup>64</sup></p>

    <p>İlk denklemi İkinciden çıkardığımızda elde edeceğimiz sonuç şudur:</p>

    <p>2S - S - S = 2<sup>64</sup> - 1</p>

    <p>ve doğru cevap da budur.</p>

    <p>Peki bu, bildiğimiz onlu sistem gösterimine göre kabaca ne kadardır? 2<sup>10</sup> yaklaşık 1000 yani 10<sup>3</sup>’tür (yüzde 2,4 aralığında). Bu durumda 2<sup>20</sup> = 2<sup>(10x2)</sup> = (2<sup>10</sup>)<sup>2</sup> = kabaca (10<sup>3</sup>)<sup>2</sup> = 10<sup>6</sup>. Bu da 10'un altı kez kendisiyle çarpılması, yani bir milyondur. Aynı şekilde 2<sup>60</sup> = (2<sup>10</sup>)<sup>6</sup> = kabaca (10<sup>3</sup>)<sup>6</sup> = 10<sup>18</sup>. Dolayısıyla 2<sup>64</sup> = 2<sup>4</sup> x 2<sup>60</sup> <span style="font-style:italic;">=</span> kabaca 16 x 10<sup>18</sup> yani 16 ve 18 sıfırdır ki, bu da 16 kentilyon buğday tanesi eder. Daha kesin bir hesap 18,6 kentilyon buğday tanesi sonucunu verecektir.</p>
  </div>

  <p>Eğer iki insan aynı milletten ya da kültürden geliyor veya yeryüzünün aynı köşesinde yaşıyorlarsa ve soy kütükleri iyi tutulmuşsa son ortak atalarının bulunması mümkün olabilir. Ne var ki, bu ata bulunsa da bulunmasa da akrabalık kuşku götürmez. Hepimiz -Dünya'da yaşayan herkes- kardeş çocuğuyuz.</p>

  <p class="ciz"></p>

  <p>Üstel sayıların karşımıza çıktığı başka bir konu da yarı ömür kavramıdır. Bir radyoaktif' “ebeveyn” element -diyelim ki plutonyum ya da radyum- başka ve belki de daha güvenli bir “yavru” elemente bozunur. Ancak bu birdenbire değil, istatistiksel olarak gerçekleşir. Elementin yarısının bozunduğu süreye, o elementin yarı ömrü denir. Kalan yarı başka bir yarı ömre, bundan kalan da yine başka bir yarı ömre bozunur ve bu böyle devam eder. Örneğin eğer yarı ömür bir yılsa, elementin yarısı bir yıl içinde, yarısının yarısı yani bir çeyreğin dışında kalan bölümü iki yıl içinde, sekizde birin dışında kalan bölümü üç yıl içinde, binde birin dışında kalan bölümü 10 yıl içinde bozunacaktır. Değişik elementlerin değişik yarı ömürleri vardır. Nükleer enerji santrallarının radyoaktif atıkları ve nükleer savaşın radyoaktif serpintileri karşısında ne yapılması gerektiğine karar verilirken yarı ömür önemli bir kavramdır. Burada da, tıpkı Pers satranç tahtasındaki katlanarak artış gibi, katlanarak bozunma vardır.</p>

  <p>Radyoaktif bozunma, geçmiş tarihi belirlemenin başlıca yöntemidir. Eğer, herhangi bir örnekteki ebeveyn radyoaktif madde miktarını ve bozunmuş yavru madde miktarını ölçebilirsek, o örneğin ne kadar zamandır var olduğunu belirleyebiliriz. Bu yöntemle, Torino Kefeni olarak bilinen bez parçasının İsa peygamberin gömüldüğü kefen değil, 14. yüzyıldan kalma bir sofu aldatmacası olduğunu (Kilise yetkilileri o zaman bunu reddetmişti); ilk insanların milyonlarca yıl önce kamp ateşleri yaktığını; Dünya’daki en eski fosillerin en az 3,5 milyar yaşında, Dünya'nınsa 4,6 milyar yaşında olduğunu buluruz. Tabii ki kozmos milyarlarca yıl daha yaşlıdır. Eğer üstel sayıları kavrarsanız, evrenin birçok gizinin anahtarı avucunuzun içindedir.</p>

  <p>Eğer bir şeyi sadece nitel olarak tanırsak onu ancak yüzeysel olarak bilebiliriz. Ama eğer nicel olarak tanırsak -yani onu sonsuz sayıdaki başka olasılıklardan ayıran bazı sayısal ölçümleri bilirsek- o zaman derinlemesine kavramaya başlayabiliriz. Güzelliğini anlayabilir, gücüne ve bize sağladığı kavrayışa vâkıf olabiliriz. Nicelemekten korkmaksa, kendimizi elimizdeki haklardan yoksun bırakmak, dünyayı anlamamızı ve değiştirmemizi sağlayacak en güçlü öngörülerimizden birinden vazgeçmek anlamına gelecektir.</p>
</body>
</html>
