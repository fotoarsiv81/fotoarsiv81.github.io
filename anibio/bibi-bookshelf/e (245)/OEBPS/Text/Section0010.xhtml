<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>4<br />
  Tanrının Bakışı ve<br />
  Damlayan Musluk</h2>

  <p class="alinti">Doğu ufkundan yükseldiğinde Bütün ülkeleri güzelliğinle kapladın...<br />
  Çok uzaklarda da olsan Işınların Dünyanın üzerinde</p>

  <p style="text-align: right;"><b>Akhnaton</b></p>

  <p style="text-align: right;"><span style="font-style:italic;">Güneş'e İlahi</span> (MÖ 1370 civarı)</p>

  <p style="text-align: right;"><br /></p>

  <p style="text-align: right;"><br /></p>

  <p>Eski Mısırda, firavun Akhnaton zamanında, Güneş’e tapınılan, bugün unutulmuş tek tanrılı bir dinde ışığın Tanrı’nın bakışı olduğuna inanılırdı. O zamanlar görmenin gözden yayılan bir güç olduğu düşünülürdü. Görüş radar gibi bir şeydi. İleriye uzanıyor ve görülen nesneye dokunuyordu. Yokluğunda yıldızların dışında pek bir şeyin görülmediği Güneş, Nil vadisini okşuyor, aydınlatıyor ve ısıtıyordu. O zamanın fizik bilgisi ve insanların Güneş’e taptığı düşünülürse, ışığı Tanrı'nın bakışı olarak tanımlamak çok anlamsız değildi. Otuz üç yüzyıl sonra, daha derin olmakla birlikte çok daha az şairane bir benzetme ışığı bize daha iyi anlatıyor:</p>

  <p>Küvetin içinde oturduğunuzu ve musluktan su damladığını düşünün. Diyelim ki küvetteki suya her saniye bir damla düşüyor. Damla, kusursuz güzel bir daire halinde yayılan küçük bir dalga oluşturuyor. Küvetin kenarına ulaşan dalga geri dönüyor. Bu yansıyan dalga daha zayıf ve bir iki yansımadan sonra artık görülmüyor.</p>

  <p>Her biri musluktan düşen yeni bir damlayla oluşan başka dalgalar küvetin sizin bulunduğunuz tarafına ulaşıyor. Sudaki lastik ördeğimiz yaklaşan her yeni dalgayla bir yukarı çıkıyor bir aşağı iniyor. Belli ki, ilerleyen dalganın tepesinde su biraz daha yüksek, dalgaların arasındaki çukurdaysa daha alçak.</p>

  <p>Dalgaların “frekansı”, tepelerinin sizin gözlem noktanızdan hangi sıklıkla -bu durumda saniyede bir dalga- geçtiğini gösterir. Her damla bir dalga oluşturduğuna göre frekans damlama hızıyla aynıdır. “Dalga boyu”ysa birbirini izleyen iki dalganın tepeleri arasındaki uzaklıktır- bu durumda belki 10 santimetre. Eğer her saniye bir dalga geçiyorsa ve aralarındaki uzaklık 10 santimetre ise, dalgaların hızı saniyede 10 santimetredir. Biraz düşününce bulacağınız gibi bir dalganın hızı frekans çarpı dalga boyudur.</p>

  <p>Küvetteki dalgalar ve okyanustaki dalgalar iki boyutludur. Çıkış noktasından başlayarak daireler halinde suyun yüzeyinde yayılırlar. Buna karşılık ses dalgaları üç boyutludur ve havada sesin kaynağından her yöne doğru dağılırlar. Dalgaların tepesinde hava biraz sıkışmış, çukurdaysa seyrelmiş durumdadır. Kulaklarınız bu dalgaları algılar. Ne kadar sık gelirlerse (frekansları ne kadar yüksekse), sesi o kadar yüksek perdeden duyarsınız.</p>

  <p>Müziğin tonları ses dalgalarının kulağımıza ne kadar sıklıkla çarptığına bağlı olarak oluşur. Saniyede 263 ses dalgası ulaştığında bunu birinci oktav do sesi olarak tanımlarız. Buna 263 hertz denir.<a href="../Text/Section0007.xhtml#n6" id="n6d"><sup>[6]</sup></a> Peki, birinci oktav do sesinin dalga boyu nedir? Eğer ses dalgaları gözle görülebilir olsaydı, iki tepe arasındaki mesafe ne olurdu? Sesin deniz yüzeyindeki hızı saniyede 340 metredir. Küvette olduğu gibi, burada da dalga boyu dalganın hızı frekansına bölünerek bulunur. Birinci oktav do sesinin boyu 1,3 metredir, yani kabaca dokuz yaşındaki bir çocuğun boyundadır.</p>

  <p>Bilimi çürüttüğü düşünülen bir bilmece vardır: “Doğuştan sağır bir insan için do sesi ne anlama gelir?” Cevap diğer herkes için ne anlama geliyorsa o kişi için de o anlama geldiğidir: Sadece bu notaya ait kesin ve benzersiz ses frekansı, yani 263 hertz. Eğer bunu dolaysız olarak duyamıyorsanız, bir ses yükseltici ve osiloskopla tereddüte yer bırakmayacak şekilde saptayabilirsiniz. Tabii bu yöntem, havada yol alan dalgaların insanlar tarafından olağan algılanma biçiminden farklıdır. Algılama sesle değil, görüntüyle yapılır. Ama değişen bir şey yoktur. Bütün veriler mevcuttur. Akordu ve stakatoyu, pizzikatoyu ve ses rengini fark edebilirsiniz. Birinci oktav do sesini kulağınızla “duyduğunuz” zamanlarla bağlantı kurabilirsiniz. Do sesinin elektronik olarak görüntülenmesi, kulağı duyan bir insanın deneyimiyle duygusal açıdan aynı olmayabilir. Ama belki bu da bir deneyim sorunudur. Bırakalım Beethoven gibi dahileri, sıradan bir insan da hem taş gibi sağır olup hem müziği algılayabilir.</p>

  <p>Bu aynı zamanda “eğer ormanda bir ağaç devrilirse ve bunu işitecek kimse yoksa, ses meydana gelmiş olur mu?” şeklindeki şaşırtmacalı bilmecenin de cevabıdır.</p>

  <div><img alt="" src="../Images/main-9.jpg" /></div>

  <p>Tabii ki eğer sesi, biri tarafından duyulması temelinde tanımlıyorsak bu tanıma göre ses yoktur. Ama bu fazlasıyla insan merkezli bir tanımdır. Kuşkuya yer yoktur ki bir ağaç devrildiğinde ses dalgaları oluşur, bu dalgalar örneğin bir CD kayıt cihazıyla saptanabilir ve başa alınıp dinlendiğinde bunun ormanda devrilen bir ağacın sesi olduğu fark edilebilir. Burada bir gizem söz konusu değildir.</p>

  <p>Ne var ki, insan kulağı kusursuz bir ses dalgası alıcısı değildir. Bizim duyamayacağımız kadar düşük ses frekansları (saniyede 20 dalgadan az) vardır. Oysa balinalar böylesi alçak tonlarda rahatlıkla iletişim kurabilir. Aynı şekilde yetişkin insan kulağının saptayamayacağı kadar yüksek frekanslar (saniyede 20.000 dalgadan çok) da vardır. Ama köpekler bu konuda hiçbir güçlük çekmez (bu frekanslarda düdükle çağırıldıklarında tepki verirler). İnsanın dolaysız algılayamadığı ve hiçbir zaman da algılayamayacağı ses bölgeleri -örneğin saniyede bir milyon dalga- vardır. Her ne kadar mükemmel bir şekilde uyarlanmış olsalar da, duyu organlarımızın temel fiziksel sınırları vardır.</p>

  <p class="ciz"></p>

  <p>İnsanın sesle haberleşmesi doğaldır. Primat akrabalarımız da Öyle yapar. Bizler toplu halde yaşarız ve birbirimize bağımlıyızdır. İletişim yeteneklerimizin ardında bu zorunluluk yatar. Son birkaç milyon yıl içinde beyinlerimiz görülmemiş bir hızla büyürken ve beynin dış kabuğunda dilden sorumlu bölgeler evrilirken, sözcük hâzinemiz de büyüdü. Sesle ifade edebildiğimiz şeyler giderek artıyordu.</p>

  <p>Avcı-toplayıcı yaşam döneminde dil, günün faaliyetlerinin planlanması, çocukların eğitimi, arkadaşlığın güçlendirilmesi, başkalarının tehlikeye karşı uyarılması ve akşamları yemekten sonra ateşin çevresinde toplanarak yıldızları seyretmek ve hikâyeler anlatmak için çok önemliydi. Daha sonra sesi yazıya dönüştürmeyi icat ettik. Böylece sesimizi kâğıda dökebiliyor ve bir sayfaya bakarak başka birinin konuşmasını kafamızın içinde duyabiliyorduk. Bu buluş son birkaç bin yıl içinde o kadar yaygınlaştı ki artık bunun ne kadar hayret verici bir şey olduğu pek aklımıza gelmiyor.</p>

  <p>Konuşma aslında anında iletilmez: Bir ses çıkardığımızda, havada ses hızıyla taşınan dalgalar oluştururuz ve amacımıza hizmet etmesi için bu işlem hemen hemen aynı anda meydana gelir. Ama sorun sesimizin ancak belli bir yere kadar gidebilmesidir. 100 metre ilerdeki biriyle bile anlamlı bir konuşma gerçekleştirebilecek çok az insan vardır.</p>

  <p>Göreceli olarak yakın sayabileceğimiz bir zamana kadar insan topluluklarının nüfus yoğunluğu çok düşüktü. 100 metreden daha uzaktaki biriyle konuşmak gibi bir ihtiyaç yoktu. Göçebe aile grubumuzun üyeleri dışında hemen hemen hiç kimse konuşabilecek kadar yakına gelmezdi. Böyle bir durumun olduğu ender zamanlarda da genelde düşmanca davranırdık. Kendi küçük grubumuzun diğerlerinin hepsinden daha iyi olduğu şeklinde tanımlayabileceğimiz etnosantrizm ve "önce vur sonra soru sor” boyutunda bir yabancı korkusu -zenofobi- çok derin şekilde içimize yerleşmiştir. Bu ayrıca sadece insanlara özgü değildir. Maymun ve insansı maymun kuzenlerimizle başka birçok memeli de aynı şekilde davranır. Konuşmanın ancak kısa meşalelerle yapılabilmesi de bu davranışlara katkıda bulunur.</p>

  <p>Eğer grubumuzun öteki üyelerinden uzun süre ayrı düşersek, bizler ve onlar giderek farklı şekillerde gelişiriz. Örneğin onların savaşçıları, bizim Koş, uygun ve makul kabul ettiğimiz kartal tüyü başlık yerine oselo derisi giysi giymeye başlar. Dilleri giderek bizimkinden değişik bir şekil alır. Tanrılarının adları bize yabancıdır ve garip törenlerle adakları vardır. Yalıtlanma çeşitlilik doğurur. Grubumuzun az sayıda kişiden oluşması ve iletişim menzilimizin sınırlı oluşu da yalıtlanmayı zorunlu kılar. Birkaç milyon yıl önce Doğu Afrika’da küçük bir bölgede ortaya çıkan insan ailesi de oradan oraya dolaşmış, ayrı düşmüş, farklılaşmış ve birbirine yabancı duruma gelmiştir.</p>

  <p>Bu gelişimin tersine dönüşü, yani insanlık ailesinin ayrı düşmüş kabilelerinin yeniden bir araya gelerek birbirleriyle yeniden tanışmalarıysa oldukça yakın bir zamanda ve ancak teknolojideki ilerlemeler sayesinde olmuştur. Atın evcilleştirilmesi bize, birkaç gün içinde yüzlerce kilometre uzaklığa haber (ve kendimizi) ulaştırma imkânı sağladı. Yelkenli gemi teknolojisindeki ilerlemeler, yavaş da olsa, gezegenimizin en uzak köşelerine seyahat edebilmemizi mümkün kıldı. On sekizinci yüzyılda Avrupa'dan Çin'e yelkenli gemiyle iki yılda gidiliyordu. Bu tarihlerde çok uzak topluluklar birbirlerine elçi gönderebiliyor ve ekonomik değeri olan malları alıp satabiliyorlardı. Bununla birlikte on sekizinci yüzyılda yaşayan Çinlilerin büyük çoğunluğu için Avrupalılar sanki Ay’da yaşıyorlarmış gibi yabancıydılar ve bunun tersi de geçerliydi. Gezegenimizin her noktasının gerçek anlamda birbirine bağlanması ve yöreselliğin tersine çevrilmesi, attan ya da yelkenli gemiden çok daha hızlı ulaşan, tüm dünyaya bilgi iletebilen ve sıradan bir insanın en azından zaman zaman kullanabileceği kadar ucuz olan bir teknoloji gerektirir. Böylesi bir teknoloji, telgrafın bulunuşu ve sualtı kablolarının döşenmesiyle doğmuş; telefonun icadıyla ve aynı kablolar kullanılarak önemli ölçüde gelişmiş; radyo, televizyon ve uydu haberleşme tekniklerinin icadı üzerine de dev boyutlarda yaygınlaşmıştır.</p>

  <p>Günümüzde düzenli olarak, rahatlıkla, üzerinde hemen hemen hiç kafa yormadan ışık hızıyla haberleşiyoruz. At ya da yelkenli gemi hızından ışık hızına geçiş, neredeyse yüz milyon kat büyüklükte bir gelişme demektir. Einstein'ın özel görelilik kuramında ortaya koyulan, Dünya’nın işleyişine ilişkin temel nedenlerden dolayı ışık hızından daha hızlı bilgi göndermenin mümkün olmadığını biliyoruz. Bir yüzyıl içinde hız sınırında son noktaya ulaşmış bulunuyoruz. Teknoloji o kadar güçlü, yansımaları o kadar geniş kapsamlı ki, toplumlar henüz ona yetişemiyorlar.</p>

  <p>Uluslararası bir telefon konuşması yaptığımızda, karşımızdakine sorduğumuz soruyu tamamladığımız anla onun cevap vermeye başladığı an arasındaki kısa boşluğu fark edebiliriz. Bu gecikme, sesimizin telefona ulaşması, kablolarda elektriksel olarak yol alması, bir verici istasyonuna ulaşması, buradan mikro dalgalarla, yörüngede yerle eşzamanlı dönen bir haberleşme uydusuna ışınlanması, yeniden yerdeki bir uydu alıcı istasyonuna gönderilmesi, kablolar üzerinden bir süre daha yol alması, (belki de Dünya’nın öteki ucundaki) telefon ahizesinin diyaframını titretmesi, bunun çok kısa bir hava boşluğunda ses dalgaları oluşturması, ses dalgalarının dinleyen kişinin kulağına girmesi, kulaktan beyine elektrokimyasal bir mesaj gönderilmesi ve bunun anlaşılması için harcanan zamandan kaynaklanır.</p>

  <p>Işığın Dünya'dan yörüngede eşzamanlı dönen uyduya ulaşması ve geri dönmesi saniyenin dörtte biri kadar zaman alır. Verici ve alıcı istasyonlar birbirinden ne kadar uzaksa, bu süre o kadar uzar. Ay’a inen <span style="font-style:italic;">Apollo</span> uzay gemisindeki astronotlarla yapılan konuşmalarda soruyla cevap arasındaki gecikme daha uzundu. Bunun nedeni ışığın (ya da radyo dalgalarının) Dünya ile Ay arasında gidip gelme süresinin 2,6 saniye olmasıdır. Mars’ın yörüngesine yerleştirilmiş bir uzay aracından gönderilecek mesajsa Dünyaya 20 dakikada ulaşacaktır. 1989 yılı Ağustos ayında <span style="font-style:italic;">Voyager 2</span> uzay aracı, Neptün gezegeniyle uyduları ve halkalarının fotoğraflarını göndermişti. Güneş sisteminin gezegenel sınır uçlarından gönderilen bu veriler ışık hızında yol alarak bize beş saatte ulaşmıştı. Bu, insanoğlunun o zamana kadar yaptığı en uzun mesafeli haberleşmelerden biriydi.</p>

  <p class="ciz"></p>

  <p>Işık birçok yönden bir dalga gibi hareket eder. Örneğin karanlık bir odada ışığın birbirine paralel iki yarıktan geçtiğini düşünün. Bu durumda yarıkların arkasındaki bir perdeye nasıl bir görüntü düşer? Cevap şöyle: Yarıkların görüntüsü -daha doğrusu yarıkların bir dizi paralel aydınlık ve karanlık görüntüsü-yani bir girişim saçağı. Dalgalar bir kurşun gibi düz bir çizgi üzerinde hareket etmez, iki yarıktan çeşitli açılarda dağılırlar.</p>

  <p>Dalga tepeleri üst üste geldiğinde yarığın aydınlık bir görüntüsü oluşur ve buna yapıcı girişim denir. Dalga tepeleri dalga çukuruyla üst üste geldiğindeyse karanlık oluşur ve buna da yıkıcı girişim denir. Bu bir dalgaya özgü davranış biçimidir. Eğer bir dalgakırandaki rıhtımın dolgu maddesi üzerinde yüzeyden iki delik açarsanız, su dalgalarının da aynı şekilde hareket ettiğini görürsünüz.</p>

  <p>Bununla birlikte ışık aynı zamanda minik kurşunlardan oluşan bir nehir gibi de hareket eder. Bunlara foton denir. Basit bir fotosel (bir fotoğraf makinesinde ya da ışıkla çalışan hesap makinesinde) bu şekilde çalışır. Gelen her foton hassas bir yüzeyden bir elektron fırlatır. Birçok foton birçok elektron çıkarır ve böylece bir elektrik akımı oluşur. Peki ama ışık aynı anda nasıl hem bir dalga hem de parçacık olabilir? Belki de ışığın ne bir dalga ne de parçacık değil, gündelik yaşamda bilinen karşılığı olmayan başka bir şey olduğunu; bazı koşullarda bir dalganın, diğerlerindeyse bir parçacığın özelliklerini gösterdiğini düşünmek daha doğru olabilir. Bu dalga-parçacık ikiliği aczimizi ortaya koyan önemli bir gerçeğin belirtilerinden biridir: Doğa her zaman bizim beklentilerimiz ve tercihlerimiz doğrultusunda, bizim rahat ve kolay anlaşılır kabul ettiğimiz şekilde hareket etmez.</p>

  <p>Yine de birçok açıdan ışık sese benzer. Işık dalgaları da üç-boyutludur, frekansı, dalga boyu ve hızı (ışık hızı) vardır.</p>

  <div>
  <p class="ralt" style="text-align: left;">Dalga boyu (santimetre)</p><img alt="" src="../Images/main-10.jpg" /><img alt="" src="../Images/main-11.jpg" /></div>

  <p>Ancak su ya da hava gibi, içinde yayılacak bir ortama ihtiyaç duymamaları şaşırtıcıdır. Aramızdaki boşluk hemen hemen tamamiyle kavasız bir ortam olsa da, Güneş’in ve uzaklardaki yıldızların ışıkları bize ulaşır. Uzaydaki astronotlar birbirlerine birkaç santimetre uzaklıkta olsalar bile, eğer aralarında telsiz bağlantısı yoksa birbirlerini duyamazlar. Çünkü sesi iletecek hava yoktur. Oysa birbirlerini kusursuz bir şekilde görebilirler. Eğer başlıkları değecek kadar eğilirlerse o zaman birbirlerini duyabilirler. Bulunduğunuz odadaki havayı tamamen boşaltırsanız, birlikte olduğunuz arkadaşınızın yakınmasını duyamayacaksınız demektir. Tabii bir an için de olsa, çırpınarak nefes almaya çalıştığını görmekte hiçbir zorluk çekmezsiniz.</p>

  <p>Gözlerimizin duyarlı olduğu görünür ışığın frekansı çok yüksektir: Göz yuvarlaklarımıza saniyede 600 trilyon (6x10<sup>14</sup>) dalga çarpar. Işığın hızı saniyede 30 milyar (3 x 10<sup>10</sup>) santimetre (saniyede yaklaşık 300.000 km) olduğu için görünür ışığın dalga boyu 30 milyar bölü 600 trilyon ya da 0,00005 (3 x 10<sup>10</sup> / 6 x 10<sup>14</sup> = 0,5 x 10<sup>-4</sup>) santimetredir. Eğer dalgalar bir şekilde aydınlatılabilse bile, bu bizim göremeyeceğimiz kadar küçük bir ölçekte olacaktır.</p>

  <p>İnsanlar farklı frekanstaki sesleri nasıl farklı müzik tonları olarak duyarsa, değişik frekansta ışık da değişik renkler olarak görülür. Kırmızı ışığın frekansı saniyede 460 trilyon (4,6 x 10<sup>12</sup>) dalga, mor ışığın frekansıysa saniyede 710 trilyon (7,1 x 10<sup>12</sup>) dalgadır. İkisinin arasında da gökkuşağının bilinen renkleri yer alır. Her rengin bir frekansı vardır.</p>

  <p>Doğuştan sağır bir insan için müzik tonlarının ne anlamı olacağı sorusu gibi, şimdi de doğuştan kör insan için rengin ne anlama geleceği sorusunu sorabiliriz. Cevap yine tektir ve açıktır: Tıpkı müzikte olduğu gibi, eğer dilersek görsel olarak ölçüp saptayabileceğimiz bir dalga frekansı. Fizik alanında yeterince eğitim ve donanıma sahip kör bir insan, gülün kırmızısıyla elmanın kırmızısını ve kan kırmızısını ayırt edebilir. Uygun bir tayf ölçümü setiyle bu kişi, renk bileşimindeki farklılıkları eğitimsiz bir gözden daha iyi ayırt edebilir. Tabii ki, gören kişilerin 460 trilyon hertz dolayında algıladıkları bir kırmızı duygusu vardır. Ama ben bunun, 460 trilyon hertzi algılama duygusundan öte bir şey olduğunu sanmıyorum. Yani ne kadar güzel de olsa işin gizemli bir yanı yok.</p>

  <p>Nasıl bizim duyamayacağımız kadar yüksek ve alçak tonda sesler varsa, görüş alanımız dışında kalan ışık frekansları ya da renkler de vardır. Işık, çok daha yüksek frekanslara (gamma ışınları saniyede milyar kere milyar<a href="../Text/Section0007.xhtml#n7" id="n7d"><sup>[7]</sup></a> -10<sup>18</sup>- dalga) çıkıp çok daha düşük frekanslara (uzun radyo dalgaları saniyede bir dalgadan az) inebilir. Işık tayfında yüksek frekanstan düşük frekansa doğru geniş dilimler halinde gamma ışınları, X ışınları, morötesi ışık, görünür ışık, kızılötesi ışık ve radyo dalgaları yer alır. Bunların hepsi havasız boşlukta hareket edebilen dalgalardır. Hepsi de bildiğimiz görülebilen ışık kadar gerçek bir ışıktır.</p>

  <p>Bu frekans kuşaklarının her biri için farklı gökbilimsel gözlemler vardır. Her ışık düzeyinde gökyüzü farklı görünür. Örneğin parlak yıldızlar gamma ışınlarının ışığında görülmez. Buna karşılık, yörüngedeki gamma ışını gözlem uydularınca saptanan gizemli gamma ışını patlamaları görünür ışıkta neredeyse hiç belirlenemez. Eğer evreni insanlık tarihinin büyük bölümünde olduğu gibi sadece görünür ışıkta gözlemleseydik, gökyüzündeki gamma ışını kaynaklarından haberimiz olmaya çaktı. Aynı şey X ışınları, morötesi, kızılötesi ve radyo dalgaları yayan kaynaklar (ve ayrıca daha kuraldışı olan nötrino ve kozmik ışın kaynaklarıyla ve -belki de kütleçekimi dalgalarının kaynakları) için de geçerlidir.</p>

  <p>Bizler görünen ışıktan yana önyargılıyız. Görünen ışık şovenisti olduğumuzu söyleyebiliriz. Çünkü gözümüzün algılayabildiği tek ışık budur. Ama eğer bedenlerimiz radyo dalgaları yayıp alabilseydi, ilk insanlar çok uzun mesafelerden birbirleriyle haberleşme imkânı bulabilirlerdi. Eğer X ışınları yayıp alsaydık atalarımız, bitkilerin, insanların, öteki hayvanların ve minerallerin gözden saklı iç kesimlerine göz atabilecekti ve bu da işlerine yarayacaktı. O halde gözlerimiz neden öteki ışık frekanslarını da algılayacak şekilde evrilmedi?</p>

  <p>Herhangi bir nesne sadece belli bir frekanstan gelen ışığı emer. Başka bir maddenin ışık seçimi farklı olacaktır. Işıkla kimya arasında doğal bir yansıtma ilişkisi vardır, Gamma ışınları gibi bazı frekansları tüm nesneler emer. Eğer gamma ışını veren bir el fenerimiz olsaydı, çıkardığı ışık, yolu üzerindeki hava tarafından emilirdi. Uzaydan gelen ve Dünya'nın atmosferinde çok daha uzun bir yolculuk yapan gamma ışınları da yere ulaşmadan tümüyle emilecektir. Yeryüzü gamma ışınlarıyla, nükleer silahlar gibi bazı nesnelerin çevreleri dışında çok karanlık olacaktır. Eğer gökadamızın merkezinden gelen gamma ışınlanın görmek istiyorsanız, aygıtlarınızı uzaya göndermeniz gerekir. X. ışınları, morötesi ışık ve kızılötesi frekansların çoğu için de benzeri bir durum söz konusudur.</p>

  <p>Öte yandan, görünür ışık birçok nesne tarafından emilmez. Örneğin hava genelde görünür ışığa karşı geçirgendir. Dolayısıyla, görülebilir frekanslardaki ışıkta görebilmemizin nedenlerinden biri, bunun atmosferi geçerek bulunduğumuz yere ulaşabilecek türden bir ışık olmasıdır. Gamma ışınlarının her yeri kapkaranlık yaptığı bir atmosferde gamma ışınıyla gören gözlere sahip olmak pek işe yaramayacaktır. Demek ki doğal seçilim işini iyi bilmektedir.</p>

  <p>Görünür ışıkta görebilmemizin diğer nedeni, Güneş’in enerjisinin çoğunu bu şekilde göndermesidir. Çok sıcak bir yıldız, ışığının çoğunu morötesi frekansta yayar. Çok soğuk bir yıldızsa genelde kızılötesi ışık gönderir. Ancak bazı yönlerden ortalama bir yıldız olan Güneş, enerjisinin çoğunu görünür frekansta yayar. Gerçekten de insan gözünün en duyarlı olduğu ışık, olağanüstü bir hassasiyetle, Güneş'in en parlak olduğu, tayfın sarı bölgesindeki frekanstır.</p>

  <p>Başka bir gezegenin yaratıkları çok farklı frekanslarda görme yeteneğine sahip olabilirler mi? Bu bana göre hiç de olası değil. Evrende bol miktarda bulunan gazların neredeyse tamamı görünür ışıkta geçirgen, yakın frekanslardaysa geçirimsizdir. En soğuk olanlar dışındaki bütün yıldızlar enerjilerinin çoğunu değilse de büyük bölümünü görünür frekanslarda yayarlar. Maddenin geçirgenliğiyle yıldızların parlaklığının aynı dar frekans aralığında buluşmaları sadece bir rastlantı gibi görünüyor. Bu rastlantı sadece Güneş sistemi değil, bütün Evren için de geçerlidir ve ışınım, kuvantum mekaniği ve nükleer fiziğin temel yasalarından kaynaklanır. Bazı istisnalar olabilir ama ben, eğer varsa başka dünyaların insanlarının da muhtemelen bizimle aynı frekanslarda göreceklerini düşünüyorum.<a href="../Text/Section0007.xhtml#n8" id="n8d"><sup>[8]</sup></a></p>

  <p>Bitkiler kırmızı ve mavi ışığı emerken yeşil ışığı yansıtırlar ve bu yüzden gözümüze yeşil görünürler. Farklı renklerde ne kadar ışığın yansıtıldığını göstermek için bir resim yapabiliriz. Mavi ışığı emen ve kırmızı ışığı yansıtan bir şey gözümüze kırmızı görünürken, kırmızı ışığı emen ve maviyi yansıtan şeyi mavi görürüz. Işığı farklı renklerde kabaca eşit olarak yansıtan bir nesneyse bize beyaz görünür. Ancak bu, gri ve siyah maddeler için de geçerlidir. Siyahla beyaz arasındaki fark renkle değil, ne kadar ışık yansıttıklarıyla ilgilidir. Terimler mutlak değil, görecelidir.</p>

  <p>Belki de en parlak doğal nesne yeni yağmış kardır. Ancak o da üzerine düşen güneş ışığının ancak yüzde 75'ini yansıtır. En koyu renkli herhangi bir nesne -örneğin siyah kadife- üzerine düşen ışığın sadece çok az bir yüzdesini yansıtır. "Siyah ve beyaz kadar farklı" sözü kavramsal bir yanlıştır. Çünkü siyah ve beyaz temelde aynı şeydir. Fark sadece yansıtılan ışığın göreli miktarındadır, renkte değil.</p>

  <p>İnsanlar arasında "beyaz"ların çoğu, yeni yağmış kar kadar (hatta beyaz bir buzdolabı kadar) beyaz değil; "siyah"ların çoğu da siyah kadife kadar siyah değildir. Terimler göreli, belirsiz ve kafa karıştırıcıdır. İnsan derisinin yansıttığı ışık yüzdesi kişiden kişiye büyük ölçüde değişir. Derideki pigmentasyon temelde, vücudun, proteinlerde sık rastlanan bir aminoasit olan tirozinden ürettiği melanin adı verilen organik bir molekül tarafından oluşturulur. Albinolar vücudun melanin üretmemesiyle ortaya çıkan kalıtsal bir hastalığın etkisindedir. Derileri ve saçları süt beyazıdır ve gözlerinin irisi pembedir. Doğada albino hayvanlara az rastlanır, çünkü derileri onları Güneş'in radyasyonuna karşı pek fazla koruyamaz ve koruyucu bir kamuflajdan yoksundurlar. Albinolar genelde fazla yaşamazlar.</p>

  <p>Amerika Birleşik Devletleri’nde hemen hemen herkes kahverengidir. Derilerimiz, görünür ışık tayfının mavi değil de kırmızı ucuna doğru daha çok ışık yansıtır. Melanin düzeyi yüksek bireyleri "kara" olarak tanımlamak ne kadar saçmaysa melanini düşük olanları "soluk” olarak nitelendirmek de o kadar saçmadır.</p>

  <p>Derinin yansıtıcılık özelliğinde önemli farklılıklar sadece görünür ışıkta ve hemen yakın frekanslarda ortaya çıkar. Sadece melaninin değil, bütün organik moleküllerin ışığı emdiği morötesi ve kızılötesi ışıkta, hem Kuzey Avrupa hem de Orta Afrika kökenli insanlar aynı ölçüde siyahtır. Kural dışı olan beyaz deri farklılığı sadece birçok molekülün geçirgen olduğu görünür ışıkta mümkündür. Tayfın büyük bölümünde bütün insanlar siyahtır.<a href="../Text/Section0007.xhtml#n9" id="n9d"><sup>[9]</sup></a></p>

  <div><img alt="" src="../Images/main-12.jpg" /></div>

  <p>Güneş ışığı, gökkuşağının tüm renklerini karşılayan frekanslardaki dalgaların karışımından oluşur. Sarı ışık kırmızı ya da mavi ışıktan biraz daha fazladır ve bu da Güneş'in sarı görünmesinin sebeplerinden biridir. Bütün bu renkler diyelim ki bir gül yaprağı üzerine düştü. Peki, o zaman gül neden kırmızı görünür? Çünkü kırmızı dışındaki bütün renkler yaprak tarafından emilir. Önce karışım halindeki ışık dalgaları güle çarpar. Dalgalar yaprağın yüzeyinin altında gelişigüzel sekerler. Küvetteki suda oluşan dalga gibi her yansımada dalga gücünü biraz daha kaybeder. Ancak her yansımada mavi ve sarı dalgalar kırmızılardan daha çok emilir. Yaprağın içindeki birçok yansımadan sonra sonuçta kırmızı ışık öteki renklerin hepsinden daha çok geri yansır. İşte bu nedenle de kırmızı bir gülün güzelliğini algılayabiliriz. Mavi ya da mor çiçeklerde de tamamen aynı şey olur. Ancak bu kez, art arda birçok yansımadan sonra kırmızı ve sarı ışık emilir, mavi ve mor ışıksa geri yansıtılır.</p>

  <p>Gül ve menekşe gibi çiçeklerde -renkleri o kadar çarpıcıdır ki adlarını renklerinden alırlar- ışığın emilimini sağlayan özel bir organik pigment vardır. Buna antosiyanin adı verilir. Tipik bir antosiyanin aside konulduğunda kırmızı, alkalide mavi, suda mor görünür. Bu yüzden kırmızı güller antosiyanin içerdikleri ve biraz asitli oldukları için kırmızı, menekşelerse antosiyanin içerdikleri ve biraz alkalik oldukları için mavidirler. (Bu gerçekleri komik bir şiirde kullanmaya çalışıyorum ama pek başarılı olamıyorum.)</p>

  <p>Doğada mavi pigmente nadir rastlanır. Yeryüzünde ya da başka dünyalarda mavi kayaların ya da mavi kumların ender bulunması bu gerçeğin yansımasıdır. Mavi pigmentler oldukça karmaşıktır. Çünkü antosiyaninler, her biri hidrojenden daha ağır ve belli bir düzen içinde sıralanmış yaklaşık 20 atomdan oluşur.</p>

  <p>Canlılar renkleri yaratıcı bir şekilde kullanmışlardır: Güneş ışığını emerek ve fotosentez yoluyla sadece hava ve sudan besin yapmak; anne kuşlara yavrularının gırtlaklarının neresi olduğunu hatırlatmak; bir eşin ilgisini çekmek; tozaklayan bir böceği cezbetmek; kamuflaj ve saklanma için ve en azından sadece insanlar güzelliğe hayranlık duydukları için... Ancak bunların hepsi, bizim fiziksel çevremizle kusursuz bir uyum içinde olmamızı sağlayan; yıldızların fizik kuralları, havanın kimyası ve evrim sürecinin mükemmel işleyişinden dolayı mümkündür.</p>

  <p>Başka dünyaları araştırırken, atmosferlerinin ya da yüzeylerinin kimyasal bileşimini incelerken -Satürn'ün uydusu Titan'ın üzerindeki sisin neden kahverengi, Neptün'ün uydusu Triton’un buruşuk yüzeyininse neden pembe olduğunu anlamaya çalışırken- ışık dalgalarının küvette yayılan dalgacıklardan çok farklı olmayan özelliklerini temel alırız. Dünya’da ve başka her yerde gördüğümüz bütün renkler, güneş ışığının hangi dalga boyunun en fazla yansıtıldığıyla ilgilidir. Dolayısıyla, Güneş’in değdiği her şeyi okşadığını, Güneş ışığının da Tanrı'nın nazarı olduğunu düşünmenin şiirselliğin ötesinde de değeri vardır. Ama yine de damlayan bir musluğu düşündüğünüzde, olan biteni daha iyi anlayabilirsiniz.</p>
</body>
</html>
