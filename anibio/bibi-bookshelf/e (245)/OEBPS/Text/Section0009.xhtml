<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>3<br />
  Pazartesi Gecesi Avcıları</h2>

  <p class="alinti">Avlanma içgüdüsünün kökeni türümüzün evriminde çok eskilere dayanır. Avlanma ve dövüşme içgüdüleri çeşitli görünümlerde birleşir. (.....) Kana susamışlık insanoğlunun öylesine ilkel bir parçasıdır ki yok edilmesi çok zordur. Özellikle de dövüş ya da av, eğlencenin bir parçası olarak sunuluyorsa...</p>

  <p style="text-align: right;"><b>William James</b><br />
  <span style="font-style:italic;">Psikoloji,</span> XXIV (1890)</p>

  <p style="text-align: right;"><br /></p>

  <p>Elimizde değil. Her yıl sonbahar mevsiminde pazar öğleden sonraları ve pazartesi geceleri 22 adamın ufacık, hareketli imgelerini seyretmek, onların koşarak birbirlerine girmelerini, yere düşmelerini, yeniden ayağa kalkmalarını ve bir hayvanın derisinden yapılmış nesneyi tekmelemelerini izlemek için her işi bir tarafa bırakırız. Arada bir hem oyuncular, hem de yerlerine yapışmış izleyiciler oyundaki gelişmelere göre ya coşkuya kapılır ya kedere boğulur. Amerika'nın her yerinde ekranlara kilitlenmiş insanlar (neredeyse tamamı erkek olmak üzere), hep birlikte tezahürat yapar ya da homurdanır. Bu şekilde anlatıldığında durum kulağa aptalca geliyor. Oysa bir kez kendinizi kaptırdığınızda karşı koymak zordur. Bunu deneyimlerime dayanarak söylüyorum.</p>

  <p>Sporcular koşar, zıplar, vurur, kayar, fırlatır, tekmeler, tutarken, bu hareketlerin bu kadar iyi yapılabildiğini görmek izleyenlere heyecan verir. Birbirlerini yere devirmeye, hızla hareket eden beyaz ya da kahverengi bir nesneyi tutmaya, tekmelemeye ya da sopayla vurmaya çalışırlar. Bazı oyunlarda o nesneyi "kale” denen bir şeye doğru sürmeye uğraşırken bazılarında da kaçıp yeniden "ev"lerine dönerler. Bu oyunlarda ekip çalışması çok önemlidir; parçaların birleşip coşkulu bir bütün oluşturmasını hayranlıkla izleriz.</p>

  <p>Ne var ki, çoğumuz ekmeğimizi bu becerilerle kazanmayız. O halde neden insanların koşmasını ya da vurmasını izlemekten kendimizi alamıyoruz? Bu ihtiyaç neden kültür farkı gözetmez? (Eski Mısırlılar, Persler, Yunanlılar, Romalılar, Mayalar ve Aztekler de top oynardı. Polo bir Tibet oyunudur.)</p>

  <p>Devlet başkanının bir yılda aldığı maaşın 50 katını kazanan spor yıldızları var. Bazıları sporu bıraktıktan sonra üst düzeyde görevlere seçiliyor. Ulusal kahraman olarak kabul görüyorlar. Peki ama neden? Burada siyasal, toplumsal ve ekonomik sistem farklılıklarını aşan bir şey var. Çok eskilerden gelen bir dürtü söz konusu.</p>

  <p>Başlıca spor dallarının çoğu bir ulus ya da bir şehirle ilişkilendirilmiştir ve bünyelerinde yurtseverlik ve ulusal gurur unsurları barındırırlar. Bizim takımımız, yabancı ve belki de düşman insanların yaşadığı farklı bir yerden gelen ötekilere karşı <span style="font-style:italic;">bizi</span> -yaşadığımız yeri, bizim insanlarımızı- temsil eder. (Şu da bir gerçektir ki "bizim” oyuncularımızın çoğu <span style="font-style:italic;">aslında,</span> buralı değildir. Uygun bir ücret karşılığında ve vicdanları temiz olarak rakip şehirleri terk edip bizim tarafa geçen paralı askerlerdir: Pittsburgh Korsanlar takımından bir oyuncu ıslah olup Kaliforniya Melekleri'ne katılabilir; San Diego Peder’den bir oyuncu rütbesi yükseltilip St. Louis Kardinale girebilir; Golden State Savaşçıları’ndan biri taç giyip Sacramento Krallar takımına geçebilir. Bazen de bütün bir takım tası tarağı toplayıp başka bir kente göçer.)</p>

  <p>Yarışma sporları pek de gizli olmayan bir simgeselliğe sahip çatışmalardır. Bu yeni anlaşılan bir şey de değildir. Çerokiler kendi top oyunlarına "savaşın küçük kardeşi" derlerdi. Kaliforniya’nın eski Kamu Eğitimi Sorumlusu Max Rafferty de, okul takımları arasındaki futbolu eleştirenleri "kaçıklar, kuru gürültücüler, komünistler, kıllı, geveze hippiler" olmakla suçlayıp şöyle demişti: "Futbol oyuncuları lemesiz, coşkun bir dövüşçü ruha sahiptir ki bu da Amerika demektir." (Tartışmaya değer bir görüş.) Şimdi hayatta olmayan profesyonel futbol antrenörü Vince Lombardi'nin sık sık alıntılanan görüşüne göreyse önemli olan tek şey kazanmaktır. Washington Redskins takımının eski antrenörü George Ailen da "Kaybetmek ölüm gibidir" demişti.</p>

  <p>Gerçekten de bir savaşı kazanıp kaybetmekten, bir oyunu kazanıp kaybetmek kadar doğallıkla söz ederiz. Amerika Birleşik Devletleri Kara Kuvvetlerinin, televizyonda yayımlanan bir askere alma ilanında, bir tankın diğerini tahrip ettiği bir zırhlı muharebe tatbikatının sonrasını görüyoruz. İlanın sloganı, muzaffer tank komutanının ağzından şöyle duyuruluyor: "Kazandığımızda zafer bütün takımındır, tek kişinin değil." Burada da spor ve dövüş arasındaki bağlantı açıkça ortaya konuluyor. Tuttukları takım oyunu kaybedince sataşmayla karşılaşan, kazanan takım için tezahürat yapmaları engellenen veya hakemlerin haksızlık yaptığına inanan taraftarların saldırganlaştığı, kuvvete başvurduğu ve hatta cinayet işlediği biliniyor.</p>

  <p>1985 yılında İngiltere Başbakanı kendi takımlarını destekleme cüretini gösteren bir İtalyan taraftar grubuna saldıran kabadayı ve sarhoş İngiliz futbol fanatiklerinin davranışlarını kınamak zorunda kalmıştı. Olayda tribünler çökünce onlarca kişi ölmüştü. 1969 yılında zorlu geçen üç futbol maçının ardından, El Salvador tankları Honduras sınırını geçmiş, savaş uçakları da Honduras limanlarını ve askeri üslerini bombalamıştı. Bu "Futbol Savaşı"nda ölü ve yaralıların sayısı binleri bulmuştu.</p>

  <p>Afgan aşiretleri öldürdükleri rakiplerinin kesik başlarıyla polo oynardı. 600 yıl önce şimdi Mexico City’nin olduğu yerde, gösterişli giysilere bürünmüş asillerin, üniformalı takımların yarışmasını izlediği bir top sahası vardı. Kaybeden takımın kaptanının başı kesiliyordu ve mağlup kaptanların kafatasları raflarda sergileniyordu. Bu belki de Gipper<a href="../Text/Section0007.xhtml#n4" id="n4d"><sup>[4]</sup></a> adına kazanmaktan daha iyi bir teşvik yöntemiydi.</p>

  <p>Varsayalım ki televizyon kanalları arasında amaçsızca gezinirken hiçbir duygusal bağlantınızın olmadığı bir karşılaşmaya -diyelim ki Myanmar’la Tayland arasında sezon dışı bir voleybol maçına- rastladınız. Hangi takımı tutacağınıza nasıl karar verirsiniz? Ama bir dakika: Neden ille de birini tutasınız ki? Neden sadece oyunun tadını çıkarmayasınız? Çoğumuz böylesi tarafsız bir tavır almakta zorlanırız. Biz de karşılaşmaya katılmak, kendimizi takımın bir üyesi gibi hissetmek isteriz. Bu duygu ayaklarımızı yerden keser ve kendimizi "Haydi Myanmar!” diye bağırırken buluruz. Başlangıçta iki takım arasında gidip gelebilir, önce birini sonra diğerini tutabiliriz. Bazen zor durumdaki tarafı destekleriz. Bazen de sonuç belirginleşmeye başlayınca, utanılacak bir tutum ama, desteğimizi kaybedenden kazanmakta olana kaydırırız. (Yenilgiler üst üste geldiğinde taraftarların bağlılığı başkalarına yönelme eğilimindedir). Aslında aradığımız şey zahmetsiz bir zaferdir. Küçük, zararsız ve başarılı bir savaşın içine sürüklenmek isteriz.</p>

  <p>1996 yılında, o zaman Denver Nuggets takımının savunma oyuncusu olan Mahmoud Abdul-Rauf, Ulusal Basketbol Birliği’nce geçici olarak açığa alınmıştı. Sebep, Abdul-Rauf’un ulusal marşın çalınması sırasında ayağa kalkmayı reddetmesiydi. Amerikan bayrağı onun için, İslami inançlarına ters düşen bir "baskı simgesi"ydi. Öteki oyuncuların çoğu Abdul-Rauf’un düşüncelerine katılmamakla birlikte, düşüncelerini ifade etme hakkını desteklediler. Bu durum, <span style="font-style:italic;">New York Times</span> gazetesinin saygın spor yazarı Harvey Araton’u şaşırtmıştı. Spor karşılaşmalarında milli marş çalınması konusunda şöyle diyordu: “II. Dünya Savaşı sırasında beysbol maçları öncesinde başlatılan bu uygulama, kabul edelim ki bugün tamamen saçma bir hal almış bir gelenektir. Kimse bir spor olayına vatanseverliğini dile getirmek için gitmez.” Tam tersine ben de iddia ediyorum ki, spor olaylarının özünde bir çeşit yurtseverlik ve milliyetçilik yatar.<a href="../Text/Section0007.xhtml#n5" id="n5d"><sup>[5]</sup></a></p>

  <p>Bilinen en eski örgütlü atletizm yarışması 3500 yıl önce klasik çağ öncesi Yunanistan’da yapılmıştır. İlk Olimpiyat Oyunları sırasında ateşkes ilan edilmiş, Yunan site devletleri arasındaki bütün savaşlar askıya alınmıştı. Oyunlar savaştan daha önemliydi. Erkekler çıplak yarışır, kadınların izlemesine izin verilmezdi. MÖ 8. yüzyıla gelindiğinde, Olimpiyat Oyunları koşu (birçok şekilde), atlama, fırlatma (disk de dahil) ve güreşten (bazen ölümüne) oluşuyordu. Bunların hiçbiri takım sporu olmamakla birlikte, çağdaş takım sporlarının temelini oluşturdukları kuşku götürmez.</p>

  <p>Bunlar aynı zamanda düşük teknolojiyle yapılan avcılığın da temelidir. Avcılık, yakaladığınızı yemediğiniz sürece geleneksel olarak spor kabul edilir; bu, yoksullara göre zenginlerin çok daha kolay uyabileceği bir koşuldur. İlk firavunlardan itibaren avcılık askeri aristokrasilerle ilişkilendirilmiştir. Oscar Wilde'ın İngilizlerin tilki avıyla ilgili aforizması da benzer bir ikiliği ortaya koyar: "Yenmeyenin peşinde koşan ağza alınmazlar." Futbol, hokey ve benzeri sporların öncüleri, avcılığın ikamesi olarak görülmüş ve aşağılayıcı bir şekilde “ayaktakımı oyunları” olarak nitelendirilmişti. Çünkü yaşamını kazanmak için çalışan genç erkeklerin ava katılması yasaktı.</p>

  <p>İlk savaşların silahları da muhtemelen av gereçleriydi. Takım sporları sadece eski savaşların stilize edilmiş yansımaları değildir. Aynı zamanda neredeyse unutulmuş bir av tutkusunu da tatmin ederler. Spora olan tutkumuz bu kadar derin ve böylesine yaygın olduğuna göre, içimize çok sağlam bir şekilde yerleşmiş olmalıdır; beyinlerimize değil de genlerimize. Tarımın bulunmasından bu yana geçen 10 bin yıl, bu tür eğilimlerin evrilmesi ve yok olması için yeterli bir süre değildir. Eğer bunları anlamak istiyorsak çok daha gerilere gitmeliyiz.</p>

  <p>İnsan türü yeryüzünde yüzbinlerce yıldır vardır. (İnsangiller ailesiyse birkaç milyon yaşındadır.) Tarıma ve hayvanların evcilleştirilmesine dayalı yerleşik yaşamımız bu sürenin sadece yüzde üçlük son bölümünü kapsar ve kayıtlı tarihimizin tamamı da bu zamana aittir. İnsana özgü neredeyse tüm özelliklerimizse Dünya’daki varlık süremizin ilk yüzde 97’lik bölümünde oluşmuştur. Yani tarihimizle ilgili biraz aritmetik, uygarlığın bozmadığı, ayakta kalabilmiş birkaç avcı-toplayıcı topluluktan o çağlar hakkında bir şeyler öğrenebileceğimizi düşündürmektedir.</p>

  <p class="ciz"></p>

  <p><span style="font-style:italic;">---Biz gezgin yaşarız. Yavrularımız ve bütün varlığımız sırtımızda, avı izleyip su birikintileri arayarak dolaşıp dururuz. Bir süre kamp kurup mola verdikten sonra yeniden yola düşeriz. Gruba yiyecek sağlamak için erkekler çoğunlukla avlanır, kadınlarsa çoğunlukla patates gibi yiyecekler toplar. Aslında akraba ve hısımların oluşturduğu genişletilmiş bir aile olan tipik bir gezgin grup, birkaç düzine kişiden oluşur. Ancak her yıl, aynı dili konuşan, aynı kültüre sahip yüzlercemiz dini törenler yapmak, mallarımızı takas etmek, evlilikleri düzenlemek ve hikâyeler anlatmak için bir araya geliriz. Avcılıkla ilgili pek çok hikâyemiz vardır.</span></p>

  <p><span style="font-style:italic;">Burada avcılara, yani erkeklere ağırlık vereceğim. Ama kadınlar da önemli toplumsal, ekonomik ve kültürel güçlere sahiptir. Temel besinler olan kabuklu yemişler, meyveler, bitki kökleri ve yumruların yanı sıra sağaltıcı otları toplar, küçük hayvanları avlar ve büyük hayvan sürülerinin hareketleri hakkında stratejik bilgi sağlarlar. Erkekler de bir miktar toplayıcılık ve dikkate değer ölçüde "ev işi" (evlerimiz olmasa da)yaparlar. Ancak gücü kuvveti yerinde her erkeğin yaşam boyu sürecek işi -asla, spor için değil, sadece yiyecek için yapılan- avcılıktır.</span></p>

  <p><span style="font-style:italic;">Ergenlik öncesindeki oğlan çocukları ok ve yayla kuş ve küçük memeli hayvanlar yakalamaya çalışır. Yetişkin olduklarında silah yapımında, avı izleme, öldürme ve parçalamada, et parçalarını kamp yerine taşımada uzmanlaşmışlardır. İlk kez büyük bir memeli hayvan avlayan bir erkek artık erişkin olarak kendini kanıtlamıştır. Erkekliğe kabul edilme töreninde, göğsünde ya da kollarında kesikler yapılır ve iyileştiklerinde dövme desenleri oluşması için bu kesikler otlarla ovulur. Bunlar savaş madalyaları gibidir. Bir erkeğin göğsüne göz attığımızda mücadele deneyimi hakkında bilgi sahibi oluruz.</span></p>

  <p><span style="font-style:italic;">Hayvanların karmakarışık ayak izlerine bakarak oradan kaç hayvanın geçtiğini, türlerini, cinsiyetlerini ve yaşlarını, aralarında aksayan olup olmadığını, ne kadar süre önce geçtiklerini, ne kadar uzakta olduklarını yanlışsız söyleyebiliriz. Bazı yavru hayvanlar açık arazide ağla, diğerleri sapan ya da bumerangla ya da sadece nişan alıp kuvvetle fırlatılan taşlarla yakalanabilir. Henüz insanlardan korkmayı öğrenmemiş hayvanları yanlarına rahatça yaklaşıp sopayla öldürebiliriz. Bizden uzak duran daha ihtiyatlı hayvanları mızrak atarak ya da zehirli okla vururuz. Bazen de şansımız yaver gider ve ustaca bir sürüşle bir hayvan sürüsünü tuzağa sürükleyebilir ya da uçurumdan aşağı yuvarlayabiliriz.</span></p>

  <p><span style="font-style:italic;">Avcılar arasında ekip çalışması çok önemlidir. Avı ürkütmek istemiyorsak işaret diliyle haberleşmemiz gerekir. Yine aynı nedenle duygularımızı da kontrol altında tutmalıyız. Korku da coşku da tehlikelidir. Hayvanlar hakkında çelişkili duygularımız vardır. Onlara saygı duyar, aramızda benzerlikler olduğunu kabul eder ve onlarla özdeşleşiriz. Ama eğer zekâları ya da yavrularına bağlılıkları üzerinde fazlaca düşünür, onlara acır, akrabamız olduklarına gerçekten inanırsak avlanmaya duyduğumuz adanmışlık duygusu azalır, eve daha az yiyecek getiririz ve grubumuzun varlığı tehlikeye girer. Kendimizle onlar arasına duygusal açıdan bir mesafe koymak zorundayız.</span></p>

  <p class="ciz"></p>

  <p>Şöyle bir düşünelim: Milyonlarca <span style="font-style:italic;">yıl</span> boyunca erkek atalarımız oradan oraya dolaşıp duruyor, güvercinlere taş atıyor, yavru antilopların peşinden koşarak yakalayıp yere deviriyorlar; haykıran, koşturan avcılar tek sıra halinde dizilip, ürkmüş bir yaban domuzu sürüsünü korkutup rüzgâra karşı sürmeye çalışıyor. Yaşamlarının avcılık becerilerine ve ekip çalışmasına bağlı olduğunu düşünün. Kültürlerinin büyük bir kısmı avcılığın tezgâhında dokunuyor. İyi avcı aynı zamanda iyi savaşçı demek. Bu durumda, uzun bir süre -diyelim ki birkaç bin yüzyıl- sonra yeni doğan erkek çocuklarda avcılığa ve ekip çalışmasına doğal bir eğilim görülecektir. Neden? Çünkü yetersiz ve isteksiz avcıların daha az yavrusu olacaktır. Taşın nasıl yontulup mızrak ucu yapılacağı ya da oka nasıl tüy takılacağı bilgilerinin genlerimizde olduğunu söylemiyorum. Bunlar öğrenme yoluyla ya da düşünerek kazanılan beceriler. Avlanmaktan duyulan hazza gelince... İşte bunun derinlerde kazılı olduğuna inanıyorum. Doğal seçilimin katkısıyla atalarımız çok başarılı avcılar olarak yoğrulmuştur.</p>

  <p>Avcı-toplayıcı yaşam biçiminin başarısının en açık kanıtı altı kıtaya yayılmış ve milyonlarca yıl sürmüş olmasıdır (insan dışındaki primatların avcılık eğilimleri de buna eklenmelidir). Büyük sayılar büyük ve derin anlamlar içerir. Açlığa karşı tek çarenin hayvanları öldürmek olduğu 10.000 kuşaklık bir zaman diliminden sonra, bu eğilimler hâlâ içimizde olmalı. Bunları dolaylı da olsa uygulamaya koymayı şiddetle arzularız. Bunun bir yolu da takım sporlarıdır.</p>

  <p>Benliklerimizin bir yanı bir grup yakın arkadaşla cüretkâr ve korkusuz bir maceraya atılmak için yanıp tutuşur. Bunu ergenlik öncesi ve ergenlik çağındaki erkek çocukların davranış biçimlerinde ve bilgisayar oyunlarında bile görebiliriz.</p>

  <div class="kutu">
    <p style="text-align: center;"><b>TAKIMLAR ve TOTEMLER</b></p>

    <p>Bir şehirle bağlantılı olan takımların şöyle isimleri var: Seibu Aslanları, Detroit Kaplanları, Chicago Ayıları. Aslanlar, kaplanlar, ayılar... Kartallar ve deniz şahinleri... Alevler ve güneşler. Bütün dünyadaki avcı-toplayıcı grupların da -yaşadıkları çevre ve kültür farklılıkları çerçevesinde- benzer isimler aldıkları görülür. Bunlara bazen totem denir.</p>

    <p>Botswana'daki Kalahari çölünde yaşayan !Kung “kabilesiyle” uzun yıllar geçiren antropolog Richard Lee, bu kabilenin Avrupa'yla temasa geçmesinden önceki döneme ait bir totem listesi hazırlamıştı (bkz. tablonun en sağındaki sütun). Sanırım buradaki Küçük Ayaklar, Kırmızı Çoraplar ve Beyaz Çoraplar takımlarının, Savaşçılar ise Akıncılar takımının, Yaban Kedileri Bengal Kaplanları takımının, Kesiciler de Biçiciler takımının akrabaları. Tabii ki teknolojik farklılıkların ve belki bireylerin açık kalplilik, kendini tanıma yeteneği ve mizah anlayışlarına göre değişen ölçüler dolayısıyla aralarında farklar vardır. Örneğin İshaller (“Haydi Bastır İshaller”) ya da Çenesi Düşükler (hiçbir kişilik sorunu olmayan erkeklerden oluşan bir grubun, benim de çok sevdiğim adı) diye bir Amerikan spor takımı düşünmek mümkün değildir. Oyuncuları Sahipler olarak adlandırılan bir takımsa gişede karışıklığa yol açar.</p>
  </div>

  <p>Sır saklamak, beceriklilik, alçakgönüllülük, dikkat, kararlılık, hayvanları iyi tanımak, ekip çalışması, doğayı sevmek gibi geleneksel erkek erdemleri, avcı-toplayıcılar zamanında çevreye uyum sağlamaya yönelik davranış biçimleriydi. Bu özelliklere bugün de hayranlık besleriz; neden olduğunu neredeyse unutmuş olsak bile...</p>

  <p>Bu duyguları dışa vurmanın spordan başka birkaç yolu daha vardır. Çatıdan çatıya atlayan, kasksız motorsiklete binen, bir oyun sonrasındaki kutlamalarda kazanan tarafı taciz eden ergenlik çağındaki erkek çocuklarda bâlâ genç avcıyı, istekli savaşçıyı görebiliriz. Onları hizaya getirecek bir gücün olmaması halinde bu eski içgüdüler yoldan çıkabilir (toplumumuzdaki cinayet oranı, hâlâ varlığını sürdüren avcı-toplayıcı toplumlardaki cinayet oranıyla aşağı yukarı aynıdır). Hâlâ içimizde bir kalıntısı olabilecek öldürme tutkusunun insanlara da taşmamasını sağlamaya çalışırız. Ama her zaman başarılı olamayız.</p>

  <table border="1">
    <tr>
      <td colspan="5">
        <p>“Totem” adları yukarıdan aşağıya doğru şu kategorilere göre sıralanmıştır: Kuşlar, balıklar, memeliler, diğer hayvanlar; bitkiler ve mineraller; teknoloji; insanlar, giysiler ve meslekler; mistik, dini, gökbilimsel ve jeolojik imlemeler; renkler.</p>
      </td>
    </tr>

    <tr>
      <td>
        <p>KUZEY</p>

        <p>AMERİKA</p>

        <p>N.B.A</p>

        <p>BASKETBOL</p>

        <p>LİGİ</p>
      </td>

      <td>
        <p>ABD</p>

        <p>N.F..L.</p>

        <p>FUTBOL LİGİ</p>
      </td>

      <td>
        <p>JAPON</p>

        <p>BÜYÜK</p>

        <p>BEYSBOL</p>

        <p>LİGİ</p>
      </td>

      <td>
        <p>KUZEY AMERİKA BÜYÜK BEYSBOL LİGİ</p>
      </td>

      <td>
        <p>!KUNG "KABİLE" ADLARI</p>
      </td>
    </tr>

    <tr>
      <td>
        <p>Atmacalar</p>

        <p>Yırtıcılar</p>

        <p>Antiloplar</p>

        <p>Boğalar</p>

        <p>Bozayılar</p>

        <p>Bozkurtlar</p>

        <p>Eşekarıları</p>

        <p>Altın Külçeler</p>

        <p>Biçiciler</p>

        <p>Ateş</p>

        <p>Pistonlar</p>

        <p>Roketler</p>

        <p>Mahmuzlar</p>

        <p>Süpersonikler</p>

        <p>Şövalyeler</p>

        <p>Keltler</p>

        <p>Krallar</p>

        <p>Golfpantolonlular</p>

        <p>Buzağılar</p>

        <p>Gölcüler</p>

        <p>Tuzakçılar</p>

        <p>Yürüyüşçüler</p>

        <p>76'lılar</p>

        <p>Öncüler</p>

        <p>Savaşçılar</p>

        <p>Caz</p>

        <p>Sihir</p>

        <p>Güneşler</p>

        <p>Büyücüler</p>
      </td>

      <td>
        <p>İspinozlar</p>

        <p>Kartallar</p>

        <p>Şahinler</p>

        <p>Kuzgunlar</p>

        <p>Deniz Şahinleri</p>

        <p>Yunuslar</p>

        <p>Ayılar</p>

        <p>Bengal Kaplanları</p>

        <p>Gagalar</p>

        <p>Vahşi Atlar</p>

        <p>Taylar</p>

        <p>Jaguarlar</p>

        <p>Aslanlar</p>

        <p>Panterler</p>

        <p>Koçlar</p>

        <p>Jetler</p>

        <p>Korsanlar</p>

        <p>Hücumcular</p>

        <p>Şefler</p>

        <p>Kovboylar</p>

        <p>49'lular</p>

        <p>Petrolcüler</p>

        <p>Paketçiler</p>

        <p>Yurtseverler</p>

        <p>Akıncılar</p>

        <p>Yerliler</p>

        <p>Azizler</p>

        <p>Çelikler</p>

        <p>Vikingler</p>

        <p>Devler</p>

        <p>Kahverengiler</p>
      </td>

      <td>
        <p>Atmacalar</p>

        <p>Kırlangıçlar</p>

        <p>Sazanlar</p>

        <p>Bufalolar</p>

        <p>Aslanlar</p>

        <p>Kaplanlar</p>

        <p>Balinalar</p>

        <p>Körfez Yıldızları</p>

        <p>Cesurlar</p>

        <p>Domuz</p>

        <p>Budu Savaşçıları</p>

        <p>Denizciler</p>

        <p>Ejderhalar</p>

        <p>Devler</p>

        <p>Orionlar</p>

        <p>Mavi Dalga</p>
      </td>

      <td>
        <p>Alakargalar</p>

        <p>İspinozlar</p>

        <p>Sarıasmalar</p>

        <p>Şeytanvatozlar</p>

        <p>Kılıçbalıkları</p>

        <p>Yavrular</p>

        <p>Kaplanlar</p>

        <p>Çıngıraklıyılanlar</p>

        <p>Expocular</p>

        <p>Cesurlar</p>

        <p>Biracılar</p>

        <p>Kurnazlar</p>

        <p>Yerliler</p>

        <p>İkizler</p>

        <p>Yankiler</p>

        <p>Kırmızı Çoraplar</p>

        <p>Beyaz Çoraplar</p>

        <p>Atletler</p>

        <p>Mets</p>

        <p>Asiller</p>

        <p>Philadelphialılar</p>

        <p>Korsanlar</p>

        <p>Denizciler</p>

        <p>Korucular</p>

        <p>Devler</p>

        <p>Melekler</p>

        <p>Pederler</p>

        <p>Astrolar</p>

        <p>Kayalıklar</p>

        <p>Kırmızılar</p>
      </td>

      <td>
        <p>Karıncayiyenler</p>

        <p>Filler</p>

        <p>Zürafalar</p>

        <p>Ceylanlar</p>

        <p>Çakallar</p>

        <p>Gergedanlar</p>

        <p>Küçük Ceylanlar</p>

        <p>Yaban Kedileri</p>

        <p>Karıncalar</p>

        <p>Bitler</p>

        <p>Akrepler</p>

        <p>Kaplumbağalar</p>

        <p>Acı Kavunlar</p>

        <p>Uzun Kökler</p>

        <p>Şifalı Kökler</p>

        <p>Boyunduruklular</p>

        <p>Kesiciler</p>

        <p>Çenesi Düşükler</p>

        <p>Soğuk İnsanlar</p>

        <p>İshaller</p>

        <p>Pis Savaşçılar</p>

        <p>Savaşçılar</p>

        <p>Sahipler</p>

        <p>Penisler</p>

        <p>Küçük Ayaklar</p>
      </td>
    </tr>
  </table>

  <p>Bu avlanma güdüsünün ne kadar güçlü olduğunu düşündükçe kaygı duyarım. Pazartesi gecesi futbolunun, iş tulumları, blucinler ya da takım elbiselerle donanmış çağdaş avcılar için yetersiz bir dışavurum yolu olmasından endişe ederim. Duygularımızı belli etmeme, öldürdüğümüzle aramıza duygusal bir mesafe koyma gibi eskilerden kalan mirası hatırlarım ve oyunun tadı biraz kaçar.</p>

  <p>Eğer içinde yaşamayı özlediğimiz zamanın yüzlerce yıl ilerisine düştüysek; eğer (kendi kabahatimiz olmasa da) kendimizi bir çevre kirliliği, toplumsal hiyerarşi, ekonomik eşitsizlik, nükleer silahlar ve giderek azalan umutlar çağında bulduysak ve eğer Pleyistosen çağın toplumsal güvencelerine sahip olmadan o çağın duygularını içimizde taşıyorsak, belki de pazartesi gecesi futbol tutkumuz için bir ölçüde mazur görülebiliriz.</p>

  <p>Avcı-toplayıcıların genelde birbirlerine zararı olmazdı. Çünkü ekonomileri sağlıklıydı (çoğunun bizden çok boş zamanı vardı); göçebe olduklarından eşyaları azdı, hırsızlık ve haset hemen hemen hiç yoktu; hırs ve kibir sadece toplumsal tehlike olarak değil neredeyse akıl hastalığı olarak da görülüyordu; kadınlar gerçekten siyasi güce sahipti ve oğlan çocukları zehirli oklarını alıp gitmeden önce dengeleyici ve yatıştırıcı bir rol oynuyorlardı; ciddi bir suç işlendiğinde -örneğin cinayet- topluluk birlikte hüküm ve ceza verirdi. Avcı-toplayıcıların çoğu eşitlikçi demokrasiler oluşturmuştu. Şefleri yoktu. Tepesine tırmanma hayali kurulacak bir siyasi hiyerarşi ya da şirket hiyerarşisi yoktu. Kendisine başkaldırılacak kimse de yoktu.</p>

  <p>Eğer içinde yaşamayı özlediğimiz zamanın yüzlerce yıl ilerisine düştüysek; eğer (kendi kabahatimiz olmasa da) kendimizi bir çevre kirliliği, toplumsal hiyerarşi, ekonomik eşitsizlik, nükleer silahlar ve giderek azalan umutlar çağında bulduysak ve eğer Pleyistosen çağın toplumsal güvencelerine sahip olmadan o çağın duygularını içimizde taşıyorsak, belki de pazartesi gecesi futbol tutkumuz için bir ölçüde mazur görülebiliriz.</p>
</body>
</html>
