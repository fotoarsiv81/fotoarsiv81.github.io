<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>18<br />
  Yirminci Yüzyıl</h2>

  <p class="alinti">Tanrı’nın eserlerinin evrensel güzelliğini ve kusursuzluğunu kendi bütünlüğü içinde kavrayabilmek için, tüm evrenin sürekli ve tamamen özgür bir ilerleme içinde olduğunu fark etmeliyiz... Sonsuz boşlukta her zaman, uyanma zamanı henüz gelmemiş, uykuda olan şeyler vardır.</p>

  <p style="text-align: right;"><b>Gottfried Wilhelm Leibniz</b><br />
  <span style="font-style:italic;">Şeylerin Kökeni Üzerine</span> (1697)</p>

  <p><span style="font-style:italic;"><br /></span></p>

  <p><span style="font-style:italic;"><br /></span></p>

  <p class="alinti">Toplum hiçbir zaman ileri gitmez. Bir yandan ne kadar gerilerse diğer yandan aynı hızla ilerler. Sürekli değişim içindedir; barbardır, uygardır, Hıristiyandır, zengindir, bilimseldir, ama... verilen her şeye karşılık alınan bir şey vardır.</p>

  <p style="text-align: right;"><b>Ralph Waldo Emerson</b><br />
  <span style="font-style:italic;">“Netse İtimat", Denemeler: Birinci Dizi</span> (1841)</p>

  <p><br /></p>

  <p><br /></p>

  <p>Yirminci yüzyıl getirdiği üç büyük yenilikle anılacak: Yaşamı korumak, uzatmak ve güçlendirmeye yönelik şimdiye kadar görülmedik olanaklar; küresel uygarlığımızı, ilk kez tehlikeye atmak da dahil, yaşamı yok etmeye yönelik görülmemiş olanaklar; kendimizin ve evrenin doğası hakkında görülmemiş bilgiler. Bu üç gelişme de iki ucu keskin bir kılıç olan bilim ve teknolojiyle sağlanmıştır. Üçünün de kökleri çok eskilerdedir.</p>

  <p><br /></p>

  <p id="sigil_toc_id_2"><b>İnsan Yaşamını Korumak, Uzatmak ve iyileştirmek</b></p>

  <p>Tarımın bulunduğu ve hayvanların evcilleştirildiği on bin yıl öncesine kadar, insanların besinleri doğal çevredeki meyve-sebzeler ve av hayvanlarıyla sınırlıydı. Doğal olarak yetişen yiyeceklerin kıt oluşu yüzünden Dünya on milyon kadar insanı doyurabiliyordu. Buna karşılık 20. yüzyılın sonunda dünyada altı milyar insan yaşıyor olacak. Bu demektir ki insanların yüzde 99,9’u yaşamlarını tarımsal teknolojiye, bunun temelini teşkil eden bilime -bitki ve hayvan genetiği ve davranışı, kimyasal gübreler, tarım ilaçları, koruyucular, sabanlar, biçerdöverler ve diğer tarım aletleri, sulama- ve kamyonlarda, demiryolu vagonlarında, marketlerde ve evlerde soğutma sistemleri kullanılmasına borçludur. “Yeşil Devrim" de dahil olmak üzere tarımsal teknolojideki en çarpıcı ilerlemeler yirminci yüzyılın ürünüdür.</p>

  <p>Kentsel ve kırsal kanalizasyon ve içme suyu şebekelerinin kurulması, öteki kamu sağlığı, önlemleri, hastalıklara mikropların yol açtığı kuramının kabul edilmesi, antibiyotikler ve diğer ilaçlar, genetik ve moleküler biyoloji aracılığıyla tıp bilimi tüm dünyada, ama özellikle gelişmiş ülkelerde insan sağlığının çok büyük boyutlarda iyileşmesini sağladı. Çiçek hastalığının dünya genelinde kökü kazındı, sıtma hastalığının etki alanı her yıl giderek daralıyor ve çocukluğumdan hatırladığım boğmaca, kızıl ve çocuk felci gibi hastalıklar bugün neredeyse ortadan kalktı. Yirminci yüzyılın en önemli buluşları arasında -kadınlara ilk kez üremeyle ilgili kaderlerini güvenli biçimde belirleme olanağı veren ve insan soyunun yarısının özgürlüğünü kazanmasını sağlayan- görece ucuz doğum kontrol yöntemleri de yer alır. Bu yöntemler, birçok ülkede tehlikeli bir boyut kazanan nüfus artışında, cinsel eyleme baskıcı sınırlamalar getirmeden, ciddi düşüşler sağlıyor. Teknolojinin ürettiği kimyasal maddelerin ve radyasyonun yeni hastalıkları davet ettiği ve kanserle ilişkilendirildiği bir gerçek. Sigara kullanımının dünya çapında yayılması her yıl üç milyon insanın (tabii ki hepsi önlenebilir olan) ölümüne yol açıyor. Dünya Sağlık Örgütü bu sayının 2020 yılında yılda 10 milyona ulaşacağını öngörüyor.</p>

  <p>Ancak teknoloji götürdüğünden çok daha fazlasını getirmiştir. Bunun en açık göstergesi, Amerika Birleşik Devletleri ve Batı Avrupa’da 1901'de 45 yıl olan ortalama insan ömrünün bugün, kadınlarda biraz daha fazla, erkeklerde biraz daha az olmak üzere 80 yıla yaklaşmasıdır. Ortalama yaşam süresi belki de yaşam kalitesiyle ilgili en önemli göstergedir: Eğer ölmüşseniz herhalde iyi vakit geçirdiğiniz söylenemez. Dünyada hâlâ yeterince beslenemeyen bir milyar insan vardır ve her gün 40 bin çocuk boşu boşuna ölmektedir.</p>

  <p>Radyo, televizyon, gramafon, kasetçalar, kompakt disk, telefon, faks makinesi ve bilgisayar bilgi ağları (internet) aracılığıyla teknoloji, popüler kültürün görüntüsünü kökten değiştirmiştir. Küresel eğlence sektörünün ve belli bir ülkeye bağlı olmayan çok uluslu şirketlerin olumlu ve olumsuz etkilerine, ulus ötesi aidiyet gruplarına ve öteki kültürlerin siyasi ve dini inançlarına aracısız tanıklığı mümkün kılmıştır. Tiananmen Meydanı'nda ve Moskova’daki “Beyaz Saray”<a href="../Text/Section0007.xhtml#n29" id="n29d"><sup>[29]</sup></a>da ortaya konan bir hayli yumuşatılmış başkaldırılarda da gördüğümüz gibi fakslar, telefonlar ve bilgisayar ağları, siyasi ayaklanmanın güçlü birer silahı olabilir.</p>

  <p>1940'lı yıllarda karton kapaklı (ciltsiz) kitapların piyasa için çok sayıda basılmasıyla, dünya edebiyatı ve günümüz ile geçmişin büyük düşünürlerinin fikirleri sıradan insanların yaşamlarına girdi. Bu kitapların fiyatları bugün çok artmış olsa da, hâlâ Dover Yayınları’nın bir dolarlık klasikleri gibi kelepirler bulunabilir. Okur yazarlıkta gelişmeye eşlik eden böylesi eğilimler, Jefferson’cu demokrasiyle benzeşirler. Öte yandan, Amerika'da 20. yüzyıl sonunda, okur yazar sayılmak için çok temel bir İngilizce bilgisi yetiyor ve özellikle televizyon, kitleleri okuma alışkanlığından koparıyor. Kâr amacıyla hareket ederek, programcılıkta -eğitmek ve esin vermek için yükselmek yerine en düşük ortak paydaya inmiş bulunuyor.</p>

  <p>Kâğıt ataçından lastik bantlara, saç kurutma makinelerine, tükenmez kaleme, bilgisayara, fotokopi ve çoğaltma makinelerine, elektrikli çırpıcı, mikrodalga fırın, elektrikli süpürge, çamaşır, bulaşık ve kurutma makinelerine; yaygın iç ve sokak aydınlatmalarından otomobillere, uçaklara, makine yapan makinelere, hidroelektrik enerji santrallarına, seri üretime ve dev yapı malzemelerine kadar birçok olanakla, yüzyılımızın teknolojisi angaryayı ortadan kaldırmış, boş zamanımızı artırmış ve birçok insanın yaşam kalitesini yükseltmiştir. Ayrıca 1901’de yaygın olan birçok gündelik davranış ve alışkanlığı değiştirmiştir.</p>

  <p>Yaşam kurtarıcı özelliğe sahip teknolojinin kullanımı ülkeden ülkeye değişir. Örneğin Amerika Birleşik Devletleri, sanayileşmiş ülkeler arasında en yüksek bebek ölüm oranına sahip ülke durumundadır. Cezaevlerindeki siyah gençlerin sayısı yüksek okula gidenlerden daha fazladır ve tüm sanayileşmiş ülkeler arasında, nüfusa oranla cezaevinde bulunan vatandaşlarının sayısı en yüksek olan ülkedir. Öğrencileri, başka ülkelerdeki aynı yaş grubundan öğrencilerle karşılaştırıldığında, standart fen ve matematik testlerinde daha başarısız olmaktadır. Son on beş yıl içinde zenginlerle yoksullar arasındaki reel gelir eşitsizliği hızla büyümüş, orta sınıfın çöküşü hızlanmıştır. Milli gelirden her yıl öteki ülkelerdeki insanlara sağlanan yardım açısından, Amerika Birleşik Devletleri son sıradadır. İleri teknolojiye dayalı sanayi başka ülkelere kaçmaktadır. Yüzyılın ortasında bu alanların hemen hemen hepsinde dünyaya öncülük ederken, yüzyıl sonunda Amerika Birleşik Devletleri'nde çöküş işaretleri görülmektedir. Bunun sorumluluğu, liderlerin kalitesinde olduğu kadar, vatandaşlarının eleştirel düşünce ve siyasal eyleme dönük yönelimindeki düşüşte aranmalıdır.</p>

  <p><br /></p>

  <p id="sigil_toc_id_3"><b>Totaliter ve Askeri Teknoloji</b></p>

  <p>Savaşın, kitle katliamının, soykırımın araçları 20. yüzyılda şimdiye kadar görülmemiş boyutlara ulaştı. 1901’de askeri uçak ve füze yoktu ve en güçlü top ancak birkaç kilometrelik bir hedefi vurarak bir avuç insan öldürebiliyordu. Yirminci yüzyılın ikinci yarısındaysa 70 bin nükleer silah toplandı. Bunların birçoğu silolardan ya da denizaltılardan fırlatılan, dünyanın hemen hemen her noktasına ulaşabilen stratejik füzelere yerleştirildi ve savaş başlıklarının her biri büyük bir şehri yok edebilecek güce ulaştı. Bugün hem Amerika Birleşik Devletleri, hem de eski Sovyetler Birliği’nin savaş başlıkları ve füzelerinde büyük çaplı indirimlere gidilmesi için çabalıyoruz. Ama görünür gelecekte de, küresel uygarlığı yok etme yeteneğimizi koruyacağız. Ayrıca tüm dünyada çeşitli ellerde, dehşetli ölümcül kimyasal ve biyolojik silahlar var. Fanatizm, ideolojik bağnazlık ve çılgın liderlerle kaynayan bir yüzyılda, bu görülmemiş ölçüde ölümcül silahların toplanması insanoğlunun geleceği için iyiye işaret değil. Yirminci yüzyılda savaşlarda ve ulusal liderlerin doğrudan talimatıyla öldürülen insanların sayısı 150 milyonu buluyor.</p>

  <p>Teknoloji öylesine büyük bir güç kazandı ki, sadece kasten değil istemeden de çevreyi büyük ölçüde değiştirme ve kendimizinki de dahil Dünya'daki birçok canlı türünün varlığını tehdit etme yetisini kazandık. Gerçek şu ki küresel çevre üzerinde eşi görülmedik deneyler yapıyoruz ve genellikle sorunların kendi kendine çözülüp kaybolmasını -böyle olmayacağını bile bile- umuyoruz. iyimserlik veren bir gelişme, Montreal Protokolü ve ona ek uluslararası antlaşmalarla, sanayileşmiş ülkelerin, ozon tabakasına saldıran CFC’ler ile öteki kimyasal maddelerin üretimini aşamalı olarak durdurma konusunda anlaşmış olmaları. Ne var ki, atmosfere bırakılan karbon dioksit emisyonlarının azaltılması, kimyasal ve radyoaktif atıklar sorununun çözümü ve öteki konularda ilerleme yavaş ya da çok az.</p>

  <p>Etnosantrizm ve zenofobiden kaynaklanan kan davaları her kıtada sıkça görülmektedir. En iyi bilineni Nazi Almanya’sında olmakla birlikte Ruanda, eski Yugoslavya ve başka yerlerde, etnik grupları toptan yok etmeye yönelik sistemli girişimler yapılmıştır. Bu eğilimler insanlık tarihi boyunca hep var olmuştur. Ama bu çapta bir katliam teknoloji sayesinde ancak 20. yüzyılda mümkün hale gelmiştir. Stratejik bombalar, füzeler ve uzun menzilli toplar, çarpışan tarafların, yol açtıkları acıyla yüzleşmelerini önleme üstünlüğü” sağlar. Böylece vicdanları onları rahatsız etmeyecektir. Yirminci yüzyılın sonunda dünyadaki askeri harcamaların toplamı yılda bir trilyon dolara yakındır. Bu tutarın çok küçük bir yüzdesiyle bile insanlık için ne kadar iyi şeylerin yapılabileceğini bir düşünün.</p>

  <p>Yirminci yüzyıl, krallıkların ve imparatorlukların çöküşü ve en azından adları öyle olan demokrasilerin -ve birçok ideolojik ve askeri diktatörlüğün- doğuşuyla anılacaktır. Naziler, aşağıladıkları bir dizi insan topluluğunu sistematik olarak ortadan kaldırmayı hedef almıştı: Yahudiler, eşcinseller, sosyalistler ve komünistler, sakatlar, Afrika kökenliler (Almanya'da kemen hemen hiç yoktu). Militan bir şekilde "yaşamdan yana” olan Nazi rejiminde kadınlar <span style="font-style:italic;">"Kinder, Küche, Kircher"e</span> -çocuklar, mutlak, kilise<a href="../Text/Section0007.xhtml#n30" id="n30d"><sup>[30]</sup></a>- hapsolmuştu. İyi bir Nazi'nin, Yahudilerin, eşcinsellerin, özürlülerin ve Afrika kökenlilerin yasal haklara tam olarak sahip oldukları, sosyalistlere en azından ilke olarak hoşgörü gösterildiği ve kadınların çok büyük sayılarda işgücüne katıldığı Amerika Birleşik Devletleri'nde kendini ne kadar hakarete uğramış hissedeceğini bir düşünün. Ne var ki, Amerikan Temsilciler Meclisi üyelerinin ancak yüzde 11'i kadındır. Oysa, nüfusa orantılı bir temsil uygulansaydı, bu rakamın yüzde 50'nin biraz üzerinde olması gerekirdi. (Bu oran Japonya'da yüzde 2’dir.)</p>

  <p>Thomas Jefferson, insanlar eğitilmedikçe demokrasinin mümkün olmayacağını söylemişti. Anayasalar ve yasalarda sıradan insanların korunması için ne kadar sıkı hükümler yer alırsa alsın, Jefferson’a göre, güçlü, zengin ve vicdansızlar her zaman, sıradan vatandaşlar tarafından ve onlar adına yönetilen ideal devleti çökertmek isteyeceklerdir. Bunun panzehiriyse azınlıkta olan görüşlerin serbestçe ifade edilebilmesini savunmak, okur-yazarlığı yaymak, tartışmaya imkân sağlamak, eleştirel düşünceye aşina olmak ve yöneticilerin açıklamalarına kuşkuyla yaklaşmaktır. Bunların hepsi aynı zamanda bilimsel yöntemin de temelidir.</p>

  <p><br /></p>

  <p id="sigil_toc_id_4"><b>Bilimin Keşifleri</b></p>

  <p>Yirminci yüzyılda bilimin her dalında şaşırtıcı gelişmeler sağlandı. Özel ve genel görelilik kuramları ile kuvantum mekaniği, fiziğin temellerinde devrim yaptı. Atomun yapısı -proton ve nötronlardan oluşan bir merkezi çekirdekle, bunu çevreleyen bir bulutsu içindeki elektronlar- ilk kez bu yüzyılda anlaşıldı. Protonlarla nötronları oluşturan parçacıklar olan kuarklar ilk kez görüldü. Bir grup kısa ömürlü ilginç parçacık, yüksek enerjiyle çalışan hızlandırıcılar ve kozmik ışınların yardımıyla ilk kez belirlendi. Fisyon ve füzyon, nükleer silahların, fisyon enerjisiyle çalışan enerji santrallarının yapımını ve füzyon enerjisiyle çalışacak santralların yapılma olasılığım mümkün kıldı. Radyoaktif bozunumun keşfi, Dünya'nın yaşını (4,6 milyar yıl) ve yaşamın ne zaman başladığını (kabaca 4 milyar yıl önce) belirleyebilmemizi sağladı.</p>

  <p>Jeofizikte levha tektoniği -Dünya yüzeyinin altında, kıtaları doğumlarından ölümlerine kadar taşıyan ve yılda iki buçuk santimetre kadar bir hızla hareket eden levhalar bulunduğu kuramı- keşfedildi. Levha tektoniği, yer şekillerinin oluşumu ve tarihi ile deniz diplerinin topografisini anlayabilmek için gerekli bir kuram. Yeni bir dal olarak gezegenler jeolojisi ortaya çıktı. Böylece Dünya’nın yer şekilleri ve iç yapısı öteki gezegenler ve onların uydularıyla karşılaştırılabiliyor ve başka dünyalardaki kayaların kimyası -uzaktan incelenerek ya da uzay araçlarıyla getirilen örnekler ve uzaydan gelen göktaşları üzerinde yapılan araştırmalarla belirlenerek- Dünyadaki kayalarla kıyaslanabiliyor. Dünyanın iç yapısını inceleyen sismoloji, yer kabuğunun altında yarı akışkan bir manto tabakası, akışkan bir demir çekirdek ve daha içte katı bir çekirdek keşfetti. Gezegenimizin oluşum süreçlerini öğrenmek istiyorsak bunların hepsinin açıklanması gerekiyor. Geçmişte bazı canlı türlerinin kitlesel olarak yok olmasının sebeplerinden birinin, manto tabakasının yer yüzeyinden dışarı fışkırarak toprağı bir lav deniziyle örtmesi olduğu artık biliniyor. Bir başka sebep de büyük kuyrukluyıldızların Dünyaya çarpması ve yakından geçen göktaşlarının havada patlama ve yanmaya yol açarak iklimi değiştirmesi. Gelecek yüzyılda, içlerinden birinin bizi hedef alıp almayacağını anlamak için kuyrukluyıldızlarla göktaşlarının en azından bir envanterini çıkarmalıyız.</p>

  <p>Yirminci yüzyılda bilimi kutlamak için bir neden de, insanda ve çoğu bitki ve hayvanda kalıtımdan sorumlu, anahtar molekül olan DNA’nın, yani deoksiribonükleik asitin yapısı ile işlevinin keşfidir. Genetik şifreyi okumayı Öğrenmiş bulunuyoruz. Gen haritasını çıkardığımız organizmaların sayısı giderek artıyor ve genlerin çoğunun bu organizmalardaki hangi işlevlerden sorumlu olduğunu biliyoruz. Genetikçiler insan genomunun haritalanması çalışmalarında epey yol aldılar. Bu hem iyi, hem de kötü sonuçlar doğurma potansiyeli çok yüksek bir başarı. DNA öyküsünün en önemli yönü yaşamın temel süreçlerinin fizik ve kimya açısından artık tamamiyle anlaşılabilir hale gelmesidir. Bu süreçte yaşam veren güçlere, ruha yer yoktur. Nörofizyolojide de benzer bir durum var: Zihin, beyindeki yüz trilyon nöron bağlantısıyla, birkaç basit kimyasal maddenin ifadesi gibi görünüyor.</p>

  <p>Moleküler biyoloji bize iki canlı türünün tek tek genlerini, moleküler yapıtaşlarını karşılaştırarak, akrabalık derecelerini ortaya çıkarına imkânı veriyor. Bu deneyler bize, Dünya'da yaşayan tüm canlılar arasındaki yakın benzerliği kesin bir şekilde gösteriyor ve evrim biyolojisinin daha önce ortaya çıkardığı genel bağlantıları doğruluyor. Örneğin insanlarla şempanzeler yüzde 99.6 oranında aynı aktif genleri taşıyorlar ve bu da şempanzenin en yakın akrabamız olduğunu ve yakın bir geçmişte ortak bir atadan geldiğimizi doğruluyor.</p>

  <p>Yirminci yüzyılda ilk kez, alan araştırmacıları başka primatlarla aynı ortamda yaşayarak onların doğal yaşam ortamlarındaki davranışlarını incelediler ve acıma, öngörü, ahlak, avcılık, gerilla savaşı, politika, alet kullanımı ve yapımı, müzik, milliyetçilik gibi tutum ve davranışların ve daha önce sadece insana özgü olduğu sanılan başka birçok özelliğin onlarda da olduğunu keşfettiler. Şempanzelerin dil yetenekleri konusundaki tartışma hâlâ devam ediyor. Ancak Atlanta'daki Kanzi adında bir bonobo maymunu (bir "cüce şempanze") birkaç yüz simgeden oluşan bir işaret dilini kolaylıkla kullanıyor ve taş alet yapımını kendi kendine öğrenmiş bulunuyor.</p>

  <p>Kimya alanında son zamanlarda sağlanan çarpıcı ilerlemelerin biyolojiyle bağlantılı olduğu biliniyor. Bunların arasında çok önemli olan birine değinmek istiyorum: Kimyasal bağların doğası -hangi atomların hangi atomlara, ne sağlamlıkta ve hangi düzene göre bağlanma eğiliminde olduğunu belirleyen parçacık fiziği kuvvetleri- anlaşılmıştır. Ayrıca Dünya'da ve öteki gezegenlerde başlangıçta var olduğu düşünülebilecek ilkel bir atmosfere radyasyon verilmesi durumunda, aminoasitlerin ve yaşamın öteki yapıtaşlarının oluştuğu bulunmuştur. Nükleik asitlerle başka moleküllerin deney tüpünde çoğaldıkları, ayrıca bunların mutasyonlarının da üredikleri belirlenmiştir. Böylece, 20. yüzyılda yaşamın başlangıcını anlama ve onu yeniden yaratma konusunda ciddi ilerlemeler sağlanmıştır. Biyoloji, büyük ölçüde kimyaya, kimya da büyük ölçüde fiziğe indirgenebilir. Bu henüz bütünüyle doğru bir önerme olmasa da, küçük bir doğruluk payının bulunması bile evrenin doğasını anlama açısından çok önemlidir.</p>

  <p>Fizik ve kimya ile yeryüzünün en güçlü bilgisayarları kullanılarak, iklimin ve Dünya atmosferinin genel sirkülasyonunun zaman içinde nasıl bir gelişme gösterdiğinin anlaşılmasına çalışılmaktadır. Bu etkili olanak, CO<sub>2</sub> ve sera etkisine yol açan öteki gazların Dünya atmosferine bırakılmaya devam etmesinin gelecekte yol açacağı sonuçların araştırılmasında da kullanılıyor. Öte yandan, bundan çok daha kolay bir şekilde, meteoroloji uyduları, en azından birkaç <span style="font-style:italic;">gün</span> öncesinden hava durumu tahmini yapılmasına ve milyarlarca dolarlık ürünün zarara uğramasının önlenmesine olanak sağlamaktadır.</p>

  <p>Yirminci yüzyılın başında gökbilimciler, çalkantılı bir hava okyanusunun dibine çakılıp kalmışlardı ve uzak dünyaları sadece gözleyebiliyorlardı. Yirminci yüzyılın sonundaysa, Dünya'nın yörüngesinde gökyüzünü gamma ışınları, X ışınları, morötesi, görünür ve kızılötesi ışınlar ve radyo dalgalarıyla gözetleyen büyük teleskoplar var.</p>

  <p>Marconi, Atlantik ötesine ilk radyo yayımını 1901 yılında yaptı. Bugün radyoyu, Güneş sisteminin bilinen en uzak gezegeninin de ötesindeki dört uzay aracıyla iletişim kurmak ve 8 ile 10 milyar ışık yılı uzaklıktaki kuvasarlardan gelen doğal radyo sinyallerini dinlemek için kullanıyoruz. Ayrıca, kara cisim fon ışınımını, yani evrenin oluşumunu başlatan Büyük Patlama'dan kalan radyo dalgaları kalıntılarını da bu yöntemle belirlemeye çalışıyoruz.</p>

  <p>Uzaya, 70 kadar başka dünyayı araştıracak ve bunlardan üçüne iniş yapacak araçlar gönderildi. Bu yüzyılda, Ay’a 12 insan gönderdikten sonra bunları ve yüz kilogramdan fazla ay taşını salimen geri getirme başarısına tanık olduk. Robotik uzay araçları bize, yoğun sera etkisi altındaki Venüs'te yüzey sıcaklığının. 900° Fahrenhayt olduğunu, dört milyar yıl önce Mars'taki iklimin Dünyaya benzediğini; Satürn'ün uydusu Titan'dan cennetten gönderilen kudret helvası gibi organik moleküller döküldüğünü; kuyrukluyıldızların muhtemelen bir ölçüde organik maddeden oluştuğunu gösterdi.</p>

  <p>Uzay araçlarımızdan dördü yıldızlara doğru yol alıyor. Yakın zamanda, başka yıldızların çevresinde de gezegenler olduğu bulundu. Güneşimizin, 400 milyar başka güneşi barındıran mercek biçiminde dev bir gökadanın dış kesiminde bulunduğu anlaşıldı. Yüzyılın başında Samanyolu'ndan başka gökadanın olmadığına inanılıyordu. Şimdiyse yüz milyar kadar başka gökada bulunduğunu ve sanki dev bir Büyük Patlama'nın kalıntısıymışçasına birbirlerinden uzaklaştıklarını biliyoruz. Kozmik âlemde, pulsarlar, kuvasarlar, kara delikler gibi, yüzyıl başında akla bile gelmeyen ilginç oluşumlar keşfedildi. İnsanoğlunu şimdiye kadar meşgul etmiş -evrenin başlangıcı, yapısı ve kaderiyle ilgili- en derin sorulardan bazılarının cevabı gözlem mesafesi kadar yakında olabilir.</p>

  <p>Bilim devriminin belki de en iç burkan yan etkisi, en değer verdiğimiz ve bizi en çok rahatlatan inançlarımızın çoğunu boşa çıkarması oldu. Atalarımızın üzerinde var olduğu insan merkezli derli toplu küçük sahne yerini, insanın adsızlığa indirgendiği soğuk, uçsuz bucaksız, umursamaz bir evrene bıraktı. Ancak ben, bilincimizde, atalarımızın hayalini bile kuramadığı kadar muhteşem, karmaşık ve hassas bir düzen içindeki bir evrenin ortaya çıktığını görüyorum. Ve eğer birkaç basit doğa yasasıyla evrenle ilgili pek çok şey anlaşılabiliyorsa. Tanrıya inanmak isteyenler hiç kuşkusuz bu güzel yasaları, tüm doğayı ayakta tutan bir Akıla yorabilir. Benim kendi görüşüm, evreni gerçekte olduğu gibi anlamanın, olmasını dilediğimiz bir evren hayal etmekten çok daha iyi olduğudur.</p>

  <p>Yirminci yüzyılın bilimsel keşifleriyle yüzyüze gelmek için gereken anlayış ve bilgeliğe ulaşıp ulaşamayacağımız sorusu, yirmi birinci yüzyılın çözüm bekleyen en büyük sorunu olacaktır.</p>
</body>
</html>
