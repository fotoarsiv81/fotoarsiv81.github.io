<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="font-size: 2em; text-align: left;">Yazar hakkında</h1>

  <p><br /></p>

  <p><br /></p>

  <p><br /></p>

  <p>Carl Sagan, Cornell Üniversitesi'nde David Duncan Kürsüsü Gökbilim ve Uzay Bilimleri Profesörü ve Gezegen Araştırmaları Laboratuvarı Başkanıydı. Amerikan uzay programında, başlangıcından itibaren öncü rol oynadı. 1950'li yıllardan beri NASA'ya danışmanlık yapmış, Ay'a yapılan yolculuktan önce <span style="font-style:italic;">Apollo</span> astronotlarını bilgilendirmiş ve <span style="font-style:italic;">Mariner</span>, <span style="font-style:italic;">Viking, Voyager</span> ve <span style="font-style:italic;">Galileo</span> uzay araçlarıyla yapılan gezegen çalışmalarında araştırmacı olarak çalışmıştı. Çözümüne katkıda bulunduğu bilinmeyenler arasında Venüs’teki yüksek sıcaklığın gizemi (Cevap: Yoğun sera etkisi), Mars'taki mevsim değişiklikleri (Cevap: Toz fırtınası) ve Titan’ın kırmızımsı sisi (Cevap: Karmaşık organik moleküller) de vardı.</p>

  <p>Dr. Sagan çalışmalarından dolayı NASA Üstün Bilimsel Başarı ve (iki kez) Seçkin Kamu Hizmeti madalyaları ile NASA <span style="font-style:italic;">Apollo</span> Başarı Ödülü almıştı. Göktaşı 2709 Sagan onun adıyla anılmaktadır. Ayrıca, <span style="font-style:italic;">American Astronautical Society'</span>nin verdiği <span style="font-style:italic;">John F. Kennedy Astronautics</span> ödülüne, <span style="font-style:italic;">Explorers Club 75.</span> Yıldönümü ödülüne, Sovyet Kozmonotlar Federasyonu'nun Konstantin Tsiolkovsky Madalyası'na ve Amerikan Gökbilim Topluluğu'nun Masursky Ödülü'ne sahiptir. (“gezegen biliminin gelişmesine yaptığı olağanüstü katkılardan dolayı... Hem gökbilimi hem de biyoloji alanında eğitim görmüş bir bilim adamı olarak Carl Sagan, gezegen atmosferleri, gezegen yüzeyleri, Dünyanın tarihi ve eksobiyoloji çalışmalarına önemli katkılarda bulunmuştur. Bugün çalışmalarını sürdüren en üretken gezegen bilimcilerin birçoğu onun şimdiki ya da eski öğrencileri ve çalışma arkadaşlarıdır.”)</p>

  <p>Carl Sagan ayrıca Ulusal Bilimler Akademisi’nin en büyük ödülü olan Kamusal Refah Madalyasının da sahibiydi. (“bilimin kamusal refah için uygulanmasındaki seçkin katkılarından dolayı... Carl Sagan, bilimin önemini ve şaşırtıcılığını anlatmakla büyük başarı sağlamıştır. Onun, milyonlarca insanın hayaI gücüne egemen olma ve zor kavramları anlaşılır biçimlerde açıklama yeteneği muhteşem bir başarıdır.")</p>

  <p>Dr. Sagan, Amerikan Astronomi Topluluğu’nun Gezegen Bilimleri Bölümü, Amerikan Jeofizik Birliği’nin Gezegen Bilimleri Bölümü ve Amerikan Bilimsel İlerleme Derneği'nin Astronomi Bölümü başkanlıklarına seçilmişti. On iki yıl süreyle gezegen araştırmalarına ayrılmış önde gelen meslek dergisi <span style="font-style:italic;">Icarus'</span>un baş editörlüğünü yaptı. Uzayla ilgilenen dünyadaki en büyük grup olan yüz bin üyeli kuruluş Planetary Society’nin eş kurucusu ve başkanıydı. Kaliforniya Teknoloji Enstitüsü Jet İtki Laboratuvarı'nda seçkin ziyaretçi bilim adamı olarak yer aldı.</p>

  <p><span style="font-style:italic;">The Dragons of Eden: Speculations on the Evolution of Human Intelligence</span> (Cennetin Ejderhaları: İnsan Aklının Evrimi Üstüne Düşünceler) adlı kitabıyla Pulitzer Ödülü’nü kazanan Dr. Sagan, İngiliz dilinde yayımlanmış en çok satan bilim kitabı sıfatını taşıyan <span style="font-style:italic;">Cosmos</span> da dahil olmak üzere birçok çok satan kitabın yazarıydı. Bu kitaplardan yapılan, Emmy ve Peabody ödüllerinin sahibi televizyon dizileri 60 ülkede 500 milyon insan tarafından izlendi. Bilim, edebiyat, eğitim ve çevrenin korunmasına yaptığı katkılardan dolayı Amerikan yüksek okulları ve üniversitelerinden 22 onur unvanı aldı ve nükleer savaşın uzun vadeli sonuçları ile nükleer silahlanma yarışının tersine çevrilmesi konusundaki çalışmaları için de birçok ödül kazandı. <span style="font-style:italic;">Contact</span> (Temas) adlı romanı sinemaya uyarlandı.</p>

  <p>Ulusal Bilim Vakfı, en büyük onur ödülünü ölümünden sonra Dr. Sagan'a verirken yaptığı açıklamada "onun araştırmalarının gezegen bilimini yeni bir boyuta taşıdığını, insanlığa sunduğu armağanların sayısız olduğunu” belirtiyordu.</p>

  <p>Dr. Sağan'ın ailesinin hayatta bulunan üyeleri, eşi ve yirmi yıllık çalışma arkadaşı Ann Druyan, çocukları Dorion, Jeremy, Nicholas, Sasha ve Sam ile torunu Tonio.</p>
</body>
</html>
