<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="#954F72">
  <div class="WordSection5">
    <h2 class="calibre17" id="calibre_toc_23"><a class="pcalibre pcalibre1 calibre9" id="bookmark20"><span class="Gvdemetni6">TANRI’NIN EVRENDEKİ ETKİNLİKLERİ</span></a></h2>

    <p class="Gvdemetni23"><span class="Gvdemetni8">Tanrı-evren ilişkisi konusu işlenirken, Tanrı’nın evren üzerindeki etkinliği genelde iki başlık altında incelenmektedir: 1-Genel Tanrısal Etkinlik</span> <span class="Gvdemetni2talik">(General Divine Action),</span> <span class="Gvdemetni8">2-Özel Tanrısal Etkinlik</span> <span class="Gvdemetni2talik">(Special Divine Action).</span> <span class="Gvdemetni8">Bunlardan Genel Tanrısal Etkinlik, Tanrı’nın evreni yasalarıyla beraber muhafazasını ifade etmek için kullanılır. Özel Tanrısal Etkinlik ise Tanrı’nın belirli bir yer ve zamandaki etkinliğini ifade için kullanılır; geleneksel anlamdaki mucizeler ve dini tecrübeler bunun içindedir.<a class="pcalibre pcalibre1" href="../Text/Caner%20Taslaman%20-%20Modern%20Bilim%2C%20Felsefe%20ve%20Tanri_split_038.htm#_ftn124" id="_ftnref124" title=""><sup class="calibre18"><span class="Gvdemetni8"><sup class="calibre19"><span class="calibre20">[124]</span></sup></span></sup></a> Kanaatimizce, Tanrısal etkinliği dörtlü bir kategoriyle incelememiz daha faydalı olacaktır. Yağmurun yağışı açısından bu dörtlü kategoriye örnek vererek ne demek istediğimizi açıklamaya çalışacağız:</span></p>

    <p class="Gvdemetni28"><span class="Gvdemetni8">&nbsp;&nbsp;&nbsp;&nbsp;&nbsp; 1. Tanrı’nın Yaratışı: Tanrı’nın evreni ve yasalarını yoktan yaratması kastedilir. Buna göre Tanrı, yağmuru meydana getiren atomları oluşturacak madde ve enerjiyi, ayrıca yağmurun yağmasında önemli rolü olan çekim gücü gibi kanunları yoktan yaratmıştır.</span></p>

    <p class="Gvdemetni28"><span class="Gvdemetni8">&nbsp;&nbsp;&nbsp;&nbsp;&nbsp; 2. Tanrı’nın Muhafazası: Tanrı’nın yarattığı madde ve yasaların, zaman içinde varlığını devam ettirmesi kastedilir. Buna göre Tanrı, evrensel maddenin ve yasaların varlığını zaman içinde devam ettirdiği için, evrenin başlangıcından 15 milyar yıl sonra bugün yağmurun yağması mümkündür.</span></p>

    <p class="Gvdemetni28"><span class="Gvdemetni8">&nbsp;&nbsp;&nbsp;&nbsp;&nbsp; 3. Tanrı’nın Oluşumları Gerçekleştirmesi: Tanrı’nm muhafaza ettiği evren ve yasalar çerçevesinde gerçekleştirdiği oluşumlar kastedilir. İlk bakışta bu şıkta ifade edilen Tanrısal etkinlik ile ikinci şıktaki Tanrı’nın muhafazasının aynı olduğu zannedilebilir; oysa belirgin bir fark vardır. İkinci şıkta kastedilen birçok kişinin zorunluluk</span> <span class="Gvdemetni2talik">(necessity)</span> <span class="Gvdemetni8">dediği şeydir. Bu şıkta kastedilen ise birçok kişinin şans</span> <span class="Gvdemetni2talik">(chance)</span> <span class="Gvdemetni8">dediği şeydir; yani, Tanrı’nın, yarattığı yasalar çerçevesinde mümkün olan birçok olasılıktan birini gerçekleştirmesidir. Pekâlâ, Tanrı evreni ve yasalarını bu şekilde yaratabilirdi, ama Güneş’e mevcut mesafede, suyun ve atmosferin bu şekilde varolduğu bir Dünya var olmayabilirdi. İkinci şıkta kastedilen, yağmurun evrenin başlangıcından 15 milyar yıl sonra yağdırılmasının, bununla ilişkili yasaların muhafazası suretiyle mümkün kılınması iken; bu şıkta kastedilen, 15 milyar yıl sonra o olasılığın belirli bir yer ve zamanda gerçekleştirilmiş olmasıdır.</span></p>

    <p class="Gvdemetni28"><span class="Gvdemetni8">&nbsp;&nbsp;&nbsp;&nbsp;&nbsp; 4. Tanrı’nın Mucize Gerçekleştirmesi: Tanrı’nın doğa yasalarını belirli özel durumlar için askıya alıp, belirli bir yer ve zamanda olağanüstü olaylar gerçekleştirmesi kastedilebileceği gibi; doğa yasaları çerçevesinde, olması çok düşük olasılıkları belirli bir yer ve zamanda gerçekleştirmesi de kastedilebilir. Buna göre, hiç bulutun olmadığı ve yağmurun yağmadığı bir yerde, Tanrı, sevgili bir kulunun duası gibi bir sebeple yağmur yağdırabilir.</span></p>

    <p class="Gvdemetni23"><span class="Gvdemetni8">Böyle dörtlü bir ayırım yaparak, Tanrı’nın evrendeki etkinliğinin mutlaka dört farklı biçimde olduğunu iddia etmiyoruz. Fakat Tanrı’nın evrendeki etkinliği ile ilgili dile getirilen iddiaları sınıflandırmak açısından bu şekilde dörtlü bir ayırımın, genelde yapılan ikili ayırımdan daha faydalı olacağını düşünüyoruz. İkili ayırımdaki Genel Tanrısal Etkinlik ile Özel Tanrısal Etkinliği birleştirme çabaları olmuştur.<a class="pcalibre pcalibre1" href="../Text/Caner%20Taslaman%20-%20Modern%20Bilim%2C%20Felsefe%20ve%20Tanri_split_038.htm#_ftn125" id="_ftnref125" title=""><sup class="calibre18"><span class="Gvdemetni8"><sup class="calibre19"><span class="calibre20">[125]</span></sup></span></sup></a> Yaptığımız dörtlü ayırımdaki kimi şıkların da Tanrısal etkinliği tarif şeklimize göre birleştirilmesi mümkündür. Örneğin Tanrı’nm, gerektiğinde evrendeki düşük olasılıkları gerçekleştirerek mucize gerçekleştirdiğini, fakat hiçbir zaman doğa yasalarını askıya almadığını savunan biri, üçüncü ve dördüncü maddeyi birleştirebilir. Fakat hiçbir yaklaşımın, sıraladığımız dört maddeye yeni bir maddenin eklenmesini gerektirmeyeceği kanaatindeyiz; bu yüzden bu şekilde dörtlü bir ayırımın yapılmasını öneriyoruz.</span></p>

    <p class="Gvdemetni23"><span class="Gvdemetni8">Birinci maddede belirttiğimiz evrenin yoktan yaratılışı ve ikinci maddede belirttiğimiz evrenin muhafazasına dair teistik iddialara bu makalede odaklanmayacağız. Üçüncü maddede belirttiğimiz Tanrı’nın evrensel oluşumları meydana getirmesini birçok teist, Tanrı’nın gerçek sebep (birincil sebep:</span> <span class="Gvdemetni2talik">primary cause)</span> <span class="Gvdemetni8">olarak, doğa yasalarını ise araçsal sebep (ikincil sebep:</span> <span class="Gvdemetni2talik">secondary cause)</span> <span class="Gvdemetni8">olarak kullanmak suretiyle gerçekleştirdiğini söyleyerek, doğa yasalarını ihlal etmeyen bir Tanrısal müdahale anlayışı geliştirmişlerdir. Doğa yasalarının askıya alınması ile ilgili teistik iddialar, en çok mucizelerin gerçekleşmesi hususunda gözükür; daha önce değindiğimiz gibi, bu konudaki itirazlar, hem natüralizm adına hem de teolojik yaklaşım adına yapılmıştır. Fakat genel eğilim, Tanrı’nın doğa yasalarını askıya alması şeklinde mucizeleri tarif etmeye yönelik olmuştur.</span></p>

    <p class="Gvdemetni23"><span class="Gvdemetni8">David Hume, mucizelerin gerçekleşmesine karşı getirdiği ünlü itirazlarını, mucizelerin doğa yasalarının ihlal edilmesi anlamına geldiğini söyleyen mucize tarifine dayanarak yapmıştır.<a class="pcalibre pcalibre1" href="../Text/Caner%20Taslaman%20-%20Modern%20Bilim%2C%20Felsefe%20ve%20Tanri_split_038.htm#_ftn126" id="_ftnref126" title=""><sup class="calibre18"><span class="Gvdemetni8"><sup class="calibre19"><span class="calibre20">[126]</span></sup></span></sup></a> Determinist evrende mucizelerin oluşumu, Tanrısal yasaların (İslami literatür açısından</span> <span class="Gvdemetni2talik">Sünnetullah</span> <span class="Gvdemetni8">da denebilir), doğa yasalarından çok daha geniş kapsamlı olduğu; bir peygamberin gönderilmesi gibi özel bir durumda doğa yasalarının askıya alınmasında bu yüzden, Spinoza ve Schleiermacher’in düşündüğü gibi Tanrı’nın kendi koyduğu yasalarla (veya kendi doğasıyla) çelişmesi gibi bir durumun söz konusu olamayacağı şeklinde açıklanabilir. Bu, fabrikada mekânik kanunlar çerçevesinde çalışan makinelerin, birkaç senede bir, genel çalışmalarından farklı olarak durdurulup bakıma alınmalarının, bu makinelerin tâbi olduğu determinist yasalara aykırı olmaması gibi bir durumdur.</span></p>

    <p class="Gvdemetni23"><span class="Gvdemetni8">Ayrıca, Leibnizci bir tarzda, ‘baştan ayarlanan düzen’ (pre- established harmony) ile, determinist evrendeki doğa yasaları ihlal edilmeden de mucizeler açıklanabilir. Leibnizci böylesi bir yaklaşımı, deizm ile karıştıranlar olmuştur; biz, bu yaklaşımın tamamen hatalı olduğu kanaatindeyiz. Deizmin Tanrısı, baştan evreni yaratır ve sonra zaman içindeki oluşumlardan habersizdir ve evrene karşı umursamaz bir tavırdadır. Oysa bu yaklaşımda, zamanın içindeki her bir anın yaratıcısı, baştan tüm bu kareleri tasarlayan Tanrı’dır. Tanrı’nın müdahale etmediği hiçbir an olmadığı için, bu Tanrı tasavvurunu deizm ile karıştırmak hatalı olur. 15 milyar yıl önceden (Big Bang başlangıcında) her şeyi bilen bir Tanrı için, 15 milyar yıl önce ile birkaç saniye önce müdahale etmek arasında fark yoktur. Özellikle Einstein’ın izafiyet teorisi ile zamanın izafî olduğu ortaya konduktan sonra<a class="pcalibre pcalibre1" href="../Text/Caner%20Taslaman%20-%20Modern%20Bilim%2C%20Felsefe%20ve%20Tanri_split_038.htm#_ftn127" id="_ftnref127" title=""><sup class="calibre18"><span class="Gvdemetni8"><sup class="calibre19"><span class="calibre20">[127]</span></sup></span></sup></a> 15 milyar yıl ile birkaç saniye arasındaki farkın önemi de kalmamıştır. Tanrı’nın uzaya aşkın olmasına rağmen, uzayın her noktasına müdahalelerde bulunduğuna inananlar için, zamana aşkın Tanrı’nın, zamanın en başından, zamanın tüm anlarına müdahalede bulunabileceğini kabul etmekte bir sorun olmaması gerekir. Örnek olarak üç teist dinde kabul edilen Hz. Musa’nın denizi yarmasını alırsak, bu bakış açısına göre, Tanrı evrenin başından planlayarak gelgit olayındaki gibi fizik yasalarını kullanarak, hiçbir determinist yasayı ihlal etmeden, bu yasaları araçsal sebep olarak kullanarak, Hz. Musa’nın tam geçeceği anda denizi yarmıştır. Fakat tüm bu yaklaşımlar, determinist bir evrende, Tanrısal müdahalenin, yoktan yaratılıştan sonra en sıra dışı şekli olarak kabul edilen mucizelerin açıklanması içindir. Oysa ilerleyen sayfalarda göreceğimiz gibi, indeterminist bir evren, mucizeler gibi Tanrısal müdahalelerin açıklanma şekli için yeni olanaklar sunmaktadır.</span></p>
  </div>
</body>
</html>
