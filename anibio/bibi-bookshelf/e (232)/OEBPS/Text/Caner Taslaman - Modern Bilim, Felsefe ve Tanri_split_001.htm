<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="#954F72">
  <div class="WordSection2">
    <h1 class="calibre8" id="calibre_toc_1"><a class="pcalibre pcalibre1 calibre9" id="bookmark1"><span class="Gvdemetni6"><span class="calibre10">ÖNSÖZ</span></span></a></h1>

    <p class="Gvdemetni22"><span class="Gvdemetni8">Entropi yasasının, evrenin başı ve sonu olduğunu göstermesi felsefi ve teolojik açıdan neden önemlidir? Entropi yasası, evrendeki olgulardan yola çıkarak Tanrı’nın varlığını temellendirmeye çalışan tasarım delilini desteklemekte midir? Entropi yasasına ve kuantum teorisine dayanılarak, mucizelerin, doğa yasaları ihlal edilmeden gerçekleştirildiği savunulabilir mi? İzafiyet teorisi ile değerlerin izafiliği arasında bir ilişki var mıdır? İzafiyet teorisi ile zaman anlayışında gerçekleşen devrimci değişiklik, Tanrı-evren ilişkisi konusu ele alınırken ne gibi katkılar yapabilir? Kuantum teorisi’nin evren anlayışında yaptığı köklü değişiklikler nelerdir? Kuantum teorisine dayanılarak doğanın teolojisi nasıl yapılabilir? Tanrısal etkinlik, kuantum belirsizliklerinin belirlenmesi olarak ele alınabilir mi? Kuantum teorisi özgür irade sorununun çözümüne katkı yapabilir mi? Materyalist yaklaşımlarla insan zihni başarıyla açıklanabilmiş midir? İnsan bilinci yapay zekâlarla taklit edilebilir mi? Neden beden ve ruhun farklı iki cevher olup olmadığı sorununa, teolojik agnostik bir tavır takınılması isabetli olacaktır? Bunlar ve benzeri daha pek çok soruya bu kitapta cevap verilmeye çalışıldı.</span></p>

    <p class="Gvdemetni22"><span class="Gvdemetni8">Bilimsel teoriler hakkında ne düşündüğümüz gerçekten de önemlidir. Çünkü bilimsel teoriler bizim evren hakkındaki görüşümüzün oluşmasında önemli bir rol oynarlar. Evren hakkındaki görüşümüz ise evrenin bir parçası olan kendimiz hakkındaki görüşümüzün oluşumunda belirleyicidir. Entropi yasasının, izafiyet teorisinin ve kuantum teorisinin modern bilim anlayışında önemli bir yeri vardır. Ayrıca günümüzde beyin gizemlerinin keşfedilmesi ve yapay zekâ çalışmaları sonucunda binlerce yıldır yapılan beden ve ruh dualizmi hakkındaki tartışma yeniden ele alınmaktadır. Bu kitapta, dört ayrı makale şeklinde, modern bilim açısından olduğu kadar felsefe ve teoloji açısından da önemli olduğuna inandığımız bahsedilen konular irdelendi. Modern bilim, felsefe ve din üçgenindeki sorunlara ilgi duyanlara bu kitabı tavsiye ediyoruz.</span></p>

    <p class="Gvdemetni22"><span class="Gvdemetni8">Bu kitaptaki makaleler daha önce hakemli dergilerde yayımlandı. Bu makaleleri yayımlayan bu dergilere, bu kitaptaki makalelere önerileri, eleştirileri ve sohbetleri ile katkıda bulunan herkese ve de özellikle en çok katkısı olan değerli profesörümüz İlhan Kutluer’e teşekkürlerimi sunuyorum. Bu kitabı okuyan siz değerli okurlarıma da ilginizden dolayı teşekkür ediyor; yorumlarınızı, eleştirilerinizi, katkılarınızı ve önerilerinizi</span> <a class="pcalibre pcalibre1" href="http://www.canertaslaman.com"><span xml:lang="EN-US">www.canertaslaman.com</span></a> <span class="Gvdemetni8">adresi aracılığıyla iletmenizi rica ediyorum.</span></p>

    <p class="MsoNormal"><span class="calibre11">&nbsp;</span></p>
  </div>

  <p><span class="calibre1"><br class="calibre2" clear="all" /></span></p>
</body>
</html>
