<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p>İblisli dünyalarda sonsuz karanlığa gömülü bölgeler vardır.</p>

  <p>&nbsp;</p>

  <p>&nbsp;</p>

  <p>ISA UPANISHAD</p>

  <p>(Hindistan, M.Ö. 600 dolayları)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Görünmeyen şeyden duyulan korku, herkesin kendi içinde din diye bellediğinin doğal tohumudur.</p>

  <p>&nbsp;</p>

  <p>THOMAS HOBBES</p>

  <p>Lenialhan(1C&gt;51)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_6">BÖLÜM 7 : İBLİSLİ DÜNYA</h1>

  <p>&nbsp;</p>

  <p>Birçok kültürün öğretisine göre, tanrılar bizi izler ve kaderimizi çizer; kötü tanrılar ise kötülükten sorumludur. Her iki sınıf varlık da ister doğal ister doğaüstü, gerçek ya da düş ürünü olsun, insan gereksinimlerine hizmet eder. Tümüyle düş ürünü olsalar bile, insanlar onlara inanmakla kendilerini daha iyi hissederler. Geleneksel dinlerin bilimin güçlü ateşiyle denendiği bir çağda, eski tanrı ve iblislerin bilimsel bir kılığa büründürülmesi ve adlarına uzaylı denilmesi son derece doğal değil mi?</p>

  <p>&nbsp;</p>

  <p>Eski çağlarda iblis inancı yaygındı. İblislerin doğaüstü değil, doğal varlıklar olduğu düşünülürdü. Hesiodos onlardan sık sık söz ediyor. Sokrates, felsefi esinini kişisel, iyi huylu bir iblisin işi olarak betimliyor. Öğretmeni Mantineia'lı Diotima, [Platon'un Symposiunı (Şölen) adlı eserinde] Sokrates'e şöyle diyor:</p>

  <p>&nbsp;</p>

  <p>"Tüm iblisler Tanrı ile ölümlü arasında elçidirler. Tanrı insanla doğrudan temas kuramaz. Tanrı ile insan arasında ilişki ve söyleşinin tek yolu, uyanıklık ya da uyku sırasında çıkagelen iblislerdir."</p>

  <p>&nbsp;</p>

  <p>Sokrates'in en ünlü öğrencisi Platon, iblislere çok önemli bir rol yükler:</p>

  <p>&nbsp;</p>

  <p>"Yüce güçlerin eseri insan doğası, insani işlerle uğraşamaz; küstahlıkla ve sapkınlıkla dolu da değildir içi..."</p>

  <p>&nbsp;</p>

  <p>Öküzlere öküz ya da keçilere keçi bir tanrı seçmeyiz; çünkü onlara üstün gelen soy bizimkidir ve onları biz yönetiriz. Aynı şekilde, insan sevgisiyle dolu Tanrı da insandan daha üstün bir soy olan iblisleri yaratarak bizleri korumak, barış ve esenlik vermek, düzeni, adaleti sağlayarak insan toplumlarını mutlu ve birlik içinde kılmakla görevlendirmiştir.</p>

  <p>&nbsp;</p>

  <p>Platon, iblislerin kötülük kaynağı olduğunu ısrarla reddetmiş, cinsel tutkuların koruyucusu Eros'un tanrı değil, "ne ölümlü ne ölümsüz", "ne iyi ne kötü" bir iblis olduğunu söylemişti. Ne var ki Hıristiyanlık felsefesini önemli ölçüde etkileyen Yeni Platoncular da dahil olmak üzere sonra gelen tüm Platoncular, bazı iblislerin iyi, bazılarınınsa kötü olduğunda ısrar ettiler. Platon'un ünlü öğrencisi Aristoteles, düşlerin iblislerin işi olduğu düşüncesi üzerinde önemle durmuştu. Plutarkhos ve Porphyrios, üst hava katmanını dolduran iblislerin Ay'dan geldiğini öne sürmüşlerdi.</p>

  <p>&nbsp;</p>

  <p>İçinde yetiştikleri kültürde Yeni Platonculuk'u her yönüyle sindirmiş ilk kilise rahipleri, yine de kendilerini "putperest" inanç sistemlerinden ayırma gereksinimi duymaktaydı. Öğretilerinde, tüm putperest dinlerin, tanrı yakıştırması yapılan iblis ve insanlara tapınmaktan ibaret olduğu düşüncesini yaymaya çalışıyorlardı. Aziz Paul yüksek makamlardaki kötülüklerden söz ederken (Efesliler 6:14) hükümetteki kokuşmuşluğu değil, yüksek kademelerde yaşayan iblisleri kastediyordu:</p>

  <p>&nbsp;</p>

  <p>Ki biz et ve kana karşı değil; prensliklere, güçlere, bu dünyadaki karanlığın hâkimlerine, yüksek kademelerdeki ruhların kötülüğüne karşı savaş veririz.</p>

  <p>&nbsp;</p>

  <p>Başından bu yana iblislere yüklenen anlam, kötü kalpli insan anlamında kullanılan şiirsel mecazdan çok daha kapsamlıdır.</p>

  <p>&nbsp;</p>

  <p>Aziz Augustine de iblislerden hazzetmeyenlerdendi. Aziz, kendi çağındaki putperest inanışlardan şöyle söz ediyor:</p>

  <p>&nbsp;</p>

  <p>"Tanrılar en yüce, insanlar en alt katlarda; iblisler ise ortada bir yerlerdedir...</p>

  <p>&nbsp;</p>

  <p>Bedenleri ölümsüz, tutkuları ise insanınkilerden farksızdır." The City of God (Tanrı Kenti) isimli eserinin VIII. Cildinde (413. sayfadan itibaren) Augustine bu eski geleneği kendi inançlarıyla yoğurarak, tanrıların yerine Tanrı'yı koyuyor ve iblislerin tümünü istisnasız kötü sayıyor. Öyle ki, iblislerin kendilerini affedilir kılacak tek bir erdemleri bile kalmıyor. Artık onlar, maddi ve manevi tüm kötülüklerin kaynağı sayılıyor. Augustine iblisleri "zarar vermek için can atan, doğruluktan tümüyle uzak, kibirden şişmiş, kıskançlıktan sapsarı kesilmiş, hilede üzerlerine olmayan... göksel hayvanlar" olarak betimliyor. Kendilerini Tanrı'nın meleği kılığına büründürüp kimi kez Tanrı'dan insana haber getirir gibi görünebilen iblislerin tek amacı, bizi felakete sürüklemek için tuzak kurmaktan başka bir şey değildir. Her şekle girebilen iblisler, özellikle bu dünya hakkında çok -İngilizcedeki "demon" (iblis) sözcüğü, Yunancada "bilgi" anlamına gelir*- bilgilidirler. Fakat her ne kadar zeki olsalar da, bu hayvanlar acımadan yoksundurlar. "İnsanın tutsak ve yolunu şaşırmış aklı" ile beslenirler", diyor Tertullian. "Havada yaşar, yıldızlarla komşuluk, bulutlarla alışveriş yaparlar."</p>

  <p>&nbsp;</p>

  <p>On birinci yüzyılda, Bizans'ın önemli dinbilimci, düşünür ve şaibeli siyasetçilerinden Michael Psellus, iblisleri şu sözlerle betimliyor:</p>

  <p>&nbsp;</p>

  <p>Bu hayvanlar, tutkularla dolu yaşamlarımızın parçasıdırlar. Tutkularımızı dolduran iblislerin yaşam alanı, tıpkı rütbe ve dereceleri gibi, maddedir. Bu nedenle kendileri de tutkulara zincirlidir.</p>

  <p>&nbsp;</p>

  <p>Schönthal Başrahibi Richalmus, 1270 dolaylarında, kendi yaşantılarından yola çıkarak, iblisler üzerine bir yazı kaleme almış: Rahip, (yalnızca gözleri kapalıyken) toz zerrecikleri gibi kendi başının ve diğer insanların çevresinde uçuşan sayısız kötü iblis görürmüş. Akılcı akımlara, Fars, Musevi, Hıristiyanlık ve İslam dünyasının görüşlerine; yenilikçi toplumsal, siyasi ve düşünsel yapılanmaya karşın iblislerin varlığı, karakteri, hatta isimleri Hesiodos'tan Haçlı Seferleri'ne değin değişmeksizin geldi.</p>

  <p>&nbsp;</p>

  <p>"Havai güçler" olan iblisler göklerden aşağı süzülerek kadınlarla yasadışı cinsel ilişkiye de girerlerdi. Augustine, cadıların, bu yasak birliğin ürünü olduklarına inanıyordu. Klasik dönemde olduğu gibi, Ortaçağda da hemen herkes böyle öykülere inanmaktaydı. İblislere şeytan ya da günahkâr melek de deniyordu. Kadınları baştan çıkaran iblislere erkek ifrit, erkekleri kışkırtanlara ise dişi ifrit adı veriliyordu. Rahibelerin, şaşkınlık içinde, rahip ya da piskoposa çok benzeyen bir erkek ifritçe ziyaret edildiklerini ve ertesi sabah, bir on beşinci yüzyıl tarihçisinin yazdığı gibi, "kendilerini bir erkekle birleşmişçesine kirlenmiş buldukları"nı bildirdikleri durumlar yaşanıyordu. Eski Çin'de de (manastırlarda değil, haremlerde) benzer kayıtlara rastlanıyor. Protestan yazar Richard Baxter [Certainly of the World of Spirits (Ruhlar Dünyasının Kesinliği), 1691], erkek ifrit gördüğünü bildiren kadınların sayısından yola çıkarak, "bunu inkâr etmek saygısızlıktır" ** diyor.</p>

  <p>&nbsp;</p>

  <p><sub class="calibre3">*</sub><sub class="calibre3">"Science" (bilim) Latince'de "bilgi" anlamındadır. Bu konuda daha fazla şey söylemeyecek olsak bile, ortaya ister istemez bir koşutluk çıkıyor.</sub></p>

  <p><sub class="calibre3">** Aynı şekilde, yine aynı esere göre, "Cadıların fırtına çıkarmasına öylesine çok insan tanık olmuştur ki, bunları tek tek saymanın gereği yoktur". Dinbilimci Meriç Casaubon 1668 yılında yayımladığı Of Credulity and Incredulity (Saflık ve Kuşkuculuk) isimli kitabında, cadıların var olması gerektiğini, çünkü herkesin onlara inandığını yazıyor. Çok sayıda insanın inandığı bir şey doğru demektir.</sub></p>

  <p>&nbsp;</p>

  <p>&nbsp;</p>

  <p>Baştan çıkarmakla görevli erkek ve dişi ifritler, düş görenin göğsünde bir ağırlık gibi algılanırdı. Latince anlamına karşın mare, eski İngilizcede erkek ifrit anlamına geliyor; nightmare (kâbus) uyuyan kişinin göğsüne oturarak ona düşlerle işkence eden iblis anlamındadır. Athanasios'un 360 dolaylarında yazılmış Life of St. Anthony (Aziz Anthony'nin Yaşamı) isimli eserinde iblisler, kilitli odalarda istek üzerine gelip giden varlıklar olarak betimleniyor; 1400 yıl sonra, Fransiskan mezhebinden bilimci Ludovico Sinistrari, De Daemonialitae adlı eserinde iblislerin duvarlardan geçebildiği konusunda bizi temin ediyor.</p>

  <p>&nbsp;</p>

  <p>İblislerin gerçekten var olup olmadığı, klasik dönemden geç Ortaçağa kadar neredeyse hiç sorgulanmıyor. İbn Meymun iblislerin gerçekliğini reddederken, hahamların büyük çoğunluğu bunlara, inanıyor. İblislerin zihnimizin ürünü olan varlıklar olabileceği yolunda en azından ima içeren az sayıdaki kayıttan biri, Hıristiyanlığın erken dönemlerinde, çölde inancını deneyen Rahip Abba Poemen'in sorgusu. Rahibe şu soru yöneltiliyor:</p>

  <p>&nbsp;</p>

  <p>"İblisler bizimle nasıl savaşır?"</p>

  <p>"Bizimle savaşan iblisler mi?" diye sorar Rahip Poemen. "İstencimiz iblise dönüşür; bize saldıran da odur."</p>

  <p>&nbsp;</p>

  <p>Ortaçağda erkek ve dişi ifritler konusundaki tutumu belirleyen etmenlerden biri, Macrobius'un dördüncü yüzyılda yazdığı, Avrupa'da Aydınlanma döneminden önce onlarca kez basılan Commentary on the Dream of Scipio (Scipio'nun Düşünün Yorumu) adlı eseriydi. Macrobius, hayaletlerin (phantasma) "uyuklama ile uyanıklık arasındaki anda" görüldüğünden söz ediyordu. Düşü gören kişi, hayaletleri avcı olarak "hayal ediyordu". Macrobius'un, Ortaçağ okurlarının gözden kaçırdığı kuşkucu bir yanı vardı.</p>

  <p>&nbsp;</p>

  <p>İblis saplantısı, Papa VIII. Innocentius'un 1484 tarihli şu fermanı ile çığrından çıktı:</p>

  <p>&nbsp;</p>

  <p>Kulağımıza geldiği üzere, her iki cinsin üyeleri de kötü melekler olan dişi ve erkek ifritlerle cinsel ilişkiye girmekten kaçınmamakta; onların büyülü sözlerinin, tılsımlarının etkisi altına girerek yeni doğan bebekleri boğmak, soluğunu kesmek yoluyla öldürmektedirler.</p>

  <p>&nbsp;</p>

  <p>Bu kişiler, Papa'ya göre, başka felaketlere de yol açmaktaydı. Ferman ile birlikte, Innocentius, tüm Avrupa'da, "cadılar"ın sistematik olarak suçlanması, işkence görmesi ve idam edilmesi sürecini başlatmış oldu. Suçları, Augustine'in tanımladığı gibi, "görünmez dünya ile kötü amaçlı işbirliği" idi. Ferman'ın söyleminde "her iki cinsin üyeleri" ifadesiyle eşitlikçi bir tutum izleniyor görünse de kıyıma uğrayan elbette ki büyük çoğunlukla kadın ve kızlardı.</p>

  <p>&nbsp;</p>

  <p>İzleyen yüzyıllarda, başta gelen Protestanlar da Katolik Kilise ile farklılıklar göstermekle birlikte, aynı görüşleri benimsediler. Desiderius Erasmus ve Thomas More gibi hümanistler bile cadılara inanıyordu. Metodizm mezhebinin kurucusu John Wesley, "cadılığın olmadığını söylemek, bir anlamda İncil'i inkâr etmektir", diyordu. Ünlü hukuk bilgini William Blackstone, 1765 tarihli Gommentaries on the Laivs of England (İngiltere Yasaları Üzerine Yorumlar) adlı eserinde şu savı öne sürüyor:</p>

  <p>&nbsp;</p>

  <p>Cadılık ve büyücülüğün bırakınız gerçekten var olduğunu reddetmeyi, olabilirliğini tartışmaya kalkışmak, Tanrı'nın hem Eski hem de Yeni Ahit'in çeşitli bölümlerinde tekrarlanan sözüyle düpedüz çelişmek anlamına gelir.</p>

  <p>&nbsp;</p>

  <p>Innocentius, "Sevgili oğullarımız Henry Kramer ve James Sprenger'ın, Havarilerin Mektupları adına, bu din düşmanı ahlâksızların Engizisyon yargıçları olarak atanması"nı takdir buyurmuştu. "Söz konusu melun ve alçak kişiler cezasız bırakılırsa" Hıristiyan toplumu sonsuza dek lanetlenebilirdi.</p>

  <p>&nbsp;</p>

  <p>Papa, Kramer ve Sprenger'a on beşinci yüzyılın son döneminin tüm akademik silahlarını kullanarak ayrıntılı ve kapsamlı bir değerlendirme yazmaları görevini verdi. İkili, İncil ile eski ve modern çağ bilimcilerinden ayrıntılı alıntılar yaparak, sonunda, yerinde bir yargıyla insanlık tarihinin en korkunç belgelerinden biri kabul edilen Malleus Maleficarum (Cadıların Tokmağı) adlı çalışmaya imza attı. A Candle in the Dark (Karanlıkta Bir Mum) isimli eserinde Thomas Ady, bu belgeyi "rezil öğreti ve uydurmalar", "eşi görülmemiş zulümlerini dünyadan gizlemeye yarayan korkunç yalanlar ve olanaksız iddialar" şeklinde yargılıyor. Malleudun vardığı sonuç, cadılıkla suçlanıyorsanız, cadı olduğunuz yolundaydı. İşkence de suçlamanın geçerliğini gösteren şaşmaz araçtı. Davalının hiçbir hakkı olmadığı gibi, davacılara karşı meydan da okunamazdı. Suçlamanın dinle ilgisiz -kıskançlık, intikam ya da davalının mal varlığını kendi özel amaçları için zimmetine geçiren yargıçların açgözlülüğü gibi- amaçlarla yapılmış olabileceği ise hemen hiç dikkate alınmazdı. İşkencecinin teknik elkitabı, öldürmeden önce kurbanı içindeki iblislerden arındırmak yaftası altında gerçekleştirilecek cezalandırma yöntemlerini de içeriyordu. Böylelikle bir ellerinde Malleus, diğer ellerinde de Papa'nın onaycı fermanı olduğu halde, cadı yargıçları Avrupa'nın her yerinde mantar gibi türemeye başladı.</p>

  <p>&nbsp;</p>

  <p>Cadı avı, kısa sürede bir gider hesabı yutturmacasına dönüştü. Tüm soruşturma, dava ve infazların giderleri davalının kendisinden ya da akrabalarından alınıyordu. Cadıyı avlamak üzere görevlendirilmiş casusların ödülü, gardiyanlarının şarabı, yargıçlarının şöleni, başka bir kentten daha deneyimli bir işkenceci getirmek gerektiğinde habercinin yol giderleri odun, katran ve celladın ipi giderler arasındaydı. Mahkeme heyetinin üyelerine, yaktırdıkları her cadı için ikramiye de ödeniyordu. İdam edilen cadının malvarlığı, eğer geriye bir şeyi kalmışsa, Kilise ve Devlet arasında bölüşülüyordu. Bu yasa ile toplumsal ahlak onaylı kitle cinayeti ve hırsızlık kurumsallaştıkça, çevresinde büyük çaplı bir bürokrasi oluşarak, ilgi alanı yoksul acuzeler olmaktan çıkıp orta sınıftan dişe gelir kadın ve erkekler olmaya başladı.</p>

  <p>&nbsp;</p>

  <p>İşkence altındakiler ne kadar çok itirafta bulunursa, tüm olup bitenlerin yalnızca fanteziden ibaret olduğunu kanıtlamak da o denli güçleşiyordu. Her "cadı" diğerlerini ele vermeye zorlandığından, hüküm giyenlerin sayısı da katlanarak artıyordu. Daha sonraları, Amerika'da, Salem'deki cadı davalarında belirtildiği gibi, bu durum "Şeytan'ın hâlâ var olduğunun korkunç kanıtı"ydı. Cehaletin hüküm sürdüğü böylesi bir çağda, en olmadık tanıklıklar bile ciddiyetle ele alınıyordu. Fransa'da on binlerce cadının bir gece ayini için meydanlarda toplandığı ya da 12.000 acuzenin Newfoundland'a doğru havalanarak göğü kapkara kuşlar gibi doldurdukları şeklindeki iddialar sorgusuz sualsiz kabul ediliyordu. İncil diyordu ki: "Bir cadının yaşamı için uğraş vermemelisiniz." Böylece, sayısız kadın yakılarak öldürüldü.* İşkence aletleri rahiplerce kutsandıktan sonra, her sanığa tüyler ürpertici işkenceler yapıldı. Innocentius, üç erkek çocuğun yaşamına mal olan kan nakli tedavisi ve bir süt anne tarafından emzirilmesine karşın, 1492'de kurtarılamayarak öldü. Arkasında metresi ve çocukları kaldı.</p>

  <p>&nbsp;</p>

  <p>Britanya'da, "iğneci" de denilen cadı avcıları, Engizisyon'a teslim ettikleri her kız ya da kadın için yüklüce bir ödül alıyorlardı. Suçlamalarında dikkatli davranmaları salık bile verilmiyordu. Avcılar kurbanda, iğne batırıldığında acımayan ve kanamayan "şeytan işaretleri" -doğum lekeleri ya da renkli benler-arıyorlardı. El çabukluğuyla iğneyi derine batmış gibi gösterme hünerine de sahip avcılar, kurbanda hiçbir işarete rastlayamazlarsa, "görünmez işaretler" de iş görüyordu. On yedinci yüzyıl iğnecilerinden biri "cadı başı yirmi şilin için İngiltere ve İskoçya'da 220'den fazla kadının ölümüne neden olduğunu" itiraf etmişti**.</p>

  <p>&nbsp;</p>

  <p>Cadı davalarında, yumuşatıcı nedenler ya da davalı lehine tanıklıklar kabul edilmiyordu. Zaten davalı cadıların sözü edilen olay sırasında başka yerde olduğunu kanıtlamak neredeyse olanaksızdı: Kanıt kuralları özeldi. Örneğin, birkaç davada sanığın kocasının, kadının cadı toplantısında şeytanla gülüp oynaştığı söylenen saatte kollarında uyumakta olduğunu anlattığı kayda geçmiş; ancak, başrahip adama sabırla, o sırada kollarındakinin kendi karısı değil iblis olduğunu anlatmıştı. Ne yani, kocalar algı güçlerinin</p>

  <p>&nbsp;</p>

  <p><sub class="calibre3">* Bu infaz şekli, "Kilise kan dökmekten nefret eder" diyen kilise yasaları (Touıs Konseyi 1163) ile uyum| sağlamak amacıyla Kutsal Engizisyonca benimsenmişti.</sub></p>

  <p><sub class="calibre3">** Ödüllü avcıların, paralı muhbirlerin beslendiği her yerde tüm tarih boyunca kokuşmuşluk, yozluk eksik olmamıştır. Hemen bir örnek verecek olursak, 1994'de Cleveland'lı bir grup posta teftiş görevlisi, ayrıntılı araştırma yaparak yolsuzlukla uğraşanları ortaya çıkarma kararı aldı. Sonuçta, 32 masum posta memuruna işlemedikleri suçlardan dava açıldı.</sub></p>

  <p>&nbsp;</p>

  <p>Şeytan'ın aldatma gücünden fazla olduğunu mu düşünüyorlardı? Böylece, adamcağızların genç, güzel eşlerinin kazıkta yanmasını izlemekten başka yapacak bir şeyi kalmıyordu.</p>

  <p>&nbsp;</p>

  <p>Cinselliği bastırılmış, erkek egemen bir toplumda, yargıçları bekâr kalmaya mahkûm edilmiş rahipler sınıfından gelen bir ortamdan bekleneceği gibi, Engizisyon'da güçlü cinsel ve kadın düşmanı öğelerin de söz konusu olduğu biliniyor. Davalarda, (Augustine, "Şeytan'a ya da uzvuna zinacı diyemeyiz" yazmış olmasına karşın) davalının iblis ya da Şeytan ile girdiği cinsel ilişkideki orgazmın nitelik ve niceliğine, Şeytan'ın cinsel uzvunun doğasına çok önem veriliyordu (tüm raporlara göre, Şeytan'ın uzvu soğuktu). Ludovico Sinistrari'nin 1700 tarihli kitabına göre, "Şeytan işaretleri" özellikle "göğüs ve cinsel organda" görülüyordu. Bu nedenle, cinsel organın tüyleri tıraş ediliyor ve "erkek" görevlilerce dikkatlice inceleniyordu. 20 yaşındaki Jeanne d'Arc'ın infazı sırasında, kızın elbisesi alev alır almaz celladı Rouen, ön kısımdaki gereksiz alevleri söndürüp manzarayı netleştirdikten sonra, izleyicilere şöyle demişti:</p>

  <p>&nbsp;</p>

  <p>"İşte bir kadının sahip olduğu ve olabileceği tüm gizler gözünüzün önünde! "</p>

  <p>&nbsp;</p>

  <p>Almanya'nın Würzburg kentinde, yalnızca 1598 yılında gerçekleştirilen infazların tutanağı, insan gerçeğinin korkunç yüzünü açıkça ortaya koyuyor:</p>

  <p>&nbsp;</p>

  <p>Senatonun Gering isimli kâtibi; yaşlı Bayan Kanzler; terzinin şişman karısı; Bay Mengerdorf un kadın aşçısı; garip bir kadın; Würzburg'un en şişman sakini senato üyesi Baunach; yaşlı bir nalbant; yaşlı bir kadın; dokuz on yaşlarında küçük bir kız; ondan daha küçük kız kardeşi; bu iki kızın annesi; Liebler'in kızı; Goebel'in, Würzburg'un en güzeli olan kızı; çok dil bilen bir öğrenci; ikisi de on iki yaşında, Minster'lı iki erkek çocuk; Stepper'in küçük kızı; köprü girişine bakan kadın; yaşlı bir kadın; kasaba konseyi idare memurunun küçük oğlu; kasap Knertz'in karısı; Dr. Schultz'un kız bebeği; kör bir kız; Hach'lı rahip Schwartz...</p>

  <p>&nbsp;</p>

  <p>Ve liste böylece uzayıp gidiyor. Kurbanlardan bazılarına merhametli davranılmış: "Valkenberger'in küçük kızı özel olarak infaz edildi ve yakıldı". Bu küçük kentte, tek bir yıl içerisinde, her birinde 4 ile 6 arası kurbanın yakıldığı halka açık 28 infaz gerçekleştirilmiş. Würzburg, tüm Avrupa'yı gösteren resmin küçücük bir karesi yalnızca. Toplam olarak kaç kişinin öldürüldüğünü kimse bilmiyor; belki yüz binler belki de milyonlarcası. Onlara hüküm giydirip işkence ederek yargılayıp yakanlar ve yaptıklarının ne denli kutsal bir iş olduğunu anlatanlar ise aslında kendilerini değil, halkın iyiliğini düşünüyorlardı elbette!</p>

  <p>&nbsp;</p>

  <p>Yanılıyor olamazlardı. Kurbanların cadılık yaptıklarına ilişkin itirafları sanrılara dayanıyor olamazdı. Sorguculara istediğini verip işkenceden kurtulma gibi umutsuzca bir girişim de değildi bu açıklamalar kuşkusuz. Böyle bir durumda, diyordu cadı yargıcı Pierre de Lancre\Description of the Inconstancy of Evil Angels (Şeytan Meleklerin Değişken Doğasının Betimlemesi), 1612], Katolik Kilisesi cadıları yakmakla çok büyük suç işlemiş olur. Ne var ki, böylesi olasılıklardan söz edenler, sadece bunları dile getirmiş olmakla bile ölümcül bir günah işlemiş oluyorlardı. Cadı yakmayı eleştirenler cezalandırılıyor, hatta kimi kez yakılıyordu. Yargıçlar ve işkenceciler Tanrı'ya hizmet ediyor, ruhları arındırıyor, iblislerin işine taş koyarak büyük sevap işliyorlardı.</p>

  <p>&nbsp;</p>

  <p>İşkence ve kazıkta yanmayı gerektiren tek suç cadılık değildi kuşkusuz. Dinsizlik, hem Katolik hem de Protestan dünyasında çok daha büyük günah sayılan ve acımasızca cezalandırılan bir suçtu. On altıncı yüzyılda, bilimci William Tyndale, Yeni Ahit'i İngilizceye çevirmeye kalkışmak gibi bir cüret göstermişti. Ne var ki insanlar İncil'i gizemli Latince yerine kendi dillerinde okur ve anlarlarsa, kendi bağımsız dini görüşlerini geliştirebilirlerdi. Hatta aracıları ortadan kaldırıp Tanrı ile doğrudan bağ kurmaya kalkışabilirlerdi. O zaman Roma Katolik Kilisesi rahiplerinin iş güvenceleri yitirilmiş olmaz mıydı? Çevirisini yayımlamaya çalıştığı öğrenilince, Tyndale tüm Avrupa'da aranan adam oldu. Sonunda yakalandığında boğazlandı, âdet yerini bulsun diye de yakıldı. Bir yüzyıl sonra Kral James versiyonunun çatısını oluşturan Yeni Ahit çevirisinin kopyaları, silahlı gruplarca ev ev aranarak toplatıldı. Hıristiyanlar, diğer Hıristiyanların İsa'nın sözlerini bilmesini engelleyerek Hıristiyanlığa hizmet etmiş oluyorlardı. Böylesi bir anlayışın hâkim olduğu, bilginin işkence ve ölümle ödüllendirilmesinin haklı görüldüğü böyle bir ortamda, cadılıkla suçlanan zavallı insanlara yardım edebilecek hiçbir şey yoktu.</p>

  <p>&nbsp;</p>

  <p>Siyasi istisnalar dışında, cadı yakma, Batı uygarlığının on altıncı yüzyılda sahneden kalkmaya başlayan bir özelliği. İngiltere'de cadılık suçundan hüküm giyen ve yakılan son kurbanlar bir kadın ve dokuz yaşındaki kızı. Suçları da çoraplarını çıkarmak yoluyla bir yağmur fırtınası yaratmak. Günümüzde cadı ve cinler yalnızca çocuk kitapları ve filmlerde yaşıyor. Şeytan çıkarma ise Roma Katolik Kilisesi ve diğer kiliselerce hâlâ uygulanıyorsa da, bir mezhebin üyeleri diğerinin geleneklerini büyücülük olarak değerlendiriyor. Günlük konuşmalarımızda "iblis" sözcüğünü sık sık kullanıyoruz. Çılgın ve vahşi bir insana hâlâ "şeytan ruhlu" gibi yakıştırmalar yapıyoruz. (On sekizinci yüzyıla değin ruh hastalıkları yalnızca doğaüstü güçlerin yol açtığı durumlar olarak görülüyor; uykusuzluk bile iblislerin verdiği bir ceza kabul ediliyordu.) Amerikalıların yarıdan fazlası anketlerde Şeytan'ın varlığına "inandıklarını"; yüzde 10'dan fazlası da Martin Luther'in sık sık belirttiği gibi, Şeytan ile sürekli iletişim kurduklarını söylüyor. 1992 basımı Preparefor War (Savaşa Hazırlanın) adlı "ruhsal savaş elkitabı"nda Rebecca Brown, kürtaj ve evlilik dışı cinsel ilişkinin "iblislerin dünyamızı istilasıyla" sonuçlanacağını; meditasyon, yoga ve savaş sporlarının masum Hıristiyanları, iblislerin emrine sokmak üzere tasarlanmış olduğunu; "<i class="calibre4">rock müziğin kendiliğinden ortaya çıkmış bir müzik türü değil, Şeytan'ın ta kendisi tarafından kurnazca hazırlanmış bir tuzak olduğu</i>”nu bildiriyor. Brown'a göre, "sevdiklerimiz de zaman zaman farkına varmadan iblislerin etkisi altına giriyor." Sonuç olarak, iblisbilim, bugün hâlâ birçok insanın içtenlikli inançlarının ayrılmaz bir parçası.</p>

  <p>&nbsp;</p>

  <p>Peki ne işle meşgul bu iblisler? Mailemza Kramer ve Sprenger şöyle diyor: "şeytanlar... insanlarla doğrudan çiftleşip gebe kalmak ya da gebe bırakmak; insan elde edip iblise dönüştürmek işleriyle uğraşırlar." Ortaçağda iblislerin yapay dölleme yaptıkları düşüncesi, On the Trinity (Üçleme Üzerine) adlı eserinde "iblislerin ele geçirdikleri dölü dönüştürüp başka vücutlara bırakabildikleri"nden söz eden Thomas Aquinas'a kadar uzanıyor. Çağdaşı Aziz Bonaventura ise durumu daha ayrıntılı olarak dile getirmiş:</p>

  <p>&nbsp;</p>

  <p>Dişi ifritler "erkeklerle çiftleşir; iblisler kurnazca bir hünerle korumayı başardıkları döllerden erkek ifritler elde eder ve daha sonra Tanrı'nın izniyle onları kadınları döllemeye gönderirler". İnsan-iblis melezleri büyüdükten sonra iblislerce ziyaret edilmeye başlar. Böylece kuşaktan kuşağa aktarılan bir melezleme işlemi sürer gider. Uçabildikleri çok iyi bilinen bu yaratıkların tümü, havanın üst katmanlarında yaşar.</p>

  <p>&nbsp;</p>

  <p>Bu öykülerin hiçbirinde uzay gemisinden söz edilmiyor olsa da, günümüzün uzaylı öyküleriyle son derece benzeşiyorlar. İblisler de uzaylılar gibi duvarlardan geçen, telepatik iletişim kurabilen, insan türü üzerinde melezleme deneyleri gerçekleştiren, gökyüzünde yaşayan, cinsel saplantılı yaratıklar, iblislerin varlığına gerçekten inanmazsak tüm Batı dünyasınca (hatta çok zeki olduğunu düşündüklerimizce bile) kucak açılan, her kuşakta kişisel deneyimlerle telkin edilen, Kilise ve Devlet tarafından örgütlenen bu garip inanç sistemini nasıl anlayabiliriz? Sık sık sözü edilen, benzer beyin yapısına ve kimyasına dayalı ortak düşler dışında, gerçek başka bir alternatif var mı?</p>

  <p>&nbsp;</p>

  <p>Doğuş'ta, "insan kızları" ile eşleşen meleklerden söz edilir. Eski Yunan ve Roma'nın mitoloji kültürlerinde, kadınlara boğa, kuğu, altın çeşmesi olarak görünüp onları gebe bırakan tanrılar vardır. Eski bir Hıristiyan inanışına göre, felsefe yetisi insanın kendi hünerinin değil, iblislerle yapılan yastık sohbetinin bir getirişidir (Cennetten kovulan melekler intikam için tüm bildiklerini ilişki kurdukları insanlara anlatırlarmış). Benzer öğeler içeren inanışlar dünyanın her yerinde mevcut. Araplar için cin, Yunanlılar için satir, Hindular için bhut, Samoalılar için hotua poro, Keltler için dusii hep erkek ifrite karşılık gelen yaratıklar. İblislerin kol gezdiği bir dünyada, onlardan korkan ya da nefret edenleri türlü öykülerle kandırmak hiç de zor olmasa gerek. Büyücü Merlin'in de bir erkek ifritin oğlu olduğu söylenirmiş. Platon, Büyük İskender, Augustus ve Martin Luther'in de öyle. Tüm bir halkın -örneğin, Hunların ya da Kıbrıslıların- iblislerin emrine girmiş olmakla suçlandığı da olmuş.</p>

  <p>&nbsp;</p>

  <p>Musevi inancına göre ilk dişi ifrit, Tanrı'nın Adem ile birlikte tozdan yarattığı Lilit'miş. Lilit, -Tanrı'ya değil Adem'e- asilik etmek suçundan cennetten kovulmuş. O günden bu yana da her gece Ademoğullarını baştan çıkarmaya çalışırmış. Eski İran kültürü ve birçok diğer inanışa göre de dişi ifritler geceleri döl avına çıkarlarmış. Avila'lı Azize Teresa, Katolik Kilisesi'nce kutsal kabul edilmiş birçok diğer kadın gibi, karanlık değil ışıktan yapılma olduğunu söylediği bir melekle cinsel ilişkiye girmiş. On sekizinci yüzyıl sihirbaz ve dolandırıcılarından Cagliostro'nun da Nasıralı İsa gibi, "cennetin çocukları ile yer" arası bir birliğin ürünü olduğu söyleniyor.</p>

  <p>&nbsp;</p>

  <p>1645 yılında bir gün, buluğ çağındaki Keltli Anne Jefferies, yere çömelmiş ve kendinden geçmiş olarak bulunur. Çok sonra, kendisine yarım düzine küçük adamın saldırdığını, etkisiz hale getirilip havada asılı duran bir şatoya götürüldüğünü, tecavüze uğradığını ve eve geri döndüğünü anlatır. Küçük adamların peri olduğunu söyler. (Jeanne d'Arc'ın yargıçları gibi birçok inançlı Hıristiyan için aradaki ayrım, fark demek değildir. Periler de iblistir elbette.) Küçük Anne'i korkutmak ve işkence etmek için geri geleceklerdir. Bir sonraki yıl kız cadılık suçundan yakalanır. Periler büyülü güçlere sahiptirler ve bir dokunuşla insanı kıpırtısız kılabilirler. Periler ülkesinde zaman çok yavaş akar. Üreme özelliğinden yoksun bırakılmış olan periler insanlarla ilişki kurar, beşiklerden bebek çalar, hatta bazen yerine "değiştirme" denen sahte bebekler bırakırlar. Şimdi yerinde bir soru soralım: Anne Jefferies, perilerin değil, uzaylıların borusunun öttüğü, havada asılı duran şatolardan değil UFO'lardan söz edilen bir kültürde büyüseydi, anlattıklarıyla bugün bildiğimiz "kaçırılma" öyküleri arasında herhangi bir fark kalır mıydı?</p>

  <p>&nbsp;</p>

  <p>1982'de yazdığı, The Terror That Comes in the Night: An Experience Centered Study of Supernatural Assault Traditions (Gecenin Getirdiği Dehşet: Doğaüstü Taciz Geleneğine İlişkin Kişisel Bir Çalışma) isimli kitabında David Hufford, teyzesinin evinde ilk gençlik yaşlarında geçirdiği yaz tatiline ilişkin bir anısı olan, otuzlu yaşlarında, üniversite eğitimli birinden söz ediyor. Bir gece, kitabın kahramanı limana giden ışıklar görüyor. Sonra uyuyakalıyor. Yattığı yerden, beyaz parlak bir siluetin merdivenleri tırmandığını fark ediyor. Sonra dişi siluet odasına giriyor, duruyor ve hiç beklenmedik bir şekilde "İşte bu muşamba" diyor. Bazı geceler varlık yaşlı bir kadın, kimi kez de fil oluyor. Zaman zaman genç adam tüm gördüklerinin düş olduğuna ikna oluyor, kimi zaman da varlık kesinlikle uyanık olduğundan emin olduğu zamanlarda çıkageliyor. Hiçbir kası kıpırdamaz, sesi çıkmaksızın yatağa yapışıp kalıyor. Nabzı deliler gibi atıyor, zorlukla soluk alıyor. Birçok geceler aynı deneyimi yaşıyor. Tüm bu olup biteni nasıl açıklayabiliriz? Anlatılan öykü, uzaylılarca kaçırılmanın henüz pek anılmadığı bir zamanda geçiyor. Genç adam uzaylılardan haberdar olsaydı, gördüğü yaşlı kadın daha büyük kafalı ve daha iri gözlü mü olurdu acaba?</p>

  <p>&nbsp;</p>

  <p>The Decline and Fail of the Roman Empire (Roma imparatorluğu'nun Gerileme ve Çöküşü) isimli yapıtının bazı ünlü bölümlerinde Edward Gibbon, klasik dönemin sonlarında, kolay inanırlık ve kuşkuculuk arasındaki dengeyi betimliyor:</p>

  <p>&nbsp;</p>

  <p>İnancı ayakta tutan kolay inanırlıktı; esin dilini yaşatmak için bağnazlığa izin veriliyor ve herhangi bir kazanın ya da buluşun etkileri doğaüstü güçlerle açıklanıyordu...</p>

  <p>&nbsp;</p>

  <p>Modern çağda [Gibbon on sekizinci yüzyıl ortalarında yazmış], en yüce amaçlara bile istemsiz ya da içten içe beslenmiş bir kuşku eşlik ediyor. Onların doğaüstü gerçeğe olan inançları, ruhsuz ve edilgen bir kabullenişe göre çok daha içten ve istemli bir eylem. Doğanın değişmez düzenini çağlar boyu gözleyip saygı duymaya alışmış aklımız ya da en azından düş gücümüz, Tanrı'nın eylemlerine olan inancını koruyacak yeterlikte değil. Ne var ki Hıristiyanlığın ilk zamanlarında insanlığın durumu tümüyle farklıydı. Putperestler arasında en meraklı ve en saf olanlar, gerçek mucizevi güçleri olduğu savıyla ortaya çıkmış bir topluluğa girmeye ikna ediliyordu. İlk Hıristiyanlar, inançlarını gizem zeminine oturtuyor, zihinlerini en olağandışı olaylara inanacak biçiminde kullanıyorlardı. Her yanlarının insanları ayartmaya çalışan iblislerle dolu olduğu fikriyle yatıp kalkıyor, düşlerle avuntu buluyor, esinle yönlendiriliyor, kiliseye yakararak her nasılsa tehlikeden, hastalıklardan ve hatta ölümden korunmuş oluyorlardı.</p>

  <p>&nbsp;</p>

  <p>Soludukları havanın görünmez düşmanlarla, sürekli insanları gözleyen, her şekle girebilen, korkutan, insanın zayıf kalmış erdemlerinden yararlanarak aklını çelen iblislerle dolu olduğuna bütün kalpleriyle inanmışlardı. Düş güçleri ve hatta duyuları, bu bağnaz inançlarının doğurduğu yanılgıyla yönetilmekteydi. Öyle ki ermişler, azizler bile gece duaları sırasında uyukladıkları anda, gece-gündüz düşlerini dolduran korkunç hayaletlerle karşılaşabilir, ifritlerin cazibesine kapılıp baştan çıkabilirlerdi...</p>

  <p>&nbsp;</p>

  <p>Bu insanlar, hurafelerin tadına öyle alışmışlardır ki zorla uyandırılsalar bile, o hoş düşün sona erdiğini kabul etmek istemezler. Mucizelere, doğaüstü güçlere besledikleri sevgi, geleceğe yönelik merakları ve umutları ile korkularını görünür dünyanın sınırlarının ötesine taşıma eğilimleri, çoktanrıcılığın ortaya çıkmasına yol açan başlıca etmenlerdi. Bilgiyle yontulmamış insanlarda inanma gereksinimi öylesine fazladır ki, herhangi bir mitoloji sisteminin çökmesi, olasılıkla başka türlü hurafelerin doğuşunu getirecektir...</p>

  <p>&nbsp;</p>

  <p>Gibbon'ın toplumsal züppeliğini bir kenara bırakalım: Şeytan, üst sınıflara, halta iblisler üzerine hurafelerle dolu bir kitap Daemonologie (İblisbilim, 1597) bile yazmış olan -ilk Stııart hükümdarı- İngiltere kralı I. James'e dahi işkence etmekteydi. James, İncil’in hâlâ kendi adını taşıyan İngilizce çevirisinin hazırlanmasına da öncülük etmişti. Tütünün "Seylan'ın olu" olduğu Kral James'in fikriydi; demek ki bu ota bağımlılığı olanlar cadıydı. Ancak, 1618 yılında James enikonu bir kuşkucuya dönüştü -çünkü genç çocuklar içlerine iblis girmiş numarası yapıyor ve gaipten haber veriyormuş görünüp masum insanları cadılıkla suçluyorlardı. Gibboıf’ın zamanında hüküm süren kuşkucu yaklaşımın bizimkinde yitirilmiş olduğunu, geç klasik döneme yakıştırdığı sınırsız saflıktan hiç değilse bir parça pay aldığımızı düşünürsek, iblis ya da benzeri bir inancın günümüzün popüler kültüründe kendisine yerleşecek bir gedik bulmuş olması son derece akla yatkın değil mi?</p>

  <p>&nbsp;</p>

  <p>Kuşkusuz, uzaylı konuk meraklılarının bana hemen anımsattığı gibi, tarihten alınma tüm bu koşutlukların başka bir açıklaması olabilir: Aslında uzaylılar bizi hep ziyaret edip incitmekte, spermlerimizi yumurtalarımızı çalıp bizi gebe bırakmaklaydılar. İlk zamanlarda onlara tanrı, iblis, peri ya da ruh diyorduk; binlerce yıldır kendilerini bize bu şekilde yutturanların aslında uzaylılar olduğunu ancak şimdi anlıyoruz. Jacques Vallee'nin bu yönde savları var. Peki öyleyse neden 1947 öncesinde hiç kimse uçan daire görmemiş? Neden dünyadaki başlıca dinlerden hiçbiri uçan daire şeklini Tanrı'nı n işareti ya da dinin simgesi olarak benimsememiş? Yüksek teknolojinin tehlikelerine ilişkin neden tek bir uyan yok? Çok üstün teknolojik becerilere sahip olduğu söylenen bu varlıklar, amacı her neyse, binlerce yıl önce başlattıkları bu genetik deneyi neden hâlâ tamamlayamamışlar? Soy ıslahı programı kaderimizi iyi yönde değiştirecekse neden endişeleniyoruz?</p>

  <p>&nbsp;</p>

  <p>Bu yaklaşımdan hareketle, eski inançların yeni savunucularının, "uzaylılar"! periler, tanrılar ya da iblisler olarak algıladıklarını düşünebiliriz. Aslına bakılırsa, tanrıların ya da Tanrı'nın Dünya'ya UFO'larla geleceğine inanan bazı mezhepler -örneğin "Raelian'lar var. Kimi kaçırılma kurbanları, uzaylıları, her ne kadar iğrenç görünümlü olsalar da "melekler" ya da "Tanrı'nın elçileri" olarak tanımlıyor. Kimileri ise hâlâ onların iblis olduğunu düşünüyor.</p>

  <p>&nbsp;</p>

  <p>Whiıley Strieber, kendi uzaylı serüvenini anlattığı Communion (Temas) isimli kitabında şöyle yazıyor:</p>

  <p>&nbsp;</p>

  <p>Gördüğüm şeyler, son derece çirkin, pis, karanlık ve uğursuzdu. Ki bette ki iblisti bunlar. Başka ne olabilirlerdi ki? O çirkin yaratığın, dev bir böceğinkileri andıran kol ve bacaklarıyla yere çömelmiş bana baktığını hâlâ görür gibiyim.</p>

  <p>&nbsp;</p>

  <p>Denildiğine göre Srrieber artık gördüğü korkunç şeylerin kâbus ya da sanrı olabileceğini kabulleniyormuş.</p>

  <p>&nbsp;</p>

  <p>Kökten dinci bir derleme cilan The Christian News Encyclopedia’nın (Hristiyan Haber Ansiklopedisi) yayımladığı bazı makalelerin baslıkları "Hıristiyanlık Karşıtı Bağnaz. Saplantı" ve "Bilim Adamı UFO'ların Şeytan'ın İşi Olduğuna İnanıyor" şeklinde. Kaliforniya, Berkeley’deki, Tinsel Taklitler Projesi, UFO'ların şeytani bir kökene sahip olduğu; McMinnvİlle, Oregon Evrensel Hizmet Kilisesi ise tüm uzaylıların düşman olduğu görüşlerini savunuyor, "Kozmik Bilinç iletişimi"nin 1993 tarihli bildirgesine göre, UFO'lardaki varlıklar insanları laboratuvar hayvanları gibi görüyor, kendilerine tapınmamı istiyor, fakat tanrı'nın duasıyla korunan bizlere zarar veremiyorlar. Kimi uzaylı kurbanları, dahil oldukları dini topluluktan atılmışlar; çünkü öyküleri şeytana çağrışımlar yapıyormuş. 1980 yılında Dave Huni tarafından yazılmış, The Cult Explmion (Kült Patlaması) isimli köktenci bildiri şöyle diyor:</p>

  <p>&nbsp;</p>

  <p>UFO'lar... besbelli ki fiziksel değil, insanı saptırmak için başka bir boyuttan gönderilmiş şeytani varlıklar... imanlarla fiziksel olarak iletişini kurduğu bildirilen UFO'lular, yılanın Havva'ya söylediği dört yalanın aynısın! söylüyorlar... Bu varlıklar iblistir ve Deccal'ın gelmesi için hazırlık yapmaktadırlar.</p>

  <p>&nbsp;</p>

  <p>Birtakım mezhepler, UFO'ları ve uzaylılarca kaçırılmayı, "son günler"in belirtisi olarak görüyorlar.</p>

  <p>&nbsp;</p>

  <p>UFO'lar başka bir gezegen ya da başka bir boyuttan geliyorlarsa, belli başlı dinler aracılığıyla bizleri varlığından haberdar eden Tanrı tarafından mı gönderiliyorlar? Köktencilere göre UFO gerçeği tek ve gerçek bir Tanrı inancını gerektirmediği gibi, bu öykülerde İncil ve Hıristiyanlıkla çelişen çok fazla şey var. The New Age: A Christian Critique (Yeniçağ: Hıristiyan Bir Eleştiri, 1990) isimli kitabında Ralph Rath, UFO'lardan -bu tür yazının belirleyici özelliği olduğu üzere inanılmaz bir aymazlıkla söz ediyor. Bu insanlar bilimsel kuşkuculuğun keskin bıçağını kullanmaktansa, UFO'ları doğrudan doğruya gerçek sayıp, Şeytan'ın ve Deccal'ın araçları diye lanetlemeyi tercih ediyorlar. Oysa, bir kez bilenip kullanılacak olsaydı, o bıçak, sınırlı bir dinsizlik anlayışından daha fazlasını sağlayabilirdi.</p>

  <p>&nbsp;</p>

  <p>Köktenci Hıristiyan Hal l.indsey, en çok salan kitaplar listesine giren, 1994 tarihli Planet Earth-2000 A.D. (Dünya Gezegeni-M.S. 2000) isimli kitabında şöyle yazıyor:</p>

  <p>&nbsp;</p>

  <p>UFO'ların gerçek olduğuna tümüyle ikna oldum... İçindekiler de çok ileri zekâya ve güce sahip yabancı varlıklar... İnanıydı um ki bu varlıklar uzaylı değil, doğaüstü. Doğrusunu söylemek gerekirse, onların iblis olduğu kanısındayım... Şeytani bir planın parçası olarak geliyorlar buraya.</p>

  <p>&nbsp;</p>

  <p>Peki vardığı sonuca götüren kanıt nedir? İsa'nın, dünyanın son günlerinde geleceğini söylediği -UFO'ları hiç andırmayan- "Göksel işaretlerden söz eden Luka'nın 21. Bölümü'nün 11. ve 12. ayetleri. Ne var ki Lindsey, nedense İsa'nın yirminci yüzyıldan değil birinci yüzyılın olaylarından söz ettiğini çok açıkça belirttiği 32. ayeti göz ardı ediyor.</p>

  <p>&nbsp;</p>

  <p>Üstelik Hıristiyan geleneğine göre, dünya dışı yaşam var olamaz. Christian Nezvs'un (Hıristiyan Haberleri) 23 Mayıs 1994 sayısında, dinbilim doktoru W. Gary Crampton bunun nedenini açıklıyor:</p>

  <p>&nbsp;</p>

  <p>İncil, gerek doğrudan gerekse dolaylı olarak, yaşamın her alanından söz ediyor; yanıtsız tek bir soru bırakmıyor. İncil hiçbir bölümünde dünya dışı yaşamı kesin olarak ne doğruluyor ne de reddediyor. Bununla birlikte, dolaylı bir dille, böyle varlıkların ve elbette ki uçan dairelerin varlığını reddediyor...</p>

  <p>&nbsp;</p>

  <p>Kitab-ı Mukaddes Dünya'yı evrenin merkezi olarak görür... Peter'a göre "gezegenden gezegene atlayabilen" bir Kurtarıcı olamaz. İşte diğer gezegenlerde yaşam olup olamayacağının yanıtı ortada. Eğer varsa, onların günahlarını kim bağışlayacak? İsa değil elbet... Kitab-ı Mukaddes'in öğretisiyle bağdaşmayan deneyimlerin aldatmaca olduğu kabul edilmeli ve bu inançlar reddedilmelidir. Gerçek konusunda tekel olan İncil'dir.</p>

  <p>&nbsp;</p>

  <p>Öte yandan, tümüyle önyargısız, uzaylıların varlığına ne karşı çıkan ne de savunan Roma Katolikliği gibi mezhepler de var.</p>

  <p>&nbsp;</p>

  <p>1960'ların başlarında, UFO öykülerinin dinsel özlemlerin giderilmesi amacıyla ortaya atılmış olduğu kanısındaydım. Bilimin eski dinlere karmaşık ve sorgusuz bir bağlılığının olduğu bir zamanda, Tanrı hipotezine bir başka alternatif getirilmişti: UFO'ların derin güçleri bilimsel jargon a büründürülmüş olarak, üstünkörü bir bilimsel terminolojiyle "açıklanıyor", böylelikle, eskinin tanrı ve iblisleri, bize geleceğe ilişkin düşler gördürmek, daha iyi bir gelecek vaadinde bulunmak üzere göklerden çıkagelerek peşimize düşmüş oluyorlardı: Bir uzay çağı, gizem dini doğmuştu.</p>

  <p>&nbsp;</p>

  <p>Halkbilimci Thomas E. Bullard 1989'da şöyle yazıyordu:</p>

  <p>&nbsp;</p>

  <p>Uzaylılarca kaçırılma raporları, tanrısal varlıkların yerine uzaylıların konulduğu, eskilerin doğaüstü güçlerle karşılaşma öykülerinin yeni yorumlan gibi görünüyor.</p>

  <p>&nbsp;</p>

  <p>Bilimcinin vardığı sonuç da şöyle:</p>

  <p>&nbsp;</p>

  <p>Bilim, hayaletleri ve cadıları inançlarımızdan çıkarmışsa da onların yerini hemen, aynı işleve sahip uzaylılar aldı. Yeni olan tek şey, süslü dünya dışı mekân fantezileri. Onun dışında, korku ve ruhsal drama yaşantıları tüm hızıyla geri dönmüş durumda. Geceleri her şeyin olası olduğu efsanevi dünya, içinde yaşadığımız gerçekliğin yeniden bir parçası oldu.</p>

  <p>&nbsp;</p>

  <p>Her çağ ve mekânda, duvarlardan sızan garip, telepatik, göksel varlıklarca kaçırılmaya ilişkin, genellikle cinsel içerikli ve verdiği gerçeklik hissi çok güçlü -zamanın ruhundan damıtılmış, popüler kültür öğeleriyle de süslenmiş- sanrılar görmek olası mı acaba? Böylesi deneyimleri bizzat kendileri yaşamamış olanlar içinse anlatılanlar bildik ve hatta kışkırtıcıdır. Öyküler dilden dile heyecanla dolaşır. Böylece yaratılan yeni gerçeklik, kendi düş ve sanrılarını anlamaya çalışan diğerleri için esin oluşturur ve sonunda halk sanatına, mitolojiye, söylencelere konu olur. Geçici lob sanrılarının içeriği ve uzaylılarca kaçırılma öyküleri arasındaki ilinti, bu tür bir hipotezi destekliyor.</p>

  <p>&nbsp;</p>

  <p>Belki de herkes tanrıların dünyaya indiğini bildiğinde, sanrılarımızın kahramanı tanrılar oluyor; hepimiz iblislerle ilgilendiğimizde dişi ve erkek ifritler; periler popülerleştiğinde periler; ruhlar gündeme girdiğinde ruhlar; eski mitler etkilerini yitirip dünya dışı yaşamdan söz edilmeye başladığında da uzaylılar görür oluyoruz.</p>

  <p>&nbsp;</p>

  <p>Bir şarkı ya da yabancı dile ait bölük pörçük parçalar, görüntüler, tanık olduğumuz olaylar, çocukluğumuzda duyduğumuz kimi öyküler, onlarca yıl sonra, aklımıza nasıl yerleşmiş olduklarını fark etmesek de en ince ayrıntılarıyla anımsanabilir. Moby Dick'te Melville, "Yüksek ateşli hastalıklar sırasında, kör cahil adamların eski dillerde konuştukları olmuştur" diyor ve sürdürüyor: "Biraz araştırınca, tümüyle unuttukları çocukluklarında, gerçekten bu dillerin konuşulduğunu işitmiş oldukları çıkar ortaya." Günlük yaşamlarımızda, hiç çaba göstermeksizin ve bilincinde olmaksızın kültürel değerlerin oluşumunda rol oynar ve bu değerleri benimseriz.</p>

  <p>&nbsp;</p>

  <p>Motifleri içselleştirmenin benzer bir örneği de şizofrenik "emir sanrıları "dır. Bu tür hastalar, mitolojik ya da buyurgan bir varlığın kendilerine ne yapmaları gerektiği yolunda emirler verdiğine inanırlar. Tanrı, İsa, Şeytan, iblisler, melekler ya da -son zamanlarda ortaya çıkan- uzaylıların isteğiyle, siyasi bir lideri, halk kahramanını öldürmeleri, İngiliz işgalcileri yok etmeleri ya da kendilerini incitmeleri gerektiğine karar verirler. Şizofrenik hasta, yalnızca kendisinin duyabildiği bir sesten aldığı açık ve güçlü emirlere saplanıp kalmıştır. Hastadan bu sesin kimliğini açıklaması istenir genellikle. Böyle bir emri kim veriyor olabiliri Kafamızın içinde kim konuşuyor olabiliri Yanıtı, içinde yetiştiğimiz kültür verecektir.</p>

  <p>&nbsp;</p>

  <p>Reklamların özellikle etkiye açık izleyiciler üzerinde kullandığı, görsel yineleme yoluyla benimsetme yönteminin gücünü düşünün. Bu yöntem bizi her şeye, hatta sigara içmenin seçkin bir davranış olduğuna bile inandırabilir. Günümüzde varsayımsal uzaylılar sayısız bilimkurgu öyküsüne, romana, TV dizilerine ve filmlere konu oluyor. UFO'lar , yanıltıcı düş ürünü öykülerle dolu haftalık magazinlerin vazgeçilmez konusu. Tüm zamanların en çok is yapan filmlerinden birinin kahramanı, kaçırılma öykülerindekine çok benzeyen uzaylılar. 1975'e gelinene kadar, uzaylılarca kaçırılma öykülerine görece ender rastlanıyordu. O yıl Hill çiftini konu alan bir televizyon filmi yapıldı. 1987’de Strieber'ın sözde kendi deneyimini anlattığı, iri gözlü bir "uzaylı" tasvirinin yer aldığı çarpıcı ön kapağıyla en iyi salan kitaplar listesine giren kitabı satışa çıktı. Öte yandan ifrit, cin ve perilerin adı neredeyse duyulmaz oldu. Nereye gittiler dersiniz?</p>

  <p>&nbsp;</p>

  <p>Uzaylı öykülerinin küresellikten çok uzak, büyük ölçüde, yerel olması da bir başka düşündürücü unsur. Çoğunluğu Kuzey Amerika kökenli öyküler, tümüyle Amerikan kültürünü yansıtıyor. Başka Ülkelerde ise kus başlı, böcek başlı, sürüngenimsi, robot ve kuzey Avrupa'da da (tahmin edilebileceği gibi) sarışın mavi gözlü uzaylılar gözde, ileri bir uzaylı grubunun farklı davranışlara sahip olduğu belirtiliyor. Öykülerde kültürel unsurların önemli rol oynadığı açık.</p>

  <p>&nbsp;</p>

  <p>"Uçan daire" ya da '"UFO" gibi terimler türemeden çok önceleri, bilim- kurgu sahası "küçük yeşil adamlar" ve "böcek gözlü canavarlar" ile doluydu. Sonraları büyük başlı ve iri gözlü uzaylılar çıktı ve yaygın uzaylı imajını oluşturdu, bu görüntülere 1920'lerin ve 1930'larm bilimkurgu dergilerinde sık sık rastlamak olası [örneğin, Skort Wav&lt;&gt; and Telttvisimı (Kısa Dalga ve Televizyon) adlı delginin Aralık 1937 sayısında. Dünya'ya radyo mesajları gönderen bir Marslı tasviri yer alıyor. Bilimkurgunun İngiliz öncüsü II. G. Wells'in de dediği gibi, öykünün kökeni uzak atalarımıza değin uzanıyor belki de. Wells, insanın, Victoria dönemi spor akademilerinde ki öğrencileri bile aşan bir atletik yapıya sahip, bizden daha küçük beyinli ve daha kıllı primatlardan türediği; gelecekteki torunlarının da neredeyse tüysüz, çok büyük başa, fakat kendi çevrelerinde bile zor dönecek kadar ham vücutlu insanlar olacağı kanısındaydı. Başka dünyaların bizden ileri yaratıkları da benzer yapıda olabilirdi.</p>

  <p>&nbsp;</p>

  <p>Amerika'da 1980'lerde ve 1990 başlarında rapor edilen modern uzaylıların belirleyici özellikleri, çok iri baş ve gözlere, az gelişmiş yüz hatlarına, tüysüz gri bir cilde sahip; kaşsız ve görünürde üreme organlarından yoksun yapıda olmaları. Bu betimleme on iki haftalık bir cenin ya da açlık çeken bir çocuğu andırıyor. Bir çoğumuzun, cenin ya da yetersiz, beslenmiş çocuklar konusunda saplantılı olması ve fiziksel olarak son derece güçsüz bu canlıların bize saldırıp tinsel tacizde bulunacakları gibi korkular taşımasının nedenini anlamak ise çok zor.</p>

  <p>&nbsp;</p>

  <p>Son yıllarda Amerika'da, kısa boylu, gri olmayan, daha farklı uzaylı betimlemeleri gözde olmaya başladı. Saoamento'lu bir terapist, Richard Boylan diyor ki:</p>

  <p>&nbsp;</p>

  <p>Öylesine çok uzaylı tip var ki… Bir buçuk, iki metre boylarında olanlar; iki buçuk üç metrelikler; üç, dört ya. On beş parmaklı olanlar; parmak uçları kedi patisi gibi yastıklı ya da vantuzlu olanlar, perdeli ya da perdesiz parmaklılar; yukarı kıvrık, pörtlek ya da yatay badem şekilli, iri ya da oval biçimli ama çekik olmayan gözlere sahip uzaylılar; gözbebeği çizgi gibi olanlar; vücut şekilleri garip, peygamber devesi şeklinde uzaylılar, sürüngenimsiler... Bunlar, en sık duyduğum özellikler. Genelden farklı, kendine özgü az, sayıda vaka da var: fakat tümüyle emin olana kadar onlara da dikkatle ve diğerlerim* yaklaştığım gibi yaklaşıyorum.</p>

  <p>&nbsp;</p>

  <p>Bunca çok çeşitlilikte uzaylı betimlemesi olmasına karşın, UFO sendromu, kanımca, oldukça sıradan bir evren anlayışı üzerine kumlu. Görüldüğü söylenen uzaylılar, tipik kaygıların şekillendirdiği, düş gücünden yoksun bir fırçadan çıkmış görünüyor. Öykülerde betimlenen uzaylıların hiçbiri, hiç kuş görmemiş birinin miğferli kakadu kuşunu gördüğünde yaşayacağı şaşkınlığı uyandırabilecek yapıda değil. Herhangi bir protozooloji, bakteri- bilim ya da mantarbilim kitabına baktığınızda bulacağınız harikalar, uzaylı kurbanlarının en egzotik tasvirlerini bile fazlasıyla gölgede bırakacak eşsizlikte. Uzaylılarca ziyaret edildiğimize inananlar öykü 1 e rinde ki benzerlikleri, ortak kültürel ve biyolojik yapıda olmaktan dolayı türemiş özellikler olarak değil, anlattıklarının doğruluğunu kanıtlayan unsurlar şeklinde değerlendiriyorlar.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Saf bir akıl...garip şeylere inanmaktan büyük haz alır. Bulduğu ne denli garipse, onun için o kadar iyidir. Sade ve anlaşılır</p>

  <p>Şeylere ise yüz vermez;çünkü onlara zaten herkes inanır.</p>

  <p>&nbsp;</p>

  <p>SAMUEL BUTLER</p>

  <p>Karakterler (1667-1669)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_7">BÖLÜM 8 : GERÇEK VE SAHTE DÜŞLERİN AYRIMI</h1>

  <p>&nbsp;</p>

  <p>Karanlık odada bir an için gözüme kıpırdayan bir şey ilişiyor: Hayalet mi görüyorum yoksa? Yoksa bana mı kıpırdıyormuş gibi geliyor? Gözümün ucuyla baktığımda kıpırdıyor, ama başımı çevirdiğimde hiçbir şey olmadığını görüyorum. Telefon mu çalıyor, yoksa ben mi "hayal ediyorum"? Ne garip, çocukluğumda yaz tatillerimi geçirdiğim Coney Island kumsalının tuzlu kokusu geliyor burnuma. İlk kez gittiğim yabancı bir kentte gezinirken köşeyi döndüğümde önüme, sanki yaşamım boyunca gördüğüm hissi veren bir cadde çıkıveriyor.</p>

  <p>&nbsp;</p>

  <p>Hepimizin çok iyi bildiği bu yaşantılar sırasında bir sonraki adımın ne olması gerektiğinden genellikle emin olamayız. Gözlerim (kulaklarım, burnum ya da belleğim) bana bir "oyun" mu oynuyor? Yoksa gerçekten doğaüstü bir olaya mı tanık oluyorum? Bu konuda sessiz mi kalmalıyım, yoksa başkalarına anlatmalı mıyım?</p>

  <p>&nbsp;</p>

  <p>Sorunun yanıtı, çevreme, arkadaşlarıma, sevdiklerime ve kültüre bağlıdır. Sert kurallarla örülü, maddeci bir toplumda, böylesi yaşantıları açıklamadan önce çok iyi düşünmeli, temkinli olmalıyım. Kaçık, mantıksız ya da güvenilmez biri olduğumu düşünebilirler. Öte yandan, hayaletlere inananların yaygın olduğu bir başka toplumda, bu tür yaşananlar yalnız onaylanmakla kalmaz, kişiye saygınlık bile kazandırabilir. Sözünü ettiğimiz ilk toplumda yaşıyorsam, başımdan geçen olayı büyük olasılıkla kendime saklamayı yeğleyeceğim. İkincisinde ise öykümü daha da abartıp ayrıntılandırarak anlatmakla çok daha iyi etmiş bile olurum.</p>

  <p>&nbsp;</p>

  <p>Akılcılığın tırmandığı, fakat ruhaniliğin de hâlâ güçlü olduğu bir kültürde yetişmiş olan Charles Dickens To Be Taken With a Grain of Salt isimli kısa öyküsünde bu ikilemi şu sözlerle dile getiriyor:</p>

  <p>&nbsp;</p>

  <p>Üstün zeki ve kültüre sahip kişilerin bile, kendi garip ruhsal yaşantılarını anlatmaya çekindiğini gözlüyorum. Hemen herkes, kendisinin çok bilgece bulduğu şeyleri anlattığında, karşı tarafın iç dünyasında bir koşulluk ya da tepki göremeyeceğinden, hatta kuşkulu ya da gülünç duruma düşeceğinden korkuyor. Doğru sözlü bir yolcu, gördüğü deniz yılanına benzer yaratıktan söz etmekten çekinmez; ama aynı volen, önceden hayal, düş ya da diğer türden zihinsel bir durumun tuzağına düştüyse, bu kez gördüğünü anlatmadan önce epeyce düşünecektir. Benzeri konularda söz konusu muğlaklığı, büyük ölçüde bu tür bir ağzı sıkılığa bağlıyorum.</p>

  <p>&nbsp;</p>

  <p>Günümüzde de bu gibi durumların ağza alınması durumunda, anlatıcıya bıyık altından gülecek ya da onu alaya alacak bir yaklaşım halâ mevcut. Ancak, ağzı sıkılık ve muğlaklığın üstesinden gelindiği söylenebilir. Örneğin, terapist ve hipnozcular, bu konuda '"yüreklendirici" işlev üstleniyorlar. Ne yazık ki -ve bazı insanlar için ne hayret verici ki- düş gücü ve bellek arasındaki ayrım gözetmiyor.</p>

  <p>&nbsp;</p>

  <p>Kimi "kaçırılma kurbanları" yaşadıklarını hipnoz, olmaksızın da anımsayabildiklerini, kimileri de tam tersini iddia ediyor. Ne var ki hipnoz, belleği tazeleme konusunda güvenilir bir yöntem değildir.</p>

  <p>&nbsp;</p>

  <p>Hipnoz sırasında, gerçek anıların yanı sıra, ne hastanın ne de terapistin ayırt edebildiği düş ürünleri, fanteziler de işin içine girer. Hipnoz, kişinin telkine çok açık olduğu bir dururudur. Mahkemeler kanıt, hatla suç soruşturmalarında hipnoza başvurulmasını yasakladı. Amerikan Tıp Derneği, hipnoz sırasında anlatılan anıların uyanıkken anımsananlardan daha az, güvenilir olduğunu belirtiyor. Tıp fakültesinde okutulan kitaplardan biri olan Comprehensive Textbook of Psychiatry (Kapsamlı Ruh Hekimliği Ders Kitabı, Harold T. Kaplan, 1989) isimli kitapta "hipnozcunun inançlarının ister istemez hastaya aktarılması ve haşlanın genellikle kesin emin olduğunu söylediği anılarının parçası haline gelmesi şansının çok yüksek olduğu" konusuna dikkat çekiliyor. Bu nedenle, kimi hastaların hipnoz sırasında anlattıkları kaçırılma öykülerinin gerçeklik payı çok küçük. Hastaların -en azından bazı konularda- hipnozcuyu memnun etme isteğiyle, hipnozcu farkında bile olmaksızın sahte tepkiler vermeleri tehlikesi ele söz konusu.</p>

  <p>&nbsp;</p>

  <p>Long Beach Kaliforniya Eyalet Üniversitesi'nden Alvin Lawson'un yaptığı bir çalışmada, UFO saplantılı olmadığından iyice emin olunduktan sonra seçilen sekiz deneğe bir doktor tarafından hipnoz uygulandı ve kendilerine uzaylılarca kaçırılıp bir uzay gemisine getirildikleri, tıbbi inceleme altına alındıkları telkin edildi. Daha fazla bilgi vermeksizin, deneklerden yaşadıkları deneyimi anlatmaları istendi. Hemen hiç zorlanmadan anlattıkları öyküler, gerçekten kaçırıldığını öne sürenlerinkiyle neredeyse tümüyle aynıydı. Burada Laıvson'un deneklerini kısara ve doğrudan yönlendirmiş olduğu doğru; fakat kaçırılma öyküleri olan kişilere doktorluk yapan terapistler de kendi hastalanın kimi kez çok ayrıntılı, kimi kez de hafifçe ya da dolaylı olarak yönlendiriyorlar.</p>

  <p>&nbsp;</p>

  <p>Ruh hekimi George Ganaway (I.awrence Wright'ın anlattığı üzere), telkine çok açık bir hastasına, hipnoz alımdayken, o güne ilişkin beş saatlik belleğinin eksik olduğunu bildirir. Başının üzerinde parlak bir ışık olduğunu söyler söylemez de, hasta ona UFO ve uzaylılardan söz etmeye başlar. Ganaıvay, hastasına uzaylılarca sadece deneye tabi tutulduğunu da söyleyince, ortaya ayrıntılı bir kaçırılma öyküsü çıkar. Hasta uyanıp hipnoz seansının video kaydını izlediğinde, hipnoz sırasında düş gibi bir şey gördüğünü anımsar. Ne var ki bir yıl sonra, hasta bu düşü sık sık görmeye başlar.</p>

  <p>&nbsp;</p>

  <p>Washington Üniversitesi ruhbilimcilerinden Elizabeth Loftus, hipnotize edilmemiş deneklerin de görmedikleri bir şeyi gördüklerine kolayca inandırılabileceklerini bulgulamış. Deneyde, deneklere bir kaza filmi izletilerek, ne gördükleri sorulmadan önce yanlış bilgiler verilmiş. Örneğin, söz arasında, filmde olmayan bir dur işaretinden söz edilmiş. Daha sonra birçok deneğin, filimde bir dur işareti gördüğünü anımsadığı gözlenmiş. Kendilerine işaretin aslında olmadığı söylendiğinde, bazı denekler işareti gördüklerini çok iyi anımsadıklarını söyleyerek tepki vermişler. Filmi izlemeyle yanlış bilgi sunulması arasında geçen zamanla doğru orantılı olarak belleğin dış etkiye açık hale geldiği belirlenmiş. Loflus, "bir olaya ilişkin anıların, ilk anda edinilmiş ve değişmez bir bilgi paketinden çok, sürekli değişim geçiren bir öyküye benzediği" kanısında.</p>

  <p>&nbsp;</p>

  <p>Çok daha büyük duygusal izler bırakması söz konusu başka örnekler de -çocukken bir alışveriş merkezinde kaybolmuş olmaya ilişkin sahte anı- verilebilir. Fikir hastaya bir kez sunulduktan sonra, hasta geriye dönüp anımsamak yoluyla bu sahte anıya destekleyici katkılarda bulunur. Özellikle terapi seansı sırasında sorulacak birkaç soru ya da verilecek ipuçlarıyla, (tümüyle sahte fakat son derece berrak anılar yaratılabilir. Bellek kirlenmeye açıktır. Etkiye açık ve savunmasız oklukları düşünülmeyen zihinlere bile, sahte anılar yerleştirilebilir.</p>

  <p>&nbsp;</p>

  <p>Loftus ve çalışma grubu ile Cornell Üniversitesi'nden Stephen Ceci, okulöncesi çocukların telkine aşırı derecede açık olduklarını bulgulamış. Kendisine ilk sorulduğunda, elinin fare kapanına sıkışmış olduğunu (doğru olarak) reddeden bir çocuğun daha sonra olayı kendi yarattığı çok berrak ayrıntılarla anımsadığı gözlenmiş. "Küçükken yaşanmış bazı olaylar" konusunda deneğe daha doğrudan bilgi verildiğinde, zaman içinde bu sahte anıların kolayca benimsendiği bulgulanmış. Çocukların video kasetlerini izleyen uzmanlar da, sahte anıları gerçek anılardan ayırmak konusunda şansa güvenmekten daha fazla olanağa sahip değiller. Yetişkinlerin, çocukların düşebileceği yanılgılara karşı bağışıklığı var mı acaba?</p>

  <p>&nbsp;</p>

  <p>İkinci Dünya Savaşı sırasında Hollywood'da oyuncu olan Ronald Reagan, Nazi toplama kamplarındaki kurbanları kurtarmada önemli rol oynadığından söz ediyordu. Film dünyasının içindeyken Reagan gördüğü bir film ile gerçeği birbirine karıştırmış olmalı. Seçim kampanyaları sırasında II. Dünya Savaşı'na ilişkin kahramanlık öyküleri anlatmayı hiç ihmal etmeyen Reagan, hepimizin gururunu okşamayı başarıyorduysa da anlattıkları, 9 yaşındayken izlediğimde beni de oldukça etkilemiş olan A Wing and a Prayer (Bir Kanat ve Bir Dua) isimli filmin senaryosuydu aslında. Reagan'ın halka verdiği demeçlerde bu türden daha birçok öykü yer alıyordu. Siyasi, askeri, dini liderlerin ya da bilim adamlarının gerçeği kurgudan ayırt etmekte zorlandıkları durumlarda, halka yönelik bir tehlike oluşturduklarını da kabul etmek gerek.</p>

  <p>&nbsp;</p>

  <p>Avukatları, mahkemede tanıklık etmeye hazırlanan tanıklara talimat verir. Genellikle, "doğru" ifadeyi kazandırana kadar tanığa öyküyü tekrar tekrar anlattırırlar. Tanıkların iskemleye oturduklarında anlatacakları da, avukatın bürosunda tekrar edip durdukları öyküden başkası değildir. Ayrıntılar gölgelenmiştir ya da anlattıkları, ana hatlarıyla bile, gerçekte olanlardan çok farklıdır. Tanıklar, anılarının yeniden işlendiğini kendileri de unutmuşlardır aslında.</p>

  <p>&nbsp;</p>

  <p>Reklamcılık ve ulusal propaganda alanında da aynı gerçekler söz konusu. Bu nedenle, uzaylılarca kaçırılma konusunda terapistlerin farkında olmaksızın telkinde bulunmama ya da sahte bir öykü yaratılmasına yol açmama konusunda çok dikkatli davranmaları gerekli. Zira, kaçırıldığını söyleyen kişilerle, olayın üzerinden yıllar geçtikten sonra bile medya röportajları yapılmaya devam ediliyor.</p>

  <p>&nbsp;</p>

  <p>Kimi anılarımız, kendi ürettiğimiz bir dokuya iliştirilmiş parçalar olabilir. Parçaları dikkatlice dikersek, her seferinde kolayca anımsayabileceğimiz, bütünsel bir öykü elde edebiliriz. Belli bir doku içinde yoğurulmamış tek tek parçaları anımsamak ise daha zordur. Bu durum, aslında bilimsel yöntemi çok andırıyor. Bir kuramın çerçevesini oluşturan da tek tek anılan, özetlenen ve açıklanan veri parçalarıdır. Sonuçta, artık veriler değil kuramın kendisi anılır.</p>

  <p>&nbsp;</p>

  <p>Bilimde, kuramlar sürekli olarak yeniden değerlendirilir ve gerçeklere uygulanır. Gerçekler kuramla hata çubuğunu aşacak ölçüde uyumsuzsa, kuramın tekrar gözden geçirilmesini gerektirir. Oysa ki günlük yaşamda, eskiye ait olayları yeni gerçekler ışığında ele aldığımız çok enderdir. Belleğimize hemen hiç dokunmayız. Ne denli hatalı olurlarsa olsunlar, anılarımız zamanda donup kalır ya da devingen bir sanatsal değişim sürecine girerler.</p>

  <p>&nbsp;</p>

  <p>Tanrı ya da iblislere kıyasla, en ayrıntılı olarak betimlenen hayaletler, azizler ve azizeler, Ortaçağdan modern zamana kadar Batı Avrupa'da en çok görülen azize de Meryem Ana'dır. Uzaylılarca kaçırılma öyküleri, lanetli sayılan iblis öyküleriyle benzeşse de kutsal tabir edilen düş örneklerine bakarak UFO miti konusunda bir kavrayış geliştirebiliriz. En iyi bilinen örnekler Fransa'da Jeanne d'Arc, İsveç'te Aziz Bridget ve İtalya'da Girolamo Savonarola olsa gerek. Ancak, sözünü ettiğimiz amaç için en uygun olanlarını çoban, köylü ve çocuklarca görülen hayaletler ya da düşler oluşturuyor. Belirsizlik ve dehşetin hüküm sürdüğü bir dünyada, insanlar tanrısal dünya ile temas kurmanın özlemini duyuyorlardı. William A. Christian Jr., Kastilya ve Katalonya'da bu türden olayların ayrıntılı bir dökümünü Apparitions in Late Medieval and Renaissance Spain [Geç Ortaçağ ve Rönesans İspanyasında Hayaletler (Princeton University Press, 1981)] isimli kitabında veriyor:</p>

  <p>&nbsp;</p>

  <p>Tipik bir olayda, köylü kadın ya da çocuk, sonradan Tanrı'nın annesi Meryem Ana olduğunu anladığı bir kız ya da bir, bir buçuk metre boylarında minik bir kadınla karşılaştığını bildirir. Meryem Ana, hayretten dili tutulmuş tanıktan, köydeki rahiplere ya da yerel kilise yetkililerine giderek ölüler için dua etmelerini, On Emir'e uymalarını ya da tam durmakta olduğu yere bir sunak yaptırmalarını söylemesini ister. Eğer istedikleri yapılmazsa, çok korkunç cezalar uygulayacağını, hatta veba yayacağını da ekler. Veba zaten yayılmışsa, Meryem isteklerinin yerine getirilmesi koşuluyla hastalığa çare getirmeyi de vaat edebilir.</p>

  <p>&nbsp;</p>

  <p>Tanık kendisine söylenenleri yerine getirmeye çalışır. Fakat babasına, eşine ya da rahibe anlattığında, bu konuda ağzını sıkı tutması, gördüğünün iblis ya da aklının ona oynadığı saçma bir oyun, budalalık olduğu yanıtını alır. Böylece öyküyü kendisine saklar. Günler sonra Meryem yine görünerek istekleri yerine getirilmediği için tanığa kızar.</p>

  <p>&nbsp;</p>

  <p>"Ama bana inanmıyorlar", der tanık, "bana bir işaret ver". Kanıt gereklidir. Böylece kanıt gerektiğini önceden akıl edememiş olan Meryem, tanığa bir işaret verir. Bunu gören köylü ve rahipler öyküye hemen inanırlar. Sunak yapılır, bölgede hastalıklar mucizevi bir şekilde iyileşir, her yandan hacılar gelir. Rahipler bu işlerle meşguldür. Bölgenin ekonomisi patlama göstermiş, tanık da yeni sunağa bekçilik görevine getirilmiştir.</p>

  <p>&nbsp;</p>

  <p>Birçok durumda kent meclisi üyelerinden ve din adamlarından oluşan bir soruşturma kuruluna, hayaletin gerçekliğini araştırma görevi verilse de, kuşkucu bir yaklaşımın ürünü görünen bu kurulun kanıt standartları pek yüksek değildir. Kayıtlar arasında, vebadan ölmeden iki gün önce, küçük bir çocuğun bilincini yitirmiş haldeyken verdiği İfadenin geçerli kabul edildiği bir örnek yer alıyor. Kimi kayıtlara göreyse, olayın üzerinden onlarca yıl, hatta bir yüzyıl geçtikten sonra kurul toplandığı da olmuş.</p>

  <p>&nbsp;</p>

  <p>Konunun uzmanlarından Jean Gersorı, 1400 dolaylarında kuleme aldığı On Ilın Dittinctiort Between True and l-'uhe Visıtmı (Gerçek ve Sahte Düşlerin Aynını) adlı eserinde, hayalet gördüğünü söyleyen bir tanığın inanılırlık ölçütlerini özetlemiş: Kişi siyasi ve dini hiyerarşiden öğüt alma isteği güdebilir. Dolayısıyla otoriteyi rahatsız edici türden bir düşle çıkagelen tanık, doğrudan doğruya güvenilmez, sayılmalıdır. Zira, aziz ve azizeler, tanıkça, otoritenin duymak istediklerini söylemiş gibi gösterilebilirler.</p>

  <p>&nbsp;</p>

  <p>Meryem'in bıraktığı söylenen ve güçlü kanıt kabul edilen "işaretler" arasında şunlar sayılıyor: Sıradan bir mum, ipek parçası, mıknatıs; bir parça renkli seramik, ayak izleri, tanığın hemen toplayıp demet yaptığı devedikenleri, yere çakılmış küçük, basit bir tahta haç; tanığın vücudunda çürük ve yaralar; öykü kabul edilir edilmez düzelen çarpılmış uzuvlar -12 yaşında bir çocuğun elini komik bir şekilde bükmesi, bacaklarını katlaması ya da dili tutulmuş gibi ağzını sımsıkı kapaması- yer alıyor.</p>

  <p>&nbsp;</p>

  <p>Bazı durumlarda ise, ifade verilmeden önceki kayıtların incelenip birbirleriyle karşılaştırıldığı olmuş. Örneğin, küçük bir kasabada, beyazlar giyinmiş, elinde küçük oğluyla sokakla gezen ve ışığıyla ortalığı aydınlatan uzun boylu bir kadın gördüğünü bildiren çok sayıda kişi var. Kastilya'ya ait 1617 tarihli kayıt gibi bazı diğer durumlarda ise, hayalet geldiği sırada tanığın yanında durduğu halde hiçbir şey göremeyen İnsanlar da olabiliyormuş:</p>

  <p>&nbsp;</p>

  <p>'Sevgili Baitolome sim birkaç gündür bana gelen kadın otlaktan geçiyor; bak orada diz çöküp haçı kucaklıyor -bak orada işte!'. Tüm dikkatiyle berikinin işaret etliği yere hakan genç çocuk, orada haçın üzerinde uçuşan kuşlardan başka bir şey göremediğini söyledi.</p>

  <p>&nbsp;</p>

  <p>Böylesi öyküler uydurmak ve kabul etmek için insanların ne gibi nedenleri olabilir? Olası güdüler arasında rahiplere iş sağlamak, noterlikler, marangoz ve araç-gereç dükkânları ile ekonomik buhran dönemlerinde kente yeni gelir kapıları açmak; tanığın ve ailesinin toplumsal konumunu yükseltmek; veba, kuraklık ve savaş nedeniyle unutulmuş ölü akrabalara dualarla yeniden esenlik sağlamak; düşmanlara, özellikle Mağribilere karşı toplumsal direnç ruhun u canlandırmak; kilise yasalarına saygıyı ve itaati sağlamak; Tanrı inancını güçlendirmek sayılabilir. Hanları n bu tür sunaklarda gösterdiği coşkunluğun son derece abartılı olduğu, sık sık sunaktan alınan kaya parçalarının ya da kirin suyla karıştırılarak ilaç niyetine içildiği biliniyor. Ancak, çoğu tanığın her şeyi bilinçli olarak uydurduğunu düşünüyor değilim. Başka etmenler de söz konusuydu kuşkusuz.</p>

  <p>&nbsp;</p>

  <p>Meryem'in bildirdiği hemen tüm isteklerin oldukta sıradan olması dikkat çekici. Örneğin, 1483'te Katalonya'da görülmüş Meryem'in istekleri şöyle:</p>

  <p>&nbsp;</p>

  <p>Seni, El Toru, Milltias, El Salent ve Sant Miquel ele Canıpmaior'da yaşayan herkesle konuşup, rahiplere giderek insanları görevlerini yerine getirmeleri yolunda zorlamaları ve görevlerini yerine getirmeleri yolunda baskı yapmaya ikna etmek için seçilin ki, halk kilisenin aşar vergilerini ve diğer giderlerini ödesin; başkalarına ait ulan ve gizlice ya da açıkça zapt ettikleri malları otuz gün içinde sahiplerine geri versin ve kutsal Pazar gününde ibadeti unutmasın.</p>

  <p>&nbsp;</p>

  <p>İkinci olarak, halk kutsal değerlere saygısızlık etmekten vazgeçmeli ve atalarının yaptığı gibi, mallanın bir kısmını bağış olarak dağıtmalıdır.</p>

  <p>&nbsp;</p>

  <p>ifadelere göre, hayalet genellikle, tanık uyandıktan hemen sonra görülüyordu. 1523 yılında Franrisca la Brava, yataktan "duyularına tümüyle hâkim olup olmadığını bilmeksizin" kalktığını söylemişse de daha sonra ifadesini değiştirerek, olay sırasında tümüyle uyanık olduğunu öne sürmüş. (Bu ifade, tümüyle uyanıklık, uyuklama ya da kendinden geçme, uyuyakalma gibi bir dizi olasılığı söz konusu eden sorunun yanıtı olarak verilmiş.) Kimi kez meleklerin neye benzediği gibi ayrıntılar kayıtlarda hiç yer almıyor ya da Meryem hem kısa hem uzun boylu, hem çocuklu hem çocuksuz olmak gibi -görülenin düş olduğunu iyice ortaya koyan- çelişik özelliklerle betimleniyor. 1223 dolaylarında Heisterbach'lı Caesarius tarafından yazılmış Dialogue on Miracks (Mucizelerle İlgili Konuşma)adlı kitapla, rahiplerin gördüğü Meryem Ana hayaletlerinin gece yarısında yapılan matins ibadeti sırasında ortaya çıktığı belirtiliyor.</p>

  <p>&nbsp;</p>

  <p>Bu hayaletlerin çoğunun, belki de hepsinin, uyku ile uyanıklık sırasında görülen, kimi kez sahtekârlığın da bezediği düşler olduğundan kuşkulanmak oldukça yerinde görünüyor. Örneğin, sözde kazara ya da Tanrı'nın emriyle kazılar yapıp dini tablolar ya da heykeller bulmak epeyce yaygın bir sahtekârlıktı. Bu konuya, 1248 dolaylarında Kasülya kralı Bilge Alfonso yönetiminde derlenen kilise ve toplum yasaları kitabı Şifte Partidas'la değinilmiş. Derlemede şöyle deniliyor:</p>

  <p>&nbsp;</p>

  <p>Kimi kişiler düzmece yollarla, tarla ya da kentlere sunaklar kurarak ya da gömülü sunakları kazıp çıkararak, bu yerlerde azizlerin rölyeflerinin bulunduğunu söylüyor, sahte mucizeler vaat ediyor, başka yerlerden insanları hacılık yapmak ya da bir şeyler almak üzere buralara gelmeye kışkırtıyorlar; öte yandan, gördükleri düş ya da sözde hayaletlerin etkisiyle sunaklar kuran ve sözü geçen yerlerde gizli sunaklar keşfetmiş gibi sahtekârlıklara başvuran kişiler de var.</p>

  <p>&nbsp;</p>

  <p>Hatalı inanışların ardındaki nedenleri sıralarken Alfonso mezhep, görüş, fantezi ve düşten, sanrılara değin uzanan bir kapsamı ele alıyor. Antoiança adı verilen bir tür fantezi şöyle betimlenmiş:</p>

  <p>&nbsp;</p>

  <p>Antoiança, gözler önünde bir görünüp bir kaybolan, kişi kendinden geçtiğinde görülüp duyulan bir şeydir ve dolayısıyla cismi yoktur.</p>

  <p>&nbsp;</p>

  <p>1517'de yayımlanmış bir papalık fermanı "düşlerde ya da tanrısal esinle" görülen hayaletler arasında ayrım yapıyor. Laik ve dini otoritelerin, saflığın ve cehaletin hüküm sürdüğü bir zamanda bile, düzmece ve yanılgı olasılığına karşı dikkatli olmaya çalıştığı çok açık.</p>

  <p>&nbsp;</p>

  <p>Bununla birlikte, Ortaçağ Avrupası genelinde, böylesi öykülerin Roma Katolik ulemasınca -özellikle Meryem'in sempatik bir dini simge olması nedeniyle hemen kabullenildiği biliniyor. Öykünün geçerliğini kanıtlamak için, birkaç dokunaklı "işaret" -bir taş ya da ayak izi göstermek yeterliydi. Ancak, Protestan Yenilikçiliğin baş gösterdiği on beşinci yüzyıldan itibaren, Kilise'nin tavrı değişmeye başladı. Tanrı katıyla arasında bağımsız bir yol olduğu şeklinde öyküler anlatanlar, kilisenin Tanrı ile kul arasında kurduğu köprüyü inkâr etmiş oluyorlardı artık. Üstelik, Jeanne d'Arc gibi bazı hayaletlerin siyasi ve ahlaki sakıncaları vardı. Jeanne d'Arc'ın gördüğü düşlerin temsil ettiği tehlikeler, 1431 yılında, d'Arc'ın yargıçlarınca şu sözlerle açıklanmıştı:</p>

  <p>&nbsp;</p>

  <p>Böylesine haddini bilmez biri esinlemelere sahip olduğunu ortaya atıp Tanrı hakkında yalan söylüyor, sahte kehanetlerde bulunuyor ve Tanrı'nın bildirdiği değil, kendi uydurduğu keşiflerden söz ediyor. Böylelikle insanları yoldan saptırıyor, yeni mezhepler çıkarıyor, Kilise ve Katolikliği yıkıcı türlü dinsizlikleri kışkırtıyor.</p>

  <p>&nbsp;</p>

  <p>Hem Jeanne d'Arc, hem de Girolamo Savonarola, düşleri nedeniyle kazıkta yakılarak idam edilmişlerdi.</p>

  <p>&nbsp;</p>

  <p>1516'da Beşinci Lateran Konseyi, "Havariler Makamı"na hayaletlerin gerçekliğini ve geçerliğini izleme görevini verdi. Gördüklerinin siyasi içeriği olmayan yoksul köylülerin cezası görece hafifti. Genç bir anne olan Francisca la Brava'nın gördüğü Meryem hayaleti, Başyargıç Licenciado Mariana tarafından, "kutsal Katolik inancına zararlı ve dini otoriteyi küçültücü" bulunmuştu. La Brava'nın gördüğü hayalet, "tümüyle boş ve değersiz" idi. "Ona daha sert davranmaya hakkımız vardı" diyor ve sürdürüyor yargıç:</p>

  <p>&nbsp;</p>

  <p>Ancak, Francisca la Brava'ya vereceğimiz cezaların şiddetini hafifletmemize yol açan bazı haklı gerekçelere saygımızdan ve benzeri işlere kalkışacak diğerlerine örnek olması için la Brava'nın bir katıra bindirilerek, belden yukarısı çıplak halde Belmonte ve El Quintanar kasabalarının sokaklarında gezdirilmesine ve her iki kasabada yüzer kez kamçılanmasına karar vermiş bulunuyoruz. Bundan böyle, itirafı sırasında söylediklerini halk içinde ya da gizlice, açıkça ya da dolaylı olarak anlatmaya ya da doğrulamaya kalkışırsa, kutsal Katolik inancımıza saygısız, uslanmaz biri olarak yargılanacaktır.</p>

  <p>&nbsp;</p>

  <p>Cezalara karşın, tanığın genellikle -yalan söylediğini, düş gördüğünü ya da aklının karışıklığı nedeniyle öyle şeyler anlattığını itiraf etmesi için yapılan teşviklere kulak asmayarak- silahlarına sımsıkı sarılması, gördüklerinin doğru ve gerçek olduğunda ısrar etmesi oldukça çarpıcı.</p>

  <p>&nbsp;</p>

  <p>Gazete, radyo, televizyon gibi iletişim araçlarından yoksun, hemen herkesin cahil olduğu bir zamanda görülen hayaletlerin dini ve ikonografik ayrıntıları nasıl böylesine benzeşebiliyordu? William Christian, yanıtın katedral dramasında (özellikle Hıristiyan oyunlarında), gezici vaiz ve hacılarda, kilise vaazlarında yattığı kanısında. Yakınlardaki sunaklara ilişkin söylenceler kolayca yayılıyor; kimi kez yüzlerce kilometre öteden insanlar, hasta çocuklarını Meryem Ana'nın üzerine bastığı bir çakıl taşıyla iyileştirebilme umuduyla bu sunaklara geliyorlardı. Söylenceler görülen hayaletleri, hayaletler söylenceleri etkiliyordu. Kuraklık, veba ve savaşın lanetlediği, sıradan insanların yararlanabileceği toplumsal ya da tıbbi hizmetlerden yoksun, halkı okur-yazar olmayan, bilimsel yöntemin ise adının bile duyulmadığı bir zamanda, kuşkucu yaklaşıma elbette ender rastlanıyordu.</p>

  <p>&nbsp;</p>

  <p>Peki hayaletlerin uyarıları neden öylesine sıradandı? Birkaç bin nüfuslu küçücük bir kentte bir sunağın onarımı ya da halkın lanetten kaçınması için neden Meryem Ana gibi kutsal ve ünlü bir dini kişinin görünmesi gerekliydi? Neden, önemi yıllar sonra kavranıp, yalnızca Tanrı'dan ya da azizlerden gelmiş olabileceği anlaşılacak mesajlardan hiç söz edilmiyordu? Böylelikle Protestanlık ve Aydınlanma'ya karşı giriştiği ölümcül savaşta Katoliklik, konumunu sağlamlaştırmış olmaz mıydı? Ne var ki Kilise'yi Dünya merkezli bir evren yanılgısını benimsemekten alıkoyacak ya da Nazi Almanyasının suç ortağı olmasını engelleyecek öğütlerde bulunan hiçbir hayalet geçmemiş kayıtlara. Ahlaki ve tarihi önemi büyük bu iki konuda Papa II. John Paul, yerinde bir yaklaşımla, Kilise'nin hatalı davrandığını belirtiyor.</p>

  <p>&nbsp;</p>

  <p>Tarihte "cadı" ve dinsizlerin işkence görerek yakılmasını eleştiren tek bir aziz yok. Neden? Neler olup bittiğinden habersiz iniydiler? İşlenmekte olan insanlık suçunun önünü alamazlar mıydı? Meryem, yetkililere haber göndermek için neden yoksul köylüleri kullanıyordu? Neden doğrudan yetkili kişilere görünmüyordu? Kral'a ya da Papa'ya gitse daha etkili olmaz mıydı? On dokuzuncu ve yirminci yüzyıllarda bazı hayaletlerin daha önemli işlerle uğraştıkları açık. Meryem 1917 yılında, Portekiz'de, Fatima'da Kilise güdümlü bir hükümetin yerini laik bir hükümetin almasına öfkelenmiş; 1961-1965 yıllarında İspanya'da, Garabandal'da muhafazakâr siyasi ve dini öğretiler derhal uygulamaya konulmazsa, dünyanın sonunu getireceği yolunda tehditlerde bulunmuştu.</p>

  <p>&nbsp;</p>

  <p>Meryem hayaletleri ve uzaylılarca kaçırılma öyküleri arasında (her ne kadar Meryem'i görenler derhal cennete götürülüp üreme organları kurcalanmıyorsa da) birçok koşutluk olduğu kanısındayım. Rapor edilen varlıklar, genellikle 75 cm. ile 1,20 m. arası boylarda, çelimsiz yapıdalar. Gökyüzünden geliyorlar. İletişimin içeriği, göksel bir makamla olmasına karşın, oldukça sıradan. Uyku ve düşler arasında açık bir bağlantı var. Tanıklar, özellikle kadın tanıklar, otorite konumundaki erkeklerce alaya alınma korkusuyla konuşmaktan çekiniyor; fakat iddialarından da vazgeçmiyorlar: O "şeyi" gerçekten gördüklerinde ısrar ediyorlar. Öyküleri kulaktan kulağa taşımanın yolu her zaman bulunuyor. Konu halk arasında hararetle tartışılıyor; hatta birbiriyle hiç karşılaşmamış tanıklar, öykülerinin ayrıntılarını karşılaştırabiliyor. Olay sırasında söz konusu yerde bulunan diğer kişiler İse olağanüstü hiçbir şey görmediklerini belirtiyorlar. Kanıt olarak öne sürülen sözde işaretlerin istisnasız, insanın sahip olmadığı ya da üretemeyeceği türden belirtiler olduğu söyleniyor. Aslında, Meryem kanıt gereksinimine pek sıcak bakmıyor ve genellikle, hayaletinin geldiğine "işaret" olmaksızın İnananlara iyilikte bulunmayı yeğliyordu. O zaman henüz terapist olmadığından toplum, düş-hayalet gerçekliğinden büyük çıkar sağlayan mahalle papazları ve onların hiyerarşik üstlerinden oluşan bir ağın kıskacında kalmıştı.</p>

  <p>&nbsp;</p>

  <p>Günümüzde, Meryem ve bazı melekler hâlâ görülüyor; ancak, -terapist ve hipnozcu A. Scott Sparrow tarafından da özetlendiği gibi- İsa da artık işin içinde. I Am With You Ahttays: True Stories of Encounten Witfıjesus (Her Zaman Sizinleyim: İsa ile Karşılaşmalarımın Gerçek Öyküleri), (Bantanı, 1995) isimli kitapta, kimi ilginç, kimi sıradan karşılaşma öyküleri anlatılıyor. Gariptir ki karşılaşmaların çoğu, yazarın da söylediği gibi, düpedüz düşler sırasında; bir kısmı da "yalnızca uyanıkken görmemiz nedeniyle" düşlerden ayrılan hayaller yoluyla gerçekleşiyor. Ne var ki Sparrow'a göre, bir şeyi "yalnızca düş" olarak yargılamak, dışsal gerçekliğinden arındırmak anlamına gelmiyor. Yazarın düşüncesinde, düşlediğiniz her varlık ve olay, kafanızın dışındaki dünyada da gerçekten mevcut. Düşlerin "tümüyle öznel" olduğunu özellikle reddediyor. Kanıtın bu işte yeri yok. Düşlediyseniz, hoşunuza gittiyse, merak uyandırdıysa, gerçekten olmuş demektir. Sparrow'un beyninde kuşkucu tek bir hücre barınmıyor. İsa'nın, "dayanılmaz" bir evliliği olan bir kadına, serseri kocasına tekmeyi basmasını söylediğinden söz ederken, bu durumun "Kilab-ı Mukaddes'in öğretileri" ile çeliştiğini kabul ediyor. Bu durumda, "aslında, tüm yönlendirmelerin kişinin kendisinden geldiği düşünülebilir." Peki ya İsa'nın kürtajı ya da intikamı salık verdiği bir düş gördüğünü bildiren biri çıkarsa? Bir yerde çizgiyi çekip, kimi düşlerin kişinin kendisince yönlendirildiğini kabul etmemiz gerekiyorsa, bu neden tüm düşler için geçerli olmasın?</p>

  <p>&nbsp;</p>

  <p>İnsanlar neden kaçırılma öyküleri uydursunlar? Neden "konuklarının" cinsel taciz sorunlarına ayrılmış TV söyleşilerine katılsınlar (bu da Amerika'da yeni moda)? Uzaylılarca kaçırılmış olduğunuzu keşfetmek en azından günlük yaşamın rutininden bir kaçamaktır. Arkadaş çevrenizin, terapistlerin hatta belki medyanın ilgisini çekebilirsiniz. Keşif heyecanının tadına varabilir, yaşamınıza yeni bir soluk getirebilirsiniz. Şimdi neyi anımsayacağınızı düşünerek merakla beklersiniz. Yaklaşmakta olan çok önemli olayların habercisi, hatta nedeni olduğunuza inanmaya başlarsınız. Hem terapistinizi düş kırıklığına uğratmak da istemezsiniz. Onun onayına çok gereksiniminiz vardır. Sanırım uzaylılarca kaçırılmış olmanın getirdiği manevi ödüller de söz konusudur.</p>

  <p>&nbsp;</p>

  <p>UFO ve uzaylı öykülerinin uyandırdığı merak ve heyecan hissinin pek azına sahip ürün baltalama olaylarını düşünün: Biri, sevilen bir içeceğin kutusundan şırınga çıktığım iddia eder. Elbette ki sinir bozucu bir durumdur bu: Olay gazete ve televizyonlarda yayımlanır. Hemen ardından, ülkenin her yanından benzeri iddialar sel gibi akmaya başlar. Ne var ki fabrikada bir kulunun içine nasıl olup da şırınga girebileceğini anlamak zordur. Üstelik tanıklardan hiçbiri, basın organlarında yeni satın alınmış bir kutuyu açıp içinden şırıngayı çıkarırken görülmez.</p>

  <p>&nbsp;</p>

  <p>Yavaş yavaş, olayın herkesin birbirini taklit ederek yalan iddialar öne sürdüğü bir suç olduğu anlaşılmaya başlar. İnsanlar, içecek kutularında şırınga "bulmuş gibi yapmakta"dırlar. Peki neden? İnsanları buna güdüleyen etken ne olabilir? Bazı ruh hekimleri, belli başlı güdülerin (üreticiyi mahkemeye vererek tazminat alma umuduyla) para hırsı, ilgi açlığı ve kurban olarak görülme isteği olduğunu belirtiyorlar. Burada, kumlardaki iğnelerin gerçek olduğu yolunda çığırtkanlık yapıp, hastalarını -dolaylı ya da doğrudan- yaşadıkları olayı halka duyurmaya kışkırtan terapistlerin söz konusu olmadığına dikkatinizi çekmek isterim. Üstelik, ürün baltalama, hatta herhangi bir ürünün baltalandığı yolunda yanlış bilgi vermek bile ciddi cezalara tabi suçlar. Öte yandan, kaçırılma kurbanlarını, öykülerini halka duyurma yolunda yüreklendiren terapistler var ve bir UFO tarafından kaçırılmış olmak yolunda sahte iddialar öne sürmeye karşı yasal cezalar da uygulanmıyor. Bu işe kalkışmanızın nedeni ne olursa olsun, kolanızda bir şırınga bulmaktansa, insanları üstün varlıklarca, gizemli amaçları için kullanılmak üzere seçilmiş olduğunuza ikna etmenin doyumu çok daha büyük olmalı.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Veri toplamadan kuram ortaya atmak büyük bir hatadır.</p>

  <p>Kişi farkında olmaksızın, kuramı gerçeklere uydurmak yerine, gerçekleri kurama uyacak şekilde çarpıtmaya başlar.</p>

  <p>&nbsp;</p>

  <p>SHERLOCK HOLMES</p>

  <p>Arthur Conan Doyle 'un Bohemya 'da Skandal adlı eserinden (1891)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Gerçek anılar hayaletler gibiydi; sahte anılar ise öylesine inandırıcıydı ki gerçeklerin yerini aldı.</p>

  <p>&nbsp;</p>

  <p>GABRIEL GARCIA MÂRQUEZ</p>

  <p>Garip ilanlar (1992)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_8">BÖLÜM 9 : TERAPİ</h1>

  <p>&nbsp;</p>

  <p>Harvard Üniversitesi ruh hekimlerinden John Mack'ı uzun yıllardır tanırım.</p>

  <p>&nbsp;</p>

  <p>"Şu UFO öykülerinin dişe dokunur bir yanı var mı?" diye sormuştu epeyce önce bir kez.</p>

  <p>&nbsp;</p>

  <p>Pek yok demiştim. Ruh hekimliğini ilgilendiren yanı dışında tabii.</p>

  <p>&nbsp;</p>

  <p>Mack, konuyu incelemeye karar vererek, kaçırılma öyküsü olan kişilerle görüştü ve sonunda fikrini değiştirdi. Artık kaçırılma öykülerine duyar duymaz inanıyor. Neden?</p>

  <p>&nbsp;</p>

  <p>"Aradığım bu değildi" diyor. "Geçmişimde beni bu öykülere inanmaya hazırlayacak türden hiçbir şey yok." "Bu deneyimler, taşıdıkları güçlü duygusal nitelik nedeniyle tümüyle inandırıcı." Konuyu ele aldığı Abductions (Kaçırılmalar) isimli kitabında Mack, "olayın hissettirdiği güç ya da yoğunluk"un, öykünün doğru olup olmadığını ortaya koyduğu şeklinde çok tehlikeli bir öğretiyi savunuyor.</p>

  <p>&nbsp;</p>

  <p>Güçlü duygusal öğeler içeren durumlara ben de bizzat tanıklık ettim. Ama güçlü duygular, düşlerimizin sıradan bir parçası değil midir? Delicesine bir korku içinde uyandığımız olmaz mı hiç? Kâbuslara ilişkin bir kitabın da yazarı olan Mack, sanrıların yaşattığı duygusal yoğunluktan habersiz mi? Mack'ın hastalarından bazıları, çocukluklarından bu yana sanrılar gördüklerini söylüyorlar. "Kaçırılanlar" üzerine çalışan hipnozcu ve terapistler, ellerini vicdanlarına koyup, işe girişmeden önce sanrı ve algısal yanılgılar üzerine ayrıntılı bilgi edinme zahmetine katlandılar mı? Neden tanrılar, iblisler, azizler ve perilerle görüştüklerini söyleyen, üstelik eşdeğer ölçüde inandırıcı öykülerle gelen kişilere değil de hu tanıklara inanıyorlar? İçlerindeki buyurgan bir sesin karşı konulmaz emirlerini işitip duran kişilere ne demeli? Derin duygusal anlatıma sahip her öyküyü doğru mu kabul etmeliyiz?</p>

  <p>&nbsp;</p>

  <p>Tanıdığım bir bilim adamı, "Uzaylılar kaçırdıkları şu insanları geri getirmeyecek olsalardı, daha makul bir dünyada yasayabilirdik" diyor. Vardığı yargının çok sert olduğunu kabul etmek gerek. Bu bana "makul”lük sorunu gibi gelmiyor. Çok daha başka etmenler söz konusu. Kanadalı ruhbilimci Nicholas Spanos ve çalışma grubu, UFO'larca kaçırıldığını bildiren kişilerde, belirgin bir hastalıklı yön bulunmadığı sonucuna varmış. Bununla birlikle:</p>

  <p>&nbsp;</p>

  <p>UFO deneyimlerine, genel olarak gizemli inançlara, özel olarak da uzaylı inancına sahip, alışılmadık duyusal ve düşsel deneyimleri uzaylı hipotezi ile bağdaştıran kişilerde çok daha sık rastlandığı belirlenmiştir. UFO inancı taşıyanlar arasında, fantezi üretme eğilimi daha güçlü olanların böylesi deneyimlerden söz etme olasılıklarının da daha yüksek olduğu gözlenmiştir. Bunun yanı sıra, bu deneyimlerin, sınırlı duyusal çevrede... (örneğin, geceleri uyku sırasında yaşanan deneyimler gibi) yer almaları durumunda, düş ürünü değil, gerçek olaylar olarak yorumlandıkları biliniyor.</p>

  <p>&nbsp;</p>

  <p>Eleştirel bir aklın sanrı ya da düş olarak değerlendirdiği, daha kolay inanan bir kişinin gözünde, gözlenmesi güç, ama derin bir dışsal gerçekliğe dönüşüyor.</p>

  <p>&nbsp;</p>

  <p>Kimi kaçırılma öyküleri tecavüz, çocuklukta baba, üvey baba, amca, dayı ya da annenin erkek arkadaşı tarafından cinsel tacize ilişkin kötü anıların dışavurumu da olabiliyor. Kuşkusuz, sizi taciz edenin sevdiğiniz, ve güvendiğiniz biri değil de, yabancı bir varlık olduğuna inanmak çok daha rahatlatıcıdır. Kaçırılma öykülerini duyar duymaz doğru kabul eden terapistler, bu savı inkâr ediyor, hastalan cinsel tacize uğramış olsaydı mutlaka kendilerine anlatacaklarını öne sürüyorlar. Anket sonuçlarına göre yapılmış bazı tahminler, her dört Amerikalı kadından ve her altı Amerikalı erkekten birinin çocuklukla cinsel tacize uğramış olduğu yolunda (olasılıkla, bu tahminler gerçeği olduğundan çok daha abartılı gösteriyor). Uzaylılarca kaçırıldığını söyleyerek terapiste giden hastaların önemli bir kısmını, hatta genel halka göre daha yüksek bir oranını cinsel tacize uğramış bireyler oluşturuyor olmalı. Tersini düşünmek, anket sonuçlarıyla çelişmiyor mu?</p>

  <p>&nbsp;</p>

  <p>Hem cinsel taciz hem de kaçırılma üzerine uzmanlaşmış terapistler, hastalarını taciz anılarını anımsamaları için destekleyerek aylar, kimi kez yıllar geçiriyorlar. Yöntemleri benzer, hedefleri de aşağı yukarı aynı: Genellikle uzun manian öncesine ait üzücü anıları canlandırmak. Her iki alanda da terapisiler, baştanın çok kötü olduğu için bastırılmış bir olayın duygusal yaralarını taşıdığına inanıyorlar. Kaçırılma terapistlerinin çok az sayıda cinsel taciz vakasına, taciz terapistlerinin de çok az kaçırılma vakasına rastlıyor olması kanımca çok çarpıcı.</p>

  <p>&nbsp;</p>

  <p>Çocukluğunda gerçekten cinsel taciz görmüş ya da ensesi ilişki yaşamış kişiler, son derece anlaşılır nedenlerle, bu deneyimlerini hafife alıcı ya da yalanlayıcı her şeye karşı duyarlı olurlar. Öfke dolu olmakta da haklılar. ABD'de hemen hemen üçte ikisi on sekizinden önce olmak üzere her on kadından biri tecavüze uğramış. Son yapılan bir araştırına, polise bildirilen tecavüz kurbanlarının altıda birinin 12 yaşın allında olduğunu gösteriyor. (Üstelik bu, polise en az sıklıkla bildirilen kategoriyi oluşturuyor.) Bu kızların beşte biri, babaları tarafından tecavüze uğramış. Bu konuda çok açık olmak istiyorum: Ailelerin ya da ebeveyn rolü üstlenmiş yetişkinlerin çocuklarına cinsel tacizde bulunmak gibi iğrenç bir eğilim gösterdiği çok sayıda gerçek örnek var. Kimi vakalar fotoğraf, günlük, çocukta bel soğukluğu gibi somut kanıtlarla gün ışığına çıktı. Çocuklukla taciz, toplumsal sorunların olası nedenleri arasında sayılıyor. Bir araştırmaya göre, şiddet suçlarından hüküm giymiş mahkûmların % 85'ini çocukluklarında tacize uğramış kişiler oluşturuyor. Ergenlik döneminde anne olan kadınların üçte ikisi, çocukluk ya da ergenlik dönemlerinde tecavüze uğramış veya taciz edilmişler. Tecavüz kurbanlarında içki ve uyuşturucu bağımlılığı oranı, diğer kadınlara göre on kat yüksek. Bu, acil çözüm gerektiren gerçek bir sorun. Trajik ve doğruluğu su götürmeyen bu, çocukluktaki cinsel taciz vakalarının çoğu, belleğe hatırlanması söz konusu gizli anılar şeklinde değil, hiç unutulmaksızın erişkinliğe değin taşman anılar olarak yerleşiyor.</p>

  <p>&nbsp;</p>

  <p>Bugün suçlar geçmişe oranla daha rahatlıkla bildiriliyor olsa da, hastane ve yasa yürütme mercilerince bildirilen çocuk tacizinde her yıl önemli bir artış gözleniyor. ABD'de bu rakam 1967-1985 arasında ona katlanarak 1,7 milyon vakaya ulaşmış. Alkol ve uyuşturucu kullanımı, ekonomik baskılar, yetişkinlerin çocuklarını taciz etmeye geçmişe göre daha eğilimli olmalarının "nedenleri" olarak gösteriliyor. Belki de çocuk tacizi vakalarına günümüzde basının gösterdiği artan ilgi, yetişkinleri geçmişte yaşadıkları tacizi anımsamaya ve onun üzerine yoğunlaşmaya itiyor.</p>

  <p>&nbsp;</p>

  <p>Yüz yıl önce Sigmund Freud, yoğun ruhsal acıdan kaçınmak için olayları unutmak anlamına gelen ve ruh sağlığı için gerekli bir savunma mekanizması olan bastırma kavramını ortaya attı. Bastırma özellikle sanrı, felç gibi belirtileri olan "isteri" hastalarında görülüyordu. Başlangıçta Freud, her isteri vakasının ardında, çocuklukta yaşanmış ve bastırılmış bir cinsel taciz deneyimi olduğunu düşündü. Yaptığı çalışmalar sonunda ünlü ruhbilimci, tanımını değiştirerek isteriye, çocuklukta cinsel tacize uğramış olmaya ilişkin -hepsi de çirkin olmayan- fantezilerin yol açtığına karar verdi. Böylelikle suç, ebeveynden alınıp çocuğa atılmış oluyordu. Bu konuda tartışmalar hâlâ sürüyor. (Freud'un fikir değiştirmesine neden olarak, Viyanalı, orta yaşlı erkek dostları arasında kızgınlığa yol açması ya da isteriklerin öykülerini çok ciddiye aldığını fark etmiş olması gibi etmenler gösteriliyor.)</p>

  <p>&nbsp;</p>

  <p>Özellikle ortamda terapist ya da hipnozcunun bulunduğu sırada "anı"nın aniden yüzeye çıktığı ve ilk "anı parçaları "nın hayalet ya da düş gibi olduğu deneyimler oldukça kuşku uyandırıcı. Bu türden cinsel taciz iddialarının birçoğu asılsız çıkıyor. Emory Üniversitesi ruhbilimcilerinden Ulric Neisser şöyle diyor:</p>

  <p>&nbsp;</p>

  <p>Bir yanda çocuklukta taciz, diğer yanda da bastırılmış anılar gibi durumlar var. Öte yandan sahte anılar ve yalan iddialar da oldukça sık rastlanan vakalar. Yanlış anımsama bir istisna değil, kural. Her zaman görülmesi, hatta kişinin kendinden son derece emin olduğu, unutulmaz simgesel zihin fotoğraflarından söz ettiği durumlarda bile görülmesi olası. Telkinin işin içine girdiği, terapi seansının güçlü kişiler arası istemlerini karşılamak üzere anıların üretilip, var olan anıların da yeniden şekillendirilebildiği durumlarda bu olasılık daha da artıyor. Bir anı bu koşullarda yeniden kurgulandığında, değiştirilmesi çok, ama çok zor oluyor.</p>

  <p>&nbsp;</p>

  <p>Sözü geçen genel ilkeler, herhangi bir vaka ya da iddiayı değerlendirirken gerçeğin nerede saklı olduğuna tam bir kesinlikle karar vermemize yardımcı olamaz. Ancak ortalama olarak, böyle çok sayıda iddiayı göz önüne aldığımızda, tahminlerimizi ne yönde şekillendirmemiz gerektiğini rahatlıkla belirleyebiliriz. Yanlış anımsama ve geçmişin yeniden biçimlendirilmesi, insan doğasının birer parçası. Her yerde ve her zaman görülmeleri olası.</p>

  <p>&nbsp;</p>

  <p>Nazi ölüm kamplarından sağ kurtulanlar, en korkunç tacizlerin bile insan belleğinde sürekli taşınabileceğinin en açık göstergesi. Nazi kurbanları için en büyük sorun, kendileri ile ölüm kampları arasına duygusal bir uzaklık koyabilmeyi, unutmayı başarabilmek oldu. Tarifsiz kötülüklerle dolu bir dünyada, tekrar Nazi Almanyasında -diyelim ki ideolojisini aynen korumuş, fakat Musevi karşıtlığı konusunda fikrini değiştirmiş Hitler sonrası bir ulusta- yaşamaya zorlamalardı, bu insanların üzerindeki ruhsal yük nasıl olurdu dersiniz? Belki de o zaman unutmayı başarabilirlerdi, çünkü anımsamak yaşamlarını katlanılmaz kılardı. Korkunç anıları bastırma ve sonrasında anımsama gibi bir mekanizma iki koşul gerektiriyor olabilir: (1) Tacizin gerçekten yaşanmış ve (2) kurbanın uzun süre boyunca böyle bir şey hiç yaşanmamış gibi davranmaya zorlanmış olması.</p>

  <p>&nbsp;</p>

  <p>Kaliforniya Üniversitesi toplumsal ruhbilim uzmanı Richard Ofshe bu durumu şöyle açıklıyor:</p>

  <p>&nbsp;</p>

  <p>Hastalardan, anılarının nasıl yüzeye çıktığını açıklamaları istendiğinde, imge, fikir, duygu ve duyu parçalarını birleştirerek bütünsel öykülere dönüştürdüklerini belirtiyorlar. Sözü edilen anı üzerinde aylar boyu düşünüldükçe, duygular belli belirsiz imgelere, imgeler siluetlere ve siluetler bildik kişilere dönüşebiliyor. Vücudun bazı bölgelerindeki belli belirsiz rahatsızlık çocuklukta tecavüze uğramış olmak şeklinde yeniden yorumlanıyor... Özgün fiziksel duyular, kimi zaman hipnozun da etkisiyle güçlenerek, "bedensel anılar" olarak etiketleniyor. Vücut kaslarının anıları saklayabileceği bir mekanizma olduğu yolunda akla yatkın bir kuram yok. Bu yöntemler hastayı ikna etmeye yetmezse, terapistin başvurabileceği daha sert uygulamalar da vardır. Kimi hastalardan, üyelerinin birbirleri üzerinde baskı oluşturduğu gruplara katılarak, yaşamda kalmayı başarmış bir alt kültürün bireyleri gibi davranıp dayanışma göstermeleri bekleniyor.</p>

  <p>&nbsp;</p>

  <p>Amerikan Ruh Hekimleri Derneği'nin 1993 tarihli temkinli, bir açıklamasına göre, kimilerimiz çocuklukta maruz kaldığımız tacizi rahatsızlığımızı gidermek amacıyla unutabiliyoruz. Ancak, açıklamada şu da yer alıyor:</p>

  <p>&nbsp;</p>

  <p>Gerçek olaylara dayalı anılar ile farklı kaynaklara dayanan anıları birbirlerinden kesinlikle ayırt etmenin yöntemi bilinmiyor... Sürekli sorgulamak, kimi bireylerin, aslında hiç olmamış olaylara ilişkin "anılar"dan söz etmelerine yol açabilir. Cinsel tacize uğradıkları yolundaki anılarını bildiren yetişkinlerin ne kadarının gerçekten taciz gördüğü bilinmiyor... Ruh hekiminin, hastanın sorununun kaynağının cinsel taciz ya da diğer unsurlar olduğu veya olmadığı yolunda güçlü bir fikir beslemesi, uygun değerlendirme ve tedavinin de önünü kesebiliyor.</p>

  <p>&nbsp;</p>

  <p>Bir yandan, tüyler ürpertici cinsel taciz olasılığını bir kalemde silip atmak, acımasız ve haksız bir tutum olur. Öte yandan, insanların belleklerine el uzatmak, çocuklukta tacize ilişkin sahte öyküler belletmek, huzurlu aileleri dağıtmak, hatta masum ebeveynleri hapse göndermek de yine acımasız ve haksız bir tutumdur. Her iki yaklaşımda da esas alınması gereken tavır kuşkuculuk. Bu iki aşırı uç arasında yürümeyi becermek, oldukça zorlu bir iş.</p>

  <p>&nbsp;</p>

  <p>Büyük ses getirmiş kitaplardan, Ellen Bass ve Laura Davis imzalı Tha Courage lo Heal: A. Guidefor Womf.n Survivors of Child Sexual Abirse (Yaraları Sarma (..esareti: Çocuklukta Cinsel Taciz Görmüş Kadınlar İçin El kitabı), (Perennial Library, 1988), terapistlere aydınlatıcı öğütler veriyor:</p>

  <p>&nbsp;</p>

  <p>Hastanıza inanın. Kendisi tam emin olmasa ila hastanızın cinsel taciz gördüğüne inanın... Onun gereksindiği, kendisinin taciz görmüş olduğu yolundaki inancınızda ısrarlı olmanızdır. Hastaya kuşkuyla yaklaşmak, intihar eğilimli bir kişiye intiharın en iyi kaçış olduğunu söylemek gibidir. Hasla taciz gördüğünden tam olarak emin değilse, ama taciz görmüş olabileceğini düşünüyorsa, siz, gerçekten öyleymiş gibi davranmayı sürdürün. Şimdiye değin konuştuğumuz yüzlerce kadın ve haklarında bilgi aldığımız yüzlerce diğer kadın anısında, cinsel tacize uğramış olabileceğinden kuşkulanıp araştırmış ve sonuçta bunun gerçek olmadığına karar vermiş tek bir kişi bile yok.</p>

  <p>&nbsp;</p>

  <p>Öte yandan, Virginia'da, Quanrico'daki FBI Akademisi Davranış Bilimi Yönlendirme ve Araştırma Birimi'nde, Denetçi Özel Ajan olarak görev yapan ve çocukların cinsel sapkınlıklara kurban edilmesi konusunda uzman olan Kennelh V. Lanning soruyor: "Yüzyıllardır reddettiğimiz gerçeği, şimdi çocuk tacizine ilişkin her iddiayı ne denli garip ya da olasılık dışı olursa olsun körü körüne kabul ederek mi telafi yoluna gidiyoruz?" Kaliforniya'dan bir terapist The. Washington Postu, verdiği demeçte, "Doğru olup olmadığı umurumda değil" diyor. "Gerçekte ne olduğu, benim için önemsiz... Zaten hepimiz bir tür düş içinde yaşıyoruz."</p>

  <p>&nbsp;</p>

  <p>Çocuklukta cinsel tacize ilişkin herhangi bir sahte suçlamanın varlığı -özellikle de otoriteyi temsil eden toplumsal bir kişiliğin bulunduğu ortamda öne sürülmüşse uzaylılarca kaçırılma konusunu çağrıştırıyor. Kimi insanların büyük bir tutku ve inançla kendi öz ebeveynlerinde cinsel tacize uğradıkları yolunda sahte anılar üretmeleri sağlanabiliyorsa, kimi diğer insanlar da aynı tutku ve inançla, uzaylılarca tacize uğradıkları gibi sahte anılar edinmeye itiliyor olamazlar mı?</p>

  <p>&nbsp;</p>

  <p>Kaçırılma iddialarını inceledikçe, çocuklukta cinsel tacize ilişkin "canlanan anılar" içeren raporlar ile aralarındaki benzerlik daha da boyutlanıyor. Bu ikisine benzer üçüncü bir iddia sınıfını da cinsel işkence, çocuk kurban edilen ve yamyamlık gibi deneyimlerin söz konusu olduğu Şeytan ayinlerine ilişkin bastırılmış "anılar" oluşturuyor. Amerika Ruhbilim Derneği'nin 2700 üyesine yaptığı anketin sonuçlarına göre ruh hekimlerinin yüzde 12'si, Şeytan ayininde tacize uğramış olduğunu söyleyen vakaları tedavi ettiklerini bildirmişler (yüzde 30'u da din adına yapılmış taciz vakalarına bakmış). Son yıllarda Amerika'da, bu türden, yılda 10.000 vaka rapor edildi. Amerika'da tırmanan şeytan e ılığın tehlikeleri konusunda çığırtkanlık yapanların, konu üzerine konferanslar düzenleyen yasal yetkililer de dahil olmak (kere, Hıristiyan köktenciler oldukları anlaşılıyor; bu kişilerin inancına göre insanın günlük yaşamına burnunu sokan gerçek bir şeytan olmalı. "Şeytan yoksa, Tanrı da yoktur" deyişi aradaki bağı açıkça ortaya koyuyor.</p>

  <p>&nbsp;</p>

  <p>Bu konuda, polisin fazlasıyla kolay inanır bir tutum içinde olduğu çok açık. Kili uzmanı Laruıing'in, The Poliçe Cide (Polis Şefi) isimli mesleki derginin Ekim 1989 sayısında yayımlanmış Salanic, Occvil and Rilualhtic Crime (Şeytancılık, Büyücülük ve Ayincilik Suçları) isimli, acı deneyimlere dayalı incelemesinden bazı bölümler şöyle:</p>

  <p>&nbsp;</p>

  <p>Şeytancılık ve cadılığa ilişkin her türlü sav, izleyicilerin kendi dini inançları ışığında yorumlanıyor. Çoğu insanın dini görüşlerini yönlendiren mantık ya da akıl değil, tümüyle inanç. Sonuç olarak, normalde kuşkucu yasal yetkililer bu konferanslarda verilen bilgiyi, eleştirel gözle değerlendirip kaynaklarını sorgulamaksızın kabul ediyorlar... Kimi insanlara göre şeytancılık, kendilerininkinden farklı, herhangi bir başka dini inanç sistemi.</p>

  <p>&nbsp;</p>

  <p>Daha sonra Lanning, sözü edilen konferanslarda şeytancılık olarak betimlendiğini bizzat duyduğu inanç sistemlerinin uzun bir listesini veriyor. Aralarında Roma Katolik inancı, Ortodoksluk, İslam, Budizm, Hinduizm, Mormonluk, rock and roll müzik, uzaylılarla telepati kurma, yıldız falcılığı ve genel olarak tüm Yeniçağ inançları yer alıyor. Burada, cadı avlarının ve planlı katliamların nasıl bağladığına İlişkin bir ipucu yok mu?</p>

  <p>&nbsp;</p>

  <p>"Bir yasal yetkilinin kişisel dini inanç sistemine göre", diye sürdürüyor Lanning:</p>

  <p>&nbsp;</p>

  <p>Hıristiyanlık iyi, şeytancılık kötü olabilir. Anayasaya göreyse, ikisi de aynı tutuma tabidir. Bu, birçok yetkili için kabul etmesi güç, fakat önemli bir noktadır. Görevleri ceza yasasını yürütmektir, On Emri değil... Gerçek şu ki Tanrı, İsa ve Muhammed adına yobazlarca işlenen suçun ve çocuk tacizinin oranı, Şeytan adına işlenen suçlan defalarca kez aşıyor. Bu ifade çoğu kişinin hoşuna gitmese de hiç kimse aksini öne süremez.</p>

  <p>&nbsp;</p>

  <p>Sözü geçen şeytancı ayinlerde tacize uğradığını öne sürenlerin birçoğu, bebeklerin öldürülüp yendiği tüyler ürpertici toplu ayinlerden söz ediyorlar. Böylesi iddialar, Avrupa tarihi boyunca zamanın lanetli grupları aleyhinde sürekli olarak öne sürülmüştü. Roma'daki Kalalin teşkilatı, Musevilere karşı Hamursuz Yortusu "kan iftirası" ve Malla Şövalyeleri bu iddialar arasında sayılabilir. İlginçtir ki bebek yeme ve toplu ensesi suçlamaları, Roma yetkili makamlarının ilk Hıristiyanları mahkûm etmek için öne sürdükleri başlıca gerekçeler arasındaydı. Üstelik İsa'nın kendisi (Yohanna 6:53) "İnsanın Oğlu'nun etini yemez, kanını içmezseniz, içinizde yaşam yeşermez", diyor. Bununla birlikte, bir sonraki satırda, İsa'nın kendi etinin yenilip, kendi kanının içilmesinden söz ettiği anlaşılıyor. Ama, Hıristiyanlıktan hoşlanmayan kişiler Yunancadaki "İnsanın Oğlu" tanımlamasının "çocuk" ya da "bebek" anlamına geldiğini sanmış olabilirler. Tertullian ve diğer erken dönem kilise rahipleri, bu çirkin suçlamalara karşı kendilerini ellerinden geldiğince savunmuşlardı.</p>

  <p>&nbsp;</p>

  <p>Günümüzde, polis dosyalarında olması gereken kadar kayıp bebek ve küçük çocuk yer almayışı, dünyanın her yerinde bu amaçla çocuk üretildiği savıyla açıklanıyor. (Uzaylı/insan melezleme deneylerinin arttığı yolundaki iddiaları anımsatıyor, değil mi?) Yine uzaylılarca kaçırılma öykülerine benzer şekilde, şeytancı kült tacizlerinin, belli ailelerde kuşaktan kuşağa sürdüğü söyleniyor. Bildiğim kadarıyla, uzaylı öykülerinde olduğu gibi, herhangi bir mahkeme duruşmasında, böylesi iddiaları destekleyecek tek bir somut kanıt bile sunulamamış. Söylentilerin güçlü duygusal içeriği ise ortada. Böylesi suçların işlenmesi olasılığı, biz memelileri derhal harekete geçmeye kışkırtıyor. Şeytancı ayinlere inandığımız anda, bizi bu ayinlerin getireceği tehlikelere karşı uyaranların toplumsal konumlarını da güçlendirmiş oluyoruz.</p>

  <p>&nbsp;</p>

  <p>Şu beş vakaya bir göz atalım: (1) Louisiana'lı bir öğretmen olan Myra Obasi -kendisi ve kız kardeşlerinin, bir "hudu" tılsımcısı ile yaptıkları görüşme sonrasında- iblislerin gazabına uğradığına inanıyor. Yeğeninin kâbusları, kanıtın bir parçası olarak gösteriliyor. Sonunda çocuklarının beşini birden bırakıp Dallas'a taşınıyorlar. Orada kız kardeşleri, bayan Obasi'nin gözlerini parmaklarıyla çıkararak kör ediyor. Davada Obasi, kardeşlerini savunarak, kendisine yardım amacıyla öyle yaptıklarını söylüyor. Fakat "hudu" Şeytan'a tapınma değil, Katoliklik ile Afrika-Haiti yerli dini arasında bir geçiş inanışı. (2) Anne-baba çocuklarını öldüresiye dövüyor, çünkü çocuk onların inandığı Hıristiyanlık mezhebini benimsemiyor. (3) Çocukları taciz eden bir sapık, kurbanlarına İncil okuyarak, işlediği suçu haklı gösteriyor. (4) Bir Şeytan çıkarma ayini sırasında, 14 yaşındaki bir çocuğun gözyuvarı sökülerek çıkarılıyor. Suçlu bir şeytancı değil, dini işlerle uğraşan bir Protestan köktenci. (5) Bir kadın, 12 yaşındaki oğlunun, Şeytan'ın emrine girdiğine inanıyor. Ensest ilişkiye girdikten sonra, oğlunu, başını keserek öldürüyor. Fakat, "Şeytan'ca zaptedilme'ye yol açmış olabilecek herhangi bir şeytancı ayinden söz edilmiyor.</p>

  <p>&nbsp;</p>

  <p>İkinci ve üçüncü vaka, FBI kayıtlarından; son ikisi Davis, Kaliforniya Üniversitesi ruhbilimcilerinden Dr. Gail Goodman ve çalışma grubunun Çocuk Tacizi ve İhmali Ulusal Merkezi için yaptıkları 1994 tarihli bir çalışmadan alınma. Grup, şeytancı ayin kültlerinin de dahil olduğu 12.000'den fazla cinsel taciz iddiasını incelemiş; fiziksel yöntemlerle incelemeye elvermeyecek türden ya da gizemli tek bir vakaya rastlayamamış. Terapistler, "hastanın hipnoterapi sırasında yaptığı açıklama" ya da çocukların "Şeytani simgelerden korkusu" temelli şeytancı tacizler rapor etmişler. Bazı vakalarda tanı, birçok çocukta yaygın olarak görülen davranış esas alınarak konulmuş. Rapora göre, "yalnızca birkaç vakada, fiziksel kanıt -genellikle 'yara izleri'- söz konusu edildi". Ancak, birçok durumda "yara izleri" ya çok belli belirsizdi ya da sözü bile edilmemişti. "Yara izinin görüldüğü durumlarda da yaraları kurbanın kendisinin yapıp yapmadığı belirlenemedi." Bu durum da aşağıda anlatılacağı gibi, uzaylılarca kaçırılma öyküleriyle benzeşen bir başka yön. Emory Üniversitesi Ruh Hekimliği Profesörlerinden George K. Ganaway, "Kült-ilintili anıların en çok rastlanan nedeni, hasta ve terapist arasındaki karşılıklı aldatmaca olabilir" diyor.</p>

  <p>&nbsp;</p>

  <p>Şeytancı ayinlere ilişkin en ilginç "canlanmış anı" vakalarından biri Lawrence Wright'ın yazdığı Remembering Satan (Şeytanı Anımsamak), (Knopf, 1994) isimli kitapta anlatılıyor. Olayın kahramanı, 1988 yılında Cumhuriyetçi Parti'nin Washington, Olympia'daki teşkilatının başkanlığı ve şerif yardımcılığı görevini sürdüren son derece dindar, saygıdeğer bir kişiyken, çok kolay inanan, telkine çok açık ve kuşkuculuktan hiç payını almamış biri olduğu için yaşamı mahvolan Paul Ingram. Okul toplantılarında çocukları uyuşturucunun tehlikelerine karşı uyarmak da Ingram'ın görevleri arasındaydı. Sonra olan oldu ve kızlarından biri -kökten dincilerin katıldığı bir ortamdaki aşırı duygusal bir seanstan sonra-babasına her biri diğerinden daha ürkütücü olan suçlamalarda bulundu. Kızının dediğine göre, Ingram kıza cinsel tacizde bulunmuş, hamile bırakmış, işkence etmiş, kendisini diğer şerif yardımcılarına da sunmuş, şeytancı ayinlere götürmüş, bebekleri parçalayıp yemişti... Yine kızın dediğine göre bu olaylar çocukluğuna, "anımsadığı" ilk güne değin uzanıyordu.</p>

  <p>&nbsp;</p>

  <p>Ingram, kendisi böyle şeyler yaptığını hiç anımsamadığı halde, kızının bu konuda ne amaçla yalan söylüyor olabileceğini de bilemiyordu. Ancak, polis görevlileri, danıştığı terapistler ve Yaşayan Su Kilisesi'ndeki rahibi, cinsel suç işlemiş kişilerin, anılarını bastırabileceklerini söylüyorlardı kendisine, ilginç bir şekilde nesnel davranmayı başaran, fakat yine de elinden gelen çabayı göstermek isteyen Ingram, anımsamaya çalışıyordu. Bir ruhbilimci kendisine kapalı göz hipnoz tekniğini uygulayıp kendinden geçmesini sağlamayı denediğinde, Ingram'ın gözünde polisin betimlediğine benzer türden görüntüler canlanmaya başlamıştı. Zihninde canlananlar gerçek anılar gibi değil, sis içinde görüntü parçaları gibiydi. Gördüğü her yeni hayal için teşvik ve destek de görüyordu. Ne denli iğrenç şeyler görürse, o denli iyiydi. Papaz kendisine, anıları arasında Tanrı'nın yalnızca gerçek olanların yüzeye çıkmasına izin vereceğini söylemişti.</p>

  <p>&nbsp;</p>

  <p>"Tümünü kendim uyduruyor gibiyim" diyordu Ingram, "Ama hayır, ben uydurmuyorum". Bir iblis sorumlu olabilir miydi bunlardan? Kilise Ingram'in itirafta bulunduğu dedikodularını yayar, polis kendilerine baskı yaparken, benzer etkiler altında, diğer çocukları ve eşi de "anımsamaya" başladılar. Hatırı sayılır diğer kişiler de toplu seks ayinlerinde bulunmuş olmakla suçlanıyorlardı. Amerika'nın diğer yerlerinden yasal yetkililer de olaya ilgi göstermeye başlamışlardı. Kimilerine göre, buzdağının henüz yalnızca uru görünüyordu.</p>

  <p>&nbsp;</p>

  <p>Berkeley'den Richard Ofshe savunma makamınca çağrılınca, bir kontrol deneyi gerçekleştirdi. Bir parça temiz hava demekti bu. Ingram'a yalnızca oğlunu ve kızını ensest ilişkiye zorladığım söyleyen Ofshe, davalıdan, öğrendiği anı canlandırma tekniğini kullanmasını istedi. Baskı yapmaya ya da gözdağı vermeye biç gerek yoktu; telkin ve teknik yeterliydi. Ne var ki adı geçen ve çok daha fazlasını "'anımsadıklarım" söyleyen diğer suç ortakları, bu deney sırasında olayı tümüyle inkâr ettiler. Bu kanıta karşılık Ingram, olayı uydurduğunu ya da diğerlerinin etkisi altında kaldığını hâlâ şiddetle reddediyordu. Olaya ilişkin anısı, tüm diğer anıları gibi "gerçek" ve berraktı.</p>

  <p>&nbsp;</p>

  <p>Kızlarından biri, işkence ve zoraki kürtaj sonrası vücudunda kalmış yara izlerinden söz ediyordu. Ancak sonunda tıbbi incelemeye tabi tutulduğunda, sözü geçen yara izlerinin hiçbirinin yerinde olmadığı görüldü. Savunma Ingram'a şeytancı taciz suçlarından hiçbir dava açmadı. Ingram, daha önce hiçbir ceza davasına bakmamış bir avukat tuttu. Rahibin öğüdünü tutarak, Ofshe'nin raporunu okumaya bile zahmet etmedi. Çünkü kendisine, o raporun aklını karıştıracağı söylenmişti. Mahkeme, sonuçta kendisini altı tecavüzden suçlu bularak hapse gönderdi. Ingram hapishanede hüküm giydiği suçun bedelini öderken, artık yanında kızları, polis meslektaşları ve rahibi olmaksızın olup bitenleri yeniden gözden geçirdi ve ifadesini geri almak istediğine karar verdi. Anıları zorlamaydı. Gerçek anıları bir tür fanteziden ayırt edememişti. İfadesini geri alma istemi reddedildi. Ingram şimdi hapishanede yirmi yıllık cezasını dolduruyor. Yirminci değil de on altıncı yüzyılda yaşıyor olsaydık, Olympia'nın nüfuzlu sakinlerinin büyük kısmıyla birlikte tüm aile kazıkta yakılmaya mahkûm edilebilirdi.</p>

  <p>&nbsp;</p>

  <p>Genel anlamda şeytancı taciz konusunu ele alan oldukça kuşkucu bir yaklaşımın ürünü FBI raporu [Kenneth, V. Lanning, Investigator's Guide to Alkgatiom of 'tiituat' Ckild Abuse, (Ayinsel Çocuk Tacizi İddialarında Soruşturmacının Elkitabı), Ocak 1992] büyük ölçüde göz ardı ediliyor. Aynı şekilde Britanya Sağlık Bakanlığı'nın yaptığı 1994 tarihli, şeytancı taciz konulu bir başka çalışma, 84 iddiadan hiçbirinin incelemeler sonrasında geçerliğini koruyamadığını belirtiyor. Peki tüm bu olup bitenlerin ardındaki neden ne olabilir? Çalışma şöyle bir yanıt getiriyor:</p>

  <p>&nbsp;</p>

  <p>Protestan Kilisesi'nin yeni dini hareketlere karşı yürüttüğü kampanya, şeytana (aciz suçuna daha kapsamlı bir tanımlama getirilmesini teşvik eden güçlü bir elken oluşturdu. Britanya'da şeytana taciz fikrinin yayılmasında aynı ölçüde etkili olan bir başka önemli unsur da Amerikalı ve İngiliz "uzman"lardır. Meslek uzmanı olarak hiçbir niteliğe sahip olmayan bu kişiler, uzmanlıklarının kaynağı olarak "gerçek vakalarda deneyim" sahibi olmalarını gösteriyorlar.</p>

  <p>&nbsp;</p>

  <p>Şeytan kültlerinin toplumumuz İçin ciddi bir tehlike oluşturduğuna inananlar, kuşkucu yaklaşımlara karşı hoşgörüsüz oluyorlar. Amerikan Klinik Hipnoz Derneği Başkanı Dr. Corydon Ilammond'ın incelemesine bir göz atalım:</p>

  <p>&nbsp;</p>

  <p>Kanımca bu insanlar (kuşkucular) ya (I) klinik deneyimi sınırlı, budala kişilerdir (2) ya insanların Nazi katliamı konusundaki bilgisizlikleri türünden bir cahilliğe kurban gidiyor veya her şeyden kuşku d uyabil en entelektüel rolünü benimsiyorlar (3) ya da kendileri de bu kültlere üyeler. Bu son seçeneğe dahil insanlar olduğu konusunda sizi temin ederim...</p>

  <p>&nbsp;</p>

  <p>Hekimlik, ruh sağlığı uzmanlığı gibi mesleklerden oldukları halde, bu tür kültlere üye olan ve eylemlerini kuşaktan kuşağa aktaran kişiler tanıyorum... Öyle sanıyorum ki araştırma oldukça açık: Yaptığımız üç çalışmadan birine göre, çoğul kişilik bozukluğu olan hastaların yüzde 25'i, diğer çalışmaya göre yüzde 20 si; üçüncü çalışmaya göreyse yüzde 50'si, kültlerde tacize uğramış kurbanlardır.</p>

  <p>&nbsp;</p>

  <p>Bazı ifadelerine bakıldığında, Hammond'ın CIA'ın on binlerce masum Amerikalı üzerinde şeytanet Nazi amaçlarına hizmet eden kontrol deneyleri gerçekleştirdiğine inandığı da anlaşılıyor, Ilammond'a göre bu tür eylemlerin ardında yatan neden, "dünyayı yönetimi altına alacak şeytanet bir düzen yaratmak".</p>

  <p>&nbsp;</p>

  <p>Uç ayrı "canlanmış anı" sınıfının her biri için uzmanlar bulunuyor: Uzaylılarca kaçırılma uzmanları, şeytancı kült uzmanları, çocuklukta cinsel taciz uzmanları. Ruh sağlığı alanında oldukça sık görüldüğü üzere, hastalar kendi seçimleriyle ya da birinin salık vermesiyle, uzmanlık alanı rahatsızlık!arıyla ilintili görünen terapistlere giderler. Her üç alanda da terapist uzun zaman (kimi kez onlarca yıl) önce olduğu saylanan olaylara ilişkin anıları canlandırmaya çalışır; her üç alanda da terapistler hastanın duyduğu, gerçek olduğu kuşku götürmez acıdan çok etkilenirler; her üç alanda da en azından kimi terapistler, telkine açık hastalarca bir otorite simgesinden gelen ve anımsamasını (ya da İtiraf etmesini) emreden bir buyruk olarak algılanan yönlendirici sorular sorarlar; her üç alanda da müşteri öykülerini ve terapi yöntemlerini değiş tokuş eden terapist ağları vardır; her üç alanda da terapist yaptığının doğruluğunu daha kuşkucu meslektaşlarına karşı savunma gereği duyar; her üç durumda da tedaviye ilişkin hipotezden hemen vazgeçilir; her üç alanda da taciz gördüğünü bildirenlerin çoğunluğu kadındır. Yine her üç alanda -sözü edilen istisnalar hariç- fiziksel kanıta rastlanamaz. Uzaylılarca kaçırılmanın, daha büyük bir resmin parçası olup olmadığını düşünmeden edemiyor insan.</p>

  <p>&nbsp;</p>

  <p>Peki bu daha büyük resim ne olabilir? Bu soruyu, Harvard Tıp Fakültesi profesörü, Boston'daki Beth Israel Hastanesi Ruh Hekimliği Anabilim Dalı Başkanı ve önde gelen hipnoz uzmanlarından Dr. Fred H. Frankel'a yönelttim. Yanıtı şöyle oldu:</p>

  <p>&nbsp;</p>

  <p>Uzaylılarca kaçırılma, daha büyük bir resmin parçasıysa, o resim ne olabilir? Böylesine hassas bir konuda yorum yapmaya çekmiyorum doğrusu; fakat, sözünü ettiğiniz unsurlar ana hatlarıyla bu yüzyılın başında "isteri" olarak adlandırılan rahatsızlığı betimliyor. Yazıktır, bu terim öylesine yaygın olarak kullanıldı ki özensiz çağdaşlarımız terimi kullanımdan çıkarmakla kalmayıp, karşılık geldiği duruma ilişkin kavrayışlarım da yitirdiler. Telkine aşırı açık olma, düş gücü kapasitesi, bağlamsal ipucu ve beklentilere duyarlık, bulaşıcılık unsuru isterinin belirtilerindendir... Çok sayıdaki klinik hekim, bu unsurların pek azını dikkate alır görünüyor.</p>

  <p>&nbsp;</p>

  <p>İnsanları geriye döndürerek olasılıkla unuttukları "geçmiş yaşam" anılarını canlandırma uygulamasına koşut olarak, Frankel, terapistlerin hipnoz altındaki insanları ileriye göndererek geleceklerini "anımsamaları"na yol açabilecekleri kanısında. Bu uygulama da geriye dönmede ya da Mack'ın kaçırılma hipnozunda görülen ölçüde duygusal yoğunluk yaşatabiliyor. "Bu insanlar terapisti aldatmak için kalkışmıyorlar bu işe; kendilerini aldatıyorlar" diyor Frankel. "Sohbet konularını gerçek deneyimlerden ayıramıyorlar."</p>

  <p>&nbsp;</p>

  <p>Bu yanılgıların pençesine düşer, kendimiz için yeterince çaba göstermediğimize inanarak sırtımıza bir vicdan yükü vurursak, duvara asılı diplomasının önünde dikilip olup bitenlerin bizim hatamız olmadığını, yükü çıkarıp atabileceğimizi, her şeyden cinsel tacizcilerin, şeytancıların ya da başka dünyalardan gelen uzaylıların sorumlu olduğunu sezdirmeye çalışan terapistin profesyonel görüşlerine gözü kapalı sarılmaz mıyız? Bu rahatlama karşılığında, yüklü bir para ödemeyi de kabullenmez miyiz? Öte yandan, her şeyi kafamızda yarattığımızı ya da bizi rahatlatan terapistlerin etkisiyle olmayan şeylere inandığımızı söyleyen çok bilmiş kuşkuculara karşı çıkmaz mıyız?</p>

  <p>&nbsp;</p>

  <p>Bu terapistler bilimsel yöntem, kuşkucu yaklaşım, istatistik ya da insanın yanılabilirliği konularında ne kadar eğitim görmüşlerdir dersiniz? Ruh çözümlemesi özeleştireye açık bir meslek olmamasına karşın, en azından uygulayıcılarından birçoğu tıp doktoru sıfatına sahip. Tıp eğitiminin büyük bir bölümünde, öğrenciler bilimsel sonuç ve yöntemler konusunda bilgi sağanağına tutulur. Ne var ki taciz vakalarına bakanların birçoğunun bilimle pek bir ilişkisi olmamış. Amerika'daki ruh sağlığı uzmanları ruh hekimi ya da doktoralı ruhbilimcilerden değil, ikiye bir oranında toplumsal hizmet uzmanlarından oluşuyor.</p>

  <p>&nbsp;</p>

  <p>Terapistlerin büyük çoğunluğu, sorumluluklarının hastalarını sorgulamak, kuşkucu olmak değil, onlara destek vermek olduğunu öne sürüyorlar. Ön e sürülen, ne denli garip olursa olsun kabul görüyor. Kimi kez terapistlerin hastalarına salık verdikleri yol da üzerinde fazlaca düşünülmemiş, çarpık görüşlere dayanabiliyor. Aşağıda okuyacağınız kısım Sahte Bellek Sendromu Vakfı'nın FMS Neuısletter, cilt 4, no 4, sayfa 3, 1995 tarihli sayısında yayımlanmış, oldukça sık rastlanır türden bir rapordan alıntı:</p>

  <p>&nbsp;</p>

  <p>Önceki terapistim, annemin şeytancı olduğuna ve babamın beni taciz ettiğine inandığını belirtiyor...</p>

  <p>&nbsp;</p>

  <p>Yalanların gerçek anılar olduğuna inanmama yol açan, terapistimin telkin ve iknayı içeren teknikleri, yanılgılarla dolu inanç sistemiydi. Ben anıların gerçekliğinden kuşku duyduğumda, o doğru oldukları yönünde ısrar ediyordu. Yalnız doğru olduklarında ısrar etmekle kalmayıp, eğer iyileşmek istiyorsam, gerçek olduklarım kabul etmekten başka, tümünü anımsamam gerektiğini de söylüyordu.</p>

  <p>&nbsp;</p>

  <p>1994 yılında, Allegheny County Pennsylvania'da genç bir kız, Nicole Althaus, öğretmeni ve toplumsal hizmet uzmanının teşvikiyle babasını kendisine cinsel tacizde bulunmakla suçlayarak tutuklanmasını sağladı. Nicole, ayrıca, babasından üç çocuk doğurduğunu fakat bebeklerin akrabalarınca öldürüldüğünü, kalabalık bir lokantada tecavüze uğradığını, büyükannesinin süpürgeyle uçtuğunu da ön e sürüyordu. Ertesi yıl, Nicole iddialarını geri aldı ve böylece babası hakkındaki dava da düştü. Ailesi, suçlamaları yapmaya başladıktan sonra Nicole'ün gönderildiği terapiste ve ruh hekimliği kliniğine dava açtı. Jüri, doktor ve kliniğin özensiz ve dikkatsiz davranmış olduğuna karar vererek, Nicole ve ailesine çeyrek milyon dolar tazminat ödenmesini sağladı. Bu türden vakaların sayısı günden güne artıyor.</p>

  <p>&nbsp;</p>

  <p>Aralarındaki hasta kapmaca yarışı ve terapiyi uzatmanın getirdiği maddi kazanç, terapistlerin, hastaların öyküleri konusunda kuşkucu davranıp onları incitmekten kaçınmalarına yol açıyor olabilir mi dersiniz? Bu insanlar profesyonel bir terapistin bürosuna giderek, uykusuzluğuna ya da oburluğuna (ne ilginçtir ki) tümüyle unutulmuş cinsel tacizin, şeytanet ayinin ya da uzaylılarca kaçırılmanın neden olduğu yolunda telkinler dinleyen, kolay inanan bir hastanın yaşayacağı ikilemlerin farkındalar mı? Etik ya da diğer türden kısıtlamalara karşın, kontrol deneyi gibi bir uygulamaya başvurmak gerekli: Örneğin aynı hasta, üç alanın tümünde uzman kişilere gönderilebilir. Aralarında, "Hayır, sorununuzun nedeni unutulmuş çocukluk tacizi, unutulmuş şeytancı ayin ya da uzaylılarca kaçırılma değil" diyen biri çıkacak mıdır? Kaçı, "sorununuzun çok daha basit ve normal bir açıklaması var" diyecektir? Mark işi, hastalarından birine hayranlık ve inançla "kahramanca bir cesaret gösterdiğini" söyleyecek denli ileri götürüyor. Her biri ayrı fakat benzer deneyimler geçirmiş, bir grup "kaçırılma kurbanı" şöyle yazıyor:</p>

  <p>&nbsp;</p>

  <p>Aramızdan birkaçımız, deneyimlerimizi profesyonel danışmanlara anlatıp, karşılığında danışmanın konudan kaçınmaya çalışan hiç sesini çıkarmadan bir kaşı havada dinlemesinin ya da deneyimi düş ya da sanrı olarak tanımlayıp ukala bir tavırla bu tutumunun gibi şeylerin insanların başına gelebildiğini söylemesinin yarattığı sinir bozukluğuna katlanacak cesareti bulduk. Ne diyordu danışmanımız, "endişe etmenize gerek yok, ruh sağlığınız yerinde". Harika! Deli değilmişiz, ama deneyimimizi ciddiye alırsak delirebilirmişiz!</p>

  <p>&nbsp;</p>

  <p>Deli olmadıklarını öğrenmenin sevinciyle(l) grup kendine, öykülerine duyar duymaz inanmakla kalmayıp, kendisi de hükümetin uzaylı cesetlerini ve UFO'ları halktan gizlemek için yürüttüğü üst düzey komploya ilişkin öykü dağarcığına sahip sempatik bir terapist bulmuş.</p>

  <p>&nbsp;</p>

  <p>Tipik bir UFO terapisti, üç yolla müşteri edinir: Kitabının arkasında adresini gören kişiler kendisine mektup yazar; diğer terapistler (özellikle, yine uzaylılarca kaçırılma üzerine çalışanlar) bazı hastaları kendisine gönderir ya da bir sunuş yaptıktan sonra hastalar peşine düşer. Merak ettiğim, popüler kaçırılma öykülerinden, terapistin kendi yöntem ve inançlarından habersiz herhangi bir hastanın kendiliğinden çıkagelip gelmeyeceği. Hasta ve terapist henüz ağızlarını bile açmadan önce birbirleri hakkında epeyce bilgiye sahip oluyorlar zaten.</p>

  <p>&nbsp;</p>

  <p>Bir başka ünlü terapist, deneyimlerini "anımsama"larına yardımcı olmak üzere hastalarına, uzaylılarca kaçırılma konulu kendi makalelerini veriyor. Sonuçta hastaların hipnoz sırasında anlattığı anılar, onun raporlarında betimlediklerine ne denli benzerse, terapist o denli haz duyuyor. Vakaların benzer olması, terapistin kaçırılmaların gerçekliğine inanmasının başlıca nedeniymiş.</p>

  <p>&nbsp;</p>

  <p>UFO üzerine çalışan başlıca bilimcilerden biri şu yorumda bulunuyor: "Hipnozcu uzaylılarca kaçırılma konusunda yeterli bilgiye sahip değilse, kaçırılmanın gerçek doğası da bir türlü şekil kazanamıyor." Bu yorumdan, "terapist nasıl yönlendireceğini bilemezse hasta nasıl yönlenebilir?" şeklinde bir anlam çıkmıyor mu sizce?</p>

  <p>&nbsp;</p>

  <p>Kimi zaman uyumak "üzere" iken, aniden yüksek bir yerden düştüğümüzü duyumsarız; kol ve bacaklarımız bir yere tutunacakmışçasına bir hamleye hazırlanır. Ürkü refleksi adı verilen bu güdünün, atalarımızın ağaç üzerinde uyuduğu zamanlardan kalmış olabileceği düşünülüyor. Ağaçta değil yerde olduğumuzu bile bile, bir an için böylesi bir anı tazelemesine gereksinim duyuyor olmamız ilginç değil mi? Zengin anı hazinemizde sonradan -telkine açık olduğumuz bir anda sorulmuş bir sorunun etkisiyle, iyi bir öykü duyma veya anlatma isteğiyle ya da bir zamanlar okuduğumuz, işittiğimiz bir şeyle karıştırmış, olma nedeniyle- şekillenmiş tek bir anı bile olamayacağını rahatlıkla iddia edebilir miyiz?</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Hatırdan çıkmamalı ki; sihir,</p>

  <p>sanatçı ve izleyicisi arasında işbirliği gerektiren bir sanattır.</p>

  <p>&nbsp;</p>

  <p>E. M. Bl'TLER</p>

  <p>Menisi Mitolojisi (194H)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_9">BÖLÜM 10 : GARAJIMDAKİ EJDER</h1>

  <p>&nbsp;</p>

  <p>"Garajımda ateş soluyan bir ejder yaşıyor."</p>

  <p>&nbsp;</p>

  <p>Diyelim ki (ruhbilimci Richard Franklin'in grup terapisi yaklaşımını benimseyerek) size ciddi olarak böyle bir önerme sunuyorum. Kuşkusuz, dediğimin doğruluğunu kontrol etmek isteyecek, kendi gözünüzle görmek isteyeceksiniz. Yüzyıllardır ejderlerle ilgili olarak sayısız öykü anlatılmış, ancak gerçek kanıt gören olmamıştır. Canlı bir kanıt görmek için ne iyi bir fırsat!</p>

  <p>&nbsp;</p>

  <p>"Hadi göster öyleyse" diyorsunuz. Ben de sizi garajıma götürüyorum. İçeri baktığınızda gördükleriniz bir merdiven, boş boya kutuları ve üç tekerlekli eski bir bisiklet oluyor. Görünürlerde ejder falan yok.</p>

  <p>&nbsp;</p>

  <p>"Ejder nerede?" diye soruyorsunuz.</p>

  <p>&nbsp;</p>

  <p>"İşte tam orada" diye yanıt vererek, ileride bir yeri işaret ediyorum. "Söylemeyi unutmuş olmalıyım, o görünmez bir ejder."</p>

  <p>&nbsp;</p>

  <p>Ejderin ayak izlerini görebilmek için yere un serpmeyi öneriyorsunuz. "İyi fikir" diyorum, "ama bu ejder havada uçuyor."</p>

  <p>&nbsp;</p>

  <p>O halde görünmez alevini saptamak için kızılötesi alıcı kullanmaya kalkıyorsunuz.</p>

  <p>&nbsp;</p>

  <p>"İyi fikir, ama bu görünmez alevin ısısı da yok."</p>

  <p>&nbsp;</p>

  <p>Peki öyleyse, siz de sprey boya sıkarak ejderi görünür yaparsınız. ''İyi olurdu, ama hu ejderin cismi de yok ki! Boya tutmaz."</p>

  <p>&nbsp;</p>

  <p>Bana önerebileceğiniz daha çok yöntem var. Ancak, önerdiğiniz her türlü fiziksel testi, neden işe yaramayacağını açıklayan bir bahane i\c savuşturabilirim.</p>

  <p>&nbsp;</p>

  <p>Peki, ısısız alev püsküren, görünmez, cisimsiz, havada uçan bir ejder ile aslında hiç var olmayan bir ejder arasında ne fark var? Savımı çürütmenin, aksini göstermenin bir yolu yoksa, ejderimin var olduğunu söylemenin ne anlamı var? Hipotezimi geçersiz kılma yeterliliğinden yoksun olmanız ile doğru olduğunun kanıtlanması arasında çok fark var. Den enemeyen iddialar, çürütülmeye karşı bağışıklığı olan önermeler, bize esin vermek ya da meraklınızı uyandırmak bakımından ne türlü bir değere sahip olurlarsa olsunlar, gerçekliğe uygunluk terazisinde ağırlıkları sıfırdır. Bu durumda, ejder konusunda sizden isteyebileceğim tek şey, kanıt olmadığına göre, benim dememe bakarak inanmanız.</p>

  <p>&nbsp;</p>

  <p>Garajımda bir ejder olduğu yolundaki ısrarımdan yola çıkarak varabileceğiniz tek sonuç, kafamın içinde komik bazı fikirlerin barınmakta olduğudur. Hiçbir fiziksel testin uygulanamadığı bu sava beni inandıranın ne olduğunu merak edersiniz. Gördüğümün bir düş ya da sanrı olması olasılığı geçer aklınızdan. Peki ama neden bunu ciddiye alıyorum? Belki de yardıma gereksinmem vardır. En azından, insanın yanılabilme payını hafife almış olabilirim.</p>

  <p>&nbsp;</p>

  <p>Varsayalım ki yaptığınız testlerin tümü başarısız olmasına karşın, iyi niyetinizi yitirmeyecek denli duyarlı davranıyorsunuz. Yani, garajımda alev soluyan bir ejder olması fikrini hemen reddetmiyorsunuz. Yalnızca, aklınızın bir köşesine kaldırıyorsunuz. Mevcut kanıt aksini gösterse de, yeni bir veri elde edecek olmanız durumunda inceleyip ikna edici olup olmadığına bakmaya hazırsınız. Kuşkusuz, bana inanmadığınız için kendimi hakarete uğramış saymam size haksızlık olur; sırf İskoç mahkemelerinin söyleminde yer alan "kanıtı anlamamıştır" hükmüne vardığınız için sizi can sıkıcı ya da düş gücünden yoksun olmakla suçlamak da öyle.</p>

  <p>&nbsp;</p>

  <p>Diyelim ki işler tersi yönde gelişti. Tamam, ejder görünmez; ama yere döktüğünüz unun üzerinde ayak izleri bıraktığım görebiliyorsunuz. Kızılötesi alıcı, normalin üzerinde sinyal alıyor. Sıktığınız sprey boya, havada ileri geri sallanan ejder başını gözler önüne seriyor. Ejderlerin -bırakınız görünmez olanlarını- varlığı konusunda ne denli kuşkucu olursanız olun, şimdi kabul etmelisiniz ki garajda bir şeyin varlığı söz konusu ve ilk bakışta görünmez, alev soluyan bir ejder olduğunu düşündürüyor.</p>

  <p>&nbsp;</p>

  <p>Şimdi bir başka senaryo yazalım: Diyelim ki ejderin varlığından söz eden yalnızca ben değilim. Diyetim ki aramızda birbirlerini tanımadıklarından kesinlikle emin olduğunuz kişiler de olmak üzere, tanıdığınız bir grup insan olarak size garajlarımızda birer ejder bulunduğunu söyleyip duruyoruz. Ne var ki hiçbirimiz geçerli bir kanıl gösteremiyoruz. Hepimiz de size, fiziksel kanıtın desteğinden yoksun böylesine garip bir durumun varlığına ikna olmuş olmaktan son derece rahatsızlık duyduğumuzu söylüyoruz. Hiçbirimiz deli değiliz. Dünyanın her yerinde insanların garajlarında görünmez ejderler saklı olabileceği, bizimse daha yeni yeni fark ettiğimiz konusunda spekülasyonlar yapıyoruz. Doğru olmamasını yeğleyeceğimi söylüyorum size. Ama ejderlere ilişkin tüm o eski Avrupa ve Çin öyküleri söylence değildi belki de...</p>

  <p>&nbsp;</p>

  <p>Una ejder ayağı büyüklüğünde ayak izleri alındığı yolunda raporlar gelmeye başlaması memnun edici değil mi? Demek ki aynı şey başkalarının da basma gelmiş. Ne var ki ortamda kuşkucu bir bilim adamı varken yere serpilen unlarda bir değişiklik gözlenemiyor. Alternatif bir açıklama çıkıyor: Yakından incelendiğinde, ayak izlerinin sahte olabileceği anlaşılıyor. Ancak, bir başkası çıkıp, yanık parmağını göstererek ejderin üzerine doğru alev püskürttüğünden yakmıyor. Ama başka olasılıklar da var. İnsanın parmağını, görünmez ejderlerin soluğundan başka alev kaynaklarıyla yakabileceğini biliyoruz sanırım. Bu tür bir "kanıt" -ejderin varlığına inananlar ne denli güçlü bulurlarsa bulsunlar- ikna edici olmaktan çok uzak. Bir kez daha, duyarlı tek yaklaşım, ejder hipotezini reddetmek; gelecekte sunulması olası fiziksel veriye açık kapı bırakmak ve aklı başında olduğu ortada bunca insanın aynı garip yanılgıya kapılmasının nedenini araştırmak olacak.</p>

  <p>&nbsp;</p>

  <p>Sihir, sihirbaz ile izleyicisi arasında sözsüz varılan bir işbirliği anlaşması gerektirir. Bu anlaşma, kuşkuculuğu bir yana bırakmayı ya da kimi kez inanmazlığın istemli olarak bastırılması yaklaşımını içerir. Sihiri anlamak ve oyunu görmek ise, elbette ki anlaşmayı feshetmekle olur.</p>

  <p>&nbsp;</p>

  <p>Duygusal içeriği yoğun, fikir çekişmesine açık ve incitici olabilecek bu konuda nasıl aşama kaydedilebilir? Hastalar, uzaylılarda kaçırılmış olma sonucuna kolayca varan ya da onaylayan terapistler konusunda dikkatli olmalıdır. Kaçırıldıklarını söyleyen hastaları tedavi eden terapistler İse, hastalarına sanrıların normal olduğunu, çocuklukta cinsel tacize uğramanın şaşırtıcı biçimde sık görüldüğünü anlatabilir. Akıllarından çıkarmamaları gereken bir nokta, hiçbir haşlanın popüler kültürün bir parçası olan uzaylı akımından etkilenmemiş olmayacağıdır. Terapistler tanığa farkında olmadan yönlendirici telkin yapmamak konusunda aşırı özenli davranmaya çalışabilir, müşterilerine kuşkucu yöntemi öğretebilirler. Bu arada, kendi azalmaya yüz tutmuş stoklarını da yenileyebilirler.</p>

  <p>&nbsp;</p>

  <p>Uzaylılarca kaçırılma öyküleri, birçok insan için birçok farklı bakımdan sıkıntı yaratıyor. Bu konu, çevremizdekilerin iç dünyasına açılan bir pencere işlevi görüyor. Birçok kişi kaçırıldıkları yolunda sahte iddialarda bulunursa, endişe verici bir durum çıkar ortaya. Ancak, daha da endişe verici olan, bu iddiaların -terapistlerin müşterilerinin telkine açıklığını ve kendilerinin bilinçsizce yönlendirme potansiyelini göz önüne almaksızın- duyar duymaz doğru kabul edilmesi.</p>

  <p>&nbsp;</p>

  <p>Ruh hekimlerinin ve en azından bir parça bilimsel eğitimden geçmiş diğer terapistlerin, insan aklının kusurlarını bildikleri halde, bu raporların bir tür sanrı ya da sahte anıya bağlı olabileceğini düşünmemeleri kanımca çok şaşırtıcı. Daha da şaşırtıcı olan, uzaylılarca kaçırılma öyküsünün gerçekten sihirle ilintili olduğu, bizim gerçekliği kavrayış yetimizi aştığı ya da gizemci bir dünya görüşünü destekler yönde kanıt oluşturduğu şeklindeki iddialar. Ya da John Mack'ın dediği gibi, "Ciddi araştırma yapılmasını gerektirecek denli önemli olaylar söz konusu ve Batı'nın baskın bilimsel yaklaşımının metafizik yönü, bu araştırmayı yürütmekte yetersiz kalabilir". Time dergisi ile yapılmış bir söyleşide, Mack şöyle sürdürüyor sözlerini:</p>

  <p>&nbsp;</p>

  <p>Neden geleneksel fiziksel çerçevede bir açıklama yapmak gibi bir yobazlığın benimsendiğini anlayamıyorum. Neden insanlar garip bir şeyler yaşanmakta olduğu gerçeğini kabullenmekte bunca zorlanıyorlar bilmiyorum... Fiziksel olanın ötesinde bir dünya algılama yetimizi tümüyle yitirmişiz.*</p>

  <p>&nbsp;</p>

  <p>Ancak biliyoruz ki sanrılar algı yitiminden, uyuşturucudan, hastalık ve yüksek ateşten, REM uykusu eksikliğinden, beyin kimyasındaki değişimlerden ve benzeri diğer nedenlerden kaynaklanır. Üstelik Mack'ın yanında yer alıp vakaları doğrudan onaylasak bile, öykülerin belli başlı özelliklerine (duvarlardan sızmak gibi) cadılıktan önce, "fiziksel" gerçeklik -ileri uzaylı teknolojisi- kılıfı giydirebiliriz.</p>

  <p>&nbsp;</p>

  <p>Bir arkadaşım, uzaylılarca kaçırılma olayında tek ilgi çekici noktanın "Kimin kimi kandırdığı" olduğunu söylüyor. Müşteri mi terapisti yoksa terapist mi müşteriyi aldatıyor? Ben aynı kanıda değilim. Uzaylılarca kaçırılma iddiaları birçok diğer ilginç soruyu içeriyor. Bir başkasına göre, iki alternatifin ikisi de aynı anda söz konusu olabilir.</p>

  <p>&nbsp;</p>

  <p>Uzaylılarca kaçırılma vakalarına ilişkin bir nokta, yıllarca benim belleğimi de kurcaladı. Sonunda anımsadım. 1954 yılında üniversitedeyken okuduğum, The Fifty-Minute Hour (Elli Dakikalık Saat) isimli bir kitaptı. Yazarı olan Robert Lindner adlı bir ruh çözümleyicisi, 'gerçekten kopma' eğilimi</p>

  <p>&nbsp;</p>

  <p><sub class="calibre3">Hemen ardından gelen ve uzaylılarca kaçırılma fikrinin Mesih'in geri gelmesi ve İsa'nın yeryüzünde bin yıl hüküm süreceği inancına ne denli yakın olduğunu belirten cümleyi şöyle noktalıyor Mack: "Ben o iki dünya arasında bir köprüyüm."</sub></p>

  <p>&nbsp;</p>

  <p>gizli hükümet araştırması açısından tehdit edici olmaya başlayan genç ve zeki bir nükleer fizikçiyi tedavi etmek üzere Los Alamos Ulusal Laboratuvarı'nca görevlendirilmişti. Kirk Ailen takma adıyla sözü geçen fizikçinin, anlaşıldığına göre, nükleer silah yapımından başka bir mesleği daha vardı: Uzak gelecekte, Ailen, yıldızlar arası yolculuklarda uzay gemisi pilotluğu yapıyordu. Diğer yıldızların gezegenlerinde geçen serüvenler uydurmaya bayılıyordu. Ailen birçok dünyanın "tanrı"sıydı. Belki adına da Kaptan Kirk diyorlardı. Fizikçi bu diğer yaşamı "anımsamak"la kalmıyor, canı istediğinde hemen içine dalabiliyordu da. Doğru şekilde düşünüp dileğini söyler söylemez milyonlarca ışık yılı ve yüzyıllarca öteye gidebiliyordu.</p>

  <p>&nbsp;</p>

  <p>Nasıl olduğunu kavrayamadığım bir şekilde, yalnızca dilemek yoluyla uzayın derinliklerine yollanıyor, zamandan bağımsızlaşıyor ve gelecekteki "ben" ile bütünleşiyor; hatta bizzat o oluyorum... Benden açıklamamı istemeyin. Tanrı biliyor ki denedim, ama açıklayamadım.</p>

  <p>&nbsp;</p>

  <p>Lindner fizikçiyi zeki, duyarlı, sevimli, nazik ve gündelik yaşamda iletişim kurma becerileri bakımından kusursuz bulmuştu. Ne var ki yıldızlar arasındaki yaşamının heyecanını düşünüp durdukça Ailen, kitlesel tahrip gücüne sahip silah üretimiyle uğraşıyor olsa da, Dünya'daki yaşamından sıkılmaya başlamıştı. Laboratuvar denetçileri kendisini dalgınlığı konusunda uyardığında özür dilemiş ve bu gezegene daha fazla zaman ayırmaya çalışacağına dair söz vermişti. İşte o zaman Lindner'a haber vermişlerdi.</p>

  <p>&nbsp;</p>

  <p>Ailen, gelecekteki yaşantılarına ilişkin 12.000 sayfalık yazı ve diğer yıldızların gezegenlerinde coğrafya, siyaset, mimari, gökbilim, yerbilim, yaşam formları, soybilim ve ekoloji konulu düzinelerce teknik rapor yazmıştı. Yazdıklarının niteliğini şu birkaç başlıktan anlayabiliriz: "Srom Norba X'in Krizopedlerinin Eşsiz Beyin Gelişimi", "Srom Sodratt H'de Ateşe Tapınma ve Kurban Geleneği", "Gökadalar Arası Bilim Enstitüsü'nün Tarihi", "Birleşik Alan Kuramı ve Yıldız Sürümü Mekaniğinin Uzay Yolculuğuna Uygulanması". (Bu sonuncu yazıyı görmek istiyorum doğrusu; çünkü Allen'in birinci sınıf bir fizikçi olduğu söyleniyordu.) Lindner bu yazıları ilgiyle okumaya girişmişti.</p>

  <p>&nbsp;</p>

  <p>Ailen, yazılarını Lindner'a göstermek ya da ayrıntılarını tartışmak konusunda son derece rahat davranıyordu. Lindner'in uyguladığı tedavi seanslarında ise oldukça soğukkanlı görünüyor, entelektüel açıdan başa çıkması zor uslamlamalar yapıyor ve doktora hiç şans tanımıyordu. Denediği tüm yöntemler sonuçsuz kalınca, ruh hekimi başka bir yol seçmişti:</p>

  <p>&nbsp;</p>

  <p>Onunla psikopat olduğunu kanıtlamak için görüşüp söyleştiğim, onun ruh sağlığının bozukluğunu kanıtlamaya yönelik bir savaş yürüttüğüm izlenimini herhangi bir şekilde vermekten kaçınmaya çalıştım. Bunun yerine, hem yaklaşımının hem de eğiliminin bilimselliği açık olduğundan, yaşamının merkezini oluşturan bu özellik üzerinde yoğunlaşmaya yöneldim... Bu özellik onu bilim alanında bir kariyer yapmaya itmişti. Bunun anlamı, en azından o sırada, deneyimlerinin geçerliğini kabul ettiğimdi... Bana öyle geliyordu M, Kirk'ü rahatsızlığından arındırmak için, onun fantezisinin içine dalıp, psikozu ile o konumdan savaşmalıydım.</p>

  <p>&nbsp;</p>

  <p>Undner, belgelerdeki kimi çelişkili yerleri işaretleyerek, Allen'dan bunlara yanıt getirmesini İstemişti. Beklenen yanıtlan bulabilmek için fizikçinin geleceğe giderek araştırma yapması gerekiyordu. İşine sadık Ailen, bir sonraki seansa düzgün biçemle yazılmış açıklayıcı bir belgeyle çıkageliyordu. Bir süre sonra Lindner kendini, sayısız zeki yaşam formuyla dolu gökada düşünün kucağına atabileceği görüşmeleri heyecanla bekler bulmuştu. Doktor ve fizikçi, aralarında birçok tutarlık sorununu çözebiliyorlardı artık.</p>

  <p>&nbsp;</p>

  <p>Sonra garip bir şey olmuştu: "Kirk'ün psikozunun malzemeleri İle benim kişiliğimin Aşil topuğu karşılaştı ve bir saatin dişlileri gibi birbiri üzerine oturdu." Ruh çözümleyici, hastasının gerçekten kopuşunun ortağı haline gelmişti. Allen'in öyküsü konusunda ruh bilimsel açıklamaları reddediyordu artık. Söylediklerinin gerçekten doğru olmadığını nasıl bilebilirdik ki? Doktor, başka bir yaşama, uzak gelecekteki bir uzay gezgininin yaşamına, basit bir istenç çabasıyla geçilebileceği fikrini savunuyordu artık.</p>

  <p>&nbsp;</p>

  <p>Baş döndürücü bir hızla, zihnimin gitgide daha büyük bir alanı... fantezinin etkisi alıma giriyordu... Kirk'in nasıl olduğunu anlamadığım yardımıyla, kozmik serüvenlere katılıyor, kuruladığı baş döndürücü fantezinin rahatlığını paylaşıyordum.</p>

  <p>&nbsp;</p>

  <p>Ancak, sonunda daha da garip bir şey olmuştu: Terapistinin sağlığından endişe etmeye başlayan Ailen, takdire değer ölçüde bir cesaret ve dürüstlük göstererek itiraf etmişti: Her şeyi kendisi uydurmuştu. Eğiliminin kökeni yalnız geçen çocukluğuna, kadınlarla başarısız ilişkilerine uzanıyordu. Gerçek ile düş dünyası arasındaki sınıra gölge düşürmüş, sonra da hiç göremez olmuştu. Diğer dünyalarla ilgili zengin bir doku örmeyi ve boşlukları akla yatkın ayrıntılarla doldurmayı kendine meydan okuyucu, ferahlatıcı bir eylem olarak görmüştü. Lindner'ı da bu fantastik serüvene sürüklediği için üzgündü.</p>

  <p>&nbsp;</p>

  <p>"Peki neden" diye sormuştu doktor, "Neden böyle bir oyun oynadın? Neden bana o öyküleri anlatıp durdun?"</p>

  <p>&nbsp;</p>

  <p>"Çünkü yapmam gerektiğini düşündüm" diye yanıtlamıştı fizikçi. "Çünkü senin yapmamı istediğini hissettim."</p>

  <p>&nbsp;</p>

  <p>"Kırk ve ben rolleri değişmiştik* diye açıklıyor Lindner:</p>

  <p>&nbsp;</p>

  <p>ve sürprizlerle dolu, payelendirici, harika bir uğraş haline gelen o seansların birinde, çabamızı daha ileri götüremeyeceğimizi anlamıştım... Kişisel erekler uğruna klinik fedakârlıkta bulunma mantığını uygulamış ve sonuçta aynı girişimde bulunan tüm dikkatsiz terapistleri bekleyen tuzağa düşmüştüm... Kirk Ailen yaşamıma girene değin, kendi dengemden hiç kuşku duymamıştım. Aklın doğru yoldan çıkmasının başkalarının başına gelebileceğini düşünmüştüm hep... Kendime böylesine güvenmiş olmaktan utanç duyuyorum. Fakat şimdi, kolluğun arkasındaki iskemlemden hastayı dinlerken bazı şeyleri daha iyi bildiğimi hissediyorum. Biliyorum ki iskemlemi ve hasta koltuğunu ayıran çizgi aslında çok ince. Sonuçla kimin koltuğa uzanıp kimin iskemlede oturacağını olayların akışının belirlediğini artık biliyorum.</p>

  <p>&nbsp;</p>

  <p>Bu anlatılanlardan yola çıkarak, Kirk Allen'in tam anlamıyla bir gerçekten kopma yaşayıp yaşamadığından emin olamıyorum. Belki de sorunu, diğerlerine zarar vermek pahasına da olsa kendince oyunlar yaratmasına yol açan bir tür kişilik bozukluğuydu. Lindner Öyküye ne ölçüde katkıda bulunmuş ya da hangi kısımlarını oluşturmuş, onu da bilemiyorum. Allen'in fantezisine "girmiş" ya da onu "paylaşmış" olmaktan söz etse de, ruh hekiminin kendisinin de uzak geleceğe gittiğini ve yıldızlar arası serüvenlere katıldığını düşlediğini gösteren bir ifade yok. Aynı şekilde, John Mack ve uzaylılarca kaçırılma vakalarıyla ilgilenen diğer terapistler kendilerinin de kaçırıldığını öne sürmüyor; yalnızca hastalarının öykülerini doğru kabul ediyorlar.</p>

  <p>&nbsp;</p>

  <p>Fizikçi yol açlığı yanılgıyı gidermeseydi ne oturdu? Lindner, hiç kuşkuya yer bırakmaksızın kendini daha romantik bir çağa kolayca geçiş yapılabileceğine ikna eder miydi? Bir kuşkucu olarak yola çıkıp, sonra da kamun kendisini görerek ikna olduğunu söyler miydi? Gelecekten gelip yirminci yüzyıla kısılıp kalmış uzay gezginlerine yardım eden bir uzman olduğunu ilan eder miydi? Bu tür bir ruhbilimsel uzmanlık dalının ortaya çıkmış olması, diğer kişileri böylesi fantezi ya da gerçekten kopuşları ciddiye almaya teşvik eder miydi? Benzeri birkaç vaka gördükten sonra, Lindner "Mantıklı ol Robert, kendine gel" türünden hiçbir uyarıya kulak asmayıp, yeni bir boyut keşfettiğini inalla savunur muydu?</p>

  <p>&nbsp;</p>

  <p>Bilimsel eğilimi, Kirk Allen'i çılgınlığından kurtardı. Tedavinin bir yerinde, terapist ve hasta rolleri değişmişlerdi. Bu durumu "hastanın terapisti kurtarması" olarak algılıyorum. Belki de John Mack bu denli şanslı değildi.</p>

  <p>&nbsp;</p>

  <p>&nbsp;</p>

  <p>Uzaylıları bulmaya yönelik, fakat çok daha farklı bir yaklaşım düşününüz: Dünya dışı yaşam saptama amaçlı radyo taraması. Bu yaklaşım fanteziden ve sahte bilimden ne açıdan farklıdır? 1960'ların başlarında Moskova'da, Sovyet gökbilimciler bir basın toplantısı düzenleyerek CTA-102 adlı gizemli, uzak bir cisimden, 100 günlük periyodlarla, sinüs dalgasına benzer yoğun radyo yayımları aldıklarını açıklamışlardı. O zamana kadar bilinen uzak ve periyodik bir kaynak yoktu. Böylesine gizemli bir keşfi duyurmak için neden bir basın toplantısı düzenlemişlerdi? Çünkü, büyük güçlere sahip dünya dışı bir uygarlık saptadıklarını düşünmüşlerdi. Elbette ki böyle bir haberi duyurmak için basın üyelerini kaldırıp getirmeye değerdi. Açıklama basında büyük sansasyon yarattı; hatta rock müziği grubu Byrds bu keşif adına bir beste bile yaptı: "CTA-102, buradayız bak, seni duyuyoruz. / Sinyaller orada olduğunu söylüyor. / Sesin oldukça gür ve berrak geliyor..."</p>

  <p>&nbsp;</p>

  <p>CTA-102'den radyo yayınları, öyle mi? Elbette. Peki CTA-102 nedir? Bugün biliyoruz ki, CTA-102 uzak bir kuasar. Keşfin yapıldığı sırada, "kuasar" sözcüğü henüz yazına girmemişti bile. Kuasarların yapısını bugün bile tam olarak bilemiyoruz; bilimsel yazında onlar için her biri aynı derecede özgün birçok açıklama yer alıyor. Bununla birlikte, -o Moskova basın toplantısında yer almış olanlar da dahil olmak üzere- bugün hiçbir gökbilimci, CTA-102 gibi bir kuasarın milyarlarca ışık yılı ötede, çok yoğun güç düzeylerine sahip dünya dışı bir uygarlık olabileceğini ciddi olarak öne sürmüyor. Neden? Çünkü, kuasarların yapısal özelliklerine ilişkin olarak bilinen fizik yasalarıyla tutarlı, dünya-dışı yaşam olasılığına da yer bırakmayan alternatif açıklamalarımız bulunuyor. Dünya dışı yaşam, en son başvurulacak bir seçenek; başvurduğunuz her şey sonuçsuz kaldığında devreye girebilecek türden bir hipotez sayılıyor.</p>

  <p>&nbsp;</p>

  <p>1967 yılında, İngiliz bilim adamları, şaşırtıcı bir dakiklikle açılıp kapanan, periyodik sabiti on ya da daha belirgin bir rakama karşılık gelen, Dünya'ya çok daha yakın bir radyo kaynağı saptadılar. Neydi o kaynak? Keşfi yapanların ilk düşündüğü, sinyalin bizi hedef alan bir mesaj ya da yıldızlar arası sefer yapan uzay araçları için bir işaret kulesine ait olduğuydu. Hatta Cambridge Üniversitesi'nde, patavatsızca, cisme bir de isim verdiler: LGM-1 (Little Green Men): Küçük Yeşil Adamlar.</p>

  <p>&nbsp;</p>

  <p>Yine de Sovyet gruptan daha zekice davranmış, basın toplantısı düzenlemeye kalkışmamışlardı. Kısa süre sonra anlaşıldı ki gözledikleri cisim, bugün "atarca (atarca)" dediğimiz tür yıldızın saptanan ilk örneğiydi. Bu, Yengeç Bulutsusu atarcasıydı. Peki atarca nedir? Atarca, büyük kütleli bir yıldızın son evresi, diğer yıldızlar gibi gaz basıncı ya da elektron dejenerasyonu ile değil, nükleer kuvvetlerle ayakta duran, kent büyüklüğünde bir güneştir. Başka bir deyişle, on beş kilometre kadar çapa sahip bir atom çekirdeğidir. Altım çizmek istiyorum ki bu tanım, yıldızlar arası işaret kulesi denli ilginç bir kavrama karşılık geliyor. Atarcanın ne olduğuna verilecek yanıt, son derece garip bir içeriğe sahip. Atarca dünya dışı bir uygarlık değil, başka bir şeydir: Ama o başka bir şey gözlerimizi ve aklımızı, doğadaki sıradışı olasılıklara açar. Anthony Hewish, atarcaları keşfiyle fizik alanında Nobel Ödülü'ne layık görüldü.</p>

  <p>&nbsp;</p>

  <p>&nbsp;</p>

  <p>Ozma deneyi (dünya dışı zekâ arama amaçlı ilk radyo taraması); Harvard Üniversitesi/Gezegen Araştırmaları Derneği META (Megakanal Dünya dışı Tarama) programı; Ohio Eyalet Üniversitesi araştırması; Berkeley, Kaliforniya Üniversitesi SERENDIP Projesi ve birçok diğer grup uzayda, gözlemcinin yüreğini ağzına getiren türden sinyaller saptadılar. Her seferinde, bir an için, Güneş sisteminin ötesinden gelen zeki bir yaşam sinyali aldığımızı düşündük. Sinyalin aslında ne olduğu konusunda en küçük bir fikrimiz yok; çünkü yinelenmedi. Birkaç dakika sonra, ertesi gün ya da yıllar sonra teleskopu göğün aynı noktasına, aynı frekans, aynı bant aralığı, aynı polarizasyon ile çevirdiğinizde tek bir sinyale bile rastlamıyorsunuz. Ancak, bırakınız duyurmayı, uzaylıların izine rastladığınızı çıkarsamıyorsunuz bile. Bir kereliğine duyduğunuz o sinyal istatistiksel olarak kaçınılmaz bir elektron boşalması, saptama sistemindeki bir arıza, Dünya'dan gönderilmiş bir uzay aracı ya da civardan geçen ve radyo gökbilim çalışmalarına ayrılmış kanallarda yayın yapan askeri bir uçak olabilir. Hatta caddenin aşağısındaki bir garaj kapısı kumanda aleti ya da yüz kilometre ötedeki bir radyo istasyonu da aynı sinyale yol açabilir. Olasılıkların sayısı çok fazla. Alternatifleri sistematik olarak kontrol etmeli ve hangilerinin denebileceğine bakmalısınız. Kanıt olarak sunabileceğiniz tek bulgu yinelenmeyen garip bir sinyal ise, uzaylıların izine rastladığınızı duyurmaya kalkışamazsınız.</p>

  <p>&nbsp;</p>

  <p>Sinyal yinelenecek olsaydı, o zaman basına ve kamuoyuna duyurmaya hazır olur muydunuz? Hayır, olmazdınız. Belki de biri size muzip bir oyun oynuyordur. Belki de saptama sisteminizde henüz farkına varmadığınız bir terslik vardır. Belki de sinyal, henüz keşfedilmemiş bir astrofiziksel kaynaktan geliyordur. Yapmanız gereken, diğer radyo gözlemevlerindeki bilim adamlarını arayarak, gökteki şu noktada, şu frekans ve bant aralığında ve şu şu şu ayrıntıların söz konusu olduğu durumda, komik bir sinyal almakta olduğunuzu haber vermektir. Lütfen oradan da gözlenip gözlenmediğine bir bakabilirler mi? Doğanın karmaşıklığından ve insanın yanılabilirliğinden tümüyle haberdar birkaç bağımsız gözlemci, göğün aynı noktasından aynı tür veriyi alacak olursa, uzaylı varlıklardan bir sinyal geldiği olasılığını ciddi olarak düşünmeye başlayabilirsiniz.</p>

  <p>Bilim belli bir disiplin gerektirir. İlk bakışta nedenini anlayamadığımız bir şey saptadığımız her zaman, sağa sola koşturup "küçük yeşil adamlar" diye naralar atamayız; çünkü -CTA-102'yi keşfeden Sovyet gökbilimciler gibi- saptadığımızın başka bir şey olduğu anlaşılınca fena halde komik duruma düşebiliriz. Büyük ereklerin söz konusu olduğu durumlarda, özel tedbirler gereklidir. Kanıta ulaşmadan kararımızı vermek zorunda değiliz. Emin olmama seçeneğimizi kullanma hakkımız var.</p>

  <p>&nbsp;</p>

  <p>Sık sık, "Dünya dışı zekâ olduğuna inanıyor musunuz?" sorusuyla karşılaşıyorum. Verdiğim yanıt, standart savları içeriyor: Uzayda çok sayıda yıldız var, yaşam molekülleri her yerde mevcut; milyarlarca ifadesini kullanmayı da unutmuyorum kuşkusuz. Sonra da evrende bizden başka zeki varlık olmaması görüşünün benim için çok garip olduğunu, ama henüz olduğunu kanıtlar yönde güçlü verilere de rastlamadığımızı belirtiyorum.</p>

  <p>&nbsp;</p>

  <p>Genellikle, ardından şu soru geliyor: "Kişisel görüşünüz nedir?" Ben de, "Kişisel görüşümü az önce belirttim size" diyorum. "Evet anlıyorum, ama içgüdüleriniz ne söylüyor size?"</p>

  <p>&nbsp;</p>

  <p>Ama benim düşüncelerimi içgüdülerim yönlendirmiyor. Dünyayı anlamak konusunda ciddiysem, ne denli haz verici olursa olsun, düşünmek için beynimden başka bir araca başvurmak başımı derde sokar. Gerçekten, yargıya varmak İçin kanıtı beklemenin hiçbir sakıncası yok; sizi temin ederim.</p>

  <p>&nbsp;</p>

  <p>Uçan daire gözlemcilerinin ve uzaylılarca kaçırılanların dediklerinin doğru çıkması, dünya dışı yaşamın şuracıkta incelenmeyi bekliyor olması beni çok mutlu ederdi. Ancak, bu kişiler inançla yetinmemizi değil, gösterdikleri kanıtın güçlü olduğuna inanmamızı istiyorlar. Kuşkusuz, öne sürülen kanıtı, en azından uzaylılardan radyo sinyalleri bekleyen gökbilimciler kadar kuşkucu bir yaklaşımla ve dikkatle incelemek bizim görevimizdir.</p>

  <p>&nbsp;</p>

  <p>Ne denli içtenlikle, coşkunlukla söylenmiş olursa olsun, adı geçen (anıklar ne denli örnek yurttaşlar sayılırsa sayılsın, hiçbir sözlü iddia böylesi bir konuda fazlaca önem taşımaz. Eski UFO olaylarında olduğu gibi, sözlü İddialardaki hata payı, herhangi bir yolla indirgenemez ölçüde büyüktür. Bu, kaçırıldığını söyleyenlere ya da onları sorgulayıp onaylayanlara yönelik kişisel bir eleştiri değil. Tanıkları küçümsemek demek de değil.* İçten ve dokunaklı (anıklıklarını kibirli bir tutumla silip atmak hiç değil -ya da olmamalı. Bu yalnızca, insan doğasının yanılabilirliğini anımsatma zorunluluğu duymamın getirdiği bir yaklaşım.</p>

  <p>&nbsp;</p>

  <p>Teknolojileri çok ileri olduğu için uzaylılardan kaynaklandığı öne sürülebilecek güçler varsa, o halde herhangi bir çelişkiyi, tutarsızlığı ya da inanılmazlığı bu güçlere bağlayabiliriz. Örneğin, akademide görev yapan UFO'culardan biri, kaçırma sırasında hem uzaylıların hem de kaçırılanların (birbirlerine değil, diğer kişilere) görünmez olduğunu, bu nedenle komşuların olaya tanıklık edemediğini öne sürüyor. Böylesi "açıklamalar"</p>

  <p>&nbsp;</p>

  <p>Onlara tanık da denemez; çünkü sorun zaten, bir şeye (ya da en abından dış dünyada bir şeye) tanıklık etmiş olup olmadıkları.</p>

  <p>&nbsp;</p>

  <p>Her şeyi açıklama potansiyeline sahip olduklarından, aslında hiçbir şeyi açıklayamazlar.</p>

  <p>&nbsp;</p>

  <p>Amerikan polis örgülü, söylentilere değil, kanıta yönelik olarak görev yapar. Avrupa'daki cadı davalarının gösterdiği gibi, sanıklar sorgu sırasında tehdit edilebilir; insanlar hiç işlemedikleri suçları itiraf edebilir; görgü tanıkları yanılabilir. Dedektif romanlarının dayanak noktası da budur. Sonradan üretilmemiş gerçek kanıt -barut yanıkları, parmak izleri, DNA örnekleri, ayak izleri, katiline karşı yaşam savaşımı vermiş kurbanın tırnaklarındaki saç telleri- büyük önem taşır. Suç takipçileri, bilimsel yönteme çok yakın bir yaklaşımı, üstelik de bilimde söz konusu nedenlerle benimserler. Sonuç olarak, UFO'lar ve uzaylılarca kaçırılmadan söz edilen bir dünyada şu soru haklı bir gerekçeye dayanır: Kanıt -gerçek, kesin fiziksel kanıt; henüz kararını vermemiş bir jüriyi ikna edecek veri nerede?</p>

  <p>&nbsp;</p>

  <p>Kimileri UFO'ların Dünya'ya indiğini gösteren, "binlerce çukur toprak parçası" olduğunu söyleyip, bunun neden yeterli sayılmadığını soruyor? Yeterli değil, çünkü toprakta çukur açmanın çok sayıda yolu var. Örneğin, ilk akla gelen eli kürekli, Dünyalı insanlar, Bir UFO'cu beni, "65 ülkeden 4400 fiziksel bulguyu" görmezden gelmekle suçluyor. Ne var ki bildiğim kadarıyla bu iddialardan bir teki bile incelenmiş, sonuçları denetimden geçen fizik, kimya, metalbilim (metalürji) ya da toprak bilimleri alanındaki bilimsel dergilerin birinde yayımlanarak "bulgu"ların insanlarca üretilmiş olamayacağı gösterilmiş değil. Doğrusu Wİltshire'daki tahıl daireleriyle karşılaştırıldığında, bu oldukça iddiasız bir aldatmaca gibi görünüyor.</p>

  <p>&nbsp;</p>

  <p>Aynı şekilde, kolayca hileli fotoğraf üretilebilecek olmanın ötesinde, UFO'lara ait olduğu söylenen çok sayıdaki fotoğrafın hileli olduğu kuşku götürmez. Kimi meraklılar, her gece bir tarlaya giderek gökyüzünde parlak ışıklar arar, görür görmez de hemen el fenerlerini yakarlar. Kimi zaman, dediklerine göre, ışıklarına ışıkla yanıt veriliyormuş. Doğru olabilir. Alçak irtifada uçan uçaklar bir ışık kaynağı oluşturur ve pilotlar canları isterse ışıklarını yakıp söndürebilirler. Ancak, bunların hiçbiri ciddi kanıt olarak öne sürülemez.</p>

  <p>&nbsp;</p>

  <p>Fiziksel kanıt nerede? Şeytancı ayin sırasında tacize uğramış olma iddialarında (ve cadı davalarını çağrıştıran "Şeytan'ın işaretleri" konusunda) olduğu gibi, en çok rastlanan sözde fiziksel kanıt, kaçırılanların, nereden geldiğini bilmediklerini söyledikleri yara ve "kıskaç" izleri. Can alıcı nokta şu: Yara izleri insan tarafından yapılmış olabileceğine göre, uzaylılarca kaçırılma konusunda kanıt olarak gösterilemez. Üstelik, insanların kendilerini yaralamasına, kesmesine, hırpalamasına yol açan ruhsal bozukluklar olduğu biliniyor. Acıya dayanma sınırı yüksek, belleği zayıf kimilerimiz, kendimizi kazara yaralayabilir ve sonradan anımsamayabiliriz.</p>

  <p>&nbsp;</p>

  <p>John Mack'in hastalarından biri, vücudunun her yerinde doktorları çok şaşırtacak yara izleri olduğunu öne sürüyor. Neye benziyor bu yaralar? Elbette ki hastadan onları göstermesi beklenemez; cadı öykülerinde olduğu gibi, bu izler de çok özel yerlerdedir. Mack'e göre bu oldukça güçlü bir kanıt. Peki kendisi yara izlerini görmüş mü? İzlerin kuşkucu yaklaşımı benimsemiş bir doktor tarafından çekilmiş fotoğraflarını görebilir miyiz? Mack, vücudunda kıskaç izleri olan, el ve ayakları felçli bir hasta tanıdığını söylüyor ve bunun kuşkucu yaklaşımın yersizliğinin ve saçmalığının kanıtı olduğu görüşünde; gövdesi dışında her yanı felçli biri kendini nasıl yaralayabilir? Bu hasta, başka hiç kimsenin giremeyeceği bir odada belli bir süre tutulduğu halde izler yenileniyor olsaydı, Mack'ın savı oldukça güçlenirdi. Peki yara izlerine bir bakabilir miyiz? Bağımsız bir başka doktor kendisini inceleyebilir mi? Mack'ın hastalarından bir başkası, cinsel olgunluğa eriştiğinden bu yana, uzaylıların kendisinden yumurta almakta olduğunu ve üreme sisteminin jinekologunu şaşırttığını öne sürüyor. Peki üreme sistemi, üzerine bir araştırma raporu yazılıp The New England Journal of Medicine (New England Tıp Dergisi) adlı yayına sunulacak denli şaşırtıcı mı? Belli ki değil.</p>

  <p>&nbsp;</p>

  <p>Time dergisinin de belirttiği gibi, yüz yüze geldiğimiz gerçek, hastalarından birinin kurgusal bir öyküyle çıkageldiği ve karşıt yönde bir ipucu bulamayan Mack'ın oltayı yuttuğu. Mack'ın eleştirel yaklaşım standardı nedir? Hastalarından biri tarafından kandırılmaya göz yumduysa, aynı durumun tüm hastaları için söz konusu olmadığını nereden biliyoruz?</p>

  <p>&nbsp;</p>

  <p>Mack bu vakalardan Batı düşüncesine, bilime ve mantığa meydan okuyan "olağandışı olaylar" olarak söz ediyor. Olasılıkla diyor, insanları kaçıran bu varlıklar bizim evrenimizden gelen uzaylılar değil, "başka boyut"tan konuklar. Mack, kitabında görüşlerini özetleyen bir bölümde şöyle diyor:</p>

  <p>&nbsp;</p>

  <p>Kaçırılma kurbanları deneyimlerinden sık sık "düş" olarak söz ediyorlar. Biraz sorgulayınca anlaşılıyor ki, deneyimin uyanmanın söz konusu olmadığı bir başka boyutta geçmiş olması ihtimalini kabullenemedikleri için olayı düş olarak niteliyorlar.</p>

  <p>&nbsp;</p>

  <p>Öncelikle, üst boyutlar fikri UFO'culuk ya da Yeniçağ inançlarından türemedi. Tersine, yirminci yüzyıl fiziğinin ayrılmaz bir parçasıydı. Einstein'ın genel görelilik kuramını ortaya atmasından bu yana, evrenbilimin gerçeklerinden biri, uzay-zamanın daha üst fiziksel bir boyut boyunca büküldüğü ya da eğildiği yolunda. Kaluza-Klein kuramı, on bir boyutlu bir evren modelini öngörüyor. Mack, bilimin erişimi dışında olduğunu düşündüğü "olağandışı olayları" bütünüyle bilimsel bir görüşe dayandırıyor.</p>

  <p>&nbsp;</p>

  <p>Üst boyuttan bir cismin, bizim üç boyutlu evrenimize girmesi halinde nasıl bir görünüm alacağı konusunda bilgimiz var. Duruma açıklık kazandırabilmek için bir boyut aşağı inelim: Bir düzlemden geçen elma, düzlemle sınırlı iki boyutlu varlıkların algılayacağı şekilde biçimini değiştirmelidir. Elma önce bir nokta, sonra daha büyük elma kesitleri, daha küçük kesitler, sonra yine bir nokta şeklini alır ve sonunda yok olur. Aynı şekilde, ekseni boyunca üç boyuttan geçen dört boyutlu silindir gibi çok basit bir şekil olmaması koşuluyla, dördüncü ya da daha üst bir boyuttan gelen herhangi bir cismin evrenimizden geçerken korkunç bir değişime uğraması gerekir. Uzaylılar, sürekli söylendiği gibi şekil değiştirebilen varlıklarsa, en azından Mack'ın üst boyuttan gelen varlıklar savına nasıl ulaştığını anlayabiliyorum. (Bir diğer sorun, üç boyutlu bir canlı ile dört boyutlu bir canlı arasındaki genetik geçişin ne anlama geldiğini anlayabilmek. Sonuçta ortaya çıkan melez çocuklar 31 /2 boyutlu mu oluyor acaba?)</p>

  <p>&nbsp;</p>

  <p>Mack'ın -hastalarının zaman zaman deneyimlerini düş ya da sanrı olarak betimlemelerine karşın- diğer boyutlardan gelen varlıklardan söz ederken demek istediği, aslında bu varlıkların ne olduğu konusunda en ufak bir fikrinin olmadığı. Ne var ki iş, bu varlıkları betimlemeye gelince, devreye fiziği ve matematiği sokuyor. Mack her iki yaklaşımı birden istiyor; hem bilimin dilinden ve güvenilirliğinden yararlanmak hem de yöntem ve kurallarına tabi olmamak. Görünen o ki, güvenilirliği getirenin yöntem olduğunu anlayabilmiş değil.</p>

  <p>&nbsp;</p>

  <p>Mack'in hastalarının gündeme getirdiği önemli bir nokta, insanların -Harvard ruh hekimliği profesörlerinin bile aldanmaya çok açık olduğu bir toplumda, eleştirel düşüncenin daha yaygın ve daha kapsamlı olarak nasıl yerleştirilebileceği. Eleştirel düşüncenin Batı'nın en yeni oyuncağı olduğu görüşü son derece aptalca. Singapur ya da Bangkok'ta kullanılmış araba -ya da Eski Roma'da kullanılmış at arabası- alırken elden bırakmayacağınız önlemler, Cambridge, Massachusetts'te de işinize yarar.</p>

  <p>&nbsp;</p>

  <p>Kullanılmış araba alırken, satıcının söylediklerinin doğru olmasını son derece içtenlikle isteriz aslında: "Bu fiyata bu harika araba!" Üstelik kuşkucu olmak biraz zahmet de gerektirir. Arabalar hakkında bilgi sahibi olmalı, satıcıyı kızdırmanın hoş olmayacağını bilmeliyiz. Bunlara karşın, yine de satıcının gerçeği saklıyor olabileceğinin farkındayızdır; oyuna gelmiş tanıdıklarımızı üzüntü içinde dinlediğimiz de olmuştur. İşte bu nedenle tekerlekleri tekmeler, kaportayı açıp bakar, deneme amacıyla sürer, satıcıya sorular sorarız. Motordan anlayan bir arkadaşımızı yanımızda getirmek daha da iyi olur. Biliriz ki bu işte biraz kuşkucu davranmak gerekir; nedeni de açıktır. Alım sırasında genellikle alıcı ve satıcı arasında hafif de olsa bir gerginlik yaşanır; kimse de bunun hoş bir deneyim olduğunu öne süremez doğrusu. Ancak iflah olmaz derecede kolay inanır yapıdaysanız, azıcık kuşkucu da davranmazsanız, daha sonra ödeyeceğiniz bir bedel vardır. O zaman geldiğinde de biraz kuşkucu davranmış olmayı dilersiniz; ama iş işten geçmiştir.</p>

  <p>&nbsp;</p>

  <p>Bugün Amerika'da birçok ev, kızılötesi alıcılar ve devinime duyarlı kameralarla donatılmış oldukça ileri hırsız alarmlarıyla korunuyor. Zaman ve tarihiyle birlikte, eve gelen uzaylı konukları -özellikle duvarlardan sızarlarken- gösteren bir video kaydı son derece güçlü bir kanıt olabilirdi. Milyonlarca Amerikalı uzaylılarca kaçırıldığına göre, en azından kurbanlardan biri hırsız alarmlı bir evde yaşıyor olmalı diye düşünüyor insan.</p>

  <p>&nbsp;</p>

  <p>Arılatılan öykülere göre, bazı kadınlar uzaylılarca hamile bırakılıyor; sonra ceninler yine uzaylılarca alınıyor. Rutin ultrason gözlemleri ya da amniyosentez sırasında ceninlerde bir gariplik göze çarpmamış ya da uzaylı melezi taşıyan kadınların hiç düşük yapmamış olması biraz tuhaf değil mi? Yoksa tıp personeli yan insan yarı uzaylı bir cenine şöyle bir bakıp sonraki hastaya geçecek denli alık mı? Kaybolan ceninler salgınının, özellikle feminist bilincin böylesine güçlü olduğu bir zamanda jinekologlar, ebeler ve doğum hemşireleri arasında çalkantıya yol açacak bir olay olduğunu rahatlıkla söyleyebiliriz sanırım. Ne var ki bu tür iddiaları geçerli kılacak tek bir tıbbi kayıt bile yok.</p>

  <p>&nbsp;</p>

  <p>Kimi UFO'cular, cinsel açıdan etkin olmadığını belirttiği halde hamile kalıp bunu kendisine uzaylıların yaptığını söyleyen kadınların çok önemli bir kanıt oluşturduğu kanısında. Bu kadınların büyük çoğunluğunu buluğ çağındaki kişiler oluşturuyor. Anlattıklarına gözü kapalı inanmak, ciddi bir araştırmacı için tek seçenek değil kuşkusuz, Uzaylılarca ziyaret edilme öyküleriyle dolu bir toplumda yaşayan gencin, istenmeyen bir hamileliğin yarattığı tedirginlik içinde böyle bir gerekçeye başvurmasını anlamak güç değil. Dini etmenler bu alanda da devreye giriyor.</p>

  <p>&nbsp;</p>

  <p>Bazı kaçırılma kurbanları, vücutlarına, örneğin, burunlarının İçine minik melal aletler yerleştirildiğini söylüyor. Ancak, terapistlerin bize anlattığı gibi, bu aletler bazen kazara düşüyor, "Birkaçı dışında hemen tüm vakaların aletleri kaybolmuş ya da hastanın kendisi tarafından yok edilmiş". Bu kurbanlar saf kişileri aptal yerine koyuyorlar belli ki. Burnunuzdan garip bir alet -olasılıkla, vücudunuzun durumu konusunda yukarıda bir yerlerde bekleyen uzay gemisine veri gönderen bir iletici- düşüyor, elinize alıp şöyle bir bakıyor ve çöpe atıyorsunuz, öyle mi? İddialara göre, bu durum kaçırılma vakalarının büyük bir çoğunluğu için geçerli.</p>

  <p>&nbsp;</p>

  <p>Bu tür birkaç "alet" uzmanlarca incelendi. Hiçbirinin dünya dışı üretim olduğu onaylanmadı. Diğer yıldızların ve gezegenlerin Dünya'dan farklı izotopik oranlara sahip olduğu gerçeğine karşın, bu aletlerde alışılmadık türden herhangi bir izotopa rastlanamadı. Hiçbiri, fizikçilerin Dünya'da bilinmeyen ve radyoaktif olmayan yeni bir kimyasal elementler ailesi barındırdığım düşündükleri "denge adası"ndan gelme uranyumdan ağır izotoplar içermiyordu.</p>

  <p>&nbsp;</p>

  <p>Kaçırılma meraklılarının en iyi örnek olarak gösterdikleri vaka, sekiz yaşındayken uzaylılarca kaçırıldığını ve penisine küçük bir alet yerleştirildiğini öne süren Richard Price'ınki. Sözü geçen olaydan çeyrek yüzyıl sonra bir doktor, Price'ın organında "yabancı bir cisim" olduğunu onaylamış, aradan sekiz yıl daha geçtikten sonra da alet düşmüştü. Kabaca bir milimetre çapında ve dört milimetre uzunluğundaki cisim, MİT ve Massachusetts Genci Hastanesi'nden bilim adamlarınca dikkatle İncelendi. Vardıkları sonuç neydi? Vücudun iltihaplı bölgelerinde üreitiği kolajen ve Price'ın iç çamaşırlarından pamuk lifleri.</p>

  <p>&nbsp;</p>

  <p>28 Ağustos 1995'te, Rupert Murdoch'un sahibi olduğu televizyon kanalları, ölü bir uzaylının otopsisi sırasında 16 milimetrelik filme çekilmiş olduğu iddia edilen görüntüler yayımladı. Filmde eski tip radyasyon tulumları giymiş (dikdörtgen şeklinde pencereleri olan başlıklarıyla) patologlar, iri gözlü, on iki parmaklı bir uzaylıyı kesip iç organlarım inceliyorlardı. Film birçok yerde tam odaklanamamış ve kadavranın görüntüsü çevresindeki insanlarla kapanmış olsa da kimi izleyiciler bunu tüyler ürpertici buldu. Yine Murdoch'a ait, Londra'da basılan Times, hem otopsinin mesleğe uygun olmayan ve gerçekçilikten uzak bir telaş içinde gerçekleştirildiğini belirten bir patologun görüşlerine yer veriyor, hem de filmi ne yapacaklarını bilemediklerinden söz ediyordu (televizyonda yayımlamak için ideal bir malzemeydi kuşkusuz). Filmin, bugün seksen yaşlarında oları ve adının açıklanmasını istemeyen bir kişi tarafından 1947'de, New Mexico'da çekilmiş olduğu söyleniyordu. Filmin baş kısımlarının (ilk birkaç metresinin), üreticisi Kodak'ın 1947 yılına tarihlediği şifreli bilgi içermesi, reddedilemez kanıt olarak sunuluyordu. Ne var ki sonradan anlaşıldığı üzere, Kodak'a tüm film şeridi değil, yalnızca baş kısım sunulmuştu. Tüm bildiğimiz, baş kısmın Amerika arşivlerinde bol bulunan, 1947 tarihli bir haber filminden kesilmiş, "otopsi" sahnelerinin ise yakın zamanda ayrıca sahnelenip filme alınmış olabileceği. Bu iddia ejderin ayak İziyle birlikte sunuluyor, doğru; ama sahte bir ayak izi. Eğer bu bir aldatmacaysa, tahıl dairelerinden ve MJ-12 belgesinden daha fazla zekâ gerektirmediği kesin.</p>

  <p>&nbsp;</p>

  <p>Bu öykülerin hiçbiri dünya dışı kaynaklı olabilecek türden herhangi bir içerik taşımıyor. Günümüz teknolojisinin ilerisinde düzenek ya da alet de ele geçirilebilmiş değil. Kaçırılanlardan hiçbiri elinde kaptanın seyir defterinden bir sayfa, inceleme aleti, geminin içini gösteren bir fotoğraf ve Dünya'da şimdiye değin bilinmeyen, doğruluğu kanıtlanabilir bilimsel bilgiyle dönebilmiş değil. Peki neden? Bu eksikliklerden çıkarmamız gereken bir anlam olmalı.</p>

  <p>&nbsp;</p>

  <p>Yirminci yüzyılın ortalarından bu yana, dünya dışı yaşam hipotezini savunanlarda, fiziksel kanıtın -yıllar öncesinden anımsanan yıldız haritaları, yara izleri, çukurlaşmış toprak parçaları değil, gerçek uzaylı teknolojisinin- elimizde olduğuna İnandırılıyoruz. O günden bu yana, her an açıklanması beklenen inceleme sonuçlarından söz ediliyor. Bu iddialar, Newton ve GeBauer'in uçan daire enkazı kandırmaca sı kadar eskiye uzanıyor. Aradan onlarca yıl geçti ve hâlâ beklemekteyiz. Bilimsel yazında, hakem kurulundan geçen metalbilim ve seramik dergilerinde, Elektrik ve Elektronik Mühendisleri Enstitüsü'nün yayınlarında, Science ya da Nature'da. yer alması beklenen makaleler nerede?</p>

  <p>&nbsp;</p>

  <p>Böylesi bir keşfin taşıyacağı önem çok büyük olurdu. Gerçek aletler söz konusu olsaydı, fizikçi ve kimyacılar, aramızda -bilinmeyen alaşımlar ya da gerilme, esneme, iletme gücü çok yüksek maddeler kullanan- uzaylılar olduğu keşfini yapma ayrıcalığına sahip olabilmek için birbirleriyle yarışıyor olurlardı. Uzaylı istilası savının doğrulanması bir yana, böylesi bir bulgunun uygulamadaki önemine değer biçilemezdi. Bilim adamları, bu gibi keşifler peşinde ömürlerini tüketirler. Bu türden hiçbir keşfin yapılmamış olmasından çıkarmamız gereken anlamlar var.</p>

  <p>&nbsp;</p>

  <p>Açık görüşlü olmak bir erdemdir -ama uzay mühendisi James Orberg'in dediği gibi, beynimizin yere düşeceği kadar geniş bir açıklıktan söz etmiyorum. Güvenilir yeni kanıt ile karşılaştığımızda, düşüncelerimizi değiştirmeye açık olmalıyız kuşkusuz. Ancak kanıt güçlü olmalı. Tüm iddialar gerektiğince güçlü değildir. Uzaylılarca kaçırılma vakalarında gözlenen kanıt standartı, Ortaçağ İspanyasında kol gezen Meryem Ana hayaleti öykülerindekinden daha yüksek değil.</p>

  <p>&nbsp;</p>

  <p>Ruh çözümlemesinin öncülerinden Cari Gustavjung, bu tür konularda olası en akılcı yaklaşımı benimsemişti. Ona göre UFO'lar bilinçaltının bir yansımasıydı. Geçmişe dönme ve bugün "bağlantı kurma" adı verilen durumlar konusunda Jung şöyle yazmış:</p>

  <p>&nbsp;</p>

  <p>Bu durum ruhsal gerçeklerin ya da bilinçaltıyla iletişimlerin göstergesi olarak kabul edilebilir...</p>

  <p>&nbsp;</p>

  <p>Düşlerle ortak noktaları da budur; çünkü düşler de bilinçaltı ifadelerdir... Olayların şu ana kadarki seyri, daha belirgin fiziksel olay gözlenene kadar beklemeyi gerekli kılıyor. Bilinç ve bilinçaltı yanılsama, kendini aldatma,, önyargı, vb.ye pay bıraktıktan sonra hâlâ olumlu yönde sinyal alıyorsak, kuşku yok ki temel bilimler, insan elinin uzanabildiği tüm diğer alanları olduğu gibi, bu alanı da deney ve doğrulama yoluyla fethedecektir.</p>

  <p>&nbsp;</p>

  <p>Jung, sözü geçen ifadeleri yalnızca anlatılanlardan yola çıkarak doğru kabul edenler için de şöyle diyor:</p>

  <p>&nbsp;</p>

  <p>Bu kişiler yalnız eleştirel bakıştan değil, en temel ruhbilimsel bilgilerden de yoksunlar. İçten içe, daha fazla öğrenmektense, en cılız iddialara inanmayı sürdürmeyi istiyorlar ki insanın yanılgıları ışığında, bundan daha aptalca bir yaklaşım olamaz.</p>

  <p>&nbsp;</p>

  <p>Belki bir gün, gerçekten tanıklık edilmiş, güçlü fiziksel kanıt içeren ve yalnızca dünya dışı varlıklarla açıklanabilen bir UFO ya da uzaylılarca kaçırılma vakası yaşanacak. Bundan daha önemli bir keşif düşünmek zor. Ancak, şimdiye değin bu tür hiçbir olay yaşanmadı. Görünmez ejderimiz henüz gerçek ayak izleri bırakmadı.</p>

  <p>&nbsp;</p>

  <p>Bu durumda sizce hangi sonuç daha olası: Uzaylı cinsel tacizcilerin kapsamlı olduğu halde ciddiye alınmayan istilasına mı kurban gidiyoruz, yoksa insanlar anlayamadıkları, alışılmadık türden içsel bir durum mu yaşıyorlar? İtiraf etmek gerek ki hem varsa, dünya dışı yaratıklar hem de insanın ruh dünyası konusunda bilgimiz oldukça kıt. Ama seçeneklerimiz sadece bu iki önermeden ibaret olsaydı, hangisini seçerdiniz?</p>

  <p>&nbsp;</p>

  <p>Üstelik uzaylılarca kaçırılma öykülerine yol açan başlıca etkenler beyin fizyolojisi, sanrılar, çocukluğa ilişkin çarpıtılmış anılar ve aldatmacaysa, önümüzde sınırlarımızı, yanlış yönlendirilme ve istismar edilme potansiyelimizin büyüklüğünü, inançlarımızın şekillenmesini, hatta belli başlı dinlerimizin kökenini düşündüren büyük öneme sahip bir sorun durmuyor mu? UFO'lar ve uzaylılarca kaçırılma öykülerinde, bilimsel açıdan gerçekten çok verimli bir kaynak gizli aslında; ama kanımca tümüyle insanı ilgilendiren ve Dünya malı bir kaynak bu.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>... Ah, öylesine yabancı ki yas kentinin sokakları.</p>

  <p>&nbsp;</p>

  <p>RAINER MARIA RILKE</p>

  <p>"Onuncu Ağıt” (1923)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_10">BÖLÜM 11 : YAS KENTİ</h1>

  <p>&nbsp;</p>

  <p>Okuyacağınız yedi bölümün içeriğini oluşturan konunun kısa bir özeli, Parada dergisinin 7 Mart 1993 sayısında yayımlanmıştı. Karşılığında aldığını okuyucu mektuplarının çokluğu, yanıtların içerdiği tutku, -gerçek açıklaması ne olursa olsun- bu garip deneyime eşlik eden acı beni şaşırtmıştı. Uzaylılarca kaçırılma öyküleri, bazı yurttaşlarımızın yaşamlarına beklenmedik bir pencere açıyor. Kimi mektup sahipleri uslamlamaya başvuruyor, kimi Önermede bulunuyor, kimi yüksekten atarak söylev veriyor, kimisi aklının karıştığını dürüstçe itiraf ediyor, kimileri ise derinden etkilenmiş görünüyordu.</p>

  <p>&nbsp;</p>

  <p>Üstelik makale büyük ölçüde yanlış anlaşılmıştı. Televizyonda bir söyleşi programı sunan Geialdo Rivera bir programında Parade'in o sayısını eline almış, benim uzaylılarca ziyaret edildiğimizi düşündüğümü duyuruyordu. Washington Post'ın yazan bir video film eleştirmeni, sesim deki ironik tonu ve ardından gelen ("komşuların fark etmemiş olması şaşırtıcı doğrusu") şeklindeki cümleyi hiçe sayarak, benim her birkaç saniyede bir kaçırılma olayı yaşandığını belirttiğimi yazıyordu. Anne ve babamın sesini duyar gibi olduğum (6. Bölüm) -"canlı bir anı" şeklinde betimlediğim ender durumlar Raymond Moody tarafından Ntnv Age Journal'da ve Reunions (Kavuşma) isimli kitabının girişinde, ölümden sonra "yaşamayı sürdürdüğümüz"ün kanıtı olarak sunulmuştu. Dr. Moody, yaşamını, ölümden sonra yaşam olduğunu kanıtlamak peşinde geçirdi. Eğer benim sözlerimi gönderme yapmaya değer bulduysa, pek fazla kanıt toplayamamış demektir. Birçok mektup sahibi, dünya dışı yaşam olasılığı üzerine çalıştığıma göre, UFO'lara "inanmam" gerektiğini söylüyor; kimileri de tersine, UFO'lar konusunda kuşkulu olduğuma göre, insanın evrendeki tek zeki varlık olduğu şeklindeki boş inanca sarılmamı öğütlüyordu. Bu konuda, açık düşünmeye gölge düşüren bir yan olduğu kanısındayım.</p>

  <p>&nbsp;</p>

  <p>Şimdi daha fazla yorum yapmadan, sözü konuyla ilgili olarak bana gelen mektuplardan örneklere bırakıyorum:</p>

  <p>&nbsp;</p>

  <ul>
    <li>Kimi hayvan dostlarımız bizimle karşılaşmalarını nasıl betimlerdi merak ediyorum. Bir gün üzerlerinde dönüp duran ve korkunç gürültü çıkaran bir cisim görüyorlar. Koşmaya başladıkları anda yan taraflarında müthiş bir acı hissediyor ve yere yığılıyorlar... Ellerinde garip görünümlü aletlerle, birkaç insansı yaratık yaklaşıyor. Cinsel organlarını ve dişlerini inceliyor, altına bir ağ seriyor, sonra garip bir aletle hayvanı yukarıya çekiyorlar. İncelemeler tamamlandıktan sonra kulağına metal bir cisim yerleştiriyor ve geldikleri gibi aniden yok oluyorlar. Aradan bir süre geçtikten sonra kas kontrolüne kavuşan zavallı yaratık şaşkınlık içinde ve az önce olanların gerçek mi kâbus mu olduğunu bilmez bir halde ormana dalarak gözden kayboluyor.</li>
  </ul>

  <p>&nbsp;</p>

  <ul>
    <li>Çocukken cinsel tacize uğramıştım. İyileşme sürecim sırasında birçok "uzaylı varlık" çizimi yaptım ve birçok kez bazı güçlerce ele geçirildiğimi, istencimi yitirdiğimi, vücudumdan ayrılarak odanın içinde uçtuğumu hissettim. Çocuklukta cinsel taciz konularıyla yakından ilgili biri için, kaçırılma öykülerinin hiçbiri süpriz değil... İnanın bana, güvendiğim yetişkinlerce istismar edilmiş olduğum gerçeğiyle yüzleşmektense, uzaylı yaratıkların tacizine uğradığıma inanmayı yeğlerdim. Kimi arkadaşlarımın, uzaylılarca kaçırılmış oldukları yolunda anlamlar içeren anılarından söz etmeleri beni deli ediyor... Onlara biz yetişkinlerin, gücümüzün tükendiğini gösteren kurban rolünü benimser benimsemez, uykumuzda küçük gri adamlarca rahatsız edilmeye başladığımızı anlatıyorum! Gördüklerimiz gerçek değil. Kurban rolü, tacizci bir ebeveyn ve kurban edilmiş çocuk arasındaki ilişkide söz konusudur.</li>
  </ul>

  <p>&nbsp;</p>

  <p>&nbsp;</p>

  <ul>
    <li>Bu adamların bir tür iblis olup olmadıklarını ya da gerçekten var olup olmadıklarını bilmiyorum. Kızım, küçükken vücuduna alıcılar yerleştirildiğini söyledi. Bilmiyorum... Kapılarımızı sıkıca kilitliyoruz; bu durum beni gerçekten korkutuyor. Onu iyi bir doktora götürecek param yok ve kızımın daha fazla acı çekmesini istemiyorum... Teybe kayıtlı bir ses duyduğundan söz ediyor. Bu yaratıklar geceleri dışarı çıkıyor, çocukları yakalıyor ve cinsel tacizde bulunuyorlarmış. Dediklerini yapmazsanız, ailenizden birine zarar verirlermiş. Sağlıklı bir akla sahip hangi kişi küçük çocuklara zarar verir? Evde konuşulan her şeyi duyuyorlarmış... Birisi çok, çok uzun zaman önce ailemizin lanetlenmiş olduğunu söyledi. Eğer öyleyse, laneti nasıl kaldırabiliriz? Tüm bunların garip ve anormal geldiğini biliyorum, ama inanın bana çok korkutucu.</li>
  </ul>

  <p>&nbsp;</p>

  <ul>
    <li>Tecavüze uğrama talihsizliğini yaşamış kaç insan dişisi, kendilerine saldıran kişiden bir kimlik kartı, bir resim ya da gerçekten tecavüze uğradıklarını kanıtlayabilecek herhangi bir başka şey almak soğukkanlılığını gösterebilmiştir acaba?</li>
  </ul>

  <p>&nbsp;</p>

  <ul>
    <li>Bundan böyle Polaroid makinemle uyuyacağım ki, bir dahaki kaçırılışımda gerekli kanıtı sağlayabileyim... Neler olup bittiğini kanıtlamak neden kaçırılanlara düşüyor ki?</li>
  </ul>

  <p>&nbsp;</p>

  <ul>
    <li>Ben, Carl Sagan'ın uzaylılarca kaçırılmanın uyku felci yaşayan insanların zihinlerinde gerçekleşiyor olabileceği yolundaki savının canlı kanıtıyım. İnsanlar bunun gerçek olduğuna yürekten inanabiliyor.</li>
  </ul>

  <p>&nbsp;</p>

  <ul>
    <li>M.S. 2001 yılında, Gezegenler Arası Konfederasyon'un 33 gezegeninden havalanacak Uzay Gemileri, 33 000 Kardeş ile birlikte Dünya'ya inecek! Onlar, gezegenler arası yaşamı kavramamıza yardım edecek olan dünya dışı öğretmen ve bilim adamlarıdır. Bizi, Dünyamızın Konfederasyon'un 33. gezegeni olması için hazırlayacaklar!</li>
  </ul>

  <p>&nbsp;</p>

  <ul>
    <li>Bu gülünç ve zorlayıcı bir saha... UFO'larla ilgili olarak 20 yılı aşkın süre çalıştım. Sonuçta, kültün kendisi ve onu savunan gruplar benim için anlamlarını tümüyle yitirdiler.</li>
  </ul>

  <p>&nbsp;</p>

  <ul>
    <li>Ben, ilk çocukluk yıllarından bu yana söz konusu olayın kurbanı olmuş, 47 yaşında bir büyükanneyim. Bu olay gözü kapalı inandığım ya da inanmakta olduğum bir durum değil... Bilinmeyenle savaşmaktansa, bir şizofreni tanısını ya da anlaşılmış diğer bir hastalığı sevinçle kabullenirdim... Tümüyle katılıyorum ki, fiziksel kanıt eksikliği hem kurbanlar hem de araştırmacılar açısından son derece umut kırıcı. Ne yazık ki kurbanların kaçırılış şekli, kanıt eldesini aşırı derecede zorlaştırıyor. Ben genellikle sonradan üzerimden çıkarılan geceliğimleyken ya da çıplakken kaçırılıyorum. Bu durum, üzerime bir kamera gizlemeyi olanaksız kılıyor... Uyandığımda vücudumda derin bıçak yaraları, iğne izleri, yırtılmış doku parçalan, günlerce iyileşmeyen yanıklar, çürükler buluyorum; kimi kez gözlerim zarar görmüş ya da burnum ve kulaklarım hâlâ kanıyor oluyor. Yaralarımı uzman doktorlara gösterdimse de hiçbiri yeterli bir açıklama getiremedi. Ben kendi kendime zarar veriyor değilim; sözünü ettiğim izler doğum lekeleri de değil...</li>
  </ul>

  <p>&nbsp;</p>

  <ul>
    <li>Farkına varmanız gereken gerçek şu ki, kaçırılanların çoğunluğunu önceden UFO'larla ilgisi olmayan (benim gibi), çocukluğunda cinsel tacize uğramamış (benim gibi), kendinden söz ettirmek ya da ünlü olmak gibi bir isteği olmayan (benim gibi), hatta uzun süre yaşadıklarının gerçek olduğunu kabul etmekten kaçınıp, başına gelenleri sinir krizine ya da başka bir ruhsal bozukluğa bağlayan kişiler (benim gibi) oluşturuyor. Birçok kişinin parasal kazanç ya da ilgi çekme isteğiyle, kaçırıldığı ya da uzaylılarla temas kurduğu yolunda sahte iddialarla ortaya çıktıklarını da kabul ediyorum, bu kişilerin varlığını inkâr edecek en son kişi benim sanırım. Karşı çıktığım nokta, TÜM kurbanların, kendi iç dünyalarını doyurmak için bu olayları düşlüyor ya da uyduruyor oklukları savı.</li>
  </ul>

  <p>&nbsp;</p>

  <ul>
    <li>UFO'lar yoktur. Sanırım var olmaları için sonsuz enerji kaynağına sahip olmaları gerekirdi; sonsuz enerji kaynağı yoktur... Ben İsa ile konuştum. Parade dergisinde yayımlanan yorum son derece yıkıcı eleştiriler getirmekten başka, toplumu korkulmaktan zevk alırcasına yazılmış. Size daha açık düşünmeniz için yalvarıyorum; çünkü başka dünyalarda zeki yaratıklar gerçekten var ve bizim yaratıcımız da onlar... Ben de uzaylılarca kaçırılmıştım. Dürüst olmak gerekirse, o sevgili varlıklar bana kötülükten çok iyilik yaptılar. Yaşamımı kurtardılar... Dünyalı varlıkların derdi, kafalarını kanıta takmış olmaları. Tek düşündükleri kanıl kanıt kanıt!</li>
  </ul>

  <p>&nbsp;</p>

  <ul>
    <li>İncil'de dünyevi ve göksel cisimlerden söz ediliyor. Bunun anlamı, Tanrı'nı n insanlara cinsel tarizde bulunmak için işe çıkmış olduğu ya da bizim delirdiğimiz değil.</li>
  </ul>

  <p>&nbsp;</p>

  <ul>
    <li>Yirmi yedi yıldır güçlü bir telepatik iletişim içindeyim. Almıyor, fakat gönderiyorum... Dünya dışında bir yerlerden dalgalar gelerek başımın içinden geçiyor ve düşünceleri, sözcükleri, görüntüleri yakınımdakilere iletiyor... Benim dürtmediğim görüntüler birdenbire başımın içine giriyor ve yine aniden yok oluyor. Düşler düş gibi değil artık. Daha çok Hollywood yapımlarını andırıyorlar... Onlar zeki yaratıklar ve vazgeçmeyecekler... Belki de bu küçük adamların tek istediği iletişim kurmak... Tüm bu baskıdan dolayı bir psikopat haline gelir ya da bir kalp krizi daha geçirirsem, uzayda yaşam olduğuna ilişkin en son kesin kanıtınızı da yitirmiş olursunuz.</li>
  </ul>

  <p>&nbsp;</p>

  <ul>
    <li>Öyle sanıyorum ki sayısız UFO akla yatkın, dünyevi, bilimsel bir açıklama buldum. [Mektup sahibi daha sonra yıldırım savından söz ediyor]. Yazdıklarımdan hoşlandıysanız basılmasını sağlayabilir misiniz?</li>
  </ul>

  <p>&nbsp;</p>

  <ul>
    <li>Sagan, tanıkların anlattıklarından çıkan ve yirminci yüzyıl bilimiyle açıklanamayan her türlü durumu ciddiye almayı reddediyor.</li>
  </ul>

  <p>&nbsp;</p>

  <ul>
    <li>Artık okuyucular, kaçırılanları tedavi etme hakkını rahatlıkla görecekler kendilerinde... sanki bu kişilerin duyusal yanılgıdan başka hiçbir sorunu yokmuş gibi. Kaçırılanların yaşadığı, tecavüz kurbanlarının yaşadığı türden bir travmadır ve yaşadıklarından, en yakınlarındaki kişiler tarafından bile kuşku duyulması, onları hiçbir destek sistemleri olmaksızın ortada bırakan ikinci bir saldırıdır. Uzaylılarla karşılaşmak zaten başa çıkması çok güç bir durum; kurbanların uslamlamaya değil desteğe gereksinimi var.</li>
  </ul>

  <p>&nbsp;</p>

  <ul>
    <li>Arkadaşım Frankie benden dönüşte bir kül tablası ya da kibrit kutusu getirmemi istiyor, ama sanırım bu konuklar sigara kullanmayacak denli zeki.</li>
  </ul>

  <p>&nbsp;</p>

  <ul>
    <li>Kişisel düşüncem o ki uzaylılarca kaçırılma olayı, başkalarının etkisiyle sürekli anı deposundan çıkarılan, düşten biraz daha farklı bir durum. Beynimizde depolanmış görüntülerinin dışında var olan küçük yeşil adamlar ya da uçan daireler yok.</li>
  </ul>

  <p>&nbsp;</p>

  <ul>
    <li>Sözde bilim adamları, geleneksel kuramlara yeni, parlak hipotezler getirme cesareti gösterenlere gözdağı verme ya da onları susturma yolunda çirkin bir işbirliğine ortak oldukları anda ... bilim adamı olma sıfatını yitiriyor ve kendilerine güvensiz, bencil düzenbazlar olduklarını kanıtlamış oluyorlar ... Aynen Edgar Hoover'ın örgütlü suçun eşcinsel aleti olduğunu kabul etmeyip, iyi bir FBI yöneticisi olduğuna hâlâ inanmak zorunda mıyız?</li>
  </ul>

  <p>&nbsp;</p>

  <ul>
    <li>Bu ülkede yaşayan ve sayıları belki de beş milyonu bulan onca İnsanın tümünün kitlesel bir sanrıya kurban gittiği şeklindeki görüşünüz son derece ahmakça.</li>
  </ul>

  <p>&nbsp;</p>

  <ul>
    <li>"Aferin Yargıtay'a... Amerika Seylan'ın ve iblislerinin koruması altındaki Doğulu putperest dinlerine kollanın sonuna kadar açmış durumda; bir metrelik gri yaratıklar Dünyalıları kaçırıp üzerlerinde her türlü deneyi yapıyor ve kendilerinden daha zeki varlıklarca da gezegenimizin her yanına yayılıyorlar... Sizin [Ziyaret Ediliyor muyuz? şeklindeki sorumuz Tanrı sözcüğünü bilen ve günah, hastalık, savaş, AİDS, suç, kürtaj, eşcinsellik, Yeni-Çağ-Yeni-Dünya-Düzeni öğretileri, basının beyin yıkaması, hükümette başıbozukluk ve yıkıcılık, eğitim, iş dünyası, finans, toplum, din, vb. ile kirlenmiş bu dünyadan kurtulmak için cennetten gelecek İsa'yı bekleyen, yeniden doğmuş Hıristiyanlar için bir anlam taşımıyor. İncil'in Yaratıcı Tanrısı'nı İnkâr eden kişiler, makalenizin gerçek diye yaymaya çalıştığı türden peri masallarının peşine düşüyorlar.</li>
  </ul>

  <p>&nbsp;</p>

  <ul>
    <li>Uzaylılarca ziyaret edilme konusunu ciddiye almak için bir neden yoksa, neden ABD hükümetinin en gizli sırrını bu konu oluşturuyor?</li>
  </ul>

  <p>&nbsp;</p>

  <ul>
    <li>Belki de maden bakımından görece yoksul bir yıldız sisteminden gelen, bizden çok daha eski bir uzaylı ırkı daha genç, daha iyi bir dünya ele geçirip sakinleriyle melezleşmek yoluyla ömrünü uzatmaya çalışıyordur.</li>
  </ul>

  <p>&nbsp;</p>

  <ul>
    <li>Bahisçi olsaydım tüm paramı, posta kutunuzun benim az önce sözünü ettiğim türden öykülerle dolup taşacağına oynardım. Ruhumuzun bu iblis ve melekleri, ışık ve daireleri varlığımızın bir unsuru olarak içerdiğini düşünüyorum. Bunlar doğamızın birer parçası.</li>
  </ul>

  <p>&nbsp;</p>

  <ul>
    <li>Bilim "işe yarayan sihir" haline geldi. UFO'ların varlığını kabul edenler de aforoz edilmesi ya da kazıkta yakılması gerekli dinsizler oldu.</li>
  </ul>

  <p>&nbsp;</p>

  <ul>
    <li>[Birkaç okur, uzaylıların, zihnimizi bulandırma becerisine sahip Şeytan tarafından gönderilmiş iblisler olduğunu söylemek için yazmış. İçlerinden birine göre, başından beri Seylan'ın amacı bizleri uzaylı istilası konusunda endişelendirmek; böylelikle İsa ve melekleri Kudüs üzerinde göründüklerinde sevineceğimize, onlardan korkmamızı sağlamakmış.] Umuyorum ki beni de [diye sürdürüyor] şu aşırı dincilerden sayıp görmezden gelmeyeceksiniz. Oldukça normal ve yaşadığı küçük çevrede iyi tanınan bir kişiyim.</li>
  </ul>

  <p>&nbsp;</p>

  <ul>
    <li>Siz, sayın beyefendi, iki seçenekten birini seçmiş durumdasınız: Ya uzaylıların insanları kaçırdığını biliyor ve örtbas etmeye çabalıyorsunuz ya da kendiniz kaçırılmadığınız için (belki de sizinle ilgilenmiyorlardır) böyle bir şeyin olamayacağına karar vermişsiniz.</li>
  </ul>

  <p>&nbsp;</p>

  <ul>
    <li>Amerika Birleşik Devletleri Başkanı ve Meclisi'ne, sonradan düşman olduğu anlaşılan uzaylılarla 1940'lı yılların başlarında anlaşma yapmak suçundan ihanet davası açılmıştı... Anlaşma, teknolojilerinin bir kısmı [bir başka okuyucu bu teknolojinin casus uçak ve fiberoptik olduğunu yazıyor] karşılığında uzaylıların varlığını gizli tutmayı içeriyordu.</li>
  </ul>

  <p>&nbsp;</p>

  <ul>
    <li>Bu varlıklardan bazıları, gezintiye çıkmış ruhu yakalama yetisine sahip.</li>
  </ul>

  <p>&nbsp;</p>

  <ul>
    <li>Uzaylı bir varlıkla iletişim kurmaktayım. Bu iletişim, 1992'nin ilk aylarında başladı. Daha başka ne diyeyim?</li>
  </ul>

  <p>&nbsp;</p>

  <ul>
    <li>Uzaylılar, bilim adamlarından bir iki aşama daha üstün düşünme yetisine sahipler ve toplum düşünce olarak daha fazlasıyla yüzleşmeye hazır hale gelene değin, Sagan gibileri doyurmaktan uzak, yetersiz ipuçları bırakmanın yolunu da biliyorlar... Varlıklarını kabul edecek olursak, UFO'lar ve uzaylılar konusunda neler olup bittiğini düşünmenin çok travmatik olacağı görüşünü paylaşıyorsunuz. Ne var ki... 5.000-15.000 yıl önce de tüm kültürlere tanrı/tanrıça mitolojisini ekmek üzere Dünyaya gelmiş ve uzun sürelerle kalmışlardı. Son sözüm, geçen tüm zaman boyunca Dünya'nın yönetimini ele geçirmeye, bizi köleleştirmeye ya da kovmaya kalkışmadıkları.</li>
  </ul>

  <p>&nbsp;</p>

  <ul>
    <li>Homosapiens,GÖKSELTANRILARIN(DINGIRS/ELOHIM/ANUNNAKI) işçileri ve hizmetkârları olmak üzere genetik olarak tasarlanmış ve yaratılmıştır.</li>
  </ul>

  <p>&nbsp;</p>

  <ul>
    <li>İnsanların tanıklık ettiği patlama, Kuzey Kaliforniya'ya inecek olan bir yıldız gemisinin hidrojen yakıtıydı... Yıldız gemisindeki insanlar, Star Trek (Uzay Yolu) isimli TV dizisindeki Mr. Spock'a benziyordu.</li>
  </ul>

  <p>&nbsp;</p>

  <ul>
    <li>İster 15. ister 20. yüzyıldan olsun, bildirilen deneyimlerin içerdiği ortak bir nokta var. Cinsel travma yaşayan bireyler, travmayı anlamak ve başa çıkmak konusunda büyük güçlük çekiyorlar. [Sonuçta ortaya çıkan] sanrıları betimlemek için kullanılan terimler tutarsız ve anlaşılmaz olabiliyor.</li>
  </ul>

  <p>&nbsp;</p>

  <ul>
    <li>Burnumuz-hâlâ havada olsa da sandığımız kadar zeki olmadığımızı ve en büyük günahımızın gururumuz olduğunu anlıyoruz. Hatta uluslararası büyük bir savaşa sürüklendiğimizi bile bilmiyoruz. Yıldız tek bir kulübeye doğru yöneldi, bilge kişileri o kulübeye taşıyarak gökte yol aldı ve çobanları korkmamalarını söyleyerek korkuttu. Işıldağı Ezehyel'in Tanrı'ya erişmesiydi; Paul'un ışığıydı kendisini geçici olarak kör eden... Bu gemi cüce, cin, peri diye adlandırılan küçük adamlarla, tanrıların özel görevlerle gönderdiği "yaratıklar"la eski yarıktan havalanan gemiydi... Tanrı'nın Halkı, henüz kendini bize tanıtmaya hazır değil. Önce savaşıp, sonra ANLADIĞIMIZDA, ona erişebiliriz. Alçakgönüllü olmayı öğrendiğimizde, onları vurmaktan vazgeçtiğimizde, Tanrı geri gelecek.</li>
  </ul>

  <p>&nbsp;</p>

  <ul>
    <li>Dünya dışından gelen bu uzaylıların açıklaması basit. İnsanın kendisinden geliyorlar, insanlar üzerinde ilaç deneyen insandan. Ülkenin her yanındaki ruh sağlığı enstitülerinde, duygu ve davranışları üzerinde kontrol sahibi olmayan insanlar bulunuyor. Bu insanları kontrol altına almak için, kendilerine çeşitli sakinleştirici ilaçlar veriliyor... Sık sık ilaç aldığınızda ... "sabuklama" adı verilen aşamaya geliyorsunuz. Bu aşamada, aniden yüzünüze doğru gelen garip insan figürleri görmeye başlıyorsunuz. İşte bundan sonra, uzaylıların size ne yaptığı sorusunun yanıtını aramaya başlıyor, binlerce UFO kurbanından biri haline geliyorsunuz. İnsanlar size deli diyor. Garip yaratıklar görmenizin nedeni, Torazin'in bilinçaltmızın görüşünü çarpıtması... [Bu görüşleri öne sürdüğü için yazar alaya alınmış, ölümle tehdit edilmişti.]</li>
  </ul>

  <p>&nbsp;</p>

  <ul>
    <li>Hipnoz, aklı iblislerin, zebanilerin ve küçük gri adamların istilasına hazırlar. Tanrı bizden örtülmüş ve mantıklı olmamızı istiyor. Sizin "küçük gri adamlarınızın yapabileceği her şeyi İsa daha iyi yapar!</li>
  </ul>

  <p>&nbsp;</p>

  <ul>
    <li>Dilerim ki kendimi hiçbir zaman, Yaradılış'ın yalnız kendimle sınırlı olmadığını, tüm evren ve içindeki her şey için söz konusu olduğunu kabullenemeyecek denli üstün hissetmem.</li>
  </ul>

  <p>&nbsp;</p>

  <ul>
    <li>1977 yılında göksel bir varlık benimle 1968 yılında başımdan aldığım yara ile ilgili olarak görüştü.</li>
  </ul>

  <p>&nbsp;</p>

  <ul>
    <li>Sessizce havada asılı duran daire biçimli bir araç ile [24 ayrı kere karşılaşmış ve sonuçta] geleceği görme, telepati kurma, hastalıkları iyileştirme amacıyla evrensel yaşam enerjisi aktarımı gibi zihinsel işlemleri geliştirme ve artırma deneyimi [kazanmış, bir adamdan gelen mektup].</li>
  </ul>

  <p>&nbsp;</p>

  <ul>
    <li>Yıllar boyunca "hayaletlerde konuştum, (kaçırılmadımsa da) uzaylılarca ziyaret edildim, yatağımın çevresinde uçan başlar görüp, kapımın çalındığını işittim... Bu deneyimler, yaşamın kendisi kadar gerçek gibiydi. Ancak, bu deneyimlerin olduklarından daha başka bir değer taşıdığını hiçbir zaman düşünmedim: Aklımın kendi kendine oynadığı oyunlardan başka bir şey değillerdi.*</li>
  </ul>

  <p>&nbsp;</p>

  <ul>
    <li>Olup bitenler % 99 oranında sanrılara bağlanabilir; peki bu değerin % 100 olduğunu söyleyebilir miyiz?</li>
  </ul>

  <p>&nbsp;</p>

  <ul>
    <li>UFO'lar ... HERHANGİ BİR GERÇEKÇİ TEMELE dayanmayan derin fantezilerdir. Böyle bir aldatmacaya inanmamanızı diliyorum.</li>
  </ul>

  <p>&nbsp;</p>

  <ul>
    <li>Dr. Sagan, hükümetin UFO araştırmalarının değerlendirmesini yapan Hava Kuvvetleri komitesinde görev almıştı ve hâlâ bizden UFO'ların varlığını doğrulayan ciddi kanıt olmadığına inanmamızı istiyor. Lütfen açıklar mısınız, hükümet neden değerlendirmeye gerek duydu?</li>
  </ul>

  <p>&nbsp;</p>

  <ul>
    <li>Meclis'teki temsilcime, uzayda uzaylı sinyalleri saptama amaçlı şu programa ödenek ayrılmasını engellemeye çalışması için baskı yapacağım. Parayı çöpe atmaktan başka bir şey değil bu; çünkü uzaylılar zaten aramızda.</li>
  </ul>

  <p>&nbsp;</p>

  <p><sub class="calibre3">*</sub><sub class="calibre3">The Skeptical Inquireı*a gelen, Kendrick Frazier imzalı mektuptan.</sub></p>

  <p>&nbsp;</p>

  <ul>
    <li>Hükümet, yurttaşların vergisinden milyonlarca doları UFO'ları araştırmaya ayırıyor. Hükümet UFO'ların var olmadığına gerçekten inanıyor olsaydı, SETİ (dünya dışı zekâ araştırması) projesi paranın sokağa atılması demek olurdu. SETİ projesi beni çok heyecanlandırıyor, çünkü doğru yönde olduğumuz.u, zoraki gözlemciler değil, uzaylılarla iletişim kurmaya çalışan kişiler olduğumuzu gösteriyor.</li>
  </ul>

  <p>&nbsp;</p>

  <ul>
    <li>Uzaylı saldırgan olarak betimlediğim dişi ifrit, 1978-1992 yılları arasında dadandı bana. Ahlaklı ve ciddi bir Katolik için zor, yoldan çıkarıcı ve küçük düşürücü bir deneyimdi. Üstelik hastalık kapma korkusu da beni epeyce yıprattı.</li>
  </ul>

  <p>&nbsp;</p>

  <ul>
    <li>Uzaylı insanlar geliyor! Yaklaşmakta olan ciddi ölçekli Güneş lekesi/gezegen zirvesinden önce kurtarabildikleri kadarını, özellikle ebeveynleri, büyükanne ve babaları diğer yetişkinlerle birlikte, gelecek insanlık kuşağının "tohumlukları" olan çocukları güvenli bir yere taşımayı umuyorlar. Uzay Gemisi her gece yukarıda durup Büyük Güneş Alevleri yaklaşmaya başladığında, atmosferde türbülans baş göstermeden önce bize yardım etmek için hazır bekliyor. Kova Çağı’ndaki yeni konumuna doğru ilerlemekte olan kutuplar için Kutup Kayması başlamak üzere... Yazarlar bana ayrıca şunu da bildirmiş: Bizler İsa'nın gerekir talimatlar için dışarıdakilerle buluştuğu Ashtar Kumandası ile birlikle çalışmaklayız. Melek Mikail ve Cebrail de aralarında olmak üzere, ruhani liderler de bu amaç uğrunda bizimle birlikte çaba gösteriyor.</li>
  </ul>

  <p>&nbsp;</p>

  <ul>
    <li>İnsan vücudundan ağ modellerini, negatif bellek kordonlarını, uzaylıların yerleştirdiği aletleri ve çevrelerindeki enerji alanlarını çıkarmayı da kapsayan terapölik enerji aktanım konusunda büyük deneyim sahibiyim. Mesleğim, asıl olarak ruhsal terapiye yardımcı olmak. Müşteri I erim arasında işadamları, inşaatçılar, profesyonel sanatçılar, terapistler ve çocuklar var... Uzaylı enerjisi, hem vücudun içindeyken hem de çıkarıldıktan sonra çok akışkan yapıya sahip bir maddi; olduğundan, işlemden sonra hemen bir kaba aktarılması gerekiyor. Enerji ağları kalbin çevresine ya da üçgen bir yapı oluşturacak şekilde omuzların çevresine yerleştirilmiş oluyor.</li>
  </ul>

  <p>&nbsp;</p>

  <ul>
    <li>Böylesi bir deneyimden sonra, sırtımı dönüp uyumaya nasıl devam ettim bilemiyorum.</li>
  </ul>

  <p>&nbsp;</p>

  <ul>
    <li>Ben mutlu sonlara inanırım. Hep inandım. Işıklı bir Noel ağacı gibi parıldayan, tavana değen sarı saçlarla kaplı bacıyla gelip yanımızda uyuyan küçük çocuğumuzu tutup kaldıran varlığı görünce nasıl inanmazsınız? Varlığın -küçük çocuğa- ilettiği mesajı anladım; o çocuk bendim. Her zaman birlikte söyleşmiştik. Böylesi bir yerde, yaşam başka türlü nasıl çekilir? . . Garip zihinsel durumlar mı? Hah, işte tanı üstüne bastınız.</li>
  </ul>

  <p>&nbsp;</p>

  <ul>
    <li>Bu gezegenden gerçekten kim sorumlu?</li>
  </ul>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>İnsan anlayışı kuru ışık değildir; istenç ve duygu dünyası ile beslenir; işin "birinin yapacağı şekliyle ilim" dediğimiz ilimler buradan türer. İnanmayı yeğlediğine, daha kolay inanır insan. Bu nedenle, zor şeyleri, araştırmaya sabrı yetmediği için reddeder; akla yatkın olanları&nbsp;&nbsp;&nbsp;&nbsp;&nbsp;&nbsp;umudu azalttığından; doğanın derinliklerini batıl inançlı olduğundan; deneyimin ışığım kibir ve gururundan; alışılmadık inanışları bayağı görüşlere bağlılığından dolayı reddeder Kısacası, duygu/arın anlayışı gölgeleyip kirlettiği</p>

  <p>böyle sayısız ve kimi zaman farkına bile varılmaz yol vardır.</p>

  <p>&nbsp;</p>

  <p>&nbsp;</p>

  <p>FliANCISRACON</p>

  <p>Novum Organım (1620)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_11">BÖLÜM 12 : YUTTURMACA SAPTAMA SANATI</h1>

  <p>&nbsp;</p>

  <p>Anne ve babamı uzun yıllar önce yitirdim. Onlara çok yakındım. Hâlâ delicesine özlüyorum ve hep özleyeceğimi de biliyorum. Özlerinin, öylesine çok sevdiğim kişiliklerinin hâlâ bir yerlerde -gerçek ve doğru olarak- var olduğuna inanmak için öylesine büyük bir istek duyuyorum ki. Çok değil, yılda hiç değilse beş on dakika onlarla konuşup torunlarından söz edebilmeyi, son haberleri verip onları sevdiğimi anımsatabil meyi çok isterdim. Ne denli çocukça gelirse gelsin, bir yanım onların nasıl olduğunu hep merak ediyor. "Her şey yolunda mı?" diye sorabilmeyi istiyorum. Ölüm anında babama "Dikkatli ol" deyivermiş ve kendi kendime şaşırmıştım.</p>

  <p>&nbsp;</p>

  <p>Kimi zaman düşümde anne-babamla konuştuğumu görüyor ve aniden -henüz düşün etkisinden çıkamamışken- gerçekten ölmedikleri, tüm bunların korkunç bir hata olduğu gibi çok güçlü bir hisse kapılıyorum. İşte karşımda canlı ve sağlıklı bir halde duruyorlar; babam sevimli şakalar yapıyor, annem havanın dondurucu olduğunu söyleyip boynuma bir atkı sarmamı öğütlüyor. Uyandığımda, gerçeği anımsıyor, yeniden yasa boğuluyorum. Açıkçası, içimde bir şeyler ölümden sonra yaşam olduğuna inanmaya hazır bekliyor. Ortada güçlü kanıt olup olmadığı da umurumda değil.</p>

  <p>&nbsp;</p>

  <p>Bu nedenle, kocasının mezarını ziyaret edip, arada sırada, belki de ölüm yıldönümünde onunla söyleşen kadını görünce kahkahayı koyvermiyorum. Onu anlamak zor değil. Konuştuğu kişinin ontolojik durumu biraz düşündürücü olsa da sorun değil. Burada söz konusu olan başka bir şey; insanların insan olmasıyla ilgili bir şey. Yetişkin Amerikalıların üçte birinden fazlası, ölülerle bir şekilde temas kurmuş olduklarına inanıyor. Bu rakam, 1977 ile 1988 yılları arasında yüzde 15 oranında artmış. Amerikalıların dörtte biri yeniden doğuşa inanıyor.</p>

  <p>&nbsp;</p>

  <p>Ne var ki duygularımın ağır basması, bu uygulamanın her yana yayılmış bir dolandırıcılık yöntemi olduğunu bile bile, aramızdan ayrılmış sevdiklerimizin ruhlarıyla bağlantı kurduğunu iddia eden bir "medyum"un palavralarını kabullenmeyi isteyeceğim anlamına gelmiyor. Anne ve babamın deri değiştiren böcek ya da yılanlar gibi, kılıflarından sıyrılıp başka bir yere gitmiş olmalarım ne denli çok istediğimin farkındayım. Bu duyguların beni, pek de zeki olmayan bir sahtekâr, bilinçaltı dünyalarından habersiz normal insanlar ya da gerçekle bağlarının kopmasına neden olmuş ruhsal düzensizlikten muzdarip hastalar için kolay av kılabileceğinin farkındayım.</p>

  <p>&nbsp;</p>

  <p>Kendime soruyorum; nasıl oluyor da şu dünya dışı bağlantı kurucular ustalıklarını konuşturup bize başka türlü eldesi olanaksız, doğrulanabilir bilgiler sunmuyorlar? Neden Büyük İskender bize mezarının yerini; Fermat'nın Son Kuramını; John Wilkes Booth, Lincoln suikastının kilit noktalarını; Hermann Göring, Reichstag yangınının nasıl çıktığını söylemiyor? Neden Sofokles, Demokritos ya da Aristarkhos kayıp kitaplarını yeniden yazdırmaya çalışmıyor? Gelecek kuşakların kendi başyapıtlarını okumasını istemiyorlar mı yoksa?</p>

  <p>&nbsp;</p>

  <p>Ölümden sonra yaşam olduğu yolunda iyi kanıt olduğu duyurulsaydı, incelemek için can atardım; ama kanıtın sırf söz değil, gerçek bilimsel veri olması gerekirdi. Mars'taki yüz ve uzaylılarca kaçırılma konularında olduğu gibi, yine acı gerçek avutucu fanteziye yeğdir diyorum. Üstelik işin sonunda, gerçeklerin aslında fantezilerden daha avutucu olduğu ortaya çıkar.</p>

  <p>&nbsp;</p>

  <p>"Bağlantı kurma", ruhçuluk ve tüm diğer büyücülük çeşitlerinin başlıca vaadi, ölünce aslında ölmeyecek olduğumuzdur. Hayır, kesinlikle ölmeyiz. Düşünen, hisseden ve anımsayan bir parçamız yaşamayı sürdürür. O her ne ise -ne madde ne enerji olan, ruh ya da başka bir şey- gelecekte, diye anlatılır bize; insan ya da diğer varlıkların vücutlarına yeniden girebilir; böylelikle ölümün yarattığı acı bir parça da olsa hafifler. Bundan başka, ruhçuluk ya da bağlantı kurma işi doğruysa, yitirdiğimiz sevdiklerimizle temas kurma fırsatımız da var demektir.</p>

  <p>&nbsp;</p>

  <p>Washington Eyaleti'nden J. Z. Knight, 35 000 yaşındaki "Ramtha" adlı biriyle bağlantı halinde olduğunu öne sürüyor. Ramtha, Knight'ın dilini, dudaklarını ve ses tellerini kullanarak çok iyi bir İngilizce ve bana Hint Hükümdarlığı'ndan kalma gibi gelen bir aksanla konuşuyor. İnsanların çoğu konuşmayı bildiğinden ve -çocuklardan profesyonel oyunculara kadar- birçok kişinin repertuvarında taklit edebileceği sesler olduğundan, akla gelen en basit hipotez, Ramtha adıyla konuşanın Bayan Knight'ın kendisi olduğu ve Pleistosen Buz Çağı'nda yaşamış ve cismini yitirmiş varlıklarla iletişim falan kurmadığı. Tersini gösteren kanıt varsa, duymayı çok isterim. Ramtha, Bayan Knight'ın ağzının yardımı olmadan kendisi konuşabilseydi, çok daha etkileyici olurdu. Ama öyle olmadığına göre, iddiayı nasıl sınayabiliriz? (Oyuncu Shirley MacLaine, Ramtha'nın Atlantis'teki erkek kardeşi olduğu kanısında. Neyse, bu da başka bir öykü; hiç girmeyelim).</p>

  <p>&nbsp;</p>

  <p>Varsayalım ki Ramtha'yı sorgulayabiliyoruz. Onun olduğunu söylediği kişi olup olmadığını bilebilir miyiz? Yaklaşık olarak da olsa, 35.000 yıl önce yaşadığını nereden biliyor? Hangi takvimi kullanıyor? Aradan geçmiş binlerce yılın kaydını kim tutmuş? Otuz beş bin yıl artı eksi kaç? 35.000 yıl önce dünya nasıldı? Ramtha ya gerçekten 35.000 yıl yaşındadır ki, o zaman yaşadığı dönem hakkında kendisinden bir şeyler öğreniriz ya da sahtedir ve eninde sonunda bu adamın (daha doğrusu kadının) dili sürçerek kendini ele verecektir.</p>

  <p>&nbsp;</p>

  <p>Ramtha nerede yaşadı? (İngilizce'yi Hint aksanıyla konuştuğunu biliyorum, ama 35.000 yıl önce nerede kullanılıyordu bu aksan?) İklim nasıldı? Ramtha nelerle besleniyordu? (Arkeologlar insanların o dönemde neler yediğini biliyor.) Yerel diller ve toplumsal yapı nasıldı? Ramtha kimlerle birlikte yaşıyordu -eşi, ya da eşleri, çocukları, torunları var mıydı? Yaşam döngüsü, çocuk ölümü oranı, ortalama ömür ne kadardı? Doğum kontrolü kullanıyorlar mıydı? Nasıl giysiler giyiyorlardı? Giysilerini nasıl üretiyorlardı? En tehlikeli avcılar hangi canlılardı? Peki ya avcılık ve balıkçılık aletleri ile teknikleri? Silahlar? Yerel önyargılar? Yabancı düşmanlığı ve ırkçılık? Ramtha "ileri uygarlık" Atlantis'ten geldiyse, dilbilimsel, teknolojik, tarihi ayrıntılar nerede? Yazıları nasıldı? Anlatsın bize. Tüm bu bilgilerin yerine önümüze konan sadece bayağı söylevler.</p>

  <p>&nbsp;</p>

  <p>Başka bir örneğe geçmek istersek, gazeteci Jim Schnabel'ın kaleme aldığı gibi, bu kez tarihöncesi ölü birinden değil, tahıl dairelerini yapan bilinmez insanüstü varlıklarla bağlantı sonucu elde edilmiş bilgilerden söz edebiliriz:</p>

  <p>&nbsp;</p>

  <p>Bizimle ilgili yalanlar türeten bu günahkâr ulus konusunda çok endişeliyiz. Biz makinelerle gelmiyoruz, dünyanıza makinelerle inmiyoruz... Rüzgâr gibi geliyoruz. Bir Yaşam Gücü'yüz. Yerden gelen Yaşam Gücü... Gelin buraya... Bir soluk uzaklığındayız... bir soluk ... milyonlarca kilometre ötede değil... Vücudunuzun enerjilerinden daha büyük bir Yaşam Gücü'yüz. Daha üst bir yaşam düzeyine karşılık geliyoruz... İsme gereksinmemiz yok. Dünyanıza koşutuz, dünyanız boyunca uzanıyoruz... Duvarlar yıkıldı. Geçmişten iki adam gelecek ... büyük ayı... dünya barışa kavuşacak.</p>
</body>
</html>
