<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p>4 Ekim 1957'de, Dünya yörüngesine giren ilk yapay uydu olan Sputnik 1 fırlatıldı. O yıl Amerika'da kaydedilen 1178 UFO raporunun 701'i, yani yüzde 60'ı -ilk anda akla geleceği gibi yüzde 25'i değil- Ekim ve Aralık ayları arasında bildirilmişti. Sputnik'e basında da fazlaca yer verilmesinin UFO kayıtlarını kabartmakta rol oynadığı çok acık. Belki de insanlar geceleri gökyüzüne daha fazla bakmaya başlamış ve anlam veremedikleri doğal olayları UFO olarak rapor etmişlerdi. Yoksa göğe daha fazla baktıkça, aslında hep orada olan uzaylı gemilerini daha iyi görür mü olmuşlardı?</p>

  <p>&nbsp;</p>

  <p>Uçan daire kavramı aslında daha da eskilere, Richard Shaver tarafından yazılmış ve ucuz roman dergisi Amanng Stories'âe yayımlanmış IRemumber Lemuria! (Lemuria'yı Anımsıyorum!) isimli romana değin uzanıyor. Roman, çocukluğumda bir solukta yutarcasına okumaya bayıldığım türdendi. Kitaptan öğrendiğime göre, bugün kayıp kıtalar, 150.000 yıl önce yeraltında yaşayan, insanların çektiği sıkıntılardan ve şeytansı işlerden sorumlu kötü ruhlu bir ırkın ortaya çıkması üzerine uzaylılar tarafından kurulmuşlardı. Derginin yazı işleri müdürü -sözünü ettiği yeraltı yaratıkları gibi 1,20 metre boylarındaki -Ray Palıner, Arnold'ın rapor ettiği olaydan çok önce, Dünya'nın disk biçimli uzaylı araçlarca ziyaret edildiği ve hükümetin uzaylılarla suç ortaklığı yaparak bu durumu gizlediği yolunda haberler yazıyordu. Terim yerleşmeden çok önce, milyonlarca Amerikalı bayilerde, marketlerde gördükleri benzeri dergilerin kapaklarından uçan daire kavramı ile tanışmışlardı bile.</p>

  <p>&nbsp;</p>

  <p>Bütünüyle ele alındığında, bu konuda öne sürülen kanıtlar son derece yetersizdi. Birçok olayın kaynağının da aldatmaca, şaka, sanrı görme, doğal olayları yanlış anlama, kanıt olarak öne sürülen umut ve korkular, kimi kez de İlgi, ün ve talih avcılığı olduğu anlaşılmıştı. Gerçekleri öğrendiğimde kendimi kötü hissettiğimi anımsıyorum.</p>

  <p>&nbsp;</p>

  <p>O zamanlardan bugüne, eğer varsa, diğer gezegenlerde yaşam izine rastlayabilmek amacıyla radyo sinyallerini dinleme, uzaya araç gönderme projelerinde görev alma ayrıcalığına sahip olduğum için kendimi çok şanslı sayıyorum. Ancak, her kuşkucu bilim adamının algılayıp onaylayacağı bir sinyale rastlanamadığı sürece, ne denli çekici bir fikir olursa olsun, dünya dışı yaşama ilişkin kanıt bulmuş sayılanlayız. Tek yapabileceğimiz, eğer o fırsat çıkarsa, daha iyi veri elde edene kadar beklemek. Dünya'nın ötesinde yaşam olduğunu gösteren ciddi bir kanıta henüz rastlayabilmiş değiliz. Ama araştırmanın da henüz başındayız. Bu konuda söylenebilecek tek şey, yarın yeni ve daha güçlü bir veri elde edebilecek olmamız.</p>

  <p>&nbsp;</p>

  <p>Ziyaret edilip edilmediğimiz konusuna benden daha fazla ilgi duyabilecek birini düşünemiyorum. dünya dışı yaşamı doğrudan ve yakından inceleyebilmek, çok uzak mesafeden dolaylı gözlem yapmaktan çok daha iyi olur ve bana zaman kazandırırdı doğrusu. Uzaylılar kısa boylu, suratsız ve cinsel saplantılı olsalar bile, eğer burada bir yerlerdelerse onları tanımak istiyorum.</p>

  <p>&nbsp;</p>

  <p>"Uzaylılar"la karşılaşmaya duyduğumuz hevesin ne denli büyük, kabullenmeye hazır olduğumuz kanıt standartlımı ise ne denli düşük olduğunu gösteren en iyi örnek, "tahıl daireleri" olsa gerek. Büyük Britanya kökenli olup tüm dünyaya yayılan uzaylı söylencesi gerçekten çok ilginç.</p>

  <p>&nbsp;</p>

  <p>Öykü buğday, çavdar, arpa ve şalgam tarlalarında çiftçiler ve yöreden geçenlerce fark edilen (sonraki yıllarda daha karmaşık resim yazılara dönüşen) daire motifleriyle başladı. 1970'lerin ortalarında basit dairelerle başlayan olay yıldan yıla karmaşıklaştı. 198ü sonları ve 1990 başlarına gelindiğinde, özellikle Büyük Britanya'nın güneydeki kırsal kesimleri, hasattan önce tahıl tarlalarına yapılmış, kimileri futbol sabası büyüklüğünde sayısız geometrik şekille dolmaya başlamıştı. Birbirine teğet, eksenle bağlı ya da koşut çizgilerle kesilmiş "böceksi" daire şekilleriydi bunlar. Bazı şekillerde, merkez dairenin çevresinde simetrik olarak dizilenmiş dört küçük daire daha oluyordu. Kimilerine göre bu. dört iniş ayağı ile alana konmuş bir uçan dairenin bıraktığı izdi.</p>

  <p>&nbsp;</p>

  <p>Bir muziplik olmasındı bu sakın? Olanaksız diyordu herkes. Böylesi yüzlerce şekil vardı. Kimi kez şekiller gece, bir iki saat itinde beliriveriyordu. Üstelik de öylesi büyük şekiller, birkaç saatle insan eliyle yapılsın! Kesinlikle olanaksızdı. Resim-yazıların çevresinde herhangi bir ayak izine de rastlanmamıştı. Hem kim ve neden böyle bir şey yapmak istemiş olabilirdi ki?</p>

  <p>&nbsp;</p>

  <p>Şekillerle ilgili birçok farklı görüş öne sürüldü. Biraz bilimsel eğitime sahip kişiler tarlaları inceleyip hipotezler ortaya atarak, bütünüyle bu konuya ayrılmış dergiler kurdular. Şekiller "dikey burgaçlar" adı verilen garip hortumların, hatla daha da ilginç yapıdaki "halka burgaçların eseri miydi acaba? Yoksa nedeni yıldırımlar mıydı? Japon araştırmacılar, olaya plazma fiziğinin yol açıp açmadığını saptamak için Iaboratuvarda küçük ölçekle simülasyonlar yaptılar.</p>

  <p>&nbsp;</p>

  <p>Ne var ki tahıl daireleri karmaşıklaştıkça, meteorolojik ve elektriksel açıklamalar zorlama kalmaya başlamıştı. Olup bitenlerin, bizimle geometrik bir dilde iletişim kurmaya çalışan UFO'ların ziyaretinden başka bir şey olmadığı söyleniyordu. Belki şeytanın işiydi hepsi. Yoksa binlerce, yıldır kendisine işkence eden İnsan’dan bıkmış Dünya mıydı bunları yapan? Bize şikâyetlerini mi bildirmeye çalışıyordu? Yeniçağ inanışına sahip turistler akın akın gelerek şekilleri inceliyorlardı. Kimi meraklılar, ellerinde video kamera ve kızılötesi dürbünlerle geceleri tarlalarda nöbet tutuyorlardı.</p>

  <p>&nbsp;</p>

  <p>Dünyanın her yerinden yazılı ve elektronik basın organları, şekillerin sorumlusunun peşine düşmüşlerdi. Tarlalara söz konusu şekilleri yapan dünya dışı uygarlıklar ile ilgili kitaplar yok satıyordu. Doğru, tarlalara inen herhangi bir uçan daire görülmemiş, geometrik şekillerden hiçbiri yapımı sırasında görüntülenememişti. Ama çatalla su arayıcılar aslında başka dünyalı olduklarını öne sürmeye, şekilleri yapan varlıklarla telepatik İletişim kurmaya başlamışlardı. Dairelerde "orgon enerjisi"ne rastlanmıştı.</p>

  <p>&nbsp;</p>

  <p>Mecliste sorular gündeme geliyordu. Kraliyet ailesi, Savunma Bakanlığı'na bilimsel danışmanlık yapmış Lord Solly Zıickennan'dan özel bilgi almıştı. Hayaletlerin, hatta Malta Şövalyeleri ve benzeri diğer gizli toplulukların işe karıştığı da söylentiler arasındaydı. Olayda şeytana lamı adı geçiyordu. Savunma Bakanlığı ise gerçekleri saklamaktaydı. Birkaç biçimsiz dairenin ise, kamuoyunu yanıltmak için askeriye tarafından yapıldığı öne sürülmüş, magazin basını soluğu tarlalarda almıştı. Daily Alirror, rakibi olan Daily Express'i alt etmek için bir çiftçi ile oğlunu kiralayarak beş daire yaptırmıştı. Express ise hiç değilse hileye başvurmamıştı.</p>

  <p>&nbsp;</p>

  <p>"Tahılbilim" örgütleri türev erek gitgide yaygınlaşmaya başlamıştı. Rakip gruplar, birbirlerine gözdağı veren yazılar gönderiyor; yetersizlik, beceriksizlik suçlamalarıyla birbirlerine saldırıyorlardı. Tahıl "dairelerin" sayısı bine, ulaşmıştı. Olay Birleşik Devletler, Kanada, Bulgaristan, Macaristan, Japonya ve Hollanda'ya kadar uzanmıştı. Uzaylılarda ziyaret edildiğimize ilişkin tartışmalarda, resim-yazılara, özellikle daha karmaşık olanlarına gönderme yapılıyordu. Mars'taki "Yüz" ile zorlama bağlar bile kuruluyordu. Tanıdığım bilim adamlarından biri, şekillerde inanılmaz derecede üstün bir matematik olduğunu, ancak bizden daha zeki bir uygarlığın işi olabileceklerini yazmıştı. Birçok noktada çekişen hemen tüm tahılbilimcilerin birleştiği nokta, son zamanlarda görülen resimyazıların bırakın 17 işe yaramaz, kendini bilmez muzipleri, hiçbir insanın işi olamayacak denli karmaşık ve ince hesap işi olduğuydu. Besbelli ki işin içinde dünya dışı zekâ vardı.</p>

  <p>&nbsp;</p>

  <p>1991 yılında, Southampton'li iki kafadar Doug Boıver ve Dave Chorley, 15 yıldır tahıl tarlalarına şekiller yapmakta olduklarını açıkladılar. Her zaman gittikleri The Percy Hobbes adlı birahanede, bir gece bir kaç bira yuvarladıktan sonra akıllarına böyle bir muziplik yapmak gelmişti. UFO haberleri hoşlarına gittiğinden, UFO meraklılarına böyle bir kandırmaca hazırlamanın eğlenceli olacağını düşünmüşlerdi. Başlangıçta, Bower’ın çerçeve dükkânının arka kapısında güvence amacıyla bulundurduğu ağır bir çelik çubuğu kullanarak buğday başaklarını düzleştiriyorlardı. Sonraları tahta kalas ve ip kullanmaya haşlamışlardı. Başta iş yalnızca birkaç dakika sürüyordu. Ancak, hem sanatçı hem de müzmin muzip olmanın verdiği esinle işi gitgide büyütmeye başlamışlar, sonunda daha fazla sayıda ve daha şaşırtıcı şekiller yapar olmuşlardı.</p>

  <p>&nbsp;</p>

  <p>İlk başlarda, şekilleri kimse fark etmemiş gibiydi. Basında ilgili hiçbir yayın yer almamıştı. İkilinin sanat eserleri UFO'lularca gereken ilgiyi görmemişti. Bower ve Chorley tahıl dairelerini bir yana bırakıp, duygusal yönden daha doyurucu olacak başka bir kandırmacanın peşine düşmeye karar vermişlerdi artık.</p>

  <p>&nbsp;</p>

  <p>Tam o aralarda, daireler birdenbire İlgi görmeye başladı. UFO'cular oltayı yutmuşlardı. Bower ve Chorley çok sevinçliydi. Özellikle bilim adamları ve bazı diğer ilgililer şekillerin insan zekâsının ürünü olamayacağını söylediklerinde, müthiş keyif alıyorlardı.</p>

  <p>&nbsp;</p>

  <p>Gece çıkacakları her yeni geziyi dikkatle planlıyor, kimi kez önceden sulu boya ile özenli şekiller hazırlıyorlardı. Bu arada yapılan yorumları da yakından izliyorlardı. Yerel meteoroloji uzmanlarından biri, tüm tahılların saat yönünde bükülmüş olması nedeniyle olaya bir tür hortumun yol açabileceğini düşündüğünü söylediğinde, uzmanı haksız çıkarmak amacıyla dış halkası saat yönünün tersinde bükülmüş yeni bir şekil yapmışlardı.</p>

  <p>&nbsp;</p>

  <p>Kısa süre sonra, Güney İngiltere ve diğer yerlerde de tahıl tarlalarında şekiller belirlemeye başlamıştı. Taklitçi muzipler İş başındaydı anlaşılan. Bunun üzerine Boıver ve Chorley, buğday tarlasına bir yanıt mesajı kazıdılar: "YALNIZ DEĞİLİZ." Bunun bile dünya dışından gerçek bir mesaj olduğuna karar verildi hemen (üstelik "YALNIZ DEĞİLSİNİZ" değil, "YALNIZ DEĞİLİZ" yazılmış olmasına karşın). Doug ve İlave sanat eserlerini bitişik iki D harfi ile imzalıyorlardı; ama UFO'culara göre bu da gizemli bir uzaylı mesajıydı. Bower'in geceleri ortadan yok olması eşi Henezin iyice kuşkusunu uyandırmaya başlamıştı. Bir gece onu da yanlarına alarak işe koyuldular, ilene ertesi gün yaptıkları işi gün ışığında görüp hayran kalınca, Bower'in gece seferlerinin masumane olduğunu da kabul etmişti.</p>

  <p>&nbsp;</p>

  <p>Sonunda Bower ve Chorley, gitgide zorlaşan bu ince işten yorgun düşmeye başlamışlardı. Sağlık durumları son derece iyi olmasına karşın, ikisi de artık altmışların davdı ve kimi kez sinirli çiftçilerle burun buruna geldikleri tarlalara komando tatbikatları düzenlemek için artık biraz yaşlı sayılırlardı. Sanat eserlerini fotoğraflayıp uzaylıların sanatçı ruhlu olduğunu anlatan yazılar eşliğinde yayımlayan gazete haberlerinden de sıkılmışlardı. Üstelik, açıklamayı daha fazla geciktirirlerse, kimsenin kendilerine inanmayacağından da endişe duyuyorlardı.</p>

  <p>&nbsp;</p>

  <p>Ve böylece itiraflarını hazırladılar. Gazetecilere en karmaşık şekilleri nasıl yaptıklarını gösterdiler. Hiçbir muzipliğin onca yıl süremeyeceği, hiç kimsenin insanları uzaylıların varlığına inandırmak İçin böyle bir işe kalkışmayacağı gibi iddiaları bir daha duymayız artık diye düşünüyor olabilirsiniz. Ne var ki hasın bu açıklamalara kısaca yer vermekle yelindi. Tahılbilimcilerin de bunda büyük payı oldu. Onlara göre, insanların mucizevi olaylar düşleme keyfi ellerinden alınıyordu.</p>

  <p>&nbsp;</p>

  <p>O günden bu yana diğer bazı muzipler, tarlalara estetik ve esinden yoksun şekiller yapmayı sürdürüyor. Her zaman olduğu gibi yapılan açıklama, başta uyanmış ve hâlâ yitirilmemiş ilk hevesin gölgesinden kurtulamıyor. Tahıl tarlalarındaki cisimler ve UFO'larla olan ilgilerini birçok kişi duydu; fakat iş Bower ve Chorley'nin isimlerine ya da her şeyin, başından beri yalnızca bir kandırmaca olduğuna gelince, yayınlar birdenbire kesiliverdi. Gazeteci Jim Schnabel'in 1994'te yayımladığı ve benim de bu bolümde yararlandığım, Round iti Circles (Dairelerin izinde), (Penguin Books) adlı kitabın yeni baskılan yapılıyor. Schnahei iki kafadarın yöntemini izleyerek, kendisi de iyi resimyazılar yapmayı başarmış. (Tarlada sekil yapmak için bahçe silindiri ve tahta bir kalası daha uygun bulmuş. Tahılları ayakla ezmenin de aynı işi gördüğünü söylüyor.) Schnahi'in, bir eleştirmenin "Yıllardır okuduğum en komik kitap" dediği çalışması pek büyük bir yankı yapmadı. İblisler iyi satarken, işe karışan itirafçı muzipler kimsenin hoşuna gitmiyor.</p>

  <p>&nbsp;</p>

  <p>Başarılı ikinci el otomobil alıcılarının da kanıtladığı gibi, kuşkucu yaklaşım ileri derecede bir eğitim gerektirmiyor. Kuşkucu yaklaşımın demokratik uygulamasının özünde, bilgi olarak yerleşmeye çalışan iddiaları etkin ve yapıcı bir şekilde değerlendirebilme yetisi yatıyor. Bilimin tek islediği, kullanılmış otomobil alırken ya da TV reklamlarında gördüğümüz, biraların, ağrı kesicilerin kalitesini denerken gösterdiğimi? kuşkuculuğu diğer konularda da kullanmak.</p>

  <p>&nbsp;</p>

  <p>Ne var ki kuşkuculuğun gereçleri, toplumumuzdaki bireylere verilmiyor. Okulda, en çok kullanıldığı bilim alanında bile gereçlerinden fazlaca söz edilmezken kuşkuculuk, günlük hayatta yaşadığımız düş kırıklıkları sonrasında kendiliğinden filizleniyor. Siyaset, ekonomi, reklamcılık ve Yeniçağ ya da Eskiçağ dinleri, sürekli olarak kola) inanırlık derecemizi ölçüyorlar aslında. Satacak bir şeyi olanların, kamuoyunu etkilemek isteyenlerin, güç sahiplerinin, kuşkuculuğun önünü almakla büyük çıkarları bulunuyor.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Kendi çıkarının, tutkularının, önyargılarının</p>

  <p>Ya da garip olaylara merakının fazlaca</p>

  <p>Söz konusu olmadığı durumlarda,</p>

  <p>Bir tanığın her dediğine güvenebilirsiniz.</p>

  <p>Fakat bu saydıklarım işin içine girdiğinde,</p>

  <p>Öne sürülen savın olasılık dışılığı ölçüsünde</p>

  <p>Doğrulayıcı kanıt isteyiniz.</p>

  <p>&nbsp;</p>

  <p>THOMAS HENRY HUXLEY</p>

  <p>(1825-1895)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_4">BÖLÜM 5 : ALDATMACA VE GİZLİLİK</h1>

  <p>UFO kurbanı ünlü Travis ty'alton'un annesi oğlunun bir uçan dairenin şimşeğiyle ışınlandığını duyduğunda, gayet sakin bir tavırla şu yanıtı vermişti: "Zaten bu işler hep böyle olmuyor mu?" Öyle mi gerçekten?</p>

  <p>&nbsp;</p>

  <p>Gökyüzünde UFO'ların olduğunu söylemek çok da yanlış değil: "UFO, Unidentififd Flying Object Tanımlanamamış Uçan Cisim" tanımlamasının kısa yazılışı. Kapsamı da "Uçan Daire "den daha geniş. Sıradan gözlemcilerin, halta kimi zaman uzmanların, anlayamadıkları saptamalar yapmaları kaçınılmazdır. Peki ama, ne olduğunu anlayamadığımız her şey neden yıldızlardan gelen bir uzay gemisi olsun? Üstelik çok daha sade olasılıklar söz konusuyken.</p>

  <p>&nbsp;</p>

  <p>Yanlış yorumlanan doğal olayları, muziplikleri, ruhsal sapmaları verilerden çıkarırsak, geriye son derece garip, fakat inanılır, üstelik de fiziksel kanıtla doğrulanmış başka durumlar kalıyor mu? Tüm o gürültünün içinde gizli bir "sinyal" var mı? Kanımca, şimdiye değin hiçbir sinyal saptanmadı. İlginç olmayan fakat güvenilir, egzotik fakat yanıltıcı durumlar rapor edildiği oldu. 1947'den bu yana rapor edilmiş bir milyon UFO gözlemine karşın, alalarında yanılgının, muzipliğin ya da samının kesinlikle söz konusu olamayacağı, dünya dışından gelme bir uzay gemisi olduğu hiç kuşku götürmeyecek denli tuhaf tek bir cisim gözlemi yok. İtiraf etmeliyim ki bunun için üzülmüyor değilim.</p>

  <p>&nbsp;</p>

  <p>Tadımlık paketler içinde satılan fantastik UFO iddialarının sağanağına tutuluyor, ne var ki bu iddiaların hak enikleri türden bir tavırla yalanlandıklarını hemen hiçbir zaman duymuyoruz. Nedenini anlamak zor değil: Gazete ve kitapları daha çok sattıran daha yüksek "rating" sağlayan, inanması daha eğlenceli olan, günlük yaşamın işkencelerimle daha çok çatışan hangisi? Gerçek uzay gemisi enkazları mı, kolay inanırları yemleyen deneyimli sahtekârlar mı? insan türü ile oynayan güçlü uzaylılar mı, yoksa insanın zayıf ve kusurlu yapısından kaynaklanan böylesi iddialar olabileceği görüşü mü?</p>

  <p>&nbsp;</p>

  <p>Geçen yıllar içinde, UFO sorunu üzerinde çalışmayı sürdürdüm, Bu konuda, birçoğu oldukça ayrıntılı ve yazarın kendisine ait deneyimler içeren çok sayıda mektup alıyorum. Kimi zaman, mektup sahibini telefonla aramanı martıyla, çok önemli itiraflar vaat edildiği de oluyor. Konusu ne olursa olsun, yaptığım konuşmalar sonrasında genellikle şu soruyla karşılaşıyorum: "UFO'lara inanıyor musunuz?" Sorunun yüklemi de beni her seferinde sasınıyor; demek ki bu bir kanıl gösterme değil, inanç sorunu. "UFO'ların uzaylılara ait uzay gemileri olduğu yolundaki kanıtlar ne denli güçlü?" gibi bir soru ise hemen hiç sorulmuyor.</p>

  <p>&nbsp;</p>

  <p>Gözlemlerime göre, insanların hu konudaki meraklı tavrı son derece önyargılı. Kimileri, görgü tanıklarının ifadesinin güvenilirliğinden; insanların böyle durumlar uydurması, sanrılar görmesi ya da büyük ölçekli muziplikler yapmasının İse olanaksız olduğundan: üst düzey hükümet organlarının gerçeği bizlerden saklamak için komplo kurduğundan öylesine eminler ki. UFO'lar konusundaki kolay inanırlığın bir nedeni, halkın refahı ve "ulusal güvenliğin" söz konusu olduğu durumlarda yalan söyleyebilen hükümete karsı insanların haklı güvensizliği. Birçok diğer konuda uyguladığı sessiz kalına ya da yalana başvurma politikası düşünüldüğünde, hükümetin böyle bir konuya sansür uygulamayacağını, önemli bilgileri yurttaşlarından asla saklamayacağını iddia etmek de güç. Olası bir sansürün nedeninin de dünya çapında bir paniği ya da hükümete güven yitimini önleme olduğu düşünülüyor.</p>

  <p>&nbsp;</p>

  <p>Hava Kuvvetleri'nin önceleri "Haset Projesi" diye anılan UFO konulu "Meclis Projesi" çalışmasını araştıran ABD Hava Kuvvetleri Bilimsel Danışmanlık Kurulu'nda ben de görev almıştım. Vardığımız sonuçlara göre, sürmekte olan çalısına yapmacık ve baştan savmaydı. 1960'ların ortalarında, '"Meclis Projesi" Ohio'daki (başlıca amacı Sovyetler'in ne tür silahlar geliştirdiğini izlemek olan "Yabancı Teknik Haber Alma" biriminin de bulunduğu) Wriglu-Pallerson Hava Kuvvetleri Üssü'nden yönetilmeye başlamıştı. Us son derere gelişkin bir dosya tarama teknolojisine sahipli. Belli bir UFO raporu ile ilgili bilgi almak istediğinizde, önünüzden, kuru temizleyicilerdeki raylara takılı süveter ve takım elbiseler gibi sıra sıra dosyalar geçiyor; istediğiniz dosyaya vardığınızda motor duruyordu.</p>

  <p>&nbsp;</p>

  <p>Ne var ki, dosyaların içindekiler pek dikkate değer bilgiler değildi. Örneğin, bazı yaşlı yurttaşlar, New Hampshire'da küçük bir kasabada, havada bir saatten fazla süre boyunca ışıklar gördüklerini bildirmişler; daha sonra olayın kaynağının yakındaki Hava Üssü'nden kalkmış, tatbikat yapan bir bombardıman uçağı filosu olduğu anlaşılmıştı. Filonun kasabanın üzerinden geçmesi bir saat sürebilir miydi? Hayır. Peki uçaklar, UFO'ların bildirildiği saatte ini uçuştaydı? Hayır. Albay, bize lütfen stratejik bombardıman uçaklarının nasıl olup da havada kıpırtısız durabildiklerini açıklayabilir misiniz? Hayır. Baştan savma Meclis araştırmaları bilimsel yönden pek fakir olmalarına karşın, halkı Hava Kuvvetleri'nin durumu kontrol akında tuttuğuna inandırmak gibi önemli bir bürokratik görev üstlenmişlerdi.</p>

  <p>&nbsp;</p>

  <p>Hava Kuvvetleri'nin çalışması, başka bir yerde, örneğin, bir yarbayın değil de tuğgeneralin başkanlığında daha ciddi, daha bilimsel bir UFO çalışmasının yapılmadığı anlamına gelmiyordu kuşkusuz. Uzaylılarca ziyaret edildiğimize inandığım için değil, UFO'larla ilgili her türlü verinin bir zamanlar Silahlı Kuvvetler için büyük önem taşıdığını bildiğim için, böylesi bir çalışmanın yapılmış olması şansını çok yüksek görüyorum. UFO'lar bildirildiği gibi manevra yeteneği çok yüksek, hızlı araçlarsa, nasıl çalıştıklarını bulmak askeri bir görevdir. Sovyetler Birliği'nce yapılmış araçlarsa, bizleri korumak Hava Kuvvetleri'nin sorumluluğudur. Araçların bildirilen özellikleri göz önüne alındığında, Sovyet UFO'larının Amerikan askeri ve nükleer tesislerinin üzerinde göz göre göre süzüldüğünü düşünmek endişe verici doğrusu. Öte yandan, UFO'lar uzaylılarca yapıldıysa, (bir uçan daire yakalamayı becermek kaydıyla) teknolojilerini kopya edip, Soğuk Savaş'ta kendimize çok büyük avantaj sağlayabilirdik. Üstelik, Silahlı Kuvvetler UFO'ların ne Sovyetler'in ne de uzaylıların İşi olduğunu düşünüyorsa bile, raporları yakından izlemek için iyi bir neden vardı:</p>

  <p>&nbsp;</p>

  <p>1950'lerde balonlar Hava Kuvvetleri'nce çok yaygın olarak kullanılıyordu. Fakat, duyurulduğu gibi hava tahmin platformları ya da radar yansıtıcıları olarak değil; gizli bir amaçla, yüksek çözünürlüklü kameralar ve haber alma cihazlarıyla donatılmış robotik casus araçlar olarak görev yapıyorlardı. Balonların kendisi değilse de, taşıdıkları keşif araçları kamuoyundan gizli tutuluyordu. Yüksek irtifa balonları yerden bakıldığında daire şeklinde görünebilir. Uzaklığını yanlış tahmin ettiğiniz bir balonu inanılmaz derecede hızlı gidiyor sanabilirsiniz, içleri boş ve çok hafif cisimler olduklarından kimi kez rüzgârın etkisiyle, uçakların asla yapamayacağı türden ve momentumun korunumuna meydan okuyan yön değişimleri yapabilirler.</p>

  <p>&nbsp;</p>

  <p>1950'lerin başlarında ABD göklerinde yaygın olarak test edilen askeri balon sistemlerinin en ünlüsü "Skyhook" idi. Diğer balon sistemi ve projeleri arasında "Mogul", "Moby Dick", "Grandsoil" ve "Genetrix" yer alıyor. Donanma Araştırına Laboratuvarı'nda yürütülen bu projelerin sorumlularından Urner Lidell (daha sonra NASA'ya geçmişti), bir keresinde bana tüm UFO raporlarının askeri balonlarla ilintili olduğunu düşündüğünü söylemişti. Her ne kadar "tüm" çok iddialı bir nicelemeyse de balonların rolünün büyüklüğü konusunda ben de Lidell ile hemfikirim. Bildiğim kadarıyla, gökyüzüne gizlice belli sayıda balon salıp, UFO gözlemlerinin artıp anmadığını saplamak gibi bilinçli ve sistemli bir kontrol deneyi şimdiye değin hiç yapılmadı.</p>

  <p>&nbsp;</p>

  <p>1956'da ABD keşif balon lan Sovyetler Birliği üzerinde uçuşlar yapmaya başladı. Kimi kez, bir gün içinde düzinelerce balon gönderildiği oluyordu. Sonraları balonların yerini U-2 gibi yüksek irtifa uçakları ve daha sonra da casus uydular aldı. Bu dönemde, görülen birçok UFO'nun aslında keşif balonları olduğu çok açık. Kozmik ışın algılayıcılarını taşıyan platformlar, optik ve kızılötesi teleskoplar, doğal kozmik radyasyon taraması yapan radyo alıcıları ve atmosferin üst kısımlarında kullanılacak donanımı taşıyan yüksek irtifa balonları bugün hâlâ kullanılıyor.</p>

  <p>&nbsp;</p>

  <p>1947'de New Mexico'daki Roswell yakınlarında düştüğü söylenen bir ya da birkaç uçan daire konusunda epeyce patırtı koparılmıştı. Tanıkların verdiği ilk raporlar ve yayımlanan gazele fotoğrafları, enkazın bir yüksek irtifa balonuna ait olduğu fikrini tümüyle doğrular türdendi. Ne var ki, bölgenin bazı diğer sakinleri -özellikle onlarca yıl sonra yaptıkları açıklamalarda- daha egzotik malzemelerden, gizemli yazılardan, askeri personelin gördüklerini kendilerine saklamaları için tanıkları tehdit ettiğinden ve en önemlisi, uzaylıların gemi enkazının ve cesetlerinin bir uçağa yüklenerek Wrighl Patterson Hava Kuvvetleri Üssü'ndeki Havacılık Mühimmat Komutanlığı'na götürüldüğünden söz etmeye başladılar. Sonraları çıkan uzaylı cesedi bulunması öykülerinin hepsi olmasa da bir kısmı bu olayla ilintilidir.</p>

  <p>&nbsp;</p>

  <p>UFO'lar konusunda uzun yıllar çalışmış -o zamanlar ABD Hava Kuvvetleri Haber Alma Dairesi Başkanı olan ve daha sonra ABD'nin Domuzlar Körfezi'nden Küba'ya yaptığı çıkartmada CIA görevlisi olarak önemli rol oynayan Philip Klass, Roswell "kazası"ından bir yıl sonra, 27 Temmuz 1948'de yazılmış, Tümgeneral C B. Cabell imzalı açık bir mektup ele geçirmişti. Cabell, UFO'ların ne olabileceği konusunda kendisine rapor verenleri sorgulamış, tek bir ipucu bile elde edememişti. 11 Ekim 1948 tarihli ve Havacılık Mühimmat Dairesi'ndeki mühimmat konusunda ayrıntılı bir döküm sıman özel yanıtta ise, Haber Alma Dairesi Başkanı'na, Hava Kuvvetleri'nde konu hakkında bilgisi olan kimseyi bulamadıkları bildiriliyor. Bu durumda, UFO enkazı parçalanılın ya da uzaylı cesetlerinin önceki yıl Wrighr- Patterson'a getirilmiş olması pek olanaklı görünmüyor.</p>

  <p>&nbsp;</p>

  <p>Hava Kuvvetleri'ni asıl endişelendiren, UFO'ların Ruslara ait olması şansıydı. Peki Ruslar ABD üzerinde neden UFO denemeleri yapsınlardı? Bu, yanıt olarak dört olasılığın öne sürüldüğü bir bulmacaydı: "(1) ABD'nin soğuk savaşta en ileri ve kesin silah olduğunu düşündüğü atom bombasına olan güveni sarsmak. (2) Fotoğraflı keşif uçuşları düzenlemek. (3) ABD hava savunma güçlerini denemek. (4) [Stratejik bombardıman uçakları içini ABD hedef bölgeleri üzerinde alıştırma uçuş lan yapmak." Her ne kadar (1) ve (4) numaralı amaçlar uğruna Sovyetler ellerinden geleni yaptılarsa da, UFO'ların ne geçmişte ne de bugün Ruslara ait olduğunu biliyoruz. Ruslar hedeflerine ulaşmak için uçan daire kullanmadılar.</p>

  <p>&nbsp;</p>

  <p>Roswell "kazasına" ilişkin kanıtların çoğu, söz konusu enkazın, olasılıkla Alamogordo Ordu Havaalanı ya da White Sands Deneme Sahası'ndan havalanmış bir grup gizli yüksek irtifa balonuna ait olduğunu gösteriyor. Roswel yakınlarındaki enkaz dürüst askeri personelce telaş içinde toplanmış; öte yandan i!k basın haberleri ("RAAF Roswell Bölgesinde Bir Çiftlikle Uçan Daire Saptadı") enkazın başka bir gezegenden gelmiş uzay gemisine ait olduğunu duyurmuş ve geçen yıllar içinde ün, talih umuduyla tazelenen anılar resmi açıklamaları yalanlamaya, kazanı kaynatmaya devam etmişti. Bugün Roswell'de turistlerin uğrak yeri olan iki UFO müzesi var.</p>

  <p>&nbsp;</p>

  <p>New Mexico'da bir milletvekilinden gelen talep üzerine Hava Kuvvetleri Müsteşarlığı ve Savunma Bakanlığı'nca hazırlatılan 1994 tarihli bir rapor, Roswell enkazını tropopoz irtifada Sovyet nükleer silah patlamalarını algılamak üzere tasarlanmış, çok gizli, balonla taşınan "Mogul Projesi" adlı, düşük aralıklı akustik saptama sistemi olarak tanımladı. 1947'ye ait gizli dosyalan didik didik arayan Hava Kuvvetleri haber alma görevlileri, mesaj trafiğinin artmış olduğu yolunda hiçbir kanıta rastlayamadılar:</p>

  <p>&nbsp;</p>

  <p>Amaçları bilinmeyen yabancı bir aracın ABD sınırlarına girmesi durumunda kaçınılmaz olarak söz konusu olacak hiçbir bildiri ya da uyarıya, alarm durumuna, daha yüksek tempolu bir tatbikat güncesine rastlanmamıştır… Kayıtlar yukarıda sayılanlardan hiçbirinin gerçekleşmediğini gösteriyor (eğer gerçekIeştiyse, olaylar ABD ya da başka bir ülkenin o günden bu yana eşini yapamadığı türden, son derece etkili ve sıkı bir güvenlik sistemiyle denetlenmiş olmalı. Sözü geçen zamanda böylesi bir sistem kullanılmakta idiyse, atomik sırlarımızı Sovyetler'den gizlemeyi de başarabilmeliydik. Oysa ki Sovyetler'in bu sırları başarıyla ele geçirdiğini biliyoruz.)</p>

  <p>&nbsp;</p>

  <p>Balonların taşıdığı radar hedeflerinin parçaları, kullandıkları İlginç dekoratif şekiller yıllar sonra uzaylı yazılan olarak anımsanacak olan New York'lu bir oyuncak şirketince imal edilmişti.</p>

  <p>&nbsp;</p>

  <p>UFO'ların en parlak devri, füzelerin, başlıca nükleer silah taşıma aracı olarak uçakların yerini almaya başladığı sıralara rastlıyor. En önemli uygulama sonuçlarından biri, nükleer silahla yüklü bir füzeyi, Dünya atmosferinden (üst hava katmanından geçerken küçük göktaşlarına ve kuyrukluyıldızlara olduğu gibi) alev almadan geçirme işlemiydi. Kullanılan malzemeler, füze geometrisi ve atmosfere giriş (ya da daha gösterişli bir aşama olan fırlatma) konusundaki gözlemler, ABD'nin bu çok önemli stratejik teknolojide ne kadar yol aldığını, hatta daha da kötüsü, tasarımdaki yetersizliklerini ortaya koyabilirdi. Bu gözlemler, karşı tarafın ne tür savunma önlemleri alması gerektiğini de gösterebilirdi. Sonuç olarak anlaşılacağı gibi, bu konu son derece duyarlı davranılmasını gerektiren bilgiler içeriyordu.</p>

  <p>&nbsp;</p>

  <p>Kaçınılmaz olarak askeri personelin gördükleri konusunda sessiz kalması yolunda uyarıldığı ya da görünürde tehlikesiz bazı gözlemlerin birdenbire, ancak çok gerekli hallerde açıklanan "çok gizli" dosyaların konusu haline geldiği durumlar olmuştur. Hava Kuvvetleri yetkilileri ya da sivil bilim adamları sonradan geriye bakarak düşünecek olurlarsa, hükümetin gizli bir UFO projesi yürütmüş olduğu sonucuna pekâlâ varabilirler. Eğer füzeler UFO kabul ediliyorsa, bu durumda hükümeti fazlaca suçlamamak gerek.</p>

  <p>&nbsp;</p>

  <p>Aldatmacaya bir göz atalım. ABD ve SSCB arasındaki stratejik yarışta, hava savunmalarının yeterliği çok önemli bir konuydu ve General Cabcll'in listesindeki (3) numaralı maddenin içeriğini oluşturuyordu. Zayıf bir nokta yakalayan taraf, nükleer savaşta "zafer" anlamına gelecek bir başarı elde etmiş olabilirdi. Karşı tarafın savunma gücünü derlemenin en emin yolu da sınırlarından içeri bir uçak göndererek, fark etmelerinin ne kadar süreceğine bakmaktı. ABD, Sovyet hava savunma gücünü denemek için bunu belli aralıklarla yaptı.</p>

  <p>&nbsp;</p>

  <p>1950’li ve 1960'lı yıllarda ABD batı ve doğu sahillerini, özellikle de (bir Sovyet bombardıman uçağı ya da füze saldırısının gelmesi en olası) kuzey uçlarını son derece gelişmiş radar savunma sistemleriyle donatmıştı. Bununla birlikte, belli başlı hiçbir erken uyarı sisteminin bulundurulmadığı, saldırıya açık bir bölge vardı: Güney uçlar. Potansiyel düşman için kuşkusuz son derece önemli bir bilgiydi bu. Ama, hemen akla geleceği gibi, bu aslında bir aldatmacaydı: Karşı tarafın bir ya da birkaç yüksek performanslı uçağı, diyelim ki Karayipler'den başlayarak ABD hava sahasına odaklanır ve yine diyelim ki bir ABD hava savunma radarlarınca keşfedilene kadar Mississippi Nehri'nin birkaç yüz km. yukarılarına kadar bölgeyi tarar. Sonra davetsiz çocuklar, orada radara yakalanır. (Ya da bir kontrol deneyi olarak ABD yüksek performanslı uçaklarından oluşan bir filoya önceden bildirilmeyen saldırı hamleleri yaptırılarak, Amerikan hava savunma güçlerinin ne derece etkin olduğu ölçülür.) Böyle bir durumda askeri ve sivil gözlemciler gerek radarla gerekse çıplak gözle bazı cisimler saptayabilir ve rapor edebilirler. Bildirilen cisim, bilinen hiçbir uçağa uymuyordur. Hava Kuvvetleri ve sivil havacılık birimleri, olaydan kendilerine ait hiçbir uçağın sorumlu olamayacağını belirtirken doğruyu söylüyorlardır. Meclisi güneyde bir Erken Uyarı Sistemi kurulması için bütçe ayırmaya zorlayan kendileri de olsa, Hava Kuvvetleri, Sovyet ve Küba uçaklarının yakalanmaksızın New Oileans, hatta neredeyse Memphis üzerine değin uçmayı başardıklarını itiraf edecek de değildir.</p>

  <p>&nbsp;</p>

  <p>Bir kez daha, üst düzey teknik haber alma yetkililerine, Hava Kuvvetleri üyelerine ve sivil gözlemcilere ağızlarını sıkı tutmaları için talimat verildiğine; görünürde değil, gerçekten bilgi saklandığına inanmak İçin yeterli nedenimiz var. Ve bir kez daha altını çizmek gerek ki, bu sessizlik politikasının uzaylı gemileriyle hiçbir İlgisi yok. Aradan otuz kırk yıl geçmiş olmasına karşın, Savunma Bakanlığı bürokratik nedenlerle bu gibi yüz kızartıcı durumları saklı tutmaya çalışıyor. Savunma Bakanlığı'nın yersiz kaygıları ile UFO gizeminin çözümü arasında potansiyel bir çıkar çatışması yatıyor.</p>

  <p>&nbsp;</p>

  <p>Tüm bunlara ek olarak, hem Merkezi Haber Alma Teşkilatı'nın hem de ABD Hava Kuvvetleri'nin endişe ettiği bir nokta, UFO'ların ulusal bir kriz sırasında haberleşme hatlarını kesecek ve parazit yaratarak düşman uçaklarının radarla ya da çıplak gözle saptanmasını zorlaştıracak araçlar olmasıydı. Bu da aldatmacanın öbür yüzü olan bir sinyal-gürültü sorunu.</p>

  <p>&nbsp;</p>

  <p>Sözü geçen unsurlar göz önüne alındığında, bazı UFO rapor ve incelemelerinin, hatta belki çok sayıda dosyanın, tüm bunlar için para kaynağı olarak başvuruları halktan gizlendiğine inanmaya hazırım.</p>

  <p>&nbsp;</p>

  <p>Soğuk Savaş sona erdi; füze ve balon teknolojileri demode oldu ve herkesçe erişilebilir hale geldi. Geçmişte yapılmış bazı hatalar nedeniyle yüzü kızaracak olanlar ise artık görevde değil. Silahlı Kuvvetler'e göre, olası en kötü durum, ulusal güvenliğin sağlanması amacıyla Amerikan halkının yanıltıldığı ya da kandırıldığının bir kez daha itiraf edilecek olması. Ama dosyaların üzerindeki gizlilik etiketini kaldırarak halkın erişimine açmanın zamanı geldi.</p>

  <p>&nbsp;</p>

  <p>Sessiz kalma ve sır saklama geleneğinin karşımıza çıktığı bir başka nokta da Ulusal Güvenlik Dairesi (NSA). Bu örgüt, Amerika'nın hem dostlarının hem de karşıtlarının telefon, radyo ve diğer iletişimlerini takip eder. Gizlilik içinde, dünyanın tüm posta haberleşmesini izler. Günlük trafiği çok yoğundur. Gerginlik zamanlarında, söz konusu yabancı dilleri bilen NSA personeli kulaklıklarla gün boyu oturarak karşı tarafın yüksek rütbeli personelinin yaptığı şifreli görüşmelerden yatak sohbetlerine kadar her türlü haberleşmesini dinler. Bir kısım görüşmeler de bilgisayarlarca izlenerek, söz konusu durumla ilgili herhangi bir anahtar sözcük yakalandığında derhal görevlilere haber verilir. Her şey kaydedilip saklandığından, manyetik bantları taramak yoluyla, örneğin şifreli bir sözcüğün ilk kullanıldığı görüşmeyi ya da buhran sırasında sorumlu kişileri bulmak olanaklıdır. Bazı dinleme noktalarını da o ülkenin komşuları (Rusya için Türkiye, Çin için Hindistan), yakınlarda devriye gezen uçak ve gemiler ya da Dünya yörüngesindeki bazı uydular oluşturur. NSA ve (dinlenmekten doğal olarak hoşlanmayan) diğer ülkelerin güvenlik servisleri arasında sürekli bir önlem-karşı önlem yarışı vardır.</p>

  <p>&nbsp;</p>

  <p>Bir de buna Haberleşme Özgürlüğü Anlaşması'nın (FOLA) kararlı tutumunu ekleyin. NSA'dan UFO'larla ilgili olarak mevcut tüm bilgiler istenmişti. Yasa gereği böyle bir istem yanıtsız bırakılamasa da "yöntem ve kaynakları" bildirmek şart değildir. NSA'nın çok önemli bir diğer yükümlülüğü de, etkinlikleri konusunda dost ya da düşman olsun, diğer ülkeleri sıkıntıya sokacak ya da siyasi açıdan utandırarak türden bir duruma neden olmamaktır. Sonuçta, NSA'nın FOLA'ya vereceği bir yanıt-rapor, üçte biri karartılmış bir sayfa, gerisi boş bırakılmış "alçak irtifada rapor edilen UFO" türünden cümle parçalarından oluşacaktır. Geriye kalan bilgileri açıklaması, NSA'nın kaynak ve yöntemlerini ele vermesi ya da en azından haberleşmesi gözlem akında tutulan ülkeyi, havacılık telsiz ağını denetlemesi yolunda alarma geçirmesi anlamına gelir. NSA, görünürde masum bir iş olan uçak-kontrol kulesi arası iletişimleri çözümlediğini açıklayacak olsa, karşı taraf askeri hava trafiğini kontrol ederek ilgili diyaloglarının dinlendiğini fark edip haberleşme yöntemlerinde NSA'nın işini zorlaştıracak -bandı değiştirmek gibi- değişiklikler yapabilir. Ne var ki FOLA istemlerine karşılık olarak neredeyse tamamı karartılmış sayfalarca bilgi alan UFO "komplosu" kuramcıları, doğal olarak NSA'nın UFO'lar konusunda geniş bilgiye sahip olduğu, komplonun bir parçası olarak bu bilgileri gizli tuttuğu sonucuna varacaktır.</p>

  <p>&nbsp;</p>

  <p>Görüştüğüm bazı NSA yetkililerinin, adlarının gizli tutulması şartıyla bana verdikleri bilgi şöyleydi: Askeri ve sivil uçaklarla yapılan haberleşmelerde, sık sık yakın çevrelerinde tanımlayamadıkları bir cisim, yani UFO görüldüğü bildiriliyor. Kimi kez bu bir ABD uçağı, ya da bir keşif aracı oluyor. Birçok durumda görülen UFO çok daha sıradan bir cisim çıkabiliyor ve tekrar haberleşmeye geçerek durumu açıklıyorlar.</p>

  <p>&nbsp;</p>

  <p>Aynı mantık kullanılarak, NSA herhangi bir komplonun parçası gibi gösterilebilir. Örneğin, FOLA, NSA'nın şarkıcı Elvis Presley konusunda bildiklerini rapor etmesi yolunda bir istemde bulunmuştu. (Çünkü Presley'nin ölümünden sonra görüldüğü, dolayısıyla mucizevi tedavi yöntemleri geliştirilmiş olduğu yolunda söylentiler vardı.) Doğrusu, NSA bazı şeyler biliyordu. Örneğin, belli bir ülkenin ekonomik düzeyine ilişkin bir raporda, o ülkede Elvis Presley kaset ve CD'lerinin ne kadar sattığının belirleyici olduğu öne sürülüyordu. Siyah sayfaların oluşturduğu okyanusta sunulan beyaz köpüklerden biri buydu. NSA Elvis Presley ile ilgili bir gizlilik anlaşmasına mı bulaşmıştı? NSA'nın UFO konulu trafiğini bizzat araştırmamış olmakla birlikte, bana yaptıkları açıklamayı son derece akla yatkın buluyorum.</p>

  <p>&nbsp;</p>

  <p>Hükümetin uzaylıların ziyaretine ilişkin gerçekleri bizlerden sakladığından eminsek, Silahlı Kuvvetler ve haber alma kurumlarının gizlilik geleneğini yıkmak yolunda çaba göstermeliyiz. En azından, onlarca yıl öncesinden katma, konuyla ilgili bilgiyi örten gizlilik perdesinin kaldırılması için uğraşabiliriz. "Roswell Olayı"na ilişkin Temmuz 1994 tarihli Hava Kuvvetleri raporu buna iyi bir örnek.</p>

  <p>&nbsp;</p>

  <p>UFO’cuların paranoyak tarzına ve gizlilik kültürü konusundaki "içi boş" yaklaşımlarına en iyi örneklerden biri, eski New York Times yazarlarından Howard Blum'un Out There (Orada Bir Yerde, Simon ve Schuster, 1990) adlı kitabı:</p>

  <p>&nbsp;</p>

  <p>Ne denli çeşitli yollar denedimse de sonunda aniden karşıma dikilen duvardan kurtulamadım. Gerçek, her seferinde daha ben elimi süremeden kaçıp gitmeyi beceriyordu.</p>

  <p>Neden?</p>

  <p>&nbsp;</p>

  <p>Gitgide yükselen kuşku dağının zirvesine oturan uğursuz, olanaksız tek soruydu bu. Tüm o resmi sözcü ve kurumlar neden benim çabalarımın önünü tıkamak için ellerinden gelen tüm hilelere başvuruyorlardı? Neden bir gün doğru sayılan öyküler ertesi gün yalanlanıyordu? Bu gergin, boyun eğmez gizlilik niyeydi? Askeri haber alma birimleri neden yanlış bilgi veriyor, UFO'lara inananları çılgına çeviriyorlardı? Hükümetin bulduğu aslında neydi? Neyi gizlemeye çalışıyorlardı?</p>

  <p>&nbsp;</p>

  <p>Bu konuda elbette ki direnç gösteriliyor. Askeri donanım konusunda olduğu gibi, bazı bilgiler haklı gerekçelerle gizli tutuluyor; gizlilik kimi kez gerçekten ulusun çıkan için uygulanıyor. Öte yandan, askeri ve siyasi çevreler ile haber alma örgütleri, gizliliği kendi lehlerine de kullanıyorlar. Eleştirileri önlemiş, yaptıkları işte yetersiz kalmış olma gibi ağır sorumlulukların yükünden kaçınmış oluyorlar. Böylelikle ulusun rahatlıkla güvenini kazanacak, ilk aşamada kendi güvenliği için bilgiye erişimden men edilen yurttaş kitlesinden farklı, seçkin bir "biraderler" grubu oluşturuyorlar. Birkaç istisna dışında gizlilik, demokrasi ve bilim ile asla bağdaşmaz.</p>

  <p>&nbsp;</p>

  <p>UFO'lara ilişkin bilginin gizlenmesini gündeme getiren en kışkırtıcı olaylardan biri de MJ-12 adı verilen belgelerdi. Öyküye göre, 1984 sonlarında, içinde tab edilmemiş bir film rulosu bulunan bir zarf UFO'lar ve hükümetin gizlilik politikasıyla ilgilenen film yapımcısı Jaiuıe Shandera'nın posta kutusuna -hem de New Mexito, Roswell'deki olaylarla ilgili bir kitabın yazarı ile görüşmeye gitmesinden kısa süre önce bırakılmıştı. Tab edilen filmlerin, Başkan Henry S. Truman'ın uçan daire enkazları ile uzaylı cesetlerini incelemek üzere on iki bilim adamı ve hükümet yetkilisinden oluşan bir kurul toplanması yolunda talimatlarını içeren, yalnızca "yetkili gözler" için hazırlanmış 24 Temmuz 1947 tarihli bir resmi talimatname "olduğu anlaşılmıştı". MJ-12 kurulunun üyelerinin böyle enkazlar bulunması durumunda haberdar edilecek merciler olan ordu, haber alma, bilim ve mühendislik kurumlarından olmaları gerçekten dikkat çekici. MJ-12 belgelerinde ekler kısmına uzaylıların doğası, gemilerinin teknolojisi gibi konularda sık sık gönderme yapılmış olmasına karşın, bu ekler kısmı gizemli filmde yer almıyor.</p>

  <p>&nbsp;</p>

  <p>Hava Kuvvetleri, belgenin sahte olduğunu söylüyor. UFO uzmanı Philip J. Klass ve bazı diğer yetkililer bunun koca bir aldatmaca olduğunu ele veren sözcüksel ve topografik tutarsızlıklara rastladıklarını belirtiyorlar. Güzel sanatlara düşkün kişiler, salın aldıkları eserin kaynağını, yani esere en son kimin sahip olduğundan sanatçının kendisine değin uzanan zinciri araştırırlar. Zincirde eksik halkalar varsa, örneğin 300 yıllık olduğu söylenen bir tablonun geçmişi 60 yıldan öteye geçmiyor, ondan öncesinde hangi müzede saklı olduğuna dair ize rastlanamıyorsa, sahtekârlık olasılığı kendiliğinden işe karışıyor demektir. Güzel sanatlar alanında sahtekârlık oldukça cazip bir iş olduğundan, koleksiyoncular çok dikkatli olmak zorundadır. MJ-12 belgelerinin en zayıf noktası da, kaynağının belli olmaması. Kapıdan içeri mucizevi bir şekilde atılıveren sözde kanıt, akla "Ayakkabıcı ve Cinler" türünden peri masallarını getiriyor.</p>

  <p>&nbsp;</p>

  <p>İnsanlık tarihinde benzer özellikte çok örnek var. Kimi zaman, kendisini bulanların savlarına güçlü destek sağlayan çok önemli bilgilerle dolu, kaynağı belirsiz belgeler aniden bel iriveriyor. Dikkatli ve cesur araştırmaların ardından, olayların sadece aldatmaca olduğu çıkıyor ortaya. Sahtekârları güdüleyenin ne olduğunu anlamak da çok güç değil. Aşağı yukarı aynı türden bir başka örnek de, Kudüs Tapınağı'nda bulunan ve önemli bir yenilik savaşımı sırasında, eserde tüm fikirlerinin onayını bulan Kral Yoşiya tarafından saklandığı söylenen Deuteronomy (Tesniye) kitabı.</p>

  <p>&nbsp;</p>

  <p>Bir başkasının adı Donation of Camtantim (Konstantin'in Bağısı). Büyük Konstantin, Hıristiyanlığı Roma İmparatorluğu'nun resmi dini haline getiren imparatordu. Bugün ismi İstanbul olan ve 1000 yıldan fazla süre Doğu Roma İmparatorluğu'nun başkentliğini yapmış olan Konstantinopolis, bu imparatorun adıyla anılmıştı. İmparator 337 yılında öldü. Dokuzuncu yüzyılda, Konstantin'in Roma da dahil olmak üzere tüm Balı Roma İmparatorluğu'nu çağdaşı Papa I. Sylvesler'a miras bıraktığını belirten Kostantin'in Bağışı adlı bir belgeye göndermeler yapılmaya başladı. Öyküye göre, bu küçük hediye, Konstantin'in cüzzamını iyileştiren Sylvesler'a bir anlamda borcuymuş. On birinci yüzyılda papalar Konstantin'in bağışına sürekli göndermeler yaparak, Orta İtalya'nın yalnız ruhani değil, laik liderleri oldukları yolundaki iddialarını desteklemeye çalışır olmuşlardı. Ortaçağ sıralarında ise Bağış, Kilise'nin iddialarını hem destekleyen hem de karsı çıkarı taraflarca gerçek kabul ediliyordu.</p>

  <p>&nbsp;</p>

  <p>Valla'Iı Lorenzo, İtalyan Rönesansı'nın bilginlerindendi. Muhalif, sert, tenkitçi, kibirli ve bilgiç Lorenzo, diğer yakıştırmaların dışında, çağdaşlarınca dinsizlik, saygısızlık, cüretkârlık ve haddini bilmezlikle suçlanmıştı. Havarilerin imanının, dilbilimsel olarak bakıldığında, On iki Havari tarafından yazılmış olamayacağını söylediğinde, Engizisyon Lorenzo'yu dinsiz ilan ederek ölüme mahkûm etmiş, fakat Napoli Kralı Alfonso cezayı kaldırmayı başarmıştı. Bildiğinden şaşmayan Lorenzo, 1440 yılında, Konstanlin'in Bağışı'nın özensiz bir düzmece olduğunu gösteren bir yazı yayımladı. Londra ağzı seçkin İngilizler için neyse, Bağış'ın yazıldığı dilde dördüncü yüzyıl Saray Latincesi için oydu. Valla'lı Lorenzo sayesinde Roma Katolik Kilisesi, Konstantin 'in Bağışının bildirdiği özere, Avrupa ülkelerini yönetmek konusunda artık ısrarlı değil. Soyağacında beş yüz yıllık bir gedik olan bu belgenin, papalığın (özellikle Papa I. Adrian'ın) kilise ile devletin birleşmesi için çabaladığı Şariman zamanında, Kilise'nin Papalık divanına bağlı bir rahip tarafından hazırlanmış bir düzmece olduğu anlaşılmış durumda.</p>

  <p>&nbsp;</p>

  <p>Aynı sınıfa dahil olduklarını kabul edersek, MJ-12 belgeleri, Konstantin'in Bağışına, göre daha zekice hazırlanmış bir aldatmaca. Ama kaynak, tıkar gözetimi ve sözcüksel tutarsızlıklar bakımından son derece benzer yapıdalar.</p>

  <p>&nbsp;</p>

  <p>Binlerce değilse de yüzlerce hükümet görevlisi haberdar olmasına karşın, dünya dışı yaşam ya da uzaylılarca kaçırılma olaylarına İlişkin bilginin 45 yıl boyunca saklı tutulmuş olması Fikri kulağa son derece iddialı geliyor. Halkı ilgilendiren genel bilgilerin bile hükümetçe sık sık gizli tutulduğuna kuşku yok. Bu gizliliği bir ölçüde anlaşılır kılan, yurttaşların korunması gerekçesi. Sözünü ettiğimiz olayda ise durum farklı. Güvenlik gerekçesiyle yapılan bu işbirliği, eğer gerçekse, uzaylıların insan türüne yönelik sürekli saldırılarına ilişkin bilgiyi yurttaşlardan gizlemek demek oluyor. Eğer uzaylılar gerçekten milyonlarcamızı kaçırmaktaysa, ulusal güvenliğin de ötesinde öneme sahip bir durumdur bu. Dünyanın neresinde olursa olsun, tüm insanların güvenliği tehlikede demektir. Böylesi bir dununda, yaklaşık 200 ülkelik bir gezegende, gerçekten bilgi sahibi bir kişi haberi yaymak, açıklamada bulunmak ve uzaylılar yerine insanlarla dayanışmaya girmek için harekete geçmez miydi?</p>

  <p>&nbsp;</p>

  <p>Soğuk Savaş'ın sona ermesinden bu yana, NASA dünya dışı yaşamın varlığını kanıtlayacak bir ipucu bulmak (böylece uzay araştırmalarını sürdürmek için iyi bir gerekçe elde etmek) için çabalıyor. Dünya düşman uzaylılarca her gün ziyaret ediliyor olsaydı, NASA bütçesini artırmak için bu fırsatın üzerine atlamaz mıydı? Uzaylıların Dünya'yı istilası söz konusuysa, geleneksel olarak çoğunluk personelini pilotların oluşturduğu Hara Kuvvetleri neden insanlı uçuşlardan giderek vazgeçip tüm yük aktarma işlerini insansız uçuşlarla gerçekleştiriyor?</p>

  <p>&nbsp;</p>

  <p>Bir zamanlar "Yıldız Savaşları'ndan sorumlu olan Stratejik Savunma Girişimi Örgütü'nü düşünün. Uzayda savunma üsleri kurmakla yükümlüyken, bugün adı ve amacı çok daha sıradan bir düzeye indirgendi. Balistik Füze Savunma Örgütü, arlık Savunma Bakanlığı'na doğrudan rapor verme yetkisine bile sahip değil. Amerika Birleşik Devletleri'ni büyük ölçekli bir nükleer silahlı füze saldırısına karşı koruyacak böyle bir teknolojinin olanak dahilinde olmadığı artık açıkça ortada. Ama, gerçekten bir uzaylı istilası ile yüz yüzeysek, uzaya böyle savunma birimlerinin en azından "yerleştirilmeye çalışılmasını" istemez miydik?</p>

  <p>&nbsp;</p>

  <p>Savunma Bakanlığı, her ülkenin benzer bakanlıktan gibi, gerçek ya da hayali düşmanlara karşı vardır. Böyle bir düşmanın varlığının, o düşmanı yok etmekten en büyük hazzı alarak örgütçe örtbas edildiğini düşünmek son derece mantıksız. ABD (ve diğer ülkelerin) askeri ve sivil uzay programları Soğuk Savaş sonrası dönemde, aramızda uzaylılar olduğu fikrini kesinlikle reddediyor. Haberler ulusal savunma planlarını yapanlardan da gizlenmiyorsa tabii.</p>

  <p>&nbsp;</p>

  <p>UFO raporlarım sadece yazılanlardan yola çıkarak hemen doğru kabul edenler olduğu gibi, uzaylıların Dünya'ya uğramaları fikrine hararetle karşı çıkarak düşünmeye bile değer bulmayanlar da var. Onlara göre kanıt aramak gereksiz, konuyu tartışmak ise "bilimle bağdaşmaz" bir tavır. Bir keresinde, Amerikan Bilimi Geliştirme Derneği'nin yıllık toplantısında bazı UFO'ların uzay gemileri olduğunu savunan ve buna karşı çıkan bilim adamlarının katılacağı bir kamuoyu oturumu yapılması amacıyla ben de girişimlere katkıda bulundum. Bunun üzerine, birçok diğer konuda yargılarına saygı duyduğum seçkin bir fizikçi, bu çılgınlıktan vazgeçmemem durumunda, beni ABD Başkan Yardımcısına şikâyet etmekle tehdit etti. (Her şeye karşın, oturum gerçekleşti ve tutanakları yayımlandı; bazı konular biraz daha açıklık kazandı ve Spiro T. Agrtew beni aramadı.)</p>

  <p>&nbsp;</p>

  <p>Ulusal Bilimler Akademisi'nin 1969 tarihli bir çalışması "kolayca açıklanamayan" raporlar olmasına karşın, "UFO'ların olası en son açıklamasının, dünya dışı zeki varlıklarca yapılan ziyaretler olabileceği" sonucuna vardı. Daha başka ne kadar çok "açıklama" olabileceğini düşünün. Zamanda yolculuk yapan araçlardan, cadılar diyarından gelen iblislere, başka boyuttan, eski Süpermen kitaplarındaki Beşinci Boyut ZrüT ülkesinden Bay Mxyztplk gibi (yoksa Mxyzptkl miydi, hep unutuyorum) turistlere, ölülerin ruhlarına ya da bilimin, hatta mantığın kurallarına uymayan, "kartezyen olmayan" başka bir olaya ne buyurulur? Aslına bakılırsa, bu "açıklamaların" her biri ciddi olarak öne sürüldü. "En az olası" ifadesi gerçekten önemli bir anlam taşıyor. Bu taşkın biçem, konunun birçok bilim adamı için artık ne denli tatsız bir hal aldığının göstergesi.</p>

  <p>&nbsp;</p>

  <p>Hakkında çok az bilgi sahibi olduğumuz bir konuda, kaçırılma raporlarındaki çılgın artışın gösterdiği gibi, duygularımız çok coşkun olabilir. Hangisi doğru olursa olsun, her iki hipotez de -cinsel tacizci uzaylıların istilası ya da sanrı görme salgını bize kesinlikle bilmemiz gereken bir ders öğretiyor. Belki de bu konuda böylesine coşkun olunmasının nedeni, her iki hipotezin de hoş olmayan anlamlar içermesidir.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>AURORA</p>

  <p>&nbsp;</p>

  <p>Raporların sayısı ve tutarlılığı, gözlemlerin temelinde sanrılara yol açan ilaçlar dışında başka bir neden yatabileceğim gösteriyor.</p>

  <p>&nbsp;</p>

  <p>&nbsp;</p>

  <p>Gizemli Uçak, rapor,</p>

  <p>Amerikan Bilim Adamları Federasyonu.</p>

  <p>20Ağustos1992</p>

  <p>&nbsp;</p>

  <p>&nbsp;</p>

  <p>Aurora, U<sub class="calibre3">-2</sub> ve SR<sub class="calibre3">-71</sub> Blackbird’ün devamı olan, çok gizli bir Amerikan yüksek irtifa keşif uçağının adı. Gerçekten var olabilir de olmayabilir de. 1993 yılında, Kaliforniya Edwards Hava Kuvvetleri Üssü ve Nevada, Groortı Lake civarında, özellikle de Groom Lake'in Alan’ı adı verilen ve Savunma Bakanlığı'nın deneysel uçakları denemek için kullandığı bölgedeki gözlemciler, birbirleriyle oldukça tutarlı gözlemler bildirdiler. Dünyanın her yanından benzeri gözlemler rapor edilmekteydi. Öncekilerin aksine, uçağın hipersonik olduğu, sesten belki de 6 ya da 8 kez daha hızlı gittiği söyleniyor. Ardından da "ipe dizili simitler" adı verilen bir duman bırakıyor. Aurora'nın küçük casus uyduları yörüngeye oturtmak için kullanılıyor olabileceği, mekiğin savunma amaçlı yükler için güvenliksiz olduğunu gösteren Challenger kazasından sonra geliştirildiği de söylenenler arasında. Eski astronot, ABD Senatörü John Glenn, ClA'ın "böyle bir program olmadığına dair yemin ettiği"ni söylüyor. En gizli ABD uçaklarının başlıca tasarımcılarından biri de aynı kanıda. Hava Kuvvetleri müsteşarı, böyle bir uçağın ya da gelecekte ABD Hava Kuvvetleri veya başka bir yerde yapılması amaçlı bir programın var olmadığını üstüne basa basa belirtiyor. Yalan söylüyor olabilir mi? Bir başka yetkili, Hava Kuvvetleri Sözcüsü, belki de özenle seçilmiş sözcüklerle "bu gibi gözlemleri ve birçok diğer UFO raporunu inceledik; herhangi bir açıklama getiremedik" diyor. Ancak, bu arada Nisan 1995'te, Hava Kuvvetleri Alan.11 yakınlarında 4000 dönümlük alanı daha istimlak elti. Halkın girişinin yasak olduğu alan gitgide genişliyor.</p>

  <p>&nbsp;</p>

  <p>Şimdi iki olasılığı tekrar değerlendirelim: Aurora var veya Aurora yok. Eğer varsa, uçağın tüm dünyada tek bir fotoğraf çekilmeksizin ya da somut kanıt yayımlanmaksızın denenmesini ve yakıt aktarımı yapmasını sağlayacak denli etkin bir resmi gizlilik politikası uygulanmış olması çok çarpıcı. Öte yandan, Aurora diye bir araç yoksa, böyle başarılı bir söylencenin yaratılıp yayılmış olması çok etkileyici. Söylenceyi ısrarla yalanlayan resmi açıklamalar neden pek kayda değer bulunmuyor? Böylesi bir projenin -bu örnekte Aurora'nın- varlığı, garip bazı olayları ortak bir etiket altında toplamamıza elverir mi? Her iki durumda da, Aurora UFO'larla ilintili görünüyor.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Çocukların kör karanlıkta her şeyden korkup titremeleri gibi,</p>

  <p>biz de aydınlıkta korkarız,</p>

  <p>(çocukların karanlıkta dehşetle beklediklerinden</p>

  <p>daha korkunç olmayan şeylerden...</p>

  <p>&nbsp;</p>

  <p>LUCRKTIUS</p>

  <p>Evrenin Yapısı (M. O. 60 dolayları)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_5">BÖLÜM 6 : SANRILAR</h1>

  <p>Reklamcılar, izleyicilerini iyi tanımak zorundadır. Basit bir ürün-toplum karşılaşması sorunudur bu. UFO dergilerindeki reklamları inceleyerek, ticari serbest girişim ülkesi olan Amerika'nın, UFO meraklılarını hangi gözle gördüğünü öğrenebiliriz. İşte, UFO Evreni adlı derginin bir sayısından aynen alınmış bazı reklam başlıkları:</p>

  <p>&nbsp;</p>

  <ul>
    <li>Emektar Araştırmacı, Servet, Güç ve Romantik Aşkın 2000 Yıllık Sırrını keşfetti.</li>
  </ul>

  <p>&nbsp;</p>

  <ul>
    <li>Gizli! Çok Çok Gizli! Çağımızın En Sansasyonel Hükümet Sırrını Emekli Bir Askeri Görevli Sayesinde Tüm Dünya Öğrendi.</li>
  </ul>

  <p>&nbsp;</p>

  <ul>
    <li>Dünyadayken Gerçekleştirmek İstediğiniz "Özel Görev" Nedir? Işık İşçilerinin Kozmik Uyanışına Buyurun! Randevu almanıza gerek yok. Yıldızlarda doğmuş temsilcilerimiz sizi bekliyor!</li>
  </ul>

  <p>&nbsp;</p>

  <ul>
    <li>İşte Beklediğiniz Fırsat! Ömrü Artıran, İnanılmaz, Harika Tam 24 UFO Ruhu Mühürü!</li>
  </ul>

  <p>&nbsp;</p>

  <ul>
    <li>Ben Kendime Bir Fıstık Buldum. Ya Siz? Şansa Sırtınızı Dönmeyin. Kızlar Sizi Bekliyor!</li>
  </ul>

  <p>&nbsp;</p>

  <ul>
    <li>Evrendeki En Eğlenceli Dergiye Hemen Bugün Üye Olun.</li>
  </ul>

  <p>&nbsp;</p>

  <ul>
    <li>Yaşamınıza Mucizevi İyi Şans, Aşk ve Para Getirin! Bu Güçler Yüzyıllardır Kullanılıyor! Siz de Payınızı Alın!</li>
  </ul>

  <p>&nbsp;</p>

  <ul>
    <li>Medyumlukta Çığır Açan Araştırma. Büyülü Güçlerin Var Olduğunu Kanıtlamak Yalnızca 5 Dakika!</li>
  </ul>

  <p>&nbsp;</p>

  <ul>
    <li>Şans, Aşk ve Paraya Bir Anda Kavuşmaya Hazır mısınız? Garantili Süper Talih Ayağınıza Geliyor! Dünyanın En Güçlü Tılsımlarıyla Tüm İsteklerinize Kavuşun.</li>
  </ul>

  <p>&nbsp;</p>

  <ul>
    <li>Siyahlı Adamlar: Hükümet Ajanları mı Yoksa Uzaylılar mı?</li>
  </ul>

  <p>&nbsp;</p>

  <ul>
    <li>Uğur Taşlarınızın, Tılsımlarınızın, Mühürlerinizin ve Simgelerinizin Gücünü Artırın. Yaptığınız Her Şeyin Etkinliği Artsın. Akıl Gücünüzü Akılsal Güç Büyüteci ile Büyütün.</li>
  </ul>

  <p>&nbsp;</p>

  <ul>
    <li>Ünlü Para Mıknatısı: Daha Fazla Para İster misiniz?</li>
  </ul>

  <p>&nbsp;</p>

  <ul>
    <li>Lael'in Ahdi, Kayıp Uygarlığın Kutsal Elyazmaları.</li>
  </ul>

  <p>&nbsp;</p>

  <ul>
    <li>İçsel Işık'tan "Kumandan X"in Yeni Kitabı: Dünyanın Gizli Hâkimleri. İnsanlık, Uzaylıların Mirası!</li>
  </ul>

  <p>&nbsp;</p>

  <p>Tüm bu reklamların ortak paydası nedir? UFO'lar mı? Hayır değil. Delicesine saf bir okur kitlesi beklentisini yansıtıyor olmaları kuşkusuz. UFO dergilerinde yer almalarının nedeni de bu. Çünkü bu türden bir dergiyi satın alıyor olmak bile, okuyucuyu belli bir sınıfa dahil ediyor. Bu dergilerin reklamlarının ve yazarlarının vaat ettiklerine kapılan aklı başında kuşkucu ya da tümüyle akılcı okurlar da var mutlaka. Ama çoğunluk okuyucularının profili konusunda haklılarsa, uzaylılarca kaçırılma konusunda neler söylenebilir?</p>

  <p>&nbsp;</p>

  <p>Zaman zaman, dünya dışı varlıklarla "temasta" olduklarını söyleyen bazı kişilerden mektuplar alıyorum. Beni kendilerine "her şeyini sormaya" davet ediyorlar. Bu mektuplar nedeniyle, ben de geçen yıllar içerisinde küçük bir soru listesi oluşturdum. Uzaylıların bizden çok ileride olduklarını unutmadım tabii. "Lütfen Fermat'nın Son Teoremini Destekleyen Küçük Bir Kanıttan Söz Eder misiniz?" "Goldbach Savı'nı Açıklar mısınız?" gibi soruların ardından, bunların ne olduklarını da açıklamam gerekiyor kuşkusuz. Çünkü uzaylılar onu Fermat'nın Son Kuramı diye bilmiyorlar. Terim açıklamaları ve basit denklemlerle birlikte sunduğum bu sorulara hiçbir yanıt alamıyorum. Öte yandan, "İyi davranmalı mıyız?" gibi bir soru hiç yanıtsız kalmıyor. Kesin yanıtı olmayan, özellikle de geleneksel ahlaki yargıları sorgulayan sorulara bayılıyor bu uzaylılar. Ne var ki, insanların bilmediği hangi bilgilere sahip oldukları konusunda ipucu verecek, belirleyici bir sorunun yanıtı hep sessizlik*. Yanıt verme konusunda böylesine seçici olan yetiyi göz önüne alarak çıkarımlar yapabiliriz.</p>

  <p>&nbsp;</p>

  <p>Bugün yanıtım hiçbir insanın bilmediği sorular sormak da belki onları tahrik edecek iyi bir araştırma olurdu; fakat yanıtın doğru olup olmadığını nasıl anlayacağız? Böylesi soruları matematik dışındaki alanlarda formüle etmek bile başlı başına bir sorun. Belki de bir yarışma düzenleyip "uzaylılara sorulacak on soru"ya gelen en iyi önerileri seçmeliyiz.</p>

  <p>&nbsp;</p>

  <p>Uzaylılarca kaçırılma çılgınlığından önceki güzel zamanlarda, UFO'lara bindirilen insanlara, anlattıklarına göre, nükleer savaşın tehlikeleri konusunda öğretici söylevler verilirdi. Şimdilerde ise uzaylılar derslerinin konusunu çevresel zarar ve AİDS olarak belirlemişler. Kendi kendime sormadan edemiyorum: Şu UFO sakinleri, nasıl oluyor da bu gezegenin öncelikli ya da moda gündemiyle sınırlı kalabiliyorlar? Neden 1950'lerde KFK ya da ozon azalması, 1970'lerde HIV konusunda erken uyanlar yapmayı denemediler öyleyse? Neden bizi halk sağlığına ya da çevreye yönelik, henüz bilmediğimiz tehditlerden haberdar etmiyorlar? Acaba uzaylılar, göründükleri insanlardan daha fazlasını bilmiyor olabilirler mi? Üstelik, ziyaretlerinin başlıca amaçlarından biri bizleri küresel tehlikeler konusunda uyarmaksa, neden bunu yalnızca ifadelerinden kuşku duyulacağı belli şahıslara anlatıyorlar? Neden televizyon ağına bir geceliğine el koymuyor ya da Birleşmiş Milletler Güvenlik Konseyine önlemleri anlatan sesli-görüntülü malzemelerle başvurmuyorlar? Onca ışık yılı yol kat etmeyi beceren bir uygarlık için bun u yapmak zor olmasa gerek.</p>

  <p>&nbsp;</p>

  <p>UFO'larla "temas" kuran en eski ve ticari açıdan başarılı ilk kahraman George Adamski idi. Kaliforniya'da, Mount Palomar yakınlarında bir lokanta işleten Adamski, oturduğu yerin arka tarafına küçük bir teleskop yerleştirmişti. Önünde yükselen dağın zirvesinde ise, Dünya'nın en büyük teleskopu, Washington Carnegie Enstitüsü ve Kaliforniya Teknoloji Enstitüsü'nün ortak yapımı 5,5 metrelik yansıtıcı bulunuyordu. Kendisine Mount Palomar Gözlemevi'nin Profesörü havasını veren Adamski, çölde uzun sarı saçlı, uzun elbiseli hoş görünümlü uzaylılarla nasıl karşılaştığını ve kendisine nükleer savaşın tehlikelerine ilişkin ne uyarılarda bulunduklarını anlatan -ve epeyce büyük sansasyon yaratan- bir kitap yayımladı. Bu uzaylılar, sözüm ona, Venüs'ten gelmişlerdi (Adamski'nin yüzeyi 600 derece olan bir gezegen seçmesi, inanılırlığını daha baştan gölgelemiş oluyor). Yazarın kişiliği, ilk anda kendisini inanılır kılıyordu. O sıralarda yürütülmekte olan UFO araştırmalarının başında olan bir Hava Kuvvetleri yetkilisi, Adamski'yi şu sözlerle betimliyor:</p>

  <p>&nbsp;</p>

  <p>Ona bakıp öyküsünü dinlediğinde, anlattıklarına inanmak için can atıyor insan. Belki de karşısındakini görünüşü etkiliyor. Üzerinde epeyce uzun süre kullanıldığı belli, fakat düzgün giysiler vardı. Saçları hafifçe kırlaşmıştı ve gördüğüm en dürüst bakışlı gözlere sahipti.</p>

  <p>&nbsp;</p>

  <p>Yaşlandıkça Adamski'nin yıldızı söndü, ama kitaplar yayımlamayı ve uçan daire "Müritleri" için önemli bir simge olmayı sürdürdü.</p>

  <p>&nbsp;</p>

  <p>Modern tarzda ilk uzaylılarca kaçırılma öyküsünün kahramanları ise New Hampshire'lı bir çift; toplumsal hizmet uzmanı Betty Hill ve posta memuru Barney Hill. 1961 yılında, White Mountains dolaylarında bir gece geç saatte otomobil kullanırken, Betty ilk anda yıldız gibi görünen parlak bir UFO'nun kendilerini izlemekte olduğunu fark eder. Barney cismin zarar vermesinden korktuğundan anayoldan çıkarak, dar dağ yollarına sapar ve eve umduklarından iki saat geç varırlar. Bunun üzerine Betty, UFO'ları başka dünyalardan gelen ve içlerinde kimi kez insanları kaçıran küçük adamlar taşıyan uzay gemileri olarak tanımlayan bir kitap okur.</p>

  <p>&nbsp;</p>

  <p>Kısa süre sonra, kendisinin ve Barney'nin kaçırılarak bir UFO'ya bindirildiği bir kâbusu sık sık görmeye başlar. Barney, eşini, kâbusunu arkadaşlarına, meslektaşlarına ve gönüllü UFO araştırmacılarına anlatırken gizlice dinler. (Betty'nin konuyu doğrudan eşiyle tartışmamış olması ilginç.) Olaydan bir hafta sonra çift, pencerelerinden üniformalı küçük yaratıkların göründüğü "krep" şeklinde bir UFO gördüklerinden söz etmektedirler artık.</p>

  <p>&nbsp;</p>

  <p>Birkaç yıl sonra, ruh hekimi Barney'ye Boston'lu bir hipnoterapist olan Dr. Benjamin Simon'ı salık verir. Hipnoza Betty de katılır. Hipnoz sırasında ikisi de ayrı ayrı, o "meçhul" iki saat boyunca neler olduğunu ayrıntılarıyla anlatırlar: UFO'nun yol kenarına inmesini izlemiş, kısa boylu, gri, uzun burunlu (bugünkü öykülerle uyumsuz düşen bir ayrıntı) insan benzeri yaratıklarca yarı felçli bir halde gemiye bindirilmiş; Betty'nin göbeğine bir iğne batırılmasını (Dünya'da amniyosentez bulunmadan önce) da içeren garip birtakım tıbbi işlemlere tabi tutulmuşlardı. Çift böyle bir şeyden bahsetmemiş olmasına karşın, sonradan Betty'den yumurta, Barney'den de sperm alınmış olduğu söylentileri çıktı ortaya*. Kaptan, Betty'ye, geminin rotasının işaretli olduğu bir yıldızlar arası harita bile göstermişti.</p>

  <p>&nbsp;</p>

  <p>Martin S. Kottmeyer, Hill çiftinin öyküsündeki birçok motife, 1953 yapımı Invadersfrom Mars (Mars'tan Gelen İşgalciler) adlı filmde rastlanabileceğini gösterdi. Barney'nin uzaylı betimlemesi, özellikle de aşırı büyük göz ayrıntısı, benzeri uzaylıların konu edildiği The Outer Limits (Dış Sınırlar) isimli bir televizyon dizisinin yayımlanmasından on iki gün sonra yapılan bir hipnoz seansına rastlıyordu.</p>

  <p>&nbsp;</p>

  <p>Hill öyküsü büyük ses getirdi. 1975 yılında, kısa, gri uzaylıların aramızda gezinerek insanları kaçırdığı, milyonlarca insanın ruhunu ele geçirdiği yolunda mesajlar veren bir TV filmi yapıldı. Ancak, o zamanlar kimi UFO'ların gerçekten uzay gemisi olabileceğini düşünen az sayıdaki bilim</p>

  <p>&nbsp;</p>

  <p><sub class="calibre3">* Daha sonraları Bayan Hill uzaylıların gerçek ilgi alanlarından bahseden yazılar yazmıştı."... cinsel bağlamda herhangi bir ilgileri yok. Fakat zaman zaman kaçırdıkları kişinin yanında buldukları balık oltası, değişik mücevherat, gözlük ya da çamaşır deterjanı gibi nesnelerden örnek alıyorlar."</sub></p>

  <p>&nbsp;</p>

  <p>&nbsp;</p>

  <p>adamı bu konuda son derece dikkatliydi. Sözü geçen kaçırılma öyküsünün, Arizona Üniversitesi'nden atmosfer fizikçisi James E. McDonald'ın olası UFO vakaları listesinde yer almaması dikkat çekici. Genel olarak, UFO'ları ciddiye alan bilim adamları uzaylılarca kaçırılma öykülerinden olabildiğince uzak duruyorlar (bu öykülere duyar duymaz inananlar ise, gökyüzündeki masum ışıkları incelemeyi akıllarından bile geçirmezler herhalde).</p>

  <p>&nbsp;</p>

  <p>McDonald'ın UFO'lara ilişkin görüşü, kendi sözleriyle, geçerliği su götürmez kanıtlara değil, 'başvurulacak en son çare' yaklaşımına dayalıydı: Tüm alternatif açıklamalar kendisine daha da az güvenilir geliyordu. 1960 ortalarında, McDonald'ın görüşlerini o ana kadar UFO'lar konusunda herhangi bir görüşe destek vermemiş fizikçi ve gökbilimcilere açıklayacağı bir toplantı düzenledim. Katılanlar, merak katsayısı oldukça yüksek bilimciler olmasına karşın, McDonald onları uzaylılarca ziyaret edildiğimize değil ikna etmek, bu konuda ilgilerini uyandırmayı dahi başaramadı. Durum basitçe şöyle açıklanabilir: McDonald'ın uzaylı olasılığı gördüğü yerde, onlar çok daha sıradan açıklamalar öngörüyorlardı.</p>

  <p>&nbsp;</p>

  <p>Bay-Bayan Hill ve Dr. Simon ile birkaç saat birlikte olma fırsatını yakaladığımda çok memnun olmuştum. Barney ile Betty'nin dürüstlüğü ve içtenliği ve böylesi garip bir konuda halk kahramanlarına dönüşmüş olmaktan kaynaklanan karmaşık hisler içinde oldukları kuşku götürmezdi. Çiftin izniyle Simon, bana (ve benim davetlim olan McDonald'a) hipnoz seansları sırasında kaydedilmiş bazı kasetleri dinletti. Edindiğim en çarpıcı izlenim, karşılaşmayı anlatırken -ya da "yeniden yaşarken" demek daha doğru olacak- Barney'nin sesinde beliren dehşet dolu tondu.</p>

  <p>&nbsp;</p>

  <p>Savaşta ve barışta hipnozun yararlarının güçlü bir savunucusu olan Simon çılgın UFO akımına kapılmamıştı. John Fuller'ın, Hilllerin deneyimini konu alan The Interrupted journey (Yarıda Kalan Yolculuk) adlı kitabına da katkılarda bulunan Simon, çiftin öyküsünü otantik bulduğunu belirtseydi, kitabın satışı inanılmaz derecede artar, kendi kazancı da çok yüksek olurdu. Ama yapmadı. Çiftin yalan söylüyor olması olasılığını ya da başka bir ruh hekiminin öne sürdüğü gibi, durumun bir folie â deux -edilgin tarafın baskın tarafın yanılsamasına kapıldığı ortak bir 'gerçekten kopma' vakası- örneği olduğunu da ısrarla reddetti. Peki geriye ne kalıyordu? Simon'a göre Hill çifti bir tür "düş" deneyimi yaşamıştı. Birlikte.</p>

  <p>&nbsp;</p>

  <p>UFO gözlemlerinde olduğu gibi, uzaylılarca kaçırılma vakalarında da birden fazla kaynak söz konusu olabilir. Bazı olasılıklara birlikte göz atalım: 1894'te, The International Census of Waking Hallucinations (Uyanıkken Görülen Sanrılar Uluslararası Sayımı) Londra'da basılmaya başladı. O günden bu yana sürdürülen anketler, sıradan, normal insanların yüzde 10 ile 25 arasında bir kısmının yaşamları boyunca ses duymak ya da kimse olmadığı halde birini görmek türünden sanrıları en az bir kez yaşadığını ortaya koyuyor. Daha ender olmak üzere, insanların hoş bir koku aldıkları, müzik duydukları ya da duyulardan bağımsız bir esinlenme yaşadıkları durumlar da oluyor. Kimi durumlarda bunlar içsel yaşantılarla ya da derin dini deneyimlerle ilintili oluyor. Sanrılar, kutsallık ile bilimselliği ayıran duvarda, gözden kaçmış küçük bir aralık işlevi görebiliyor.</p>

  <p>&nbsp;</p>

  <p>Öldüklerinden bu yana defalarca kez anne ya da babamın adımı çağırdığını duydum. Onlarla birlikte yaşadığım süre boyunca elbette ki küçük bir ricada bulunmak, bir sorumluluğumu anımsatmak, yemeğe çağırmak, söyleşmek ya da günün önemli bir haberini vermek için bana o tonda seslenmişlerdi. Onları öylesine çok özlüyorum ki, beynimde seslerinin zaman zaman sanki yanıbaşımdalarmışçasına yankılanmasını garip bulmuyorum doğrusu.</p>

  <p>&nbsp;</p>

  <p>Böylesi sanrılar, son derece normal insanlarca son derece sıradan koşullarda yaşanabilir. Gece kamp ateşi, duygusal gerginlik, sara nöbeti, migren ağrısı, yüksek ateş, uzun süreli oruç, uykusuzluk*, duyusal açlık (yalnızlık gibi) ya da LSD, psilosibin, meskalin, haşhaş gibi maddeler de sanrıya yol açabilir. (Korkuyla beslenen alkol kaynaklı "DT"ler -Delirium tremens- alkolü bırakma sürecinde sık sık görülen sendromlardandır.) Fenotiazin (örneğin, torazin) gibi, sanrıları geçiren moleküller de vardır. Normal insan vücudunun hem sanrılara yol açan hem de sanrıları bastıran maddeler -belki de endorfın denen morfin benzeri küçük beyin proteinleri de dahil olmak üzere üretmesi son derece olası. Amiral Richard Byrd, Kaptan Joshua Slocum ve Sir Ernest Shackleton gibi ünlü (ve buhrana eğilimli olmayan) kâşiflerin alışılmadık yalnızlık durumlarında güçlü sanrılar gördükleri de bilinen örnekler arasında.</p>

  <p>&nbsp;</p>

  <p>Nörolojik ve moleküler tetikçileri ne olursa olsun, sanrıların verdiği gerçeklik hissi çok büyük. Birçok kültürde yeri olan sanrılar ruhsal erginliğin işareti sayılıyor. Western Plains yerlilerinde ya da yerli Sibirya kültürlerinde, genç bir erkeğin geleceği, başarılı bir "düş gezintisi" sonrasında yaşadığı sanrının doğasına bağlı olarak belirlenmiş oluyor; sanrının anlamı kabilenin yaşlıları ve şamanlarınca ayrıntılarıyla tartışılarak sonuca bağlanıyor. Dünya dinlerinde ermişlerin, peygamberlerin ya da kurtarıcı-</p>

  <p>&nbsp;</p>

  <p><sub class="calibre3">*</sub><sub class="calibre3">Rüyalar, Rapid Eve Movement (Hızlı Göz Devinimi) anlamındaki REM durumu ile ilintilidir. (Kapalı göz kapaklarının altında gözler ya rüyada olup bitenleri izlediği için ya da rastgele devinir.) REM durumu, cinsel uyarı ile güçlü bağıntı gösterir. Uyuyan denekler REM aşamasına girer girmez uyandırılırken, kontrol grubunu oluşturan deneklerin de her gece aynı sayıda, fakat düş görmezken de uyandırıldığı deneylerin, birkaç gün sonrasında kontrol grubunun hafifçe sersemlemiş olduğu, rüya görmeleri engellenen grubun ise gündüzleri sanrılar görmeye başladığı gözlenmiş. Buradan çıkan sonuç, belli bir anormal koşula tabi tutmak yoluyla kimi insanların sanrılar görmesinin sağlanabileceği değil, herkesin sanrı görebilir olduğudur.</sub></p>

  <p>&nbsp;</p>

  <p>&nbsp;</p>

  <p>ların kendilerini çöllere ya da dağlara vurarak, duyusal ve fiziksel yoksunluk eşliğinde tanrılarla haberleştikleri ya da iblislerle savaştıkları sayısız örnek vardır. Uyuşturucu sonrasında yaşanan dini deneyimler, 1960'larda Batı gençlik kültürünün kimlik kartı gibiydi. Yapay yolla başlatılmış da olsa bu tür deneyimler sık sık "deneyüstü", "tanrısal", "kutsal" gibi sıfatlarla anılıyordu.</p>

  <p>&nbsp;</p>

  <p>Sanrılar oldukça sık rastlanan türden deneyimlerdir. Sanrı görmeniz, deli olduğunuz anlamına gelmez. Antropoloji yazını tarihi, kültürden kültüre ve çağdan çağa büyük benzerlikler gösteren sanrı etnopsikiyatri, REM rüyaları ve ruhlar dünyasıyla iletişim kurma ayinleriyle doludur. Sanrılar birçok kültürde, iyi ya da kötü güçlerce ele geçirilme olarak yorumlanır. Yale Üniversitesi antropologlarından Weston La Barre işi, "kültürün çoğunun sanrılardan oluştuğu, ayinin tüm amaç ve işlevinin söz konusu topluma gerçeklik sanrılatmak olduğu yolunda bir yargıya varılabilir" diyecek kadar ileri götürüyor.</p>

  <p>&nbsp;</p>

  <p>Kaliforniya Üniversitesi Nöropsikiyatri Kliniği yöneticiliği yapmış Dr. Louis f. West bir sinyal/parazit sorunu olarak gördüğü sanrıları şöyle tanımlıyor (Encydopaedia Britannica nın 15. basımından aynen alınmıştır):</p>

  <p>&nbsp;</p>

  <p>Şöminesinin karşısındaki pencereye yaslanmış, günbatımında bahçesini seyreden bir adam düşünün. Dışarının görüntüsüne kendini öylesine kaptırmıştır ki, bulunduğu odanın içini gözünün önüne getiremez. Dışarısı karardıkça, odanın içindeki eşya pencerenin camında yansımaya başlar. Bir süre boyunca (uzağa bakarsa) bahçeyi ya da (yüzünden birkaç santimetre öteye, cama odaklanırsa) odanın içini görür. Ortalık iyice kararır, ama şöminedeki ateş olanca gücüyle yanarak odanın içini aydınlatıyordur. Adam artık camda odanın yansımasını sanki dışarıya ait bir görüntüymüşçesine görmektedir. Bu göz yanılgısı ateş söndükçe zayıflar ve sonunda hem içerisi hem de dışarısı tümüyle karanlık olduğunda artık hiçbir şey görünmez. Közler zaman zaman alev aldıkça, camdaki yansımalar tekrar görünür.</p>

  <p>&nbsp;</p>

  <p>Aynı şekilde, normal düşler gibi sanrısal yaşantılar da "gün ışığı" (duyusal girdi) azaltılıp "içerinin ışığı" (beynin genel uyarılma düzeyi) "parlak" kaldığında ortaya çıkar ve beynimizin "odaları"na ait görüntüler duyularımıza ait "pencereler"in dışından geliyormuşçasına algılanabilir (sanrılanabilir).</p>

  <p>&nbsp;</p>

  <p>Bir başka benzetme de düşlerin, tıpkı yıldızlar gibi sürekli parlaması olabilir. Güneş çok parlak olduğu için yıldızlar gündüz görülemese de bir tutulma olması, gözlemcinin güneş doğmadan hemen önce ya da hemen sonra dikkatle göğe bakması ya da parlak bir gecede uyanıp gözlerini yukarı çevirmesi durumunda yıldızlar, tıpkı düşler gibi genellikle unutulmuş olsalar da hep orada bekliyor olacaklardır.</p>

  <p>&nbsp;</p>

  <p>Beyinle daha ilintili bir başka anlatım, hem bilinç hem de bilinçaltının güçlerince kontrol edilen ve potansiyel bir düşsel içerik sunumu oluşturan sürekli bir bilgi işleme etkinliği (bir tür "bilinç öncesi akış") olabilir. Düş, görülmeye başlandığı ilk birkaç dakika boyunca kişinin işlenmekte olan veri akışının farkında olduğu bir süreçtir. Uyanıkken görülen sanrılar da biraz daha farklı ruhsal ya da fiziksel koşulların söz konusu olduğu, fakat aşağı yukarı aynı türden bir yaşantıdır…</p>

  <p>&nbsp;</p>

  <p>Öyle görünüyor ki tüm insan davranışlarına ve yaşantılarına (normal ya da anormal) duyusal yanılgılar ya da sanrısal durumlar eşlik edebiliyor. Bu durumların ruhsal bozukluklarla olan ilişkisi iyi belgelenmiş olmasına karşın, günlük yaşamdaki rolleri yeterince araştırılmamış olabilir. Normal insanlarda duyusal yanılgı ve sanrıların daha iyi anlaşılmasıyla gizem, "duyu ötesi" ya da doğaüstü gibi durumlarla açıklanan yaşantılar açıklığa kavuşturulabilir.</p>

  <p>&nbsp;</p>

  <p>Sanrıların insan olmanın bir parçası olduğu gerçeğiyle yüzleşmeyi reddedersek, kendi doğamıza ilişkin çok önemli bir noktayı gözden kaçırmış oluruz. Ne var ki bunların hiçbiri sanrıları iç gerçeklik yerine dış gerçekliğin bir parçası kılmıyor. İnsanların yüzde beş ile onu, telkine, tek bir emirle derin bir hipnoz durumuna geçmeye son derece yatkınlar. Amerikalıların kabaca yüzde onu, bir ya da daha fazla sayıda hayalet gördüğünü bildirmiş. Bu, uzaylılarca kaçırıldığını söyleyenlerin sayısından daha yüksek, bir ya da daha fazla UFO gördüğünü bildirenlerinkiyle aynı; Richard Nixon'ın başkanlığının son haftasında -yüce divana çıkmamak için istifa etmeden önce- iyi ile kusursuz arası bir ölçekte görev yaptığını düşünenlerin sayısından daha küçük bir değer. En azından yüzde birimiz şizofrenik yapıda. Bu demek oluyor ki gezegenimizde 50 milyondan, yani İngiltere'nin nüfusundan daha fazla sayıda şizofren bulunuyor.</p>

  <p>&nbsp;</p>

  <p>Kâbuslar üzerine yazdığı 1970 tarihli kitabında ruh hekimi John Mack -kendisinden yine söz edeceğim- şöyle yazıyor:</p>

  <p>&nbsp;</p>

  <p>Erken çocukluk döneminde, kişinin düşlerini gerçek kabul ettiği ve düşlerdeki olayları, dönüşümleri, hazları, tehditleri günlük yaşamının bir parçası olan deneyimlerle eşdeğer gerçeklikte tuttuğu bir dönem vardır. Düşsel yaşam ile gerçek yaşam arasında açık bir ayrım yapabilme birkaç yılda ve güçlükle kazanılan bir yetidir; normal çocuklarda bile bu yaş sekiz ile on arasıdır. Canlı ve yoğun içeriği nedeniyle, kâbuslar çocuk için gerçekçi şekilde yargılaması özellikle zor olan türden düşlerdir.</p>

  <p>&nbsp;</p>

  <p>Karanlık odada korkunç bir cadı olduğu, yatağın altında kötü niyetli bir kaplanın gizlendiği, vazonun evde bulundurulması yasak bir futbol topuyla değil, aniden pencereden içeri dalan çok renkli bir kuş tarafından kırıldığı yolunda inanılmaz yaşantılar anlatan bir çocuk mutlaka yalan mı söylüyordur? Kuşkusuz aileler genellikle çocuğun fantezi ile gerçeklik arasında tam bir ayrım yapamadığını düşünür. Kimi çocuklar zengin düş gücüne sahipken, kimileri de bu yönden daha fakirdirler. Bazı aileler çocuğun düş gücüne saygı duyup kullanması yönünde destek verirlerken, "Bu gerçek değil elbette, senin düş ürünün" türünden uyarılar yapmayı da unutmazlar. Kimi diğer aileler ise çocukla konuşabilecekleri zamanı bekleyemeyecek kadar sabırsız davranarak -çünkü bu, evde fikir uyuşmazlıklarını halletmeyi zorlaştırıcı bir süreç olabilir- onu fanteziler kurmaktan men etmeye çalışır, hatta işi bunun utanç verici bir şey olduğunu söylemeye kadar vardırırlar. Gerçekle fantezi arasındaki ayrımı henüz kendileri keşfedememiş ve fantezilere kapılmaya eğilimli aileler de var kuşkusuz. Tüm bu eğilimlerin birbiriyle yarışı ve çocuk yetiştirme uygulamaları sırasında, kimi insanlar fantezi kurma yetilerini korurken, kendilerine gerçeklerin anımsatıldığı yaşantıların oluşturduğu anıları da erişkinlik dönemlerine değin yitirmezler. Bazıları gerçek ile fantezi arasındaki farkı bilmeyenin deli olduğuna inanarak büyür. Çoğumuz ise ortalarda bir noktada yer alırız.</p>

  <p>&nbsp;</p>

  <p>Kaçırılma kurbanları genellikle çocukluklarında da pencereden gelen, yatağın altından ya da dolaptan çıkan "yaratıklar" gördüklerini bildiriyorlar. Ancak, dünyanın her yerinde çocuklar için benzer öyküler vardır -periler, cinler, iyilik melekleri, hayaletler, cüce cinler, cadılar, şeytanlar ve zengin çeşitlilikte düş ürünü "arkadaşlar". Bu durumda iki grup çocuk mu var -dünyaya ait düş ürünü yaratıklar gören çocuklar ve gerçek uzaylılar gören çocuklar? Her iki grubun da aynı şeyi görüyor ya da sanrılıyor olması akla daha yatkın değil mi?</p>

  <p>&nbsp;</p>

  <p>Birçoğumuz, iki yaşlarında ya da daha sonraki dönemlerde, gece veya karanlıkta gerçek görünümlü ama tümüyle düş ürünü "canavarlar"dan korktuğumuzu anımsarız. Korkudan ödüm patlarken artık daha fazla dayanacak halim kalmayana dek yatak örtümün altına saklanıp, sonra da Varlık beni pençeleriyle yakalamadan önce anne babamın güvenli kollarına atlayabilmek umuduyla ok gibi onların yatak odasına fırladığım geceleri hâlâ anımsıyorum. Korku tarzını benimsemiş Amerikalı çizer Gary Larson, babasına adadığı kitaplarından birinde şöyle diyor:</p>

  <p>&nbsp;</p>

  <p>Ben küçük bir çocukken evimiz canavarlarla doluydu. Dolaplarda, yatak altlarında, tavan arasında, bodrumda yaşar, hava karardığında da her yana dağılırlardı. Bu kitap, beni tüm canavarlardan koruyan babama adanmıştır.</p>

  <p>&nbsp;</p>

  <p>Kaçırılma vakalarına bakan terapistler bu konuda biraz daha sorgulayıcı olmalı belki de.</p>

  <p>&nbsp;</p>

  <p>Çocukların karanlıktan korkmalarının nedeni kısmen, evrim tarihimizde bir dakika öncesine kadar hiç yalnız uyumamış olmaları diye düşünülebilir. Geçmişte çocuklar güvenli bir ortamda bir büyüğün, genellikle de annenin yanında uyurlardı. İleri Batı uygarlığında bugün, onları tek başlarına karanlık bir odaya koyuyor, iyi geceler dileyerek yanlarından ayrılıyor, sonra da kimi kez neden korktuklarını anlamakta zorlanıyoruz. Çocukların korkunç canavarlara ilişkin fanteziler geliştirmiş olması, evrimsel açıdan son derece anlamlı görünüyor. Aslanların, sırtlanların kol gezdiği bir dünyada, bu tür fanteziler küçük ve savunmasız çocuğun koruyucularından fazlaca uzaklaşmamasını sağlamada yararlı olabilir. Bu güvenlik düzeneği, gerçekten çok büyük korku aşılamadığı sürece, meraklı, cesur bir küçük hayvan için ne gibi yarar sağlayabilir? Canavarlardan korkmayanlar, soylarını sürdüremeyebilirler. Sonuç olarak, insanın evrim sürecinde hemen hemen tüm çocukların canavarlardan korkar hale gelmiş olması son derece akla yatkın. Peki çocukluğumuzda korkunç canavarlar düşleyebilme gücüne sahipsek, neden kimilerimiz, en azından zaman zaman, benzeri türden gerçekten korkunç fanteziler yaratmayalım ya da ortak düşlere kapılmayalım?</p>

  <p>&nbsp;</p>

  <p>Raporlara bakıldığında, kaçırılma olaylarının çoğunlukla uykuya dalma, uyanma ya da özhipnotik (kendi kendini hipnotize etmeye bağlı) dalgınlık tehlikesinin yüksek olduğu uzun otomobil sürüşleri sırasında görüldüğü anlaşılıyor. Terapistler, hastaları avazları çıktığı kadar bağırırken eşlerinin yanlarında habersizce uyumayı sürdürdüğünü anlattığında karmaşaya düşüyorlar. Ama düşlerin bildik bir özelliği değil midir bu? Bağırıp yardım istediğimiz halde bizi kimsenin duymadığı düşler görmez miyiz sık sık? Tüm bu öykülerin uyku ve Benjamin Simon'ın Hill çifti için tanımladığı türden bir düş görme durumu ile ilintisi olamaz mı?</p>

  <p>&nbsp;</p>

  <p>Oldukça sık görülen fakat çok iyi bilinmeyen, uzaylılarca kaçırılma öykülerinde betimlenen türden bir durum da birçok insanın başına gelmiş uyku felcidir. Uyku felci, uyku ile uyanıklık arasındaki o alaca karanlık dünyasında yaşanır. Bu sırada, birkaç dakika ya da daha uzun bir süre boyunca devinimsizlik ve endişe hissi yaşanır. Göğsünüzde sanki biri oturuyor ya da yatıyormuşçasına bir ağırlık hissedersiniz. Nabzınız hızlanır, soluk alışınız güçleşir. İşitsel ya da görsel sanrılar -insanlar, iblisler, hayaletler, hayvan ya da kuşlar gibi yaşayabilirsiniz. Kentucky Üniversitesi ruhbilimcilerinden Robert Baker'a göre, bu yaşantı "gerçekliğin tüm gücüne ve etkisine" sahip olabilir. Kimi kez sanrının önemli bir cinsel boyutu da olabilir. Baker, uzaylılarca kaçırılma vakalarının hepsinin olmasa da birçoğunun ardında, uykuda yaşanan bu rahatsızlıkların yattığı kanısında. (Baker'ın da içinde yer aldığı bir grup araştırmacı, fantezi yaratma eğilimi çok fazla kişiler ya da sahtekârlarca ortaya atılan bir diğer kaçırılma vakası türü daha tanımlıyor.)</p>

  <p>&nbsp;</p>

  <p>Aynı şekilde, Harvard Mentol Health Letter (Harvard Ruh Sağlığı Bülteni) Eylül 1994 sayısında şöyle bir yorumda bulunmuş:</p>

  <p>&nbsp;</p>

  <p>Uyku felci birkaç dakika sürebilir ve bazen tanrılarla, ruhlarla ve dünya dışı varlıklarla görüşme türünden öykülere dönüşen düş benzeri sanrılarla birlikte yaşanabilir.</p>

  <p>&nbsp;</p>

  <p>Kanadalı nörofizyoloji uzmanı Wilder Penfield'in ilk çalışmalarından biliyoruz ki, beynin belli bölgelerinin elektriksel uyarı alması, güçlü sanrılara yol açabilir. Temporal lob sarası -beynin, alnın altında kalan kısmında doğal elektriksel uyanlar oluşması süreci- olan kişiler, nöbet sırasında gerçekten ayırt etmesi neredeyse olanaksız bir ya da fazla sayıda garip yaratık görme, endişe, havada uçma, cinsel deneyimler ve bir zaman dilimini anımsayamama gibi sanrılar yaşayabilirler. En derin sorunlara ilişkin kavrayış hissi ya da yaşadıklarını anlatma isteği, nöbet sonrasında görülen etkilerdendir. Kendiliğinden ortaya çıkan temporal lobun uyarılması, ciddi sara hastalarından en sıradan insana kadar birçok kişide görülebiliyor. Bir başka Kanadalı nörolog Michael Persinger tarafından rapor edilen en az bir vakanın, sara ilacı karbamazepin uygulamasıyla uzaylılarca kaçırılma sanrılarından kurtulduğu biliniyor. Sonuç olarak, kendiliğinden ortaya çıkan ya da kimyasal, deneysel uyanlar sonucu görülen bu tür sanrılar, UFO öykülerinde -belki de önemli ölçüde rol oynuyor olabilir.</p>

  <p>&nbsp;</p>

  <p>Öte yandan, bu yönde bir görüş kolayca savuşturulabilir: UFO'lar "kitlesel sanrılar" olarak da açıklanıyor. Ortak sanrı diye bir şey olmadığını herkes biliyor. Öyle değil mi?</p>

  <p>&nbsp;</p>

  <p>Dünya dışı yaşam olasılığı, özellikle geçen yüzyılın başında Mars kanalları savını ortaya atan Percival Lowell'dan bu yana gitgide popülerleştikçe, başta Marslılar olmak üzere uzaylılarla temas kurduğunu bildiren insanların sayısı da arttı. Ruhbilimci Theodore Flournoy 1901 tarihli From India to the Planet Mars (Hindistan'dan Mars'a) isimli kitabında, kendinden geçmişken (aynı bize benzeyen) Marslı resimleri çizen, alfabelerini ve (neredeyse aynen Fransızca olan) dillerini betimleyen, anadilleri de Fransızca olan bir gruptan söz ediyor. Ruh hekimi Cari Jung ise, 1902 tarihli doktora tezinde, trende karşısında oturan Marslı bir "yıldız sakini" görme biçiminde bir ruhsal rahatsızlık yaşayan İsviçreli bir kadından söz ediyor. Kadına Marslıların bilimden, felsefeden ve ruhlar dünyasından habersiz, fakat teknolojiye sahip oldukları anlatılmış. "Üzerinde uzun zamandır uçan makineler bulunan Mars, kanallarla kaplı" imiş. 1932'de ölen garip içerikli rapor koleksiyoncusu Charles Fort, "Belki de Mars'ta, bu dünya üzerinden hükümetlerine gizli mesajlar gönderen canlılar vardır" diye yazıyor. 1950'lerde, Gerald Heard tarafından yazılmış bir kitapta, uçan dairelerin içinde zeki Marslı arılar olduğu saylanıyordu. UFO'ların yaptığı söylenen o dik açılı dönüşlere başka hangi canlı dayanabilirdi?</p>

  <p>&nbsp;</p>

  <p>Ne var ki, Mariner 9 1971'de Mars'ta kanal olmadığı, 1976'da da Viking 1 ve 2, kırmızı gezegende herhangi bir canlı, hatta mikrop izine bile rastlanamadığı sonuçlarını bildirince, Lowell'in öncülüğünü yaptığı fikirler yavaş yavaş sönmeye başladı ve Dünya'yı ziyaret eden Marslı öyküleri daha az duyulur oldu. Dünya'da görüldüğü söylenen uzaylılar başka gezegenlere taşınmışlardı artık. Neden? Nereye gitmişti bu Marslılar? Venüs'ün yüzeyinin kurşunu bile eritecek denli sıcak olduğu anlaşılınca, Venüslüler de Dünya'ya uğramaz olmuştu. Bu öyküler yeni bulgu ve inanışlara göre güncelleniyor muydu acaba? Bu durum, öykülerin kaynağı konusunda neler getiriyor aklımıza?</p>

  <p>&nbsp;</p>

  <p>İnsanların sık sık sanrılar gördüğüne kuşku yok. Ancak, uzaylıların var olup olmadığı, gezegenimize dadanıp dadanmadıkları ya da bizi kaçırarak tacizde bulunup bulunmadıkları konusunda kuşku payı büyük. Ayrıntılar üzerinde tartışılabilir; ancak, getirilecek açıklamalardan birinin, diğerlerinden çok daha güçlü dayanakları olduğu ortada: Neden günümüzde bu denli çok sayıda insan, belli tür sanrılar görüyor? Bu öyküler neden kötü niyetli küçük yaratıklar, uçan daireler ve cinsel deneylerle süslü?</p>

  <p>&nbsp;</p>
</body>
</html>
