<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h1>SONSÖZ</h1>

  <p>Cornell Üniversitesi'nde uzun yıllar boyunca Eleştirel Düşünme Son Sınıf Dersi'ni vermekten büyük keyif aldım. Üniversite'nin dört bir yanından yetenek, kültürel ve disipliner çeşitliliği esas alarak seçtiğim öğrencilerle her dönem ders işliyoruz. Yazılı ve sözlü ödevler hazırlıyoruz. Dönemin sonlarına doğru, öğrenciler kendileri İçin duygusal önem taşıyan, son derece çekişmeli toplumsal konular seçiyor ve ikili gruplara ayrılarak, dönem sonu sözlü görüş çekişmeleri oturumuna hazırlanıyorlar. Oturumdan birkaç hafta önce, her birinin, muhalifinin görüşünü muhalifin de yeterli bulup "Evet, bu benim görüşlerimin adil bir sunumu" diyeceği bir şekilde sunmakla yükümlü oldukları kendilerine bildiriliyor. Ortaklaşa yazılı tartışmada, farklılıklarını ve tartışmanın karşıt görüşü anlamada kendilerine nasıl yardımcı olduğunu keşfediyorlar. Bu kitapta yer alan konulardan bazıları, öncelikle bu öğrencilere sunulmuştu; görüşlerime yönelttikleri olumlu ya da olumsuz eleştirilerden çok şey öğrendim. Onlara buradan teşekkür etmek istiyorum. Cornell'in Gökbilimi Bölümü'ne ve Başkanı Yervant Terzian'a da -kodu Gökbilim 490 olsa da gökbilimsel içeriği çok az olan dersi vermemi sağladığı için teşekkür borçluyum.</p>

  <p>Bu kitabın bir kısmı, tüm Kuzey Amerika'da pazar gazetelerinin eki olarak dağıtılan ve her hafta 83 milyon okuyucuya ulaşan Parade dergisinde de yayımlandı, Parade okuyucularından aldığım güçlü yorumlar, kitapta sözü geçen konulara ve çeşitli toplumsal tavırlara ilişkin anlayışımı geliştirmemde çok yararlı oldu. Parade okuyucularından aldığım mektuplardan yaptığım bazı alıntılar, kanımca, ABD yurttaşlarının nabzını yansıtan örnekler sağladı. Parade'ın Yazı İşleri Müdürü Walter Anderson, Baş Editörü David Currier ve bu önemli derginin yayın ve araştırma kurulu, sunumumu birçok bakımdan güçlendirdiler. ABD Anayasası'nın Birinci Değişikliği'ne daha az bağlı kitlesel pazar yayınlarının içermek istemeyeceği görüşlerin ifadesine de izin verdiler. Metnin bazı kısımları ilk kez <i class="calibre4">The</i> <i class="calibre4">Washington</i> <i class="calibre4">Post</i> ve <i class="calibre4">The</i> <i class="calibre4">New York</i> <i class="calibre4">Times'da</i> yer aldı. Son bölüm kısmen, 4 Temmuz 1992'de, 31 farklı ülkeden insanların ABD yurttaşlığına geçmesi dolayısıyla Monticello, East Portico'da yapma onuruna eriştiğim konuşma esas alınarak yazıldı.</p>

  <p>Demokrasi, bilimsel yöntem, halk eğitimi konularındaki görüşlerim, yaşadığım uzun yıllar içinde, çoğunun adına kitapta yer verdiğim çok sayıda insandan etkilendi. Ancak, burada Martin Gardner, Isaac Asimov, Philip Morrison ve Henry Steele Commager'in isimlerinin altını özellikle çizmek istiyorum. Çeşitli konularda anlayış ve canlı örnek sağlayan; eksiklik ve fazlalıkları düzelten birçok diğer önemli kişiye teşekkürlerimi buraya sığdırmam olanaksız, ama onlara ne denli çok şükran duyduğumu bilmelerini istiyorum. Kitabın ilk taslaklarını tümüyle ya da kısmen okuyup eleştirilerini bildirmiş şu dost ve meslektaşlarımı tek tek anmalıyım: Bili Aldridge; Susan Blackmore; William Cromer; Fred Frankel; Kendrick Frazier; Martin Gardner; Ira Glasser; Fred Golden; Kurt Gottfried; Lester Grinspoon; Philip Klass; Paul Kurtz; Elizabeth Loftus; David Morrison; Richard Ofshe; Jay Orear; Albert Pennybacker; Frank Press; James Randi; Theodore Roszak; Dorion Sagan; David Saperstein; Robert Seiple; Steven Soter; Jeremy Stone; Peter Sturrock ve Yervant Terzian.</p>

  <p>Değerli tavsiyeleri için yayın temsilcim Morton Janklow ve elemanlarına; Random House'da üretim sürecinden sorumlu Ann Godoff ile Enrica Gadler, J. K. Lambert ve Kathy Rosenbloom'a; metine son halini kazandıran William Barnett'a; yardımları için Andrea Barnett, Laurel Parker, Karenn Gobrecht, Cindi Vita Vogel, Ginny Ryan ve Christopher Ruser'a; ve Üniversite'nin ilk rektörü Andrew Dickson White tarafından derlenmiş gizemcilik ve batıl inanışlar konulu ender kitapları içeren Cornell Kütüphanesi sistemine teşekkür borçluyum.</p>

  <p>Kitapta yer alan dört bölümün bazı kısımları, 1945'te Manhattan Projesi'nde görev yapmış bilim adamlarınca bilim ve teknolojinin etik kullanımını denetlemek üzere kurulmuş Amerikan Bilim Adamları Federasyonunun seçimle belirlenen Sekreterlik görevini yürüten eşim ve çalışma arkadaşım Ann Druyan ile birlikte yazıldı. Kendisi, aynı zamanda, yaklaşık on yıllık süre içerisinde her yazım aşamasında kitabın içeriği ve tarzı konusunda yönlendiriciliği, önerileri ve eleştirileriyle bana çok büyük katkı sağladı. Ondan anlatamayacağım denli çok şey öğrendim. Tavsiyelerine, yargılarına, mizah anlayışına ve cesur bakış açısına böylesine hayranlık duyduğum ve büyük bir aşkla sevdiğim bir kişiliği aynı insanda bulduğum için kendimi çok şanslı sayıyorum.</p>
</body>
</html>
