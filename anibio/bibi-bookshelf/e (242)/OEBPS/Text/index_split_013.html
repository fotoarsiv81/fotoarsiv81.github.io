<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p>APTALCA SORU YOKTUR</p>

  <p>&nbsp;</p>

  <p>Doğu Afrika'da, yaklaşık iki milyon yıl öncesine tarihlenen kaya parçaları arasında atalarımızın tasarlayıp kullanmış olduğu taş aletleri görebilirsiniz. Onların yaşamı, bu aletleri yapıp kullanmaya dayalıydı. Elbette ki Erken Taş Çağı teknolojisiydi bu. Zaman içerisinde kesme, yontma, soyma, yarma ve oyma amaçlarına göre özel olarak biçimlendirilmiş farklı taşlar kullanılır oldu. Taş alet yapımının birçok yolu olmasına karşın, belli bir bölgede inanılmaz derecede uzun zaman boyunca aletlerin aynı şekilde yapılmış olması, yüz binlerce yıl öncesinde bile, usta-çırak sistemine dayalıysa da eğitim kurumlarının bulunduğunu göstermesi bakımından son derece çarpıcı. Benzerlikleri abartmak kolaysa da o zamanın peştamallı öğretmen ve öğrencilerini, laboratuvar derslerini, sınavlarını, geçmez notlarını, mezuniyet törenlerini ve lisansüstü eğitimini gözümüzde canlandırabiliriz.</p>

  <p>&nbsp;</p>

  <p>Eğitim çok uzun zaman dilimleri boyunca değişmeden kalınca, gelenekler de sonraki kuşağa aynen aktarılır. Ne var ki öğrenilmesi gerekenler hızla, özellikle de bir kuşak içerisinde değişirse, neyi nasıl öğretmek gerektiği çok daha zor bir soru haline gelir. Öğrenciler derslerden yakınmaya, büyüklerine karşı saygılarını yitirmeye başlar. Öğretmenler eğitim standartlarının düşüşünden, öğrencilerin iyice gevşemesinden dolayı yılgınlık hissetmeye başlar. Değişmekte olan bir dünyada, öğretmen ve öğrencilerin birbirlerine öğretmeleri gereken temel bir beceri vardır: Nasıl öğrenileceğini öğrenmek.</p>

  <p>&nbsp;</p>

  <p>Yeterince bilmeseler de önemli soruları sorabilen çocuklar dışında, çok azımız doğanın neden böyle olduğunu; kozmosun nereden geldiğini; her zaman orada olup olmadığını; zamanın bir gün geriye doğru akıp etkilerin nedenlerden önce gelip gelmeyeceğini ya da insanın bilebileceklerinin kesin bir sınırının olup olmadığını düşünmeye vakit harcarız. Bir kara deliğin neye benzediğini, maddenin en küçük parçasının ne olduğunu; neden geleceği değil geçmişi anımsadığımızı; neden bir evren olduğunu merak eden çocuklar bile var ve ben de birkaçına rastladım.</p>

  <p>Arada sırada bir anaokulunun ya da ilkokulun birinci sınıfına ders verme şansını yakalıyorum. Bu çocukların birçoğu -merak kısmı ağır, kuşkuculuk kısmı hafif gelse de- doğuştan bilim adamı. Meraklı ve entelektüel açıdan zengindirler. Konuşmaya başladıklarında kışkırtıcı ve kavramaya yönelik sorular soruyor, inanılmaz bir hevesle yanıtlan dinliyorlar. Konuşmamı yaptıktan sonra hemen sorular başlıyor; "aptalca soru" diye bir kavramdan hah ersizler.</p>

  <p>&nbsp;</p>

  <p>Ancak, lise öğrencileriyle konuştuğumda farklı bir özelliğe rastlıyorum. "Gerçekleri" ezberliyorlar. Genel olarak keşif coşkusunu, gerçeklerin ardındaki yaşamı yitirmişler. Meraklarının çoğunu yitirip çok az kuşkucu yaklaşım edinmişler. "Aptalca" sorular sormaktan endişe ediyor, yetersiz yanıtları kabul etmeye hazır görünüyor, konuşmadan sonra soru sormuyor, sürekli olarak akı anlarının gözlerinde onay görmek için birbirlerini süzüyorlar. Sınıfa küçük kâğıtlara yazdıkları hazır sorularla geliyor, gizlice kâğıtlarına bakarak arkadaşların in o sırada ne gibi bir tartışmaya katılıyor olduğundan habersiz kendi sıralanın bekliyorlar.</p>

  <p>&nbsp;</p>

  <p>Birinci sınıf ile lise son sınıf arasında büyük bir değişiklik yaşandığı kesin; ergenliğin dışında tabii. Kanımca bu kısmen akranların içlerinden birinin üstünleşmesini önlemek (spor dışında) için yaptıkları baskının, kısmen toplumun kısa dönemli ödüllendirme öğretisinin, kısmen bilim ya da matematiğin size bir spor araba sağlamayacağı yaklaşımının, kısmen öğrencilerden çok az şey beklenmesinin, kısmen de bilim ve teknolojinin zekice tartışılmasının -ya da sırf öğrenmek için öğrenmeyi- destekleyen çok az ödül ya da örnek olmasının sonucu. İlgilerini yitirmeyen çok az kişi de "inek", "ukala" ya. da "gıcık" damgası yiyor.</p>

  <p>&nbsp;</p>

  <p>Başka bir neden daha var kuşkusuz: Küçük çocuklar bilimsel sorular sorduğunda birçok yetişkinin şaşaladığını gözlüyorum. Ay neden yuvarlak? diye soruyor çocuk. Çimen neden yeşil? Düş nedir? Bir çukur en fazla ne kadar derin kazılır? Dünya’nın doğum günü ne zaman? Neden ayak parmaklarımız var? Birçok öğretmen ve ebeveyn bu sorulan rahatsız ya da alaylı bir tavırla yanıtlıyor veya hemen başka bir şeye sarılıyor: "Ne sanıyordun, Ay kare- mi olacaktı yani?" Çocuklar kısa süre sonra, bu soruların her nedense büyükleri sıklığının farkına varıyor, böyle birkaç deneyim daha yaşadıktan sonra, bir çotuk daha bilimden soğuyor. Yetişkinlerin neden 6 yaşındaki çocukların önünde her şeyi bilir gibi görünmeleri gerektiğini ömrüm boyunca anlayamadım. Bir şey bilmediğimizi açıklamanın nesi kötü? Kendimize güvenimiz bu denli kırılgan mı?</p>

  <p>&nbsp;</p>

  <p>Dahası, bu soruların birçoğu, bazıları hâlâ tümüyle çözülememiş derin bilimsel konuların kapsamına giriyor. Ay'ın yuvarlak olması, her dünyada kütle-çekimi denen merkezi bir kuvvet olması ve kayaların güçlü yapısı ile ilgili. Çimen, içerdiği klorofil pigmeni yüzünden yeşil tabii ki; bu hepimizin kafasına ortaokulda iyice yerleştirilmiştir. Peki ama bitkiler neden klorofil içeriyor? Güneş en yoğun enerjisini tayfın san ve yeşil kısmında verdiğinden, bitkilerin yeşil olması aptalca görünüyor. Neden tüm bitkiler, günışığını en kolay sağlanır dalga boylarından almayı reddediyor? Belki de Dünya'da yaşam tarihindeki donma kazası yüzünden. Açık olan şu ki çimenin yeşil olması konusunda hâlâ anlamadığımız bir nokta bulunuyor.</p>

  <p>&nbsp;</p>

  <p>Çocuğa derin sorular sormanın toplumsal bir gaf olduğu hissini vermekten çok çaba iyi yanıtlar var. Yanıta ilişkin bir görüşümüz varsa, açıklamaya çalışabiliriz. Yetersiz kalan bir çaba bile güven ve destek sağlar. Yanıt hakkında hiç fikrimiz yoksa ansiklopediye başvurabiliriz. Ansiklopedimiz yoksa çocuğu kütüphaneye götürebiliriz. Ya da şöyle diyebiliriz: "Ben yanıtı bilmiyorum. Belki de kimse bilmiyor. Belki büyüdüğünde, ilk bulan sen olursun'</p>

  <p>&nbsp;</p>

  <p>Saflık içeren sorular, sıkıcı sorular, yanlış yapılandırılmış sorular, yetersiz, özeleştirinin ürünü sorular vardır. Ama her soru, dünyayı anlamak için atılmış bir çığlıktır.* Aptalca soru diye bir şey yoktur.</p>

  <p>Parlak, meraklı çocuklar, hem ulus hem de dünya için birer kaynaktır. Onlara özen göstermek, bağrımıza basmak, desteklemek gerekir. Ama sırf destek kendi basına yeterli değildir. Onlara düşünmek İçin gerekli temel araçları da vermeliyiz.</p>

  <p>&nbsp;</p>

  <p>&nbsp;</p>

  <p><sub class="text145">* İk</sub><sub class="calibre3">i</sub> <sub class="text117">yaşındak</sub><sub class="calibre3">i</sub> <sub class="text144">çocukları</sub> <sub class="text117">belk</sub><sub class="calibre3">i</sub> <sub class="text117">d</sub><sub class="calibre3">e</sub> <sub class="calibre3">yetişkinin davranışını</sub> <sub class="text184">yönetme</sub><sub class="calibre3">k</sub> <sub class="text145">amacıyl</sub><sub class="calibre3">a</sub> <sub class="text115">kim</sub><sub class="calibre3">i</sub> <sub class="text145">zurna</sub><sub class="calibre3">n</sub> <sub class="text122">anne</sub><sub class="calibre3">-</sub> <sub class="text184">babalarını</sub> <sub class="text184">bayıltan</sub><sub class="calibre3">a</sub> <sub class="text122">kada</sub><sub class="calibre3">r</sub> <sub class="text120">sürdürdükler</sub><sub class="calibre3">i</sub> <sub class="text144">"neden?</sub><sub class="calibre3">"</sub> <sub class="text188">yağmurun</sub><sub class="calibre3">u</sub> <sub class="calibre3">kastetmiyorum.</sub></p>

  <p>&nbsp;</p>

  <p>&nbsp;</p>

  <p>"Resmi Açıklama" diye yazıyor bir gazete manşeti: "Bilimde Berbat Durumdayız." Dünyanın birçok bölgesinde 17 yaşındaki ortalama öğrencilere yapılan sınavlarda, ABD cebirde sonuncu gelmiş. Aynı sınavlarda, ABD'li çocuklar % 43, Japon akranları % 78 doğru yanıt vermişler. Benim kitabımda % 78 oldukça iyi bir not sayılır; C+, hatta B-'ye karşılık gelir; ne var ki % 43 F demektir. Bir kimya sınavında 13 ülkeden yalnızca iki ülkenin çocukları ABD'den daha kötü sonuç almış. İngiliz, Singapurlu ve Hong Konglu çocuklar öylesine yüksek not almışlar ki neredeyse ölçeği aşmışlar. 18 yaşındaki Kanadalı gençlerin % 25'i, Amerikalı lise son öğrencilerinin % 1'lik seçme bir kısmı (ikinci kimya derslerini alan ve "üst düzey" programlara alınmış olanlar) kadar kimya biliyor. Minneapolis'in en iyisi olan 20 beşinci sınıf, Japonya'da Sendai'nin 20 sınıfının her biri ve Tayvan'da Taipei'nin 20 sınıfının 19'unca geçilmiş. Güney Koreli öğrenciler, matematik ve bilimin her dalında Amerikalıları geçerken, British Columbia'lı (Batı Kanada) 13 yaş grubu, ABD'li akranlarını her dalda (kimi alanlarda Korelilerden de iyi yaparak) geçmiş. ABD'li çocukların % 22'si, Korelilerin % 8'i okulu sevmediğini söylüyor. Öte yandan Amerikalıların üçte ikisi, Korelilerin ise yalnızca dörtte biri "matematikte iyi" olduğunu belirtti.</p>

  <p>&nbsp;</p>

  <p>Amerikalı ortalama öğrencilerin elde ettiği bu gibi düşük değerler, kimi zaman sıradışı öğrencilerin başarılarıyla dengeleniyor. 1994 yılında, Hong Kong'da yapılan Uluslararası Matematik Olimpiyatı'nda Amerikalı öğrenciler 68 ülkeden 360 öğrenciyi geride bırakarak cebir, geometri ve sayı kuramında eşi görülmemiş bir derece elde ettiler. Aralarından 17 yaşındaki Jeremy Bem, "Matematik problemleri mantık bulmacaları gibi. Rutinden uzak, çok yaratıcı ve sanatsal" yorumunu yapmıştı. Ancak, burada benim kaygım, yeni bir kuşak birinci sınıf bilim adamı ve matematikçi yetiştirilmesi değil, bilimden haberdar bir toplum oluşturabilmek.</p>

  <p>&nbsp;</p>

  <p>Amerikalı yetişkinlerin yüzde 63'ü, son dinozorun ilk insan ortaya çıkmadan önce öldüğünden; yüzde 75'i antibiyotiklerin virüsü değil bakteriyi öldürdüğünden; yüzde 57'si "elektronların atomdan küçük" olduğundan habersiz. Anketler, Amerikalı yetişkinlerin yarısının Dünya'nın Güneş çevresinde döndüğünü ve bu sürecin 1 yıl aldığını bilmediğini gösteriyor. Cornell Üniversitesi'nde ders verdiğim lisans sınıflarında yıldızların gece doğup battığını, hatta Güneş'in de bir yıldız olduğunu bilmeyen parlak öğrencilere rastlıyorum.</p>

  <p>&nbsp;</p>

  <p>Bilimkurgu yapıtları, eğitim sistemi, NASA ve bilimin toplumda oynadığı rol nedeniyle Amerikalılar Copernicus'un kuramına ortalama bir insandan daha fazla maruz kalıyor. Çin Bilim ve Teknoloji Derneği'nin 1993 tarihli bir anketi, Amerika'da olduğu gibi, Çin'de de insanların ancak yarısının Dünya'nın Güneş çevresinde yılda bir dönüş yaptığını bildiğini gösteriyor. Bu durumda rahatlıkla söyleyebiliriz ki Copernicus'tan dört buçuk yüzyıl sonra hâlâ Dünya'daki insanların çoğu, gezegenemizin kıpırtısızca evrenin merkezinde oturduğuna ve bizim "özel" olduğumuza yürekten inanıyor.</p>

  <p>&nbsp;</p>

  <p>Bunlar "bilimsel bilgiyi" ölçen tipik sorular. Sonuçlar dehşet verici. Peki neyi ölçüyor bu sorular? Otoritelerin bildirilerinin ezberlenmişlik düzeyini. 'Sormaları <i class="calibre4">gereken,</i> antibiyotiklerin mikropları ayırt ettiğini, elektronların atomdan "küçük" olduğunu, Dünya'nın çevresinde döndüğü Güneş'in yıldız olduğunu <i class="calibre4">nasıl</i> <i class="calibre4">bildiğimiz</i> olmalı. Bu tür sorular, toplumun bilimi anlayışının çok daha doğru ölçütleridir ve sonuçlarının daha da umut kırıcı olacağına kuşku yok.</p>

  <p>&nbsp;</p>

  <p>İncil'de yazılı her şeyi sözcük anlamıyla alacak olursanız, Dünya düzdür. Aynısı Kuran için de geçerli. Dünyanın yuvarlak olduğunu söylemeniz ateist olduğunuz anlamına gelir. <i class="calibre4">1</i>993 yılında, Suudi-Arabistan'ın-üst düzey dini yetkilisi Şeyh Abdülaziz İbn Baaz, bir ferman, yani fetva yayımlayarak dünyanın düz olduğunu ilan etti. Yuvarlak olduğuna inananlar Tanrı'ya inanmıyor demektir ve bu nedenle cezalandırılmalıdır. Dünya'nın yuvarlak olduğunu apaçık ortaya koyan ikinci yüzyılda Greko-Mısırlı gökbilimci Claudius Ptolemaios tarafından elde edilmiş kanıtın Batı dünyasına Müslüman ve Arap gökbilimcilerce ulaştırılmış olması ilginç bir zıtlık yaratıyor. Dokuzuncu yüzyılda, Ptolemaios'un Dünya'nın yuvarlaklığını gösterimleyen kitabına <i class="calibre4">Almagest,</i> yani "En Büyük" adını vermişlerdi.</p>

  <p>&nbsp;</p>

  <p>Evrimden incinen, çağlar boyunca kör fiziksel ve kimyasal güçlerin etkisiyle balçıktan oluşmuş olmaktansa, Tanrı'nın el sanatı sayılma fikrini yeğleyen birçok insana rastlıyorum. Kanıta bakmaya ise hiç mi hiç yanaşmıyorlar. Kanıtın onlarla bir işi yok: Doğru olmasını dilediklerinin doğru olduğuna inanıyorlar. Amerikalıların yalnızca yüzde 9'u, modern biyolojinin en büyük bulgusunu, yani insanların (ve tüm diğer türlerin) doğal süreçlerle eski canlılardan bugüne tanrısal müdahaleye gerek olmaksızın evrim geçirdiğini kabul ediyor. (Sadece evrimi kabul edip etmedikleri sorulduğunda ise yüzde 45'i evet yanıtı veriyor. Bu rakam Çin'de yüzde 70.) <i class="calibre4">Jurassic</i> <i class="calibre4">Park</i> isimli film İsrail'de gösterime girdiğinde, birçok Ortodoks haham tarafından lanetlenmişti; çünkü film hem evrimi onaylıyor hem de dinozorların yüz milyonlarca yıl önce yaşadığını söylüyordu. Oysa ki her Musevi Yılbaşı'nda ve evlilik töreninde söylendiği gibi, evren 6000 yıldan gençti. Evrimimizin en açık kanıtı genlerimizde yer alıyor. Ama evrime karşı, okullarda, mahkemelerde, ders kitabı basımevlerinde -bu insanların kendi DNA'ları kuramı onaylamasına karşın- bir savaşım veriliyor. Hayvanlara bazı etik sınırları aşmadan acı çektirerek insanlar için ilaç ve tedavi yöntemi geliştirmek de evrimi doğrulayıcı diğer bir kanıt.</p>

  <p>&nbsp;</p>

  <p>Büyük Ekonomik Sarsıntı döneminde, öğretmenler iş güvenliği, iyi maaş ve saygınlık gibi avantajlardan yararlandılar. Öğrenmenin yoksulluktan çıkış yolu olarak görülmesinin de etkisiyle öğretmenlik hayranlık duyulan bir meslek oldu. Bugünse söylediklerimizin çok az geçerliği var. Sonuç olarak günümüzde bilim (ve diğer dalların) öğretimi çoğunlukla çok yetersiz ya da heves kırıcı bir şekilde yapılıyor; konularında insanı hayrete düşürecek denli az eğitim almış, uygulayıcılar da yöntem üzerinde durma sabrını gösteremeyip bir an önce bilimin bulgularına yönelmeye çalışıyorlar. Oysa kimi zaman kendileri bile sahte bilimi bilimden ayırabilecek yeterliğe sahip değiller. Yeterli birikime sahip olanlar ise başka yerlerde daha iyi ücretli islere geçiyorlar.</p>

  <p>&nbsp;</p>

  <p>Çocukların bilimi kitaplardan okumaya değil, deneysel yöntemle doğrudan denemeye gereksinimi vardır. Mum alevinin açıklaması olarak bize mumun oksitlenmesinden söz edilebilir. Ama yanmayla çıkan karbondioksit çevreyi sarıp oksijen girişini kesene ve alev bir iki kez savrulup sönene değin, bir mumun cam fanus içindeki kısa yanışını izlemekle çok daha gerçek bir görüş edinmiş oluruz. Hücrelerdeki mitokondrilerin, mumda yanan alev gibi, besinlerin yanmasında nasıl devreye girdikleri konusunda bilgi alabiliriz; ama tüm bunları mikroskop altında görmek başka bir deneyimdir. Oksijenin kimi organizmaların yaşamı için gerekli, kimileri içinse gereksiz olduğunu öğretmenden dinleyebiliriz. Ancak bu önermenin doğruluğunu, içindeki oksijenin tümüyle tüketildiği cam bir fanusla yapacağımız deneyle bizzat görebiliriz. Oksijen <i class="calibre4">bizim</i> için ne yapar? O olmaksızın neden ölürüz? Havadaki oksijen nereden gelir? Kaynağı ne denli emindir?</p>

  <p>&nbsp;</p>

  <p>Deney ve bilimsel yöntem, bilimden başka birçok diğer konunun kapsamında da öğretilebilir. Daniel Kunitz üniversiteden bir arkadaşım. Daniel yaşamını, ortaokul ve lisede yaratıcı bir sosyal bilimler öğretmeni olarak geçirdi. Öğrencilerin ABD Anayasası'nı anlamalarını mı istiyorsunuz? Metni onlara madde madde okutup sonra da sınıfla tartışabilirsiniz; ama ne yazık ki bu sırada birçoğu uyuyakalır. Bunun yerine Kunitz yöntemini de deneyebilirsiniz: Öğrencilerin Anayasa'yı okumasını yasaklarsınız. Her eyalete atadığınız iki öğrencinin bir Anayasa Kongresi'ne katılmasını istersiniz. On üç grubun her birine eyalet ve bölgelerinin özel çıkarları konusunda ayrıntılı bilgi verirsiniz. Örneğin Güney Carolina heyetine pamuğun önemi, köle ticaretinin gerekliliği ve ahlaka uygunluğu, sanayileşmekle olan Kuzey'in getirdiği tehlike gibi konulardan söz edilmelidir. Sonra on üç heyet toplanır ve öğretmenden çok az yardım alıp, asıl işi kendileri yapmak kaydıyla birkaç hafta İçerisinde bir anayasa yazar. Kendi versiyonlarını tamamladıktan <i class="calibre4">sonra</i> gerçek anayasayı okurlar. Öğrenciler savaş konusunda karar alma yetkilerini Başkan'a vermişlerdir. 1787 heyetleri ise Meclis'e. Neden? Öğrenciler köleleri özgür bırakmıştır. Gerçek Anayasa Kongresi ise tersi yönde karar almıştır. Neden? Bu deney öğretmenlerin daha çok hazırlık yapmasını, öğrencilerin de daha çok iş yapmasını gerektirir; ama deneyim unutulmaz olur. Her yurttaşın benzer deneyimler yaşamasıyla Dünya uluslarının çok daha iyi durumda olabileceğini düşünmeden edemiyor insan.</p>

  <p>&nbsp;</p>

  <p>Öğretmenlerin eğitimi ve maaşları ile laboratuvarlar için daha fazla paraya gereksinimimiz var. Ne var ki Amerika genelinde, okul ile ilgili konular hep oy çoğunluğu ile gündem dışı bırakılıyor. Kimse emlak vergilerinin askeri bütçe, tarım sübvansiyonları ya da zehirli atık temizleme işlemleri için kullanılmasını öneriyor. Emlak vergisiyle yetinmek zorunda olan yalnızca eğitim sektörü. Peki neden eğitimi yerel ve eyalet düzeyinde genel vergilerden yararlandırmıyoruz? Teknik eğitim almış işçilere özel gereksinimi olan sanayi dallarından özel eğitim vergisi almaya ne dersiniz?</p>

  <p>&nbsp;</p>

  <p>Amerikalı öğrenciler yeterince ev ödevi yapmıyor. ABD'de standart okul yılının 180 gün olmasına karşılık bu rakam Güney Kore'de 220, Almanya'da 230 ve Japonya'da 243. Bu ülkelerin bazılarında çocuklar cumartesi günleri de okula gidiyor. Amerikalı ortalama ortaokul öğrencisi ev ödevine haftada 3,5 saat ayırıyor. Gerek sınıfta gerekse sınıf dışında çalışmaya ayrılan toplam zaman haftada 20 saat. Japon <i class="calibre4">beşinci</i> sınıf öğrencileri haftada 33 saat çalışıyor. ABD'nin yarı nüfusuna sahip Japonya her yıl ABD'den iki kat fazla yüksek dereceli bilim adamı ve mühendis yetiştiriyor.</p>

  <p>&nbsp;</p>

  <p>Dört yıllık ortaokul boyunca Amerikalı öğrenciler matematik, bilim ve tarih gibi konular için 1500 saatten az zaman harcıyor. Japon, Fransız ve Alman öğreticiler ise aynı konulara iki kat fazla zaman ayırıyor. ABD Eğitim Bakanlığı'nın hazırlattığı 1994 tarihli bir raporda şöyle deniliyor:</p>

  <p>&nbsp;</p>

  <p>Geleneksel okul günü artık "okullar için yeni gündem" denilen bir dizi zorunlu konuyu da kapsamalıdır: Kişisel güvenlik, tüketici ilişkileri, AİDS, tasarruf ve enerji, aile yaşamı ve sürürü eğilimi konularında eğitim gereklidir.</p>

  <p>&nbsp;</p>

  <p>Sonuçta, toplumun yetersizlikleri ve evdeki eğitim açıkları yüzünden ortaöğretimde, bir günde temel akademik konulara harcayacak üç saat kalıyor.</p>

  <p>&nbsp;</p>

  <p>Bilimin sıradan İnsanlar için "çok güç" olduğu gibi yaygın bir kam hâkim. Bunun yansımasını, Amerikalı öğrencilerin yalnızca yüzde 10'unun seçmeli dersler arasından fiziği tercih elliğini bildiren istatistiklerde de görüyoruz. Bilimi birdenbire "çok güç" kılan nedir? Amerika'yı bilim alanında geride bırakan onca ülkenin yurttaşları için neden güç değil? Bilim, teknik yenilik ve çok çalışma alanında Amerikan dehasına ne oldu? Bir zamanlar Amerika telgraf, telefon, elektrik ışığı, fonograf, otomobil ve uçak teknolojilerinin öncüleri olmuş buluş adamları ile gurur duyan bir ülkeydi. "Amerikan yaratıcılığı" nereye gitti?</p>

  <p>&nbsp;</p>

  <p>Amerikalı çocukların çoğu aptal değil. Çok çalışmamalarının bir nedeni, çabalarının karşılığında pek az somut yarar sağlıyor olmaları. Sözel beceriler, matematik, fen ve tarih alanlarında yeterlik (yani konuyu gerçek anlamda bilmek), ortaöğretimden sonraki ilk sekiz yılında ortalama genç erkeklerin kazançlarında bir artış sağlamıyor. Bu nedenle birçoğu da sanayiden çok, hizmet sektörünü yeğliyor.</p>

  <p>&nbsp;</p>

  <p>Ekonominin üretken sektörlerinde ise işin rengi değişiyor. Yeterli müşteri olmadığı için değil, işe giren işçilerin çok azı basit aritmetik hesapları yapabilecek düzeyde olduğu için iflasın eşiğine gelen mobilya fabrikaları var. Başlıca elektronik şirketlerinden biri, işe başvuranların % 80'inin <i class="calibre4">beşin</i>c<i class="calibre4">i</i> sınıf matematik sınavını geçemediğini bildiriyor. Amerika Birleşik Devletleri (özellikle yitik üretkenlik ve eğitimde iyileştirmeye giden harcamalar alanında), işçiler büyük çoğunlukla yazamadığı, okuyamadığı, sayamadığı ve düşünemediği için yılda 40 milyar dolar zarar ediyor.</p>

  <p>&nbsp;</p>

  <p>ABD Ulusal Bilim Kurulu'nun Amerika'daki 139 yüksek teknoloji şirketi genelinde yaptığı bir araştırmanın sonuçlarına göre, araştırma ve geliştirmedeki düşüşün ulusal siyasete bağlanabilir başlıca nedenleri (1) sorunla başa çıkmak için uzun vadeli strateji eksikliği; (2) geleceğin bilim adamı ve mühendislerinin eğitimine çok az önem verilmesi; (3) "savunma"ya çok fazla yatırım yapılırken sivil araştırma ve geliştirmeye yeterli pay ayrılmaması ve (4) yüksekokul öncesi eğitime çok az önem verilmesi olarak saptanmış. Cehalet, cehaletle besleniyor. Bilim fobisi bulaşıcı bir hastalık.</p>

  <p>&nbsp;</p>

  <p>Amerika'da bilim konusunda en doğru bakış açısına sahip olanlar maddi olanakları iyi, yükseköğrenim görmüş, genç beyaz erkekler olarak çıkıyor karşımıza. Ne var ki önümüzdeki on yılda yeni Amerikalı işçilerin dörtte üçü beyaz olmayanlar, göçmenler ve kadınlardan oluşacak. Heveslerini uyandırmakta başarısız olmak, yani onlara ayrımcı hiçbir yorumda bulunmamak yalnız adaletsiz değil, aptalca ve kendi kendini yok etmeye yönelik bir tavırdır. Bu tutumdan vazgeçmemekle, ekonomiyi umutsuzca gereksinim duyduğu nitelikli işçilerden yoksun bırakmış oluyoruz.</p>

  <p>&nbsp;</p>

  <p>Afrikalı-Amerikalı ve Latin Amerika kökenli öğrenciler, standart bilim sınavlarında bugün 1960'larda olduğundan önemli ölçüde daha iyi sonuçlar elde ediyorlar. Beyaz ve siyah Amerikalı lise mezunları arasındaki ortalama matematik becerisi farkı hâlâ çok büyük (iki ile üç not kadar). Ne var ki Amerikalı beyaz lise mezunları ile Japon, Kanada, Britanya ya da Finlandiya'daki akranları arasındaki fark (Amerikalı öğrenciler geriden gelmek üzere) iki katı. Fazla eğitim görmemişseniz, hevesiniz de yoksa bilgi dağarcığınız küçük olacaktır; iki kere iki dört. Aileleri yükseköğrenim görmüş, banliyöde yaşayan Afrikalı-Amerikalılar üniversitede, banliyöde yaşayan, ebeveynleri yükseköğrenimli beyazlar kadar yüksek başarı sağlıyor. Bazı istatistiklere göre, yoksul bir çocuğu önöğrenim programına yazdırmak, ileriki yaşamındaki iş olanaklarını ikiye katlıyor; böyle bir programı tamamlayan kişinin yükseköğrenim görme şansı dört kez artıyor. Bu konuda kararlıysak, neler yapılması gerektiğini biliyoruz.</p>

  <p>&nbsp;</p>
</body>
</html>
