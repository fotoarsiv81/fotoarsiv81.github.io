<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p>Rüzgâr toz kaldırır; çünkü esmek, ayak izlerimizi alıp götürmek ister.</p>

  <p>&nbsp;</p>

  <p>Buşman Halk Kültürü'nden örnek,</p>

  <p>W.M. I. Bleek veL. C. Lloyd, DerleyenL. C. Lloyd(1911)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Bir vahşi, iz sürme oyununda her zaman, diğer konularda uygulansa kendisine bilim adamı olarak ün sağlayacak özenli bir gözlem, tümdengelimli ve tümevarımlı bir uslamlama tavrı sergiler...</p>

  <p>"İyi bir avcıya da savaşçı"nın ortaya koyduğu entelektüel emek sıradan bir İngiliz erkeğininkini kat kat aşar.</p>

  <p>&nbsp;</p>

  <p>&nbsp;</p>

  <p>THOMAS HUXLEY</p>

  <p>Toplu Denemeler, CiltII, Darwiniana: Denemeler(Londra: Macmillan,1907), sayfa175-6 ["BayDarwin'inEleştirisi"nden(1871)]</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_17">BÖLÜM 18 : RÜZGAR<span class="tab">&nbsp;&nbsp;&nbsp;&nbsp;&nbsp;&nbsp;TOZ</span><span class="tab">&nbsp;&nbsp;&nbsp;&nbsp;&nbsp;&nbsp;KALDIRIR</span></h1>

  <p>&nbsp;</p>

  <p>Neden bu denli çok insan bilimi öğrenmesi ve öğretmesi güç buluyor? Kimi nedenler vermeye çalıştım: Dakikliği, sezgiye dayanmayan ve itirazları hemen susturabilen yanları, kötüye kullanılma olasılığı, otoriteden bağımsızlığı vb. Peki daha derin, gizli bir neden var mı? Boston'daki Northeastern Üniversitesi'nde fizik profesörü olan Alan Cromer, fizik dersinde en basit kavramları anlamakta zorlanan öğrencilerin sayısının çokluğu karşısında şaşkınlığa düşmüştü. <i class="calibre4">Uncommon</i> <i class="calibre4">Sense:</i> <i class="calibre4">The</i> <i class="calibre4">Heretical</i> <i class="calibre4">Nature</i> o<i class="calibre4">f</i> <i class="calibre4">Science</i> (Solduyu: Bilimin Aykırı Doğası, 1993) isimli eserinde Cromer, bilimin yeni olduğu için güç olduğunu öne sürüyor. "Birkaç yüz bin yaşındaki bir türün üyeleri olan bizler, bilim yöntemini yalnızca birkaç yüzyıl önce keşfettik" diyor. İki üç bin yaşındaki yazı gibi, üzerinde çok ciddi ve sürekli çalışma yapmış olsak da esasını henüz kavrayamadık.</p>

  <p>&nbsp;</p>

  <p>İlginç birtakım tarihi olaylar zinciri olmasaydı, diyor Cromer, bilimi asla bulamayacaktık:</p>

  <p>&nbsp;</p>

  <p>Kuşku götürmez zaferleri ve yararlarına karşılık bilime oku düşmanlık ... bilimin, insanın gelişmesinin sıradan akışı dışında kalan, hatta belki de kaderin karşımıza çıkardığı bir alan olduğunun kanıtı.</p>

  <p>&nbsp;</p>

  <p>Çin uygarlığı baskı makinesini, barutu, roketi, manyetik pusulayı, depremölçeri, sistematik gök gözlemlerini ve gök olaylarının tarihini tutmayı buldu. Hintli matematikçiler, aritmetiği rahatlatmanın ve dolayısıyla niceliksel bilimin esası olan sıfırı keşfettiler. Aztek uygarlığı, kendisini işgal edip yok eden Avrupa uygarlığınınkinden çok daha iyi bir takvim geliştirmişti. Aztekler, gezegenlerin konumunu daha uzun vadeli olarak ve çok daha iyi tahmin edebiliyorlardı. Ancak, bu uygarlıklardan hiçbiri, diyor Cromer, bilimin kuşkucu, sorgulayıcı, deneysel yöntemini geliştiremedi. Bu yöntem tümüyle Eski Yunan'dan gelmeydi:</p>

  <p>&nbsp;</p>

  <p>Nesnel düşünmenin Yunanlılarca geliştirilmiş olması, birtakım özel kültürel etmenler gerektirmiş olmalı. İlki, erkeklerin akıllarını kullanıp tartışarak birbirlerini ikna etmeyi ilk kez öğrendikleri meclislerdi. İkincisi, kendi içine kapanına ve dar kafalılığı önleyen denizciliğe dayalı bir ekonomiydi. Üçüncüsü, yolcu ve bilimcilerin ziyaret edebileceği, Yunancanın yaygın kullanıldığı bir dünyanın varlığı idi. Dördüncüsü, kendi öğretmenlerini kiralayabilin bağımsız bir tüccar simlinin varlığı idi. Beşincisi, kendi başlarına liberal akılcı düşünmenin özelleri sayılabilecek yazınsal başyapıtlar olan İlyada ve Odysseia idi. Altıncısı, rahiplerce yönetilmeyen edebi bir dindi. Yedincisi ve sonuncusu da bu etmenlerin 1.000 yıldan fazla süre varlığını sürdürmüş, olmasıydı.</p>

  <p>&nbsp;</p>

  <p>Tüm bu etmenlerin büyük bir uygarlıkta bir araya toplanmış olması oldukça rastlantısal idi; ikinci bir kez de tekrar etmedi.</p>

  <p>&nbsp;</p>

  <p>Bu tezi kısmen doğru buluyorum. Eski İyonyalılar, dünyanın düzeninden, hatta varlığından, tanrılardan çok doğa yasaları ve güçlerinin sorumlu olduğunu sistematik olarak savlayan ilk uygarlıktı. Lucretius'un bu toplumun görüşlerini özetlediği gibi, "Doğa kibirli efendilerinden kurtulup özgür kaldı mı, tanrıların hiçbir payı olmaksızın, her şeyi kendiliğinden yapabilir." Felsefeye giriş derslerinin ilk haftası dışında, Eski İyonyalıların isimlerinden ve kavramlarından toplumumuzda neredeyse hiç söz edilmiyor. Tanrılarına yol verenler, sonunda unutulmaya layık görülüyor, öylesi kuşkucuların görüşleri şöyle dursun, anılarını bile korumak konusunda hiç kaygılanmıyoruz. Dünyayı madde ve enerji cinsinden açıklamaya çalışan kahramanlar birçok kez birçok kültürde yetişti; ne var ki geleneksel bilgeliği korumakla görevli rahip ve düşünürlerce hemen baklan ezildi. İyonyalıların yaklaşımı da Platon ve Aristoteles'ten sonra neredeyse tümüyle yitti. Bu türden birçok kültür ve birçok deney göz önüne alındığında, bir görüşün kök salmayı ender olarak başardığı söylenebilir.</p>

  <p>&nbsp;</p>

  <p>Bitki ve hayvanların evcilleştirilip uygarlığa ilk adımların atılması yalnızca on ya da on iki bin yıl öncesine rastlıyor. İyonya deneyi 2500 yaşında, ama neredeyse tümüyle silinmiş durumda. Ağır aksak, eksik ve meyvesi az da olsa, bilim yolunda atılmış adımların izlerini Çin, Hindistan ve başka yerlerde de görüyoruz. Ama diyelim ki İyonyalılar hiç var olmadı ve Yunan bilimi ile matematiği hiç baş göz etmedi. Bu durumda insanlık tarihinde bilimin bir daha hiç doğmayarak olması şansı var mıydı? Ya da birçok kültürü ve birçok alternatif tarihsel olaylar yumağını göz önüne aldığımızda, doğru etmenlerin er ya da geç başka bir yerde bir araya gelmesi olası değil miydi? Endonezya adalarında, Karayipler'de, fatihlerin ayak basmadığı Mezopotamya uygarlığında ya da Karadeniz'in İskandinav kolonilerinde bilimin tohumları serpilemez miydi?</p>

  <p>&nbsp;</p>

  <p>Kanımca, konunun güçlüğü, bilimsel düşünmenin önündeki engelden kaynaklanmıyor. Karmaşık entelektüel yetiler, zulüm gören kültürlerin bile dayanak noktası olmuştur. Şamanlar, sihirbazlar ve dinbilimciler, karmaşık ve gizemli sanatlarında son derece hünerlidir. Asıl engel, siyasal ve hiyerarşik kökenli olanlardır. Dışta ya da içle, kendilerine yabancı başkaldırılarla karşılaşmayan, köktenci değişimin gereksiz olduğu kültürlerde cesur görüşlerin desteklenmesi de gerekli görülmez. Tersine, aykırılıklar tehlikeli ilan edilebilir; düşünme kemikleştirilir; izinsiz görüşlere karşı yaptırımlar uygulanabilir. Tüm bunlar fazla zarar da vermeyebilir. Ancak, çeşitli ve değişken çevresel, biyolojik ya da siyasal koşullar akında, sadece eski yöntemleri taklit ederek kullanmak işe yaramaz. Bu durumda, boynunu büküp geleneklere uymaya da kendi tercihi olan kılıfları fiziksel ya da toplumsal evrene zorla giydirmeye çalışma yerine, evrenin bize öğrettiklerine açık olanlar ödüllendirilir. Her toplum, açıklık ve katılık arasındaki sürekliliğin neresinde güvenlik bulacağına karar vermelidir.</p>

  <p>&nbsp;</p>

  <p>Yunan matematiği, ileriye yönelik parlak bir adımdı. Öte yandan, ilk adımları ilkel ve genellikle deneyden yoksun Yunan bilimi hatalarla doluydu. Zifiri karanlıkta göremiyor olduğumuz gerçeğine karşın, görüşün, gözden çıkarak gördüğümüz şey üzerinden sekip göze geri dönen bir tür radar ile sağlandığına inanıyorlardı. (Bununla birlikte, optik alanında önemli ilerleme kaydettiler.) Çocukların annelerine olan su götürmez benzerliklerine karşın, kalıtsal özelliklerin yalnızca sperm ile taşındığına; kadının yalnızca edilgen bir havuz olduğuna inandılar. Fırlatılan bir taşın yatay deviniminin taşı her nasılsa yukarı kaldırdığına, bu nedenle aynı anda aynı yükseklikten bırakılan bir taştan daha uzun zaman sonra yere ulaşacağına inandılar. Basit geometriye aşık olduklarından, dairenin "kusursuz" olduğuna; günbatımında kimi zaman çıplak gözle de görülebilen "Ay'daki Adam" ve Güneş lekelerine karşın, göğün de "kusursuz" ve dolayısıyla gezegen yörüngelerinin dairesel olması gerektiğine inandılar.</p>

  <p>&nbsp;</p>

  <p>Hurafelerden kurtulmak, bilimin gelişmesi için yeterli değil. Doğayı sorgulama ve deney yapma görüşlerine de sahip çıkmak gerekiyor. Erastothenes'in Dünya'nın çapını ölçmesi, Empedokles'in havanın maddesel yapısını gösteren su saati deneyini gerçekleştirmesi gibi bazı parlak örneklere de rastlıyoruz. Ancak, klasik Greko-Romen dünyası gibi, bilek gücünün aşağılanıp yalnızca kölelere uygun görüldüğü bir toplumda, deneysel yöntemin gelişmesi de güç. Bilim hem aşırı batıl inanışlardan hem de aşırı adaletsizlikten kurtulmamızı gerektirir. Genellikle hurafeler ve adaletsizlik, aralarında su sızmaz bir işbirliği yürüten dini ve laik otoritelerce dayatılır. Siyasi devrimlerin, din konusunda kuşkuculuğun ve bilimin yükselişinin aynı anda yürüyebilmesi şaşırtıcı değil. Hurafelerden kurtulmak, bilim için gerekli bir koşul, ama yeterli değil.</p>

  <p>Aynı zamanda, Ortaçağ batıllığından modern bilime geçişte asıl rolü oynayan kişilerin, evreni yaratan ve yalnız insanın uyması gereken emirleri göndermekle kalmayıp doğanın sadık kalması gerekli yasaları da koyan tek bir Üstün Tanrı inancına derinden bağlı olduklarını da inkâr edemeyiz. On yedinci yüzyıl Alman gökbilimcisi Johannes Kepler (ki onsuz Newton fiziği ortaya çıkamazdı) bilim alanında çalışma nedeninin Tanrı'nın aklını anlama isteğinden kaynaklandığını belirtmişti. Çağımızda, Albert Einstein ve Stephen Hawking gibi başta gelen bilim adamları da kendi arayışlarını benzer şekilde betimlediler. Düşünür Alfred North Whitehead ve Çin teknolojisi tarihçisi Joseph Needham Batılı olmayan kültürlerde bilimsel gelişmedeki eksikliğin tektanrılılık olduğunu öne sürdüler.</p>

  <p>&nbsp;</p>

  <p>Her şeye rağmen, kanımca tüm bu teze karşı güçlü bir kanıt, bin yıl öncesinden bizlere meydan okuyan bir ses var ...</p>

  <p>&nbsp;</p>

  <p>&nbsp;</p>

  <p>Küçük avcı grubu, toynak ve diğer vahşi hayvan izleriyle kaplı patikayı takip eder. Bir an için ağaçların altında dururlar. Yere çömelerek, kanıtı daha dikkatle incelerler, izlemekte oldukları patika bir başkasıyla kesişmektedir. Hemencecik hangi hayvandan kaç tane, hangi hızla, ne kadar zaman önce geçtiğine; hangi yaşlarda, dişi mi erkek mi, yaralı mı sağlam mı olduğuna, kendilerinden önce başka avcıların yoldan geçip geçmediğine; grubun oyunun üstesinden gelip gelemeyeceğine; gelebilecekse ne kadar zaman süreceğine karar verirler. Hemen ardından ellerini izleyecekleri patikaya hafifçe vurup, dişlerinin arasından rüzgâr gibi hafif bir ses çıkarır ve hemen fırlarlar. Sularındaki yay ve zehirli oklarına karşın, maraton hızında saatlerce koşarlar. Hemen her zaman, toprakta okudukları mesaj onları doğru sonuca götürür. Gnuları, boğa antiloplarını ya da ohapileri tahmin ettikleri yerde, düşündükleri sayıda ve durumda bulurlar. Av başarıyla sona ermiştir. Et geçici kamplarına taşınır ve herkes doyar.</p>

  <p>&nbsp;</p>

  <p>Bu aşağı yukarı tipik av tasviri, Botsvana ve Namibya Cumhuriyetleri'nin sınırları içinde kalan Kalahari Çölü'nde yaşayan, bugün ne yazık ki soyları tükenmeye yüz tutmuş Kung San halkına ait. Kung San toplumu, onlarca yıl boyunca antropologlar için araştırma konusu oldu. Bu kültür, biz insanların tarihimizin çoğunu kaplayan (bitki ve hayvanların evcilleştirilip beşeri koşulların belki de sonsuza değin değişmeye başladığı on bin yıl öncesine kadar) avcı-toplayıcı yaşam biçiminin tipik bir örneği sayılabilir. Kung San av izleyicileri öylesine efsanevi bir ustalığa sahiplerdi ki ayrılıkçı Güney Afrika ordusu, onları "sınır ülkeleri"ne karşı girişilen savaşta insan avcılığı yapmak üzere görevlendirdi. Güney Afrika ordusu ile bu karşılaşma, yüzyıllar içinde Avrupa uygarlığı ile kurdukları her temasta yavaş yavaş kötüye gitmekte olan Kung San yaşam tarzının yok olmasını farklı şekillerde hızlandırdı.</p>

  <p>&nbsp;</p>

  <p>Bu işi nasıl yapıyorlardı? Tek bir bakıştan nasıl öylesi çok sonuç çıkarabiliyorlardı? İyi gözlemciler olduklarını söylemek hiçbir şeyi açıklamıyor. Peki ustalıklarının püf noktası neydi? Antropolog Richard Lee'ye göre:</p>

  <p>Çukurlukların biçimini dikkatle inceliyorlardı. Hızlı devinen bir hayvanın ayak izleri, daha ince uzun yapıda bir simetri sergiler. Hafifçe sakat bir hayvan, yaralı ayağına özen gösterir, ona daha az ağırlık bindirir ve daha yüzeysel bir iz bırakır. Ağır bir hayvanın ayağı ise yerde daha derin ve geniş bir çukur açar. Bağıntı fonksiyonları, avcıların kafasındadır.</p>

  <p>&nbsp;</p>

  <p>Gün boyunca ayak izleri biraz silinir. Çukurların kenarları ufalanmaya yüz tutar. Rüzgârın savurduğu kumlar çukurun dibinde birikir. Hatta yaprak ve dal parçaları ya da çimen de girer çukurlara. Ne kadar çok beklerseniz, o denli çok aşınma olur.</p>

  <p>&nbsp;</p>

  <p>Bu yöntem, gezegenleri inceleyen gökbilimcilerin başka bir gökcismine çarpan dünyacıkların bıraktığı kraterleri incelerken kullandığı yöntemle temel olarak aynı: Diğer unsurlar eşit olmak üzere, krater ne kadar sığ ise o kadar eski demektir. Duvarları içeri doğru yıkılmış, derinlik-çap oranları düşük, içlerinde küçük parçacıklar birikmiş kraterler genellikle daha eski bir çarpışmanın ürünüdür; çünkü bu aşınma sürecinden etkilenmiş olmak için uzun zamandır orada duruyor olmaları gerekir.</p>

  <p>&nbsp;</p>

  <p>Aşınma kaynakları, dünyadan dünyaya, çölden çöle ya da çağdan çağa farklılık gösterebilir. Ama ne olduklarını bilirseniz, kraterin ne denli kırılgan ya da düzleşmiş olduğuna bakarak önemli ölçüde bilgi edinebilirsiniz. Toynak izlerine böcek ya da diğer hayvanların ayak izleri de karışmışsa, bu, izlerin tazeliği yönünde eksi bir puan sayılır. Toprağın yüzeyaltı nem içeriği ve üzerine basıldığında alt katmanın havaya maruz kalmasıyla oluşan buharlaşma oranı, krater duvarlarının ne ölçüde kırılgan olduğunu belirler. Tüm bu unsurlar, Kung halkınca yakından incelenmişti.</p>

  <p>&nbsp;</p>

  <p>Doludizgin koşturmakta olan hayvan sürüsü, sıcak Güneş'ten nefret eder. Bu nedenle, bulabildikleri her gölgeyi kullanırlar. Ağaçların gölgesinden kısa bir süre de olsa yararlanabilmek için, izledikleri yolu değiştirmeyi yeğlerler. Ancak, gölgenin konumu günün saatine göre değişir, çünkü Güneş gökte ilerlemektedir. Sabahları Güneş doğuda yükselirken, ağaçların batı tarafına gölge düşer. Öğleden sonra batıda batmaya hazırlanırken de gölge doğu taraftadır. İzlerdeki sapmaya bakarak, hayvanların ne kadar zaman önce geçtiğini tahmin etmek olanaklıdır. Yılın farklı mevsimlerine göre bu hesaplama da farklılık gösterir. Bu nedenle avcılar, Güneş'in görünür devinimini belirleyen bir tür gökbilimsel takvimi sürekli akıllarında tutmak zorundadır.</p>

  <p>&nbsp;</p>

  <p>Kanımca, bu göz kamaştırıcı iz sürme becerileri, bilimin uygulamaya konulması anlamına geliyor.</p>

  <p>&nbsp;</p>

  <p>Avcı-toplayıcılar, yalnızca hayvanların değil, insanların izini sürmede de oldukça başarılıydı. Grubun her üyesi, ayak izinden tanınabilirdi; onlar için ayak izi, en az yüz kadar bildikti. Laurens van der Post, şöyle yazmış:</p>

  <p>&nbsp;</p>

  <p>Evden kilometrelerce uzakta ve grubun diğer üyelerinden ayrı yol alırken, Nxoıı ve ben izlemekte olduğumuz yaralı karacanın ayak izlerinin yanında aniden kendi izIerimize karışan bir dizi başka ayak izine rastladık. Nxcuı hoşnutlukla bağırarak, bunların birkaç dakika önce geçmiş olan Rauxhau'nun ayak izleri olduğunu söyledi. Dediğine göre Bauxhau hızlı koşuyordu ve kısa süre sonra hem onu hem de hayvanı görecektik. Önümüzdeki kum tepesini aştık, bir süre sonra hayvanın derisini yüzmekte olan Bauxhau çıktı karşımıza.</p>

  <p>&nbsp;</p>

  <p>Vine Kung San halkı ile birlikte olmuş Richard Lee, rastladığı izleri kısaca inceleyen bir avcının yaptığı yorumdan söz ediyor: "Hey, bakın, Tunu kayınbiraderi ile birlikte geçmiş buradan. İyi de oğlu nerede peki?"</p>

  <p>&nbsp;</p>

  <p>Bu gerçekten bilim mi? Eğitimi sırasında her iz sürücü, saatlerce oturup boğa antilobunun toynak izlerinin yavaş yavaş silinmesini mi izliyor? Antropolog bu soruyu sorduğunda aldığı yanıt, avcıların her zaman bu tür yöntemler kullanmış olduğu şeklinde. Çömezlikleri boyunca her biri babalarının ya da diğer usta avcıları gözlüyor; taklit ederek öğreniyorlar. Genel ilkeler kuşaktan kuşağa aktarılıyor. Rüzgâr hızı, toprağın nemliliği gibi yerel değişiklikler, gerektikçe her kuşakta, her mevsimde ya da her gün güncelleniyor.</p>

  <p>&nbsp;</p>

  <p>Modern bilim adamlarının uyguladığı da bundan başka bir yöntem değil. Ay, Merkür ya da Triton üzerindeki bir kraterin aşınma oranına bakarak yaşını her hesaplamak isteyişimizde, hesaplamayı sil baştan yapmıyoruz.</p>

  <p>&nbsp;</p>

  <p>Belki de bir kuşak kadar eski bir raporu tozlu rafından alıp, denenerek doğrulanmış rakamlara göz atıyoruz. Fizikçiler, Maxwell denklemlerine ya da kuantum mekaniğine yeni baştan ulaşmaya çalışmıyorlar. İlkeleri ve matematiği anlamaya çalışıyor, uygulamadaki işlerliğini gözlüyor, doğanın bu kuralları nasıl izlediğine bakıyor, bu bilimlerin özünü kavrıyorlar.</p>

  <p>&nbsp;</p>

  <p>Elbette ki bu iz sürme yöntemlerini ilk kez yapılandıran birileri vardı; belki paleolitik dönemde yaşamış bir deha ya da çok ayrı zaman ve yerlerde ortaya çıkmış çok sayıda dehanın eseriydiler. Kung iz sürme yöntemlerinde büyülü ya da sihirli yöntemlerin izine bile rastlanmıyor; ne avdan önceki gece yıldızlara ya da hayvan bağırsaklarına bakıyor, ne zar atıyor, ne rüya yorumluyor, ne İblislerle söyleşiyor ne de insanların sık sık başvurduğu diğer sayısız sahte yöntemi deniyorlar. Sordukları, iyi tanımlı, belirli bir soru: Av ne yana gitti ve özellikleri neler? Gereksinim duyduğunuz da büyü ya da tanrısal güçlerin kesinlikle -ya da en azından açlıktan kaçınmayı sağlayacak kadar sıklıkla- veremeyeceği, kusursuz bir yana. Ateş çevresindeki kendinden geçme danslarının ve hafif gevşeticilerin etkisinde oldukları zamanlar dışında günlük yaşamlarında pek batıl olmayan avcı-toplayıcılar yararcı, sıradan, istekli, toplumsal ve genellikle mutlu insanlardı. Geçmiş başarılar ve hatalardan harmanlanmış becerileri kullanırlardı.</p>

  <p>&nbsp;</p>

  <p>Bilimsel düşünmenin, başından bu yana bizimle olduğu hemen hemen su götürmez bir gerçek. Bu özelliği, egemenlik alanlarının sınırlarını koruyan ya da protein gereksinimini karşılamak üzere bir beyaz karınca yuvasına sokacağı kamışı hazırlayan şempanzelerde bile gözlemek olası. İz sürme becerilerinin geliştirilmesi, evrimsel seçilimde güçlü bir üstünlük sağlar. Bunun farkına varmayan gruplar daha az proteinle yetinmek zorunda kalır ve arkalarında daha az yavru bırakırlar. Bilimsel eğilimi, sabırla gözleme yetisi olan, tahmin etme becerisini geliştirenler kendilerine daha fazla besin, özellikle daha fazla protein sağlar, daha çeşitli habitatlarda yaşarlar; kendileri de soyları da gelişir. Aynısı, örneğin, Polonezyalıların gemicilik becerileri için de geçerlidir. Bilimsel eğilim somut ödüller getirir.</p>

  <p>&nbsp;</p>

  <p>Tarım öncesi avcı-toplayıcı toplumların başlıca diğer besin eldesi yöntemi bitki toplayıcılığıydı. Bitki toplamak için birçok bitkinin özelliğini bilmeli ve birini diğerinden ayırt edebilecek yetiye sahip olmalısınız. Botanik ve antropoloji alanında elde edilen bulgular, dünyanın çeşitli yerlerinde avcı-toplayıcı halkların, belli bitki türlerini ayırmada Batılı sınıfları sınıflandırmacılar kadar usta olduklarını gösteriyor. Bu halklar, bir haritacının ustalığıyla bölgelerinin haritalamasını akıllarından yapıyorlardı. İşte tüm bu özellikler, yaşamda kalmak için birer önkoşul oluşturuyor.</p>

  <p>&nbsp;</p>

  <p>Özetle, tıpkı çocukların matematik ya da mantık alanındaki belli kavramlara gelişim düzeyi açısından hazır sayılamayacakları gibi, "ilkel" insanların bilim ve teknolojiyi kavrayacak entelektüel yetiye sahip olmadıkları iddiası da saçma. Sömürgecilik ve ırkçılık kökenli bu görüş, günümüze gelebilmiş, evsiz ve neredeyse eşyasız yaşayan birkaç avcı-toplayıcı halkın, başka bir deyişle uzak geçmişimizin bekçilerinin günlük etkinlikleriyle yalanlanmış oluyor.</p>

  <p>Cromer'ın "nesnel düşünme" ölçütünü esas alacak olursak, avcı-toplayıcı halklarda, bireyler arası güçlü görüş tartışmasını, doğrudan katılımlı demokrasiyi, diğer uygarlıklarla ilişki kurmayı, rahiplerin olmadığı bir yapıyı ve bu unsurların 1.000 değil 300.000 yıl, hatta daha fazla sürelik geçmişini kesinlikle gözlüyoruz. Cromer'ın ölçütü uyarınca, avcı-toplayıcılar bilime sahip <i class="calibre4">olmuş</i> olmalı. Bence sahipler. Ya da sahiplerdi.</p>

  <p>&nbsp;</p>

  <p>İyonya ve Eski Yunan'ın insan uygarlığına armağanları fazlaca buluş, teknoloji ya da mühendislik değil; sistematik sorgulama alışkanlığı, dünyayı kaprisli tanrılardan çok doğa yasalarının yönettiği yaklaşımıydı. Su, hava, toprak ve ateş sırayla dünyanın doğasını ve kökenini "açıklama" yolunda aday oldular. Sokrates öncesi farklı bir düşünürce tanımlanan bu açıklamaların her biri, ayrıntılarda son derece hatalıydı. Ancak, tanrısal müdahaleye alternatif açıklama yöntemi üretken ve yeniydi. Aynı şekilde, Eski Yunan tarihine baktığımızda, Homeros'ta hemen <i class="calibre4">tüm</i> önemli olayların, Herodotos'ta yalnızca birkaç olayın tanrıların keyfine tabi olduğunu; Thukydides'te ise tüm olayların tanrılardan bağımsız geliştiğini görüyoruz. Demek ki birkaç yüzyıl içerisinde tarih tanrı güdümünden çıkıp insan güdümüne girmiş.</p>

  <p>&nbsp;</p>

  <p>Doğa yasalarına yakın bir kavram bir zamanlar, kimi bilimcilerin bir tür ateizm ile oynaştıkları, kesinlikle çoktanrılı bir toplumda da kendini göstermişti. Sokrates öncesi düşünürlerin bu yaklaşımı, M.Ö. dördüncü yüzyıldan başlayarak Platon, Aristoteles ve sonra da Hıristiyan dinbilimcilerce ezildi. Tarihsel nedensellik çarkı farklı işleseydi; atomcuların maddenin doğası, dünyaların çokluğu, uzay ve zamanın büyüklüğü konusundaki parlak tahminleri rağbet görüp temel alınsaydı; Arkhimedes'in yaratıcı teknolojisi öğretilip yayılsaydı; insanların gözleyip anlaması gereken değişmez doğa yasaları görüşü yaygın olarak kavratılsaydı, şimdi nasıl bir dünyada yaşıyor olurduk acaba?</p>

  <p>&nbsp;</p>

  <p>Bilimi öğretmenin, insanların hazır olmaması, bilimin şans eseri ortaya çıkması ya da onunla başa çıkacak yeterli beyin gücüne sahip olmamamız gibi gerekçelerle zor olduğunu sanmıyorum. Tersine, birinci sınıf öğrencilerinde gördüğüm bilim şevki ve günümüze kalabilmiş avcı-toplayıcılardan alınacak ders şunu açıkça ortaya koyuyor: Bilime eğilim her zaman, her yerde ve her kültürde derin bir yere sahip oldu. Bilim yaşamda kalmamızı sağlayan araç, doğuştan kazanılmış hakkımızdı. Kayıtsızlık, umursamazlık yoluyla ya da yetersizlik ve kuşkuculuk korkusuyla çocukların bilime olan şevkini kırarsak seçim haklarını, geleceklerini kurmalarına yarayacak araçları ellerinden almış oluruz.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Durmaksızın sorarız, Ta ki bir avuç toprak Ağzımızı kapatana kadar</p>

  <p>Peki ama bu mudur yanıt?</p>

  <p>&nbsp;</p>

  <p>&nbsp;</p>

  <p>HEINRICH HEINE</p>

  <p>"Lazarus"(1854)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>BÖLÜM 19</p>
</body>
</html>
