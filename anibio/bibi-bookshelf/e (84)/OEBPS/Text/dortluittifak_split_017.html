<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dortluittifak</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8"><br class="chapter"/>
  <br class="chapter"/>
  <br class="chapter"/>
  Bölüm VIII<br class="chapter"/>
  &nbsp;<img alt="" class="calibre2" src="../Images/kolombo.jpeg"/>&nbsp;<br class="chapter"/>
  Baker Caddesi Çetesi</h1>

  <div class="calibre1" id="calibre_pb_18"/>

  <div class="chapter">
    <p class="normal">&nbsp;</p>

    <p class="normal">&nbsp;</p>

    <p class="normal">“Şimdi ne yapıyoruz?” diye sordum. “Toby güvenilirliğini yitirdi.”</p>

    <p class="normal">“Duyularına göre hareket etti,” dedi Holmes, onu fıçının üzerinden aldı ve kereste deposundan dışarı doğru yürümeye başladı. “Londra’da bir gün içinde ne kadar çok katran taşındığını düşünürsen, yolumuzun onlardan biriyle çakışmasına şaşmamak gerekir. Bugünlerde katran çokça kullanılıyor, özellikle de ağaç işlemede. Zavallı Toby’nin bir suçu yok.”</p>

    <p class="normal">“Yeniden başa dönmeliyiz sanırım.”</p>

    <p class="normal">“Evet ama şükür ki fazla geriye gitmemize lüzum yok. Knight’in Yeri’ndeki köşede iki farklı iz birbirine zıt istikametlerdeydi ve Toby burada şaşırdı. Sonra biz yanlış olan yoldan devam ettik. Şimdi diğerini takip edeceğiz.”</p>

    <p class="normal">Bu oldukça kolaydı. Toby’i oraya götürdüğümüzde hatasını telafi etti, geniş bir daire çizdi, sonra da yeni bir yoldan yürümeye başladı.</p>

    <p class="normal">“Şimdi de bizi o fıçının geldiği yere doğru yönlendirmesin!” dedim.</p>

    <p class="normal">“Bunu düşündüm. Fakat dikkat edersen kaldırımdan gidiyor, fıçı yolun ortasından geçmiştir. Şimdi doğru kokuyu takip ediyoruz.”</p>

    <p class="normal">Nehir kenarına doğru indi, Belmont Place ve Prince Caddelerine doğru koştu. Broad Caddesi’nin sonunda doğrudan su kenarına geldi, orada küçük bir tahta iskele vardı. Toby iskelenin en ucuna kadar gitti, orada durdu, karanlık akıntıya doğru bakmaya başladı.</p>

    <p class="normal">“Şansımız yokmuş,” dedi Holmes, “Buradan bir tekneye binmişler.” İskele kenarında birçok kayık ve sandal vardı. Herbir köşede Toby’yi dolaştırdık, onca koklamasına rağmen bir ize rastlamadı.</p>

    <p class="normal">Kaba saba iskelenin yakınında küçük bir tuğla ev vardı, evin ikinci penceresinden tahta bir tabela sarkıyordu. Tabelada büyük harflerle “Mordecai Smith” yazılıydı, altında da “Tekneler saatlik ve günlük kiralanır.” Kapının üzerindeki bir yazıda da bir istimbot seferinden bahsediliyordu. İskele üzerindeki bir yığın kömür de bu bilgiyi doğruluyordu. Sherlock Holmes yavaşça etrafa bakındı, yüzünde kaygılı bir ifade vardı. “Bu çok kötü,” dedi. “Bu herifler umduğumdan akıllı çıktılar. Görünen o ki izlerini kaybettirmişler. Korkarım bütün bunlar önceden planlanmış bir şeymiş.”</p>

    <p class="normal">Holmes, evin kapısına yaklaşıyordu ki, kapı açıldı ve küçük, kıvırcık saçlı, altı yaşlarında bir çocuk koşarak çıktı. Ardından da iri yarı, kızıl yüzlü bir kadın elinde bir süngerle çıkageldi.</p>

    <p class="normal">“Çabuk geri dön, yıkanacaksın, Jack.” diye bağırdı. “Geri dön, seni küçük afacan, baban gelip de seni böyle görürse, gününü görürsün.”</p>

    <p class="normal">“Küçük şirin çocuk!” dedi Holmes, yaklaşmak için. “Nasıl da elma yanaklı bir çocuk! Söyle bakalım Jack, istediğin bir şey var mı?”</p>

    <p class="normal">Çocuk bir süre düşündü. “Bir şilin isterim,” dedi. “O kadarcık mı?”</p>

    <p class="normal">“Öyleyse iki şilin isterim,” diye cevapladı zeki çocuk, biraz düşündükten sonra. “Öyleyse al bakalım! Tut! – Çok tatlı bir çocuk Bayan Smith!”</p>

    <p class="normal">“Tanrı sizi korusun bayım, hem tatlı hem de huysuz. Hele de kocam günler boyu gittiği zaman onunla başa çıkması çok zor oluyor.”</p>

    <p class="normal">“Kocanız yok mu?” dedi Holmes, şaşırmış bir ses tonuyla. “Buna üzüldüm, zira onunla konuşmak isterdim.”</p>

    <p class="normal">“Dün sabahtan beri yok, bayım, doğrusunu söylemek gerekirse onun hakkında endişeleniyorum. Eğer tekne kiralayacaksanız ben yardımcı olabilirim.”</p>

    <p class="normal">“İstimbotu kiralamak istiyordum.”</p>

    <p class="normal">“Maalesef, istimbotla gitti bayım. Zaten beni şaşırtan da bu; içinde Woolwich’e gidip dönecek kadar bile kömür yok. Mavna ile gitmiş olsa neyse, çoğu kereler bir iş için ta Gravesend’e kadar gitmiş ve orada da iş varsa bir süre orada kalmıştır. Ama bir istimbot, kömürsüz ne işe yarar?”</p>

    <p class="normal">“Belki de nehir boyunda bir iskeleden almıştır.”</p>

    <p class="normal">“Olabilir bayım ama pek âdeti değildir. Her zaman oralarda birkaç çuval kömür için ne çok para istediklerinden yakınır. Bir de o tahta bacaklı adamı sevmedim, çirkin bir yüzü ve yabancı bir şivesi var. Neden sürekli buraya gelip durur ki, bizden ne ister?”</p>

    <p class="normal">“Tahta bacaklı adam mı?” dedi Holmes, belli belirsiz bir şaşkınlıkla.</p>

    <p class="normal">“Evet bayım, kirli yüzlü, maymun suratlı bir herif, ihtiyar eşimin yanına defalarca geldi. Dün gece de eşimi yatağından kaldıran oydu. Dahası, eşim onun geleceğini biliyordu ki istimbotu o gelmeden hazırladı. Söyledim ya bayım, bu durumdan hiç hoşlanmıyorum.”</p>

    <p class="normal">“Fakat sevgili Bayan Smith,” dedi Holmes, omuz silkerek, “Boşuna endişe ediyorsunuz. Gecenin bir yarısı gelenin o tahta bacaklı adam olduğunu nereden biliyorsunuz? Nasıl bu kadar emin olduğunuzu anlamıyorum.”</p>

    <p class="normal">“Sesi, bayım. Sesini tanıyorum, kalın ve boğuk bir sesi var. Pencereyi tıklattı, saat üç sularıydı, “Haydi kalk dostum,” diye bağırdı: “Demir alma zamanı!” İhtiyar eşim büyük oğlum Jim’i kaldırdı ve bir şey söylemeden birlikte gittiler. Tahta bacağının taşlar üzerindeki tıkırdamasını duyabiliyordum.”</p>

    <p class="normal">“Bu tahta bacaklı adam yalnız mıydı?”</p>

    <p class="normal">“Kesin bir şey söyleyemem bayım ama başka ses duymadım.”</p>

    <p class="normal">“Üzgünüm Bayan Smith, bir istimbot istiyordum, bir dokunup bin ah işittim, adı neydi?”</p>

    <p class="normal">“Aurora, bayım.”</p>

    <p class="normal">“Aa! Şu sarı çizgili yeşil istimbot olmasın, çok geniş bir düdüğü var…”</p>

    <p class="normal">“Pek değil. Aslında nehir üzerinde görülebilecek en küçük şeylerden biri, yeni boyandı, siyah renkte ve iki kırmızı çizgisi var.”</p>

    <p class="normal">“Teşekkürler. Umarım en kısa zamanda Bay Smith’ten haber alırsınız. Ben şimdi nehir boyu gideceğim. Aurora’nın izine rastlarsam ona sizin endişelendiğinizi söylerim. Siyah bir baca mı demiştiniz?”</p>

    <p class="normal">“Hayır, bayım, siyah ama üzerinde beyaz bir bant var.”</p>

    <p class="normal">“Sahi siyah olan yan cidarlarıydı. İyi sabahlar Bayan Smith,-- Şurada bir kayıkçı var Watson, onunla nehri geçelim.”</p>

    <p class="normal">Kayığa oturduğumuzda “Bu tür insanlar hakkında bilinmesi gereken temel şey,” dedi Holmes, “verdikleri bilgilerin senin için en küçük bir önemi olduğunu onlara sezdirmemek gerektiğidir. Eğer sezdirirsen bir anda bir istiridye gibi kendilerini kapatırlar. Onları gönülsüz dinliyormuş gibi yaparsan, az önce yaptığımız gibi, istediğini alma olasılığın çok fazladır.”</p>

    <p class="normal">“Şimdi rotamız daha da belirginleşti.” dedim.</p>

    <p class="normal">“Ne yapmalıyız peki?”</p>

    <p class="normal">“Bir istimbot kiralayıp nehir boyunca Aurora’nın izini sürmeliyiz.”</p>

    <p class="normal">“Sevgili dostum, bu çok zorlu bir iş olur. Buradan Greenwich’e kadar nehrin iki yakasında sayısız iskeleye uğramış olabilir. Ayrıca köprünün altında, miller boyunca çok sayıda demirlenecek yerler var. Eğer tek başına hareket edersen tüm bu ihtimalleri tüketmek günler, haftalar sürer.”</p>

    <p class="normal">“Öyleyse polise başvuralım.”</p>

    <p class="normal">“Hayır, muhtemelen Athelney Jones’u son ana kadar aramayacağım. Kötü bir adam değil, ayrıca profesyonel olarak onu üzecek hiçbir şey yapamam, fakat buraya kadar gelmişken bu işi tek başıma bitirmeyi arzuluyorum.”</p>

    <p class="normal">“Öyleyse iskele memurlarına sorarak ilerleyemez miyiz?”</p>

    <p class="normal">“Çok daha kötü olur! O zaman adamlarımız enselerinde olduğumuzu anlarlar ve bir an önce ülkeyi terk ederler. Hâlihazırda da zaten yeteri kadar terk etmeye isteklilerdir ama tam anlamıyla güvende olduklarını bildikleri sürece acele etmeyeceklerdir. Jones’un gayreti burada işimize yarayacaktır, onun davaya bakışı günlük gazetelere kesin yansır, böylece kaçaklarımız, herkesin yanlış iz üzerinde olduğunu düşünür.”</p>

    <p class="normal">Millbank Hapishanesi önünde karaya çıkarken sordum: “Peki öyleyse ne yapacağız?”</p>

    <p class="normal">“Şu arabaya bineceğiz, eve gideceğiz, kahvaltı edeceğiz, bir saat uyuyacağız. Bu gece de dolaşmamız kuvvetle muhtemeldir. Bir postanede dur, arabacı! Toby’yi salmıyoruz, hâlâ bize faydası olabilir.”</p>

    <p class="normal">Büyük Peter Caddesi’nde durduk ve Holmes telgrafını çekti. Yola devam ederken “Sence kime çektim bu telgrafı?” diye sordu.</p>

    <p class="normal">“Kesinlikle hiçbir fikrim yok.”</p>

    <p class="normal">“Jefferson Hope vakasında başvurduğum Baker Caddesi polis dedektif şubesini hatırlıyor musun?”</p>

    <p class="normal">“Eh,” dedim, gülerek.</p>

    <p class="normal">“Paha biçilmez yararlılık gösterecekleri bir vaka bu. Eğer başarısız olurlarsa başka kaynaklarım da var ama önce onları bir deneyeceğim. Telgraf şu benim küçük teğmenim çamur Wiggins’eydi. Biz kahvaltımızı bitirmeden sanırım o ve çetesi bize katılır.”</p>

    <p class="normal">Saat sekiz, dokuz sularıydı. Gece boyunca birbiri ardına gelen hadiselerin etkisi güçlü olmuştu, bunun farkındaydım. İyiden iyiye gevşemiş ve bitap düşmüştüm, zihnim bulanmış, bedenim yorulmuştu. Bende ne arkadaşımı sürükleyen meslek aşkı vardı ne de meselelere soyut zihinsel problemler gibi bakabiliyordum. Bartholomew Sholto’ya pek ısınamadığım için onun katillerine karşı da bir nefret beslemiyordum. Fakat hazine farklı bir meseleydi. Hazine, ya da en azından bir kısmı, Bayan Morstan’a aitti. Onu bulmamız küçük bir ihtimal bile olsa, bu gayeye hayatımı adamaya hazırdım.</p>

    <p class="normal">Doğru, eğer o hazineyi bulursam, muhtemelen Bayan Morstan benim için ulaşılmaz olacaktı. Ancak böylesine bir düşünceden etkilenen bir aşk, bencil ve sefil bir aşk olurdu. Holmes’in suçluları bulmak için bir sebebi varsa, benim hazineyi bulmak için on sebebim vardı.</p>

    <p class="normal">Baker Caddesi’nde bir duş almak ve kıyafetlerimi tepeden tırnağa değiştirmek, beni mükemmel şekilde yenilemişti. Odamıza geldiğimde kahvaltı hazırdı ve Holmes kahveleri koyuyordu.</p>

    <p class="normal">“İşte,” dedi gülerek, eliyle gazeteyi gösteriyordu. “Gayretli Jones ve tam teşekküllü gazetecimiz meseleyi aralarında çözmüşler. Neyse, bu vaka ile yeteri kadar haşır neşir oldun. İyisi mi önce jambon ve yumurtadan al.”</p>

    <p class="normal">“The Standard” gazetesini ondan aldım ve manşetini okudum: “Yukarı Norwood’da Gizemli Olay”. Haber şöyle devam ediyordu:</p>

    <p class="normal">“<span class="ideitalik">Geçtiğimiz gece saat on iki sularında, Pondicherry Malikânesinin sahibi Bay Bartholomew Sholto, odasında ölü bulundu. Deliller bunun bir cinayet olduğunu gösteriyor. Öğrenildiği kadarıyla Bay Sholto’nun vücudunda darp izine rastlanmazken babasından miras kalan Hint mücevherleri çalındı. Cesedi o sırada evi ziyaret eden Bay Sherlock Holmes, Dr. Watson ve müteveffanın kardeşi Bay Thaddeus Sholto buldu. Şans eseri o sırada Norwood Polis Merkezi’nde bulunan polis teşkilatının ünlü mensuplarından Bay Athelney Jones, ihbarın ardından yarım saat içinde olay yerine ulaştı. Eğitimli ve tecrübeli yardımcıları, zaman kaybetmeden suçluları tespit çalışmalarına başladı. Olayla ilgili kardeş Thaddeus Sholto, Kâhya Bayan Bernstone, Hintli uşak Lal Rao ve McMurdo isimli kapıcı ya da bekçi tutuklandı.</span></p>

    <p class="normal"><span class="ideitalik">Bay Jones’un iyi bilinen teknik bilgisi ve titiz gözlem yeteneği sayesinde acımasız katillerin odaya kapıdan ya da pencereden girmiş olamayacakları, cesedin bulunduğu odanın bitişiğine açılan çatı kapısından girdikleri, dolayısıyla hırsız ya da hırsızların evi iyi tanıyan kişiler oldukları kesin olarak ortaya çıktı. Bu gerçek, olayın sıradan bir hırsızlık vakası olmadığını gösteriyor. Kanun adamlarının bu serî ve gayretli çalışmaları, böyle durumlarda zinde ve usta bir zihnin varlığının ne büyük bir şans olduğunu ortaya koyuyor. Bu sonucun, dedektiflerimizin bağımsız çalışmaları gerektiğini, böylece araştırmaları gereken vakalara daha etkin nüfuz edebileceklerini savunanlara karşı da iyi bir cevap teşkil ettiğini düşünmekten kendimizi alamıyoruz.</span>”</p>

    <p class="normal">“Harika değil mi?” dedi Holmes, kahve fincanının üzerinden sırıtarak. “Ne düşünüyorsun?”</p>

    <p class="normal">“Bence bu cinayette biz de tutuklanmaktan ucuz kurtulmuşuz.”</p>

    <p class="normal">“Bence de… Ama yeni bir gayrete kapılırsa, bizim güvenliğimiz de tehlikeye girer.”</p>

    <p class="normal">Tam bu sırada kapı zili yüksek sesle çaldı ve ev sahibemiz Bayan Hudson’ın yılgın ve korkulu sesi yükseldi.</p>

    <p class="normal">“Tanrı aşkına Holmes,” dedim doğrularak, “kesin bizi almaya geldiler.”</p>

    <p class="normal">“Yok, o kadar da kötü değil. Bu gelen gayrıresmi bir kuvvet. Baker Caddesi çetesi geldi.”</p>

    <p class="normal">O konuşurken merdivenlerden hızla çıkan yalın ayak sesleri tıkırdamaya başladı, ardından da bir düzine hırpani, pasaklı, küçük sokak çocuğu odaya doluştu. İçeri kargaşa ile girmelerine karşın, davranışlarında bir disiplin de seziliyordu; bir anda yan yana hizalanarak meraklı bakışlarla bize bakmaya başladılar. Diğerlerinden daha uzun ve yaşça daha büyük bir tanesi gururla öne atıldı; bu küçük korkulukta bu gurur ifadesi oldukça gülünç duruyordu.</p>

    <p class="normal">“Mesajınızı aldım bayım,” dedi “ve hepsini hızla buraya getirdim. Biletler için üç şilin ve altı peni.”</p>

    <p class="normal">“Al bakalım,” dedi Holmes, cebinden bir miktar gümüş çıkararak. Bundan sonra onlar sana gelecek, sen de bana geleceksin. Evimi bu şekilde istila etmenizi istemiyorum. Gerçi böylece söyleyeceklerimi hepiniz birinci ağızdan duymuş olacaksınız. Aurora adında bir istimbotu arıyorum, sahibi Mordecai Smith, rengi siyah, iki kırmızı çizgisi var, bacası da siyah ve üzerinde beyaz bir bant var. Şu an nehir boyunda bir yerlerde. Biriniz de Mordecai Smith’in kendi iskelesinde beklesin, böylece geri dönerse bize haber verir. Kendi aranızda iş bölümü yapıp nehrin iki yakasını da etraflıca aramalısınız. Bir gelişme olursa bize bildirin. Anlaşıldı mı?”</p>

    <p class="normal">“Evet efendim!” dedi Wiggins.</p>

    <p class="normal">“Ödeme eskisi gibi… Ayrıca istimbotu ilk bulana da bir Gine vereceğim. Bir günlük ücretinizi de peşin veriyorum. Haydi, şimdi gidin bakalım!” Her birine birer şilin verdi. Bir anda koşarak aşağı indiler. Bir süre sonra caddenin her bir yanına dağılmışlardı.</p>

    <p class="normal">“Eğer bu istimbot suda ise, onu bulacaklardır,” dedi Holmes, masadan kalktı ve piposunu yaktı. “Her yere ulaşabilirler, her şeyi görebilirler, herkesi duyabilirler. Akşamdan önce sanırım haberini alırız. Bu sırada bize de yalnızca beklemek kalıyor. Aurora’yı ya da Bay Mordecai Smith’i bulmadan iz sürmeye devam edemeyiz.”</p>

    <p class="normal">“Toby şu kırıntıları yiyebilir sanırım. Sen yatacak mısın Holmes?”</p>

    <p class="normal">“Hayır: Yorgun değilim. Garip bir yapım var. Çalışmaktan ötürü yorulduğumu hiç hatırlamıyorum, fakat atalet beni tamamen bitkin düşürüyor. Biraz tüttürecek ve zarif müşterimin önümüze getirdiği bu garip iş üzerine düşüneceğim. Dünyada kolay bir iş varsa bu bizimki olmalı. Sonuçta tahta bacaklı adam pek fazla yok, fakat diğer adam, sanırım, benzersiz bir tip.”</p>

    <p class="normal">“Yine mi diğer adam?”</p>

    <p class="normal">“Sana karşı adama bir gizem kazandırmayı düşünmüyorum. Yalnız kendi kendine bir fikre varmış olman gerekirdi. Verileri gözden geçir. Küçücük ayak izleri, pabuç görmemiş çıplak ayaklar, taş başlı tahtadan baston, aşırı çevik bir bünye, küçük zehirli oklar. Tüm bunlar sana ne ifade ediyor?”</p>

    <p class="normal">“Bir vahşi!” diye haykırdım. “Muhtemelen Jonathan Small’ın ortağı olan şu Hintlilerden biridir o da.”</p>

    <p class="normal">“Sanmıyorum,” dedi. “İlginç silahların izlerini ilk gördüğümde ben de öyle düşünmüştüm fakat ayak izlerinin dikkat çekici karakteri beni tekrar düşünmeye sevk etti. Hindistan Yarımadası’nın bazı sakinleri küçük adamlar, fakat hiçbiri böyle bir ayak izi bırakamaz. Hinduların ayakları uzun ve incedir. Müslümanlar da sandalet giydikleri için başparmakları ayrıktır, çünkü sandaletin ipi o aradan geçer. Bu küçük oklar da yalnız bir yolla atılabilir; boruyla. Öyleyse bu vahşiyi nereden bulacağız?”</p>

    <p class="normal">“Güney Amerika!” diye salladım.</p>

    <p class="normal">Elini uzattı ve raftan hacimli bir cilt indirdi. “Bu yeni yayımlanan bir coğrafya ansiklopedisinin ilk cildi. Son otorite olarak kabul edilebilir. Bakalım elimizde ne var? ‘<span class="ideitalik">Andaman Adaları, Sumatra’nın 340 mil kuzeyinde, Bengal Körfezi’ndedir.</span>’ Hmm! Hmm! Neler neler var! Nemli bir iklim, mercan kayalıkları, köpekbalıkları, Blair Limanı, hapishaneler, Rutland Adaları, kavak ağaçları, -Hah! İşte burada! ‘<span class="ideitalik">Bazı antropologlar tarafından Afrika Buşmanları, Amerikan Kızılderilileri ve Tierra del Fuegolular dünyanın en küçük insanları olarak tanımlansa da Andaman Adaları’nın yerlileri, herhalde dünyanın en küçük ırkıdır. Ortalama boyları dört fitin altındadır ancak bundan da kısa olan yetişkinlerin sayısı hiç de az değildir.</span> <span class="ideitalik">Acımasız, aksi ve inatçı insanlardır, fakat güvenleri kazanıldığında onlarla çok güçlü dostluklar kurulabilir.</span>’ Bunları akılda tut Watson. Şimdi şunu dinle: ‘<span class="ideitalik">Tabiat olarak çirkin görünüşlüdürler, geniş, şekilsiz kafaları, küçük, sert bakan gözleri vardır, şekilleri bozuktur. El ve ayakları belirgin şekilde küçüktür. O kadar inatçı ve vahşidirler ki, İngiliz Hükümeti’nin onları tüm kazanma çabaları boşa gitmiştir. Gemi kazalarından kurtulanlar için baş belasıdırlar. Taş başlı sopalarıyla onların kafasını dağıtır ya da zehirli oklarıyla onları vururlar. Tüm bu kıyımların peşinden yamyam ziyafetleri gelir.</span>’ Hoş ve şirin adamlar, Watson! Bu adam eğer kendi güdüleriyle hareket etme konusunda serbest bırakılsaydı hikâyemiz çok daha fena sonuçlanabilirdi. Düşünüyorum da, Jonathan Small da böyle bir adamla çalışmamak için her şeyini verirdi.”</p>

    <p class="normal">“Peki bu adam bu kadar garip bir ortağı nasıl buldu?”</p>

    <p class="normal">“Bunu söylemek zor… Her ne kadar Small’un Adaman Adaları’ndan geldiğini biliyor olsak da, bu adalının onunla gelmesi oldukça zor bir ihtimal. Şüphesiz ki zamanla bunları anlayacağız. Bana bak, Watson; çok bitkin görünüyorsun. Şu kanepeye uzan, bakalım seni uyutabilecek miyim?”</p>

    <p class="normal">Kemanını köşeden aldı, ben uzandıktan sonra, o an bestelediği – şüphesiz kendi bestesiydi, çünkü büyük bir doğaçlama gücü vardı – bir melodiyi hafif bir sesle, rüya gibi çalmaya başladı. Sıska kollarını, ciddi yüzünü, kollarının iniş çıkışını hayal meyal hatırlıyorum; sanki yumuşacık bir sesler denizinde huzur içinde yüzüyordum. Derken kendimi Mary Morstan’ın bana bakan tatlı yüzüyle birlikte rüyalar âleminde buldum.</p>
  </div>
</body>
</html>
