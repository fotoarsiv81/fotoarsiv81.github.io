<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uc Silahsor</title>
  
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f202f1cb-bed0-4602-a27c-039a68b914d2" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23">XXIII<br class="chapter" />
  Randevu</h1>

  <p class="normal">Koşarak eve dönen d'Artagnan, sabahın üçü olmasına ve Paris'in en tehlikeli mahallelerinden geçmesine rağmen, hiçbir aksilik yaşamadı. Bilindiği gibi sarhoşları ve âşıkları koruyan bir Tanrı vardı.</p>

  <p class="normal">Giriş kapısını yarı açık buldu, merdivenleri çıkıp, kapıyı uşağıyla arasındaki parolaya göre yavaşça çaldı. İki saat önce, kendisini beklemesi talimatıyla belediye sarayından gönderdiği Planchet kapıyı açtı.</p>

  <p class="normal">"Biri benim için bir mektup bıraktı mı?" diye sordu d'Artagnan aceleyle.</p>

  <p class="normal">"Kimse bir mektup getirmedi efendim," diye yanıtladı Planchet, "ama kendi kendine gelmiş bir mektup var."</p>

  <p class="normal">"Ahmak seni, ne demeye çalışıyorsun?"</p>

  <p class="normal">"Eve döndüğümde, dairenizin anahtarını cebimden hiç çıkarmamama rağmen, yatak odanızdaki masanın yeşil çuhası üzerinde bir mektup buldum."</p>

  <p class="normal">"O mektup nerede?"</p>

  <p class="normal">"Olduğu yerde bıraktım. Mektupların insanların evlerine bu şekilde girmeleri normal değil. Pencere açık ya da aralık olsaydı, bir şey demeyecektim, ama hayır, her yer sımsıkı kapalıydı. Efendim, dikkatli olun, hiç şüphe yok ki, bu işin içinde bir büyü var."</p>

  <p class="normal">O sırada odasına yönelmiş olan d'Artagnan, mektubu açıp Madam Bonacieux'den gelen şu satırları okudu:</p>

  <p class="indentmetin">"Size kendi adıma ve başkaları tarafından iletilen en içten teşekkürlerimi sunacağım. Yarın akşam saat onda, Saint-Cloud'a, Mösyö d'Estrées'nin evinin köşesindeki konağın karşısına gelin.</p>

  <p class="sagitalik">C. B."</p>

  <div class="clrb"></div>

  <p class="normal">D'Artagnan, bu mektubu okurken, âşıklara kâh işkence eden, kâh yüreklerini okşayan o tatlı spazmın göğsünü bir sıkıştırıp, bir rahatlattığını hissetti.</p>

  <p class="normal">Bu aldığı ilk pusulaydı, kendisine ilk kez bir randevu veriliyordu. Sevinç sarhoşluğuna kapılan yüreği aşk diye anılan bu dünya cennetinin eşiğinde yere yığılmak üzereydi.</p>

  <p class="normal">"Söylesenize efendim," dedi, d'Artagnan'ın bir kızarıp bir solduğunu gören Planchet, "söylesenize, bu işin içinde bir gariplik olduğu doğruymuş değil mi?"</p>

  <p class="normal">"Yanılıyorsun Planchet," diye karşılık verdi d'Artagnan, "ve bunun kanıtı olarak, sıhhatime içmen için sana bir ekü veriyorum."</p>

  <p class="normal">"Verdiği ekü için efendime teşekkür ediyorum, ve ona talimatlarına harfiyen uyacağıma dair söz veriyorum; ama mektupların kapıları, pencereleri kapalı bir eve bu şekilde girmesini anlayamıyorum."</p>

  <p class="normal">"Gökten düşüyorlar dostum, gökten düşüyorlar."</p>

  <p class="normal">"Yani beyefendi memnunlar mı?" diye sordu Planchet.</p>

  <p class="normal">"Sevgili Planchet, karşında dünyanın en mutlu erkeği var."</p>

  <p class="normal">"O zaman beyefendinin mutluluğundan yararlanarak yatmaya gidebilir miyim?"</p>

  <p class="normal">"Evet, yatabilirsin."</p>

  <p class="normal">"Tanrı'nın bütün lütufları efendimin üstüne olsun, ama bu mektuba bir anlam veremiyorum..."</p>

  <p class="normal">Planchet, d'Artagnan'ın bu yakınlığının dahi yüzünden silemediği kuşkulu bir ifadeyle başını sallayarak yatağına çekildi.</p>

  <p class="normal">Tek başına kalan d'Artagnan, mektubu birkaç kere daha okuduktan sonra, güzel metresinin elinden çıkmış olan bu satırları defalarca öptü. Sonra yatıp, pembe düşler göreceği derin bir uykuya daldı.</p>

  <p class="normal">Sabah yedide uyanıp Planchet'ye seslendi, ikinci seslenişinde kapıyı açan uşağının yüzünde hâlâ dün geceki kaygılı ifadenin izleri vardı.</p>

  <p class="normal">"Planchet," dedi d'Artagnan, "ben çıkıyorum, gün boyunca eve dönmeyeceğim; yani akşam yediye kadar serbestsin; ama akşam yedide iki atla birlikte hazır ol."</p>

  <p class="normal">"Şuraya bakın!" dedi Planchet, "Öyle görünüyor ki yeniden postu deldirmeye gideceğiz."</p>

  <p class="normal">"Tabancalarını ve tüfeğini de yanına alacaksın."</p>

  <p class="normal">"Tamam işte, ne demiştim?" diye haykırdı Planchet. "Bunun başımıza o lanet mektuptan geldiğine eminim."</p>

  <p class="normal">"Ama için rahat olsun, ahmak, bu sadece bir keyif partisi."</p>

  <p class="normal">"Evet, her yandan kurşunların yağdığı, her adımda tuzakların belirdiği geçen günkü keyif gezisi gibi."</p>

  <p class="normal">"Zaten Mösyö Planchet," diye karşılık verdi d'Artagnan, "korkuyorsanız sizi götürmeyeceğim, yanımda titreyen bir yol arkadaşı olması yerine yalnız gitmeyi tercih ederim."</p>

  <p class="normal">"Beyefendi bana hakaret ediyor," dedi Planchet, "kendimi kanıtladığımı sanıyordum."</p>

  <p class="normal">"Evet, ama sanırım, bütün cesaretini bir kerede kullanmışsın."</p>

  <p class="normal">"Beyefendi ilk fırsatta hâlâ cesaretimin olduğunu görecek, yalnızca ondan uzun süre yararlanmam için, beyefendiden onu müsrifçe harcamamasını diliyorum."</p>

  <p class="normal">"Bu akşam harcayacak bir miktar cesaretin olduğunu düşünüyor musun?"</p>

  <p class="normal">"Umarım."</p>

  <p class="normal">"Tamam o zaman, sana güveniyorum."</p>

  <p class="normal">"Söylediğiniz saatte hazır olacağım; muhafız ahırında beyefendinin tek bir atı olduğunu sanıyordum."</p>

  <p class="normal">"Belki şu an için öyledir, ama akşam dört tane olacak."</p>

  <p class="normal">"Öyle görünüyor ki, son gezimiz at satın almak bakımından oldukça bereketli geçmiş?"</p>

  <p class="normal">"Tam da öyle," dedi d'Artagnan.</p>

  <p class="normal">Ve Plachet'ye talimatlarını yerine getirmesi için son bir işaret daha yaparak dışarı çıktı.</p>

  <p class="normal">Mösyö Bonacieux kapısının eşiğindeydi. D'Artagnan'ın niyeti onu görmezden gelerek, hiç konuşmadan çıkmaktı, ama saygıdeğer tuhafiyeci öyle tatlı, öyle içten bir selam verdi ki, kiracısı yalnızca karşılık vermek değil, sohbet etmek zorunda kaldı.</p>

  <p class="normal">Zaten karısı size o akşam saat onda Saint-Cloud'da Mösyö d'Estrées'nin konağının karşısında randevu vermiş bir kocaya biraz alçakgönüllü davranmak gerekmez miydi? D'Artagnan takınabileceği en sevimli tavrıyla ona yaklaştı.</p>

  <p class="normal">Sohbet doğal olarak zavallı adamın tutuklanması üzerinde yoğunlaştı. D'Artagnan'ın, Meung'deki adamla konuşmalarını dinlediğinden haberdar olmayan Mösyö Bonacieux, genç kiracısına, bütün öyküsü boyunca kardinalin celladı olarak andığı o canavar Mösyö de Laffemas'ın işkencelerini ve Bastille'in sürgülerini, demir parmaklıklı küçük pencerelerini, hava deliklerini, işkence aletlerini uzun uzun anlattı.</p>

  <p class="normal">Onu büyük bir kibarlıkla dinleyen d'Artagnan, sözünü bitirince:</p>

  <p class="normal">"Ya Madam Bonacieux," diye sordu, "onu kimin kaçırdığını öğrendiniz mi? Çünkü sizinle tanışma mutluluğunu o can sıkıcı olay nedeniyle yaşadığımı unutmuyorum."</p>

  <p class="normal">"Ah!" dedi Mösyö Bonacieux, "bunu bana söylememeye özen gösterdiler ve karım da bana onun kim olduğunu bilmediği üzerine büyük yeminler etti. Ama, ya siz," diye devam etti Mösyö Bonacieux çok saf bir ifadeyle, "geçtiğimiz günlerde nerelerdeydiniz? Ne sizi, ne de dostlarınızı hiç görmedim ve dün Planchet'nin fırçaladığı tozların çizmelerinize Paris kaldırımlarından bulaşmadığını düşünüyorum."</p>

  <p class="normal">"Haklısınız sevgili dostum Bonacieux, dostlarımla birlikte küçük bir yolculuğa çıktık."</p>

  <p class="normal">"Uzaklara mı gittiniz?"</p>

  <p class="normal">"Ah! Hayır, canım, yalnızca kırk fersah öteye; Mösyö Athos'u Forges kaplıcalarına götürdük, arkadaşlarım hâlâ oradalar."</p>

  <p class="normal">"Ve siz geri döndünüz değil mi?" diye sordu Mösyö Bonacieux yüzüne verdiği kurnaz bir ifadeyle. "Sizin gibi yakışıklı bir genç, metresinden uzun izinler koparamaz, Paris'te sabırsızlıkla bekleniyorduk, değil mi?"</p>

  <p class="normal">"Vay canına," dedi d'Artagnan gülerek, "sevgili dostum Bonacieux, itiraf edeyim ki, sizden de hiçbir şey saklanmıyor. Evet bekleniyordum ve sizi temin ederim ki büyük bir sabırsızlıkla."</p>

  <p class="normal">Bonacieux'nün kaşları hafifçe çatıldı, ama o kadar hafifçeydi ki, d'Artagnan bunu fark etmedi.</p>

  <p class="normal">"Ve bu aceleciliğimizin ödülünü alacağız değil mi?" diye devam etti sesi hafifçe değişen tuhafiyeci, d'Artagnan birkaç saniye önce yüzünün buruşmasına neden olan kaşlarının çatılmasını fark edemediği gibi, bu değişimi de hissetmemişti.</p>

  <p class="normal">"Ah! Siz de az değilsiniz!" dedi d'Artagnan gülerek.</p>

  <p class="normal">"Hayır, hayır, bunu söylemekteki amacım geç dönüp dönmeyeceğinizi öğrenmekti," dedi Bonacieux.</p>

  <p class="normal">"Sevgili ev sahibim bunu neden merak ediyor?" diye sordu d'Artagnan, "Yoksa beni beklemeyi mi düşünüyorsunuz?"</p>

  <p class="normal">"Hayır, tutuklanmamdan ve evdeki hırsızlık olayından sonra, özellikle geceleri kapının her açılışında ürküyorum. Ama ne yaparsınız, ben bir silahşor değilim ki!"</p>

  <p class="normal">"Tamam o zaman, gece birde, ikide, üçte dönersem korkmayın, hatta hiç geri dönmezsem de korkmayın."</p>

  <p class="normal">Bu kez Bonacieux'nün rengi o kadar soldu ki, d'Artagnan'ın fark etmemesi mümkün değildi, bunun üzerine neyinin olduğunu sordu.</p>

  <p class="normal">"Hiçbir şeyim yok," dedi Bonacieux, "hiçbir şeyim yok. Başıma gelen felaketlerden sonra, bazen aniden kendimi çok güçsüz hissediyorum. Siz aldırmayın bana, sizin mutlu olmaktan başka işiniz olmamalı."</p>

  <p class="normal">"O zaman işim var demektir, çünkü mutluyum."</p>

  <p class="normal">"Henüz değil, bekleyin hele, bu akşam demiştiniz."</p>

  <p class="normal">"Tamam, ama Tanrı'ya şükür ki bu akşam gelecek ve belki siz de akşam olmasını benim gibi sabırsızlıkla bekliyorsunuzdur, bu akşam Madam Bonacieux evini ziyaret edecek mi?"</p>

  <p class="normal">"Madam Bonacieux bu akşam izinli değil," diye yanıtladı kocası ciddi bir ifadeyle, "görevi nedeniyle Louvre'da olacak."</p>

  <p class="normal">"Sizin için üzüldüm sevgili ev sahibim, sizin için üzüldüm; mutlu olduğumda, herkesin mutlu olmasını isterim, ama öyle görünüyor ki bu mümkün değil."</p>

  <p class="normal">Ve genç adam yalnızca kendisinin anlayacağı bu şakaya kahkahalarla gülerek uzaklaştı.</p>

  <p class="normal">"İyi eğlenceler!" diye karşılık verdi Bonacieux boğuk bir sesle.</p>

  <p class="normal">Ama d'Artagnan şimdiden onu duymayacak kadar uzaklaşmıştı, zaten içinde bulunduğu ruh haliyle, onu duysa bile dikkate almayacaktı.</p>

  <p class="normal">Hemen Mösyö de Tréville'in konağına yöneldi, hatırlanacağı gibi dünkü ziyareti çok kısa ve değerlendirme yapmak için yetersiz olmuştu.</p>

  <p class="normal">Mösyö de Tréville'i çok neşeli bir halde buldu. Kral ve kraliçe balo sırasında kendisine çok yakın davranmışlardı. Doğrusu bu ya kardinalin yüzü çok asıktı.</p>

  <p class="normal">Gece birde yorgun olduğunu ileri sürerek salondan ayrılmıştı. Majestelerine gelince, Louvre'a sabahın altısında dönmüşlerdi.</p>

  <p class="normal">"Şimdi," dedi Mösyö de Tréville, sesini alçaltıp, yalnız olup olmadıklarını anlamak için odasının dört bir yanını gözleriyle taradıktan sonra, "şimdi sizden konuşalım, genç dostum, mutlu dönüşünüzün, kralın sevinci, kraliçenin zaferi ve kardinalin aşağılanması ile ilişkisi olduğu ortada. Artık dikkatli olmanız gerek."</p>

  <p class="normal">"Majestelerinin lütuflarını sunmalarının mutluluğunu yaşadıkça neden korkacakmışım ki?" diye karşılık verdi d'Artagnan.</p>

  <p class="normal">"İnanın bana her şeyden korkmanız gerek. Kardinal kendisine oyun oynayan birinden intikamını almadıkça bu oyunu unutacak türden bir adam değildir ve bu oyunu oynayan kişi de bana tanıdığım bir Gaskonyalıymış gibi geliyor."</p>

  <p class="normal">"Kardinalin elinde de sizin sahip olduğunuz bilgilerin bulunduğunu düşünüyor musunuz, Londra'ya giden kişinin ben olduğumu biliyor mudur?"</p>

  <p class="normal">"Lanet olsun! Londra'daydınız demek. Parmağınızda parıldayan o güzel elması da Londra'dan mı getirdiniz? Kendinize dikkat edin sevgili d'Artagnan, düşmanın hediyesi hiç de hoş bir şey değildir, bununla ilgili Latince bir söz vardı... Durun bakayım..."</p>

  <p class="normal">"Evet, kuşkusuz vardır," diye karşılık verdi, bilge olmanın ilk kuralını kafasına asla yerleştirememiş olan ve cehaletiyle hocasını daima hayal kırıklığına uğratan d'Artagnan, "evet, kuşkusuz bununla ilgili bir söz olmalı."</p>

  <p class="normal">"Elbette ki var," dedi Mösyö de Tréville, edebiyatla biraz ilgili olduğunu belli edercesine, "önceki gün Mösyö de Benserade söylemişti... Durun bakayım... Hah! İşte hatırladım: <span class="ideitalik">... timeo Danaos et dona ferentes.</span> ‘Size hediye veren düşmana güvenmeyin,' anlamına geliyor."</p>

  <p class="normal">"Bu elmas bir düşmanın hediyesi değil efendim, onu bana kraliçe verdi."</p>

  <p class="normal">"Kraliçe ha! Oh! Oh!" dedi Mösyö de Tréville. "Gerçekten de, bu bin altın edecek hakiki bir kraliyet mücevheri. Kraliçe bu hediyeyi size kimin aracılığıyla iletti?"</p>

  <p class="normal">"Bana kendisi verdi."</p>

  <p class="normal">"Nerede?"</p>

  <p class="normal">"Tuvaletini değiştirdiği odanın bitişiğindeki bölmede."</p>

  <p class="normal">"Nasıl?"</p>

  <p class="normal">"Öpmem için elini bana uzatırken."</p>

  <p class="normal">"Kraliçenin elini mi öptünüz?" diye haykırdı Tréville, d'Artagnan'a bakarak.</p>

  <p class="normal">"Majesteleri bana bu mutluluğu yaşama lütfunu bahşetti."</p>

  <p class="normal">"Hem de tanıkların önünde öyle mi? Tedbirsizlik, tam bir tedbirsizlik."</p>

  <p class="normal">"Hayır efendim, içiniz rahat olsun, kimse görmedi," diye karşılık verdi d'Artagnan. Ve Mösyö de Tréville'e olayların nasıl geliştiğini anlattı.</p>

  <p class="normal">"Ah! Kadınlar, kadınlar!" diye haykırdı deneyimli asker, "Ne kadar hayalperest olduklarını iyi bilirim, gizemli olduğuna inandıkları her şeye hayranlık duyarlar; demek yalnızca kolunu gördünüz, hepsi bu, kraliçeye rastlarsanız onu tanımayacaksınız; o sizinle karşılaşırsa, kim olduğunuzu bilmeyecek."</p>

  <p class="normal">"Hayır, ama bu elmas sayesinde..."</p>

  <p class="normal">"Dinleyin," dedi Mösyö de Tréville, "Size iyi bir dost nasihati vermemi ister misiniz?"</p>

  <p class="normal">"Bundan şeref duyarım efendim," dedi d'Artagnan.</p>

  <p class="normal">"Tamam o zaman, önünüze ilk çıkan kuyumcuya girin ve size vereceği fiyata bu elması satın, ne kadar cimri olursa olsun, en az sekiz yüz altın alırsınız. Altınların, bu yüzük gibi kendisini takanları ele verecek tehlikeli bir isimleri yoktur."</p>

  <p class="normal">"Bu yüzüğü, bir hükümdarın verdiği bu yüzüğü satmak mı? Asla," dedi d'Artagnan.</p>

  <p class="normal">"En azından taşını parmağınızın iç tarafına çevirin, zavallı çılgın, Gaskonyalı acemi bir muhafızın böyle bir mücevheri annesinin mücevher çekmecesinde bulamayacağını herkes bilir."</p>

  <p class="normal">"Demek kaygılanmam gereken bir şeyler olduğunu düşünüyorsunuz?" diye sordu d'Artagnan.</p>

  <p class="normal">"Söylemek istediğim şu, genç adam, fitili tutuşturulmuş bir barut fıçısının üzerinde oturan bir kişi bile kendisini sizden daha güvenlikte hissedebilir."</p>

  <p class="normal">"Lanet olsun!" dedi Mösyö de Tréville'in kendinden emin ses tonu karşısında endişelenmeye başlayan d'Artagnan: "Ne yapmak gerek?"</p>

  <p class="normal">"Her şeyden önce her an için tetikte olmalısınız. Kardinalin hafızası kuvvetli, elleri uzundur; inanın bana size kötü bir oyun oynayacaktır."</p>

  <p class="normal">"Ama nasıl bir oyun?"</p>

  <p class="normal">"Nereden bilebilirim ki? Kafasında şeytanın bütün kurnazlıkları mevcut değil mi? Başınıza gelecek en hafif felaket tutuklanmanızdır."</p>

  <p class="normal">"Ama nasıl olur! Majestelerinin hizmetinde olan bir kişiyi tutuklamaya cesaret edebilirler mi?"</p>

  <p class="normal">"Athos için ne kadar uğraştığımızı bilmiyor musunuz? Her halükârda genç adam, sarayda otuz yılını geçirmiş bu adama inanın: Güvenlikte olduğunuzu sanıp gevşemeyin, yoksa işiniz bitiktir. Tam tersine, ve bunu size ben söylüyorum, herkese düşmanınızmış gözüyle bakın. Sizi düelloya teşvik eden on yaşında bir çocuk bile olsa, ondan uzak durun; size saldırılırsa, dövüşerek geri çekilin ve bundan hiç utanmayın; bir köprüden geçiyorsanız, ayağınızın altında bir tahtanın eksik olması kaygısıyla yere bakın, inşaat halindeki bir binanın önünden geçiyorsanız, kafanıza bir taş düşmesi korkusuyla yukarıya bakın; eve geç dönüyorsanız, yanınıza tepeden tırnağa silahlandıracağınız uşağınızı alın, tabii uşağınıza güveniyorsanız. Herkesten kuşkulanın, dostunuzdan, kardeşinizden, özellikle de metresinizden."</p>

  <p class="normal">D'Artagnan kızardı.</p>

  <p class="normal">"Metresimden," diye tekrarladı, "ama neden ondan da, bir başkasından değil?"</p>

  <p class="normal">"Metresler kardinalin en sık kullandığı kişilerdir, işlerini kimse onlardan çabuk göremez: Bir kadın sizi on altına satar, kanıtı da Dalila. İncil'i okudunuz mu?"</p>

  <p class="normal">D'Artagnan o akşam Madam Bonacieux ile olan randevusunu düşündü, ama kahramanımızı överek söylemeliyiz ki, Mösyö de Tréville'in kadınlarla ilgili olumsuz düşünceleri, güzel ev sahibesi hakkında en ufak bir şüphe duymasına bile neden olmadı.</p>

  <p class="normal">"Bu arada, üç arkadaşınızın başına neler geldi?" diye sordu Mösyö de Tréville.</p>

  <p class="normal">"Ben de onlardan haber alıp almadığınızı soracaktım."</p>

  <p class="normal">"Hiçbir haber alamadım mösyö."</p>

  <p class="normal">"Onları yolda bıraktım: Porthos'u Chantilly'de bir düelloda, Aramis'i Crevecoeur'de omzundan bir mermiyle yaralanmış bir halde, Athos'u da Amiens'de kalpazanlık suçlamasıyla karşı karşıyayken."</p>

  <p class="normal">"Şuraya bakın!" dedi Mösyö de Tréville, "Peki ya siz nasıl kurtuldunuz?"</p>

  <p class="normal">"Mucize eseri efendim, bunu söylemem gerekir, göğsüme bir kılıç darbesi indiren Wardes kontunu tıpkı duvar halısına çivilenen bir kelebek gibi Calais yoluna mıhladım."</p>

  <p class="normal">"Görüyorsunuz değil mi! Kardinalin adamı Wardes kontu, Rochefort'un kuzenidir. Bakın sevgili dostum, aklıma bir fikir geldi."</p>

  <p class="normal">"Söyleyin efendim."</p>

  <p class="normal">"Yerinizde olsam şunu yapardım."</p>

  <p class="normal">"Neyi?"</p>

  <p class="normal">"Yerinizde olsam, kardinal hazretleri sizi Paris'te aratırken, Picardie yolunu tutar, üç arkadaşımın başına neler geldiğini öğrenmeye çalışırdım. Sizin bu inceliği göstermenizi hak ediyorlar."</p>

  <p class="normal">"Bu çok yerinde bir nasihat efendim, yarın yola çıkacağım."</p>

  <p class="normal">"Yarın mı? Ama neden bu gece değil?"</p>

  <p class="normal">"Bu gece, efendim, Paris'te yerine getirmem gereken önemli bir görev var."</p>

  <p class="normal">"Ah genç adam! Genç adam! Bir aşk macerası değil mi? Dikkatli olun, yine tekrarlıyorum: Başımıza ne geliyorsa, kadınlardan geliyor. Bana inanın ve bu gece yola çıkın."</p>

  <p class="normal">"Bu imkânsız! Efendim."</p>

  <p class="normal">"Demek söz verdiniz!"</p>

  <p class="normal">"Evet efendim."</p>

  <p class="normal">"O zaman iş başka; ama bana bu gece ölmezseniz, yarın yola çıkacağınıza dair söz verin."</p>

  <p class="normal">"Söz veriyorum."</p>

  <p class="normal">"Paraya ihtiyacınız var mı?"</p>

  <p class="normal">"Hâlâ elli altınım var. Sanırım yeterli olacak."</p>

  <p class="normal">"Ya arkadaşlarınızın?"</p>

  <p class="normal">"Onların da paralarının olduğunu düşünüyorum. Paris'ten ayrıldığımızda her birimizin cebinde yetmiş beş altın vardı."</p>

  <p class="normal">"Yola çıkmadan önce sizi tekrar görecek miyim?"</p>

  <p class="normal">"Yeni bir gelişme olmadıkça, sanırım hayır efendim."</p>

  <p class="normal">"Tamam o zaman, iyi yolculuklar!"</p>

  <p class="normal">"Teşekkürler efendim."</p>

  <p class="normal">Ve d'Artagnan, Mösyö de Tréville'in silahşorlarına gösterdiği babacan yaklaşımdan duygulanmış bir halde izin istedi.</p>

  <p class="normal">Önce Athos'a, sonra Porthos'a, ardından da Aramis'e uğrasa da, hiçbirinin evlerine dönmediklerini gördü. Uşaklar da kendileri gibi yoktu, hiçbirinden haber alınamamıştı.</p>

  <p class="normal">Metreslerine bilgi verse iyi olacaktı, ama ne Porthos'un, ne de Aramis'in sevgililerini tanıyordu, Athos'a gelince, zaten onun metresi yoktu.</p>

  <p class="normal">Muhafız konağının önünden geçerken, ahıra bir göz attı: Dört attan üçü şimdiden gelmişti. Şaşkın bir ifadeyle hayvanları kaşağılayan Planchet, iki atın işini şimdiden bitirmişti.</p>

  <p class="normal">"Ah! Efendim," dedi, d'Artagnan'ı fark eden Planchet, "sizi gördüğüme ne kadar sevindim!"</p>

  <p class="normal">"Bunun sebebi nedir?" diye sordu genç adam.</p>

  <p class="normal">"Ev sahibimiz Mösyö Bonacieux'ye güveniyor musunuz?"</p>

  <p class="normal">"Ben mi? Asla."</p>

  <p class="normal">"Ah! İyi yapıyorsunuz efendim."</p>

  <p class="normal">"Ama bu sorunun anlamı nedir?"</p>

  <p class="normal">"Kendisiyle sohbet ettiğiniz sırada, ne konuştuğunuzu dinlemeden, sizi gözlemliyordum; iki üç kez yüzünün rengi değişti."</p>

  <p class="normal">"Bak sen!"</p>

  <p class="normal">"Aldığı mektubu düşündüğü için dalgın olan efendim bunu fark etmedi; ama ben bu mektubun eve geliş tarzından şüphelendiğim için yüz ifadesindeki değişimleri hiç gözden kaçırmadım."</p>

  <p class="normal">"Ve fark ettiğin neydi?"</p>

  <p class="normal">"O bir hain efendim."</p>

  <p class="normal">"Gerçekten de!"</p>

  <p class="normal">"Dahası, efendim yanından ayrılıp köşeyi döndükten sonra, şapkasını alıp kapısını kapatan Mösyö Bonacieux karşı yola doğru koşmaya başladı."</p>

  <p class="normal">"Gerçekten de haklısın Planchet, anlattıkların oldukça şüpheli görünüyor, ama için rahat olsun, her şey açığa çıkana kadar ona kirasını ödemeyeceğiz."</p>

  <p class="normal">"Efendim şaka yapıyor, ama sonunda anlayacak."</p>

  <p class="normal">"Ne yaparsın Planchet, kaderimize ne yazılmışsa o olur."</p>

  <p class="normal">"Demek, efendim bu akşamki gezintisinden vazgeçmiyor?"</p>

  <p class="normal">"Tam tersine, Planchet, Mösyö Bonacieux'ye kızdıkça, seni onca endişelendiren bu mektubun belirttiği randevuya gitmek isteğim daha da artıyor."</p>

  <p class="normal">"Yani beyefendinin kararı..."</p>

  <p class="normal">"Kesin dostum; saat dokuzda burada, konakta ol, seni almaya geleceğim."</p>

  <p class="normal">Efendisini kararından vazgeçirmenin mümkün olmadığını anlayan Planchet, derin derin iç çekerek, üçüncü atı kaşağılamaya başladı.</p>

  <p class="normal">D'Artagnan'a gelince, özünde temkinli bir genç olduğu için evine dönmek yerine, dört dostun para sıkıntısı çektiği günlerde kendilerine çikolatalı bir yemek sunan Gaskonyalı papazın yanına gitti.</p>
</body>
</html>
