<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uc Silahsor</title>
  
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f202f1cb-bed0-4602-a27c-039a68b914d2" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_65">LXV<br class="chapter" />
  Yargılama</h1>

  <p class="normal">İri bulutların yıldızların ışıltısını gizleyerek gökyüzünü kapladığı bu gecede ayın gece yarısından önce çıkmayacağı anlaşılıyordu.</p>

  <p class="normal">Bazen ufukta çakan bir şimşeğin parıltısında beyaz ve ıssız yol beliriyor, ışık yitip gittiğinde her şey tekrar karanlığa gömülüyordu.</p>

  <p class="normal">Athos sürekli olarak, küçük kafilenin önünden giden d'Artagnan'a yerine geçmesini söylüyor, ama bir saniye sonra yeniden öne çıkan genç adamın aklından yalnızca çabuk yetişmek geçiyordu.</p>

  <p class="normal">Yaralı uşağın kaldığı Festubert köyünü sessizce geçtikten sonra Richebourg ormanı boyunca yola devam ettiler, Herlies'ye varıldığında önden giden Planchet sola döndü.</p>

  <p class="normal">Winter lordu, Porthos ve Aramis birçok kez kırmızı pelerinli adamla konuşmak isteseler de, o hiç yanıt vermeden başını öne eğmişti. O zaman yabancının sessizliğini korumak için haklı bir gerekçesi olduğunu anlayan yolcular onunla konuşmaya çalışmaktan vazgeçmişlerdi.</p>

  <p class="normal">Zaten fırtına giderek şiddetleniyordu, şimşek giderek daha sık çakmaya başlıyor, gök gürültüleri kulakları sağır ediyor ve kasırganın habercisi olan rüzgâr süvarilerin şapkalarının tüylerini dalgalandırarak şiddetle esiyordu.</p>

  <p class="normal">Kafile tırısa kalktı.</p>

  <p class="normal">Şapkasını çıkaran ve pelerinini giymeyen d'Artagnan yanan alnından ve ateşli ürpertilerle titreyen bedeninden akan sulardan zevk alıyor gibiydi.</p>

  <p class="normal">Küçük kafile Goskal'ı geride bırakıp hana varmak üzereyken, bir adam karanlıkta bütünleşmiş gibi göründüğü ağacın gövdesinden ayrılıp, parmağını dudaklarına götürerek yolun ortasına ilerledi.</p>

  <p class="normal">Athos, Grimaud'yu tanımıştı.</p>

  <p class="normal">"Ne var?" diye haykırdı d'Artagnan, "Armentières'den ayrıldı mı?"</p>

  <p class="normal">Grimaud'nun başını onaylarcasına sallaması üzerine, d'Artagnan dişlerini gıcırdattı.</p>

  <p class="normal">"Susun d'Artagnan," dedi Athos, "her şeyi ben planladığıma göre, Grimaud'ya soruları benim sormam gerek."</p>

  <p class="normal">"Nerede?" diye sordu Athos.</p>

  <p class="normal">Grimaud elini Lys'e doğru uzattı.</p>

  <p class="normal">"Buradan uzak mı?"</p>

  <p class="normal">Grimaud işaret parmağını bükerek karşılık verdi.</p>

  <p class="normal">"Yalnız mı?"</p>

  <p class="normal">Grimaud evet anlamında başını salladı.</p>

  <p class="normal">"Beyler," dedi Athos, "buradan nehir yönünde yarım fersah uzaklıkta yalnız başına bulunuyor."</p>

  <p class="normal">"Güzel," dedi d'Artagnan, "bizi oraya götür Grimaud."</p>

  <p class="normal">Grimaud tarlalara girerek küçük kafileye rehberlik etti.</p>

  <p class="normal">Yaklaşık beş yüz adım sonra önlerine çıkan dereyi sığ yerinden geçtiler.</p>

  <p class="normal">Bir şimşeğin ışığında Erquinghem köyünü fark ettiler.</p>

  <p class="normal">"Orada mı?" diye sordu d'Artagnan.</p>

  <p class="normal">Grimaud başını hayır anlamında salladı.</p>

  <p class="normal">"Susun!" dedi Athos.</p>

  <p class="normal">Ve kafile yoluna devam etti.</p>

  <p class="normal">Bir şimşek daha çaktığında Grimaud yılan gibi kıvrılan ışığın mavi aydınlığında, nehrin kıyısındaki salın yüz adım uzağında bulunan küçük bir evi gösterdi. Bir pencerede ışık vardı.</p>

  <p class="normal">"Geldik," dedi Athos.</p>

  <p class="normal">O sırada, bir çukurun içine yatmış bir adam ayağa kalkıp, eliyle ışık sızan pencereyi işaret etti. Bu Mousqueton'dan başkası değildi.</p>

  <p class="normal">"Orada," dedi.</p>

  <p class="normal">"Ya Bazin nerede?"</p>

  <p class="normal">"Ben pencereyi gözlerken o da kapıyı bekliyordu."</p>

  <p class="normal">"Güzel," dedi Athos, "sizler sadık hizmetkârlarsınız."</p>

  <p class="normal">Atından aşağı atlayan Athos dizgini Grimaud'ya verdi, kafilenin geri kalanına kapıya yönelmelerini işaret ederek pencereye doğru ilerledi.</p>

  <p class="normal">Küçük evi çevreleyen iki üç ayak yüksekliğindeki çiti aşan Athos, kanatları olmayan, ama bir perdeyle yarısına kadar örtülmüş olan pencereye ulaştı.</p>

  <p class="normal">Perdenin üzerinden içeriyi görebilmek için bir taşın üzerine çıktı.</p>

  <p class="normal">Lambanın ışığında, sönmek üzere olan ateşin yanındaki taburede oturan koyu renk elbiseli bir kadın gördü, dirseklerini kırık dökük bir masaya yaslamış, başını fildişi gibi beyaz ellerinin arasına almıştı.</p>

  <p class="normal">Yüzü görünmese de, Athos'un dudaklarında ürkütücü bir gülümseme belirdi; yanılması mümkün değildi, aradığı kadın buydu.</p>

  <p class="normal">O sırada, bir atın kişnemesiyle başını kaldıran Milady, Athos'un pencereye yapışan solgun yüzünü görünce çığlık attı.</p>

  <p class="normal">Tanındığını anlayan Athos, pencereyi dizleri ve elleriyle iterek camları kırdı.</p>

  <p class="normal">Ve bir intikam hayaleti gibi odaya atladı.</p>

  <p class="normal">Koşup kapıyı açan Milady, karşısında yüzü Athos'tan daha solgun ve tehditkâr olan d'Artagnan'ı buldu.</p>

  <p class="normal">Milady bir çığlık atarak gerilediğinde, ellerinden kaçabileceğinden endişelenen d'Artagnan belindeki tabancayı çekti, ama Athos elini kaldırdı.</p>

  <p class="normal">"O silahı yerine koy d'Artagnan," dedi, "bu kadının öldürülmesi değil, yargılanması gerekiyor. Biraz daha bekle, istediğine kavuşacaksın. Girin beyler."</p>

  <p class="normal">D'Artagnan, Athos'un etkileyici sesi ve Tanrı tarafından gönderilmiş bir yargıcı andıran tavırları karşısında itaat etti. D'Artagnan'ın ardından, Porthos, Aramis, Winter lordu ve kırmızı pelerinli adam da içeri girdiler.</p>

  <p class="normal">Dört uşak kapıda ve pencerede nöbet bekliyorlardı.</p>

  <p class="normal">Bu korkunç görüntünün bir kâbus olduğuna inanmak istercesine bir iskemleye yığılıp kollarını iki yana sarkıtan Milady kayınbiraderini karşısında görünce korkunç bir çığlık attı.</p>

  <p class="normal">"Benden ne istiyorsunuz?" diye haykırdı Milady.</p>

  <p class="normal">"Biz önce La Fère kontesi, sonra da Lady de Winter, Sheffield Baronesi adlarını alan Charlotte Backson'la görüşmek istiyoruz," dedi Athos.</p>

  <p class="normal">"Evet benim!" diye mırıldandı dehşet içinde, "Benden ne istiyorsunuz?"</p>

  <p class="normal">"Sizi işlediğiniz suçlardan dolayı yargılamak istiyoruz," dedi Athos, "becerebilirseniz kendinizi savunmakta özgürsünüz, sizi ilk olarak Mösyö d'Artagnan suçlayacak."</p>

  <p class="normal">D'Artagnan öne çıktı.</p>

  <p class="normal">"Tanrı ve insanlar önünde bu kadını dün gece Constance Bonacieux'yü zehirlemekle suçluyorum."</p>

  <p class="normal">İki silahşor bir ağızdan "Biz de tanığız," dedi.</p>

  <p class="normal">D'Artagnan devam etti.</p>

  <p class="normal">"Tanrı ve insanlar önünde bu kadını dostlarımdan geliyormuş gibi yazdığı sahte bir mektup ekleyerek Villeroi'dan gönderdiği şarapla beni de zehirlemeye teşebbüsle suçluyorum. Tanrı beni kurtardı; ama benim yerime Brisemont isimli bir adam öldü."</p>

  <p class="normal">"Biz de tanığız," dedi Porthos ve Aramis.</p>

  <p class="normal">"Tanrı ve insanlar önünde bu kadını, beni Wardes kontunu öldürmeye teşvik etmekle suçluyorum; ve buna kimse tanık olmadığı için, tanık bizzat benim."</p>

  <p class="normal">Ve d'Artagnan odanın diğer tarafındaki Porthos ve Aramis'in yanına geçti.</p>

  <p class="normal">"Sıra sizde Milord!" dedi Athos.</p>

  <p class="normal">Baron öne çıktı.</p>

  <p class="normal">"Tanrı ve insanlar önünde," dedi, "bu kadını Buckingham dükünü öldürtmekle suçluyorum."</p>

  <p class="normal">"Buckingham dükü öldü mü?" diye haykırdı odada bulunan herkes.</p>

  <p class="normal">"Evet," dedi baron, "öldürüldü! Bana gönderdiğiniz uyarı mektubu üzerine, bu kadını tutuklatmış ve başına işine sadık bir nöbetçi dikmiştim; ama o adamı baştan çıkarıp, eline bir hançer vererek dükü öldürttü ve belki de Felton da şu an bu çılgınlığının bedelini kellesiyle ödüyor."</p>

  <p class="normal">Bu bilinmeyen suçlar ortaya çıkınca yargıçların içini bir ürperti kapladı.</p>

  <p class="normal">"Hepsi bu değil," diye devam etti Winter lordu, "mirasçısı olduğunuz kardeşim, üç saat içinde vücudunda soluk lekeler bırakan garip bir hastalıktan öldü. Yengeciğim, kocanızın ölümünü nasıl açıklayacaksınız?"</p>

  <p class="normal">"Dehşet verici!" diye haykırdılar Porthos ve Aramis.</p>

  <p class="normal">"Buckingham'ın, Felton'ın, kardeşimin katili, size hak ettiğiniz cezanın verilmesini talep ediyorum, aksi takdirde bunu kendi ellerimle yapacağım."</p>

  <p class="normal">Ve Winter lordu meydanı bir başka suçlayıcıya bırakarak d'Artagnan'ın yanına geçti.</p>

  <p class="normal">Başını iki elinin arasına bırakan Milady ölümcül bir baş dönmesiyle altüst olan düşüncelerini toplamaya çalışıyordu.</p>

  <p class="normal">"Kendi payıma," dedi Athos, kendini tutmaya çalışmasına rağmen yılan görmüş bir aslan gibi titreyerek, "bu kadın bir genç kızken ailemi karşıma alarak onunla evlenmiştim; ona servetimi, ismimi verdim, ama bir gün bu kadının sol omzunda bir zambak damgası olduğunu fark ettim."</p>

  <p class="normal">"Ah!" dedi Milady ayağa kalkarak, "Bu alçakça hükmü veren mahkemenin ve celladının bulunmasını istiyorum."</p>

  <p class="normal">"Susun," dedi bir ses, "buna benim yanıt vermem gerek!"</p>

  <p class="normal">Ve kırmızı pelerinli adam da kendi payına öne çıktı.</p>

  <p class="normal">"Bu adam da kim?" diye haykırdı korkudan soluğu kesilen ve çözülmüş saçları canlıymışlar gibi solgun yüzünün üzerinde dikilen Milady.</p>

  <p class="normal">Tüm gözler Athos'un dışında kimsenin tanımadığı adama çevrildi.</p>

  <p class="normal">Athos bile ona şaşkınlıkla bakıyordu, çünkü şu anda çözümlenmekte olan bu korkunç drama nasıl karışmış olabileceğini tahmin edemiyordu.</p>

  <p class="normal">Milady'ye aralarında yalnızca masa kalıncaya dek ağır ve heybetli adımlarla yaklaşan bu meçhul adam yüzündeki maskeyi çıkardı.</p>

  <p class="normal">Siyah saçlar ve favorilerle çevrelenmiş, soğukkanlılık dışında bir ifadenin okunmadığı bu solgun yüze giderek artan bir dehşetle bakan Milady birden:</p>

  <p class="normal">"Ah! Hayır, hayır!" dedi ayağa kalkıp duvara kadar geri çekilerek, "Hayır, hayır, bu şeytani bir kâbus! Bu o değil! Yardım edin! Yardım edin!" diye haykırdı sanki elleriyle bir çıkış yolu açacakmış gibi çabaladığı duvara dönerken.</p>

  <p class="normal">"Ama söylesenize siz kimsiniz?" dediler hep bir ağızdan bu sahnenin tanıkları.</p>

  <p class="normal">"Bu kadına sorun," dedi kırmızı pelerinli adam, "çünkü gördüğünüz gibi beni tanıdı."</p>

  <p class="normal">"Lille celladı, Lille celladı!" diye haykırdı çılgınca bir korkuya kapılan ve yere yığılmamak için duvara tutunmaya çalışan Milady.</p>

  <p class="normal">Herkes kenara çekilince kırmızı pelerinli adam odanın ortasında tek başına kaldı.</p>

  <p class="normal">"Ah! Merhamet! Merhamet! Bağışlayın!" diye haykırdı sefil kadın, dizlerinin üzerine düşerek.</p>

  <p class="normal">Yabancı sessizliğin geri gelmesini bekledi.</p>

  <p class="normal">"Beni tanıdığını söylemiştim!" diye devam etti. "Evet ben Lille şehrinin celladıyım, işte hikâyem."</p>

  <p class="normal">Bütün gözler, anlatacakları büyük bir endişeyle beklenen bu adama çevrilmişti.</p>

  <p class="normal">"Bu genç kadın bir zamanlar en az bugünkü kadar güzel bir genç kızdı. Aziz Benoit tarikatının Templemar manastırında rahibeydi. Bu manastırın kilisesinde görev yapan temiz yürekli ve inançlı bir rahibi baştan çıkarmayı denedi ve başardı, bir din adamını baştan çıkarmıştı.</p>

  <p class="normal">İstekleri kilise açısından kabul edilebilecek türden değildi; uzun süremeyecek olan bu ilişkileri her ikisinin başına da felaket getirebilirdi. Rahibi oradan ayrılmaya ikna etti, ama birlikte kaçıp Fransa'nın tanınmadıkları için huzurlu bir şekilde yaşayacakları bir başka bölgesine gidecek paraya ihtiyaçları vardı ve ikisinde de para yoktu. Bunun üzerine rahip kutsal kapları çalıp sattı; ama birlikte yola çıkmaya hazırlanırken yakalandılar.</p>

  <p class="normal">Sekiz gün sonra, zindancının oğlunu baştan çıkarıp kaçmayı başardı. Genç rahip on yıl kürek cezasına ve damgalanmaya mahkûm edildi. Bu kadının da söylediği gibi Lille şehrinin celladı olduğum için suçluyu damgalamak zorunda kaldım ve bu suçlu, beyler, benim kardeşimdi!</p>

  <p class="normal">O zaman kardeşimi suça teşvik ettiği için suç ortağı olan bu kadını da aynı şekilde cezalandırmaya yemin ettim. Nerede saklandığını bilmesem de, onu takip ettim, yakalayıp elini kolunu bağladım ve onu da tıpkı kardeşim gibi damgaladım.</p>

  <p class="normal">Lille'e dönüşümün ertesi günü kardeşim de hapishaneden kaçtı, onun suç ortağı olduğumu iddia edip geri dönene kadar onun yerine benim hapiste kalmama karar verdiler. Bunu bilmeyen zavallı kardeşim bu kadınla buluştu, birlikte gittikleri Berry'de küçük bir kilisenin papazı oldu. Bu kadın onun kız kardeşi olarak tanınıyordu.</p>

  <p class="normal">Kilisenin bulunduğu toprakların sahibi bu sözde kız kardeşi görüp âşık oldu ve bu aşk ona evlenme teklif edecek kadar güçlüydü. Bunun üzerine mahvettiği erkeği terk edip mahvedeceği erkeğe gitti ve La Fère kontesi oldu..."</p>

  <p class="normal">Tüm gözler gerçek ismi öğrenilen Athos'a çevrildi, o da başıyla celladın bütün söylediklerini onayladı.</p>

  <p class="normal">"O zaman umutsuzlukla çılgına dönen, onur ve mutluluk adına her şeyini kaybettiği bu yaşamdan kurtulmak isteyen zavallı kardeşim Lille'e döndü. Onun yerine benim tutuklandığımı öğrenince teslim oldu ve o akşam hücresinde kendini astı.</p>

  <p class="normal">Haklarını vermek gerekir ki, beni mahkûm edenler sözlerini tuttular. Cesedin kimliği tespit edilir edilmez beni serbest bıraktılar.</p>

  <p class="normal">İşte onu suçlamamın, onu damgalamamın nedeni bu."</p>

  <p class="normal">"Mösyö d'Artagnan, bu kadın için uygun gördüğünüz ceza nedir?" diye sordu Athos.</p>

  <p class="normal">"Ölüm cezası," diye yanıtladı d'Artagnan.</p>

  <p class="normal">"Milord," diye devam etti Athos, "bu kadın için uygun gördüğünüz ceza nedir?"</p>

  <p class="normal">"Ölüm cezası," diye karşılık verdi Winter lordu.</p>

  <p class="normal">"Mösyö Porthos ve Mösyö Aramis, sizler de burada yargıç olarak bulunduğunuza göre, bu kadın için uygun gördüğünüz ceza nedir?"</p>

  <p class="normal">"Ölüm cezası," diye yanıtladı iki silahşor boğuk bir sesle.</p>

  <p class="normal">Milady ürkütücü bir sesle inledi, yargıçlarına doğru birkaç adım atıp dizleri üzerine çöktü.</p>

  <p class="normal">Athos elini ona doğru uzattı.</p>

  <p class="normal">"Anne de Breuil, La Fère kontesi, Milady de Winter," dedi, "suçlarınız bu dünyada insanları, gökyüzünde Tanrı'yı bezdirdi. Bildiğiniz birkaç dua varsa okuyun, çünkü ölüme mahkûm edildiniz."</p>

  <p class="normal">Bu sözler üzerine bütün umutlarını kaybeden Milady ayağa kalkarak konuşmak istedi, ama buna gücü yetmedi; güçlü ve acımasız bir elin saçlarını kavrayarak kendisini insanoğlunun en son gideceği yere sürüklediğini hissetti; bunun üzerine karşı koymaya bile kalkmadı ve kulübeden çıktı.</p>

  <p class="normal">Winter lordu, d'Artagnan, Athos, Porthos ve Aramis de arkasından çıktılar. Uşakların da efendilerini izlemeleriyle, gaz lambasının masanın üzerinde hüzünlü bir şekilde yanmaya devam ettiği kulübe penceresi kırılmış, kapısı açık bırakılmış bir halde yeniden ıssızlığa gömüldü.</p>
</body>
</html>
