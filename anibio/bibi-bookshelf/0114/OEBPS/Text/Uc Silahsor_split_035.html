<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uc Silahsor</title>
  
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f202f1cb-bed0-4602-a27c-039a68b914d2" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_33">XXXIII<br class="chapter" />
  Hizmetçi ve Hanımı</h1>

  <p class="normal">Bu arada, d'Artagnan vicdanının çığlıklarına ve Athos'un akıl dolu öğütlerine rağmen Milady'ye her geçen gün daha fazla gönlünü kaptırıyordu, her gün ona kur yapmayı ihmal etmiyor, eninde sonunda aşkının karşılığını alacağına inanıyordu.</p>

  <p class="normal">Bir akşam gökten altın yağacağı beklentisi içindeki bir adam gibi hafif, aklı bir karış havada konağa geldiğinde, arabanın kapısında hizmetçiyle karşılaştı; ama bu kez güzel Ketty gülümseyerek geçmekle yetinmeyip, hafifçe elini tuttu.</p>

  <p class="normal">"Tamam!" diye düşündü d'Artagnan, "bana hanımından bir mesaj getirdi; kendi ağzıyla söylemeye cesaret edemediği bir randevuyu iletecek."</p>

  <p class="normal">Ve güzel kıza dünyayı kendisi yaratmış gibi baktı.</p>

  <p class="normal">"Sayın şövalye, sizinle bir şey konuşmak istiyorum," diye kekeledi hizmetçi.</p>

  <p class="normal">"Konuş, seni dinliyorum," dedi d'Artagnan.</p>

  <p class="normal">"Burada mümkün değil; size söyleyeceklerim hem çok uzun hem de çok gizli."</p>

  <p class="normal">"O zaman ne yapabiliriz?"</p>

  <p class="normal">"Sayın şövalye beni izlerse," dedi Ketty çekingen bir ifadeyle.</p>

  <p class="normal">"Nereye istersen güzel kızım."</p>

  <p class="normal">"Gelin o zaman."</p>

  <p class="normal">Ve Ketty, d'Artagnan'ın bırakmamış olduğu elinden çekerek onu karanlık ve dönemeçli bir merdivene götürdü, on beş basamak çıktıktan sonra bir kapıyı açtı.</p>

  <p class="normal">"Girin sayın şövalye," dedi, "burada yalnızız, rahatça konuşabiliriz."</p>

  <p class="normal">"Bu oda kimin?" diye sordu d'Artagnan.</p>

  <p class="normal">"Benim sayın şövalye, şu kapıyla hanımımın odasına açılıyor. Ama içiniz rahat olsun, gece yarısından önce asla yatmadığı için bizi duyamaz."</p>

  <p class="normal">D'Artagnan etrafına bir göz attı. Zevkle döşenmiş bu küçük oda çok düzenliydi; ama elinde olmadan Ketty'nin, Milady'nin odasına açıldığını söylediği o kapıya baktı.</p>

  <p class="normal">Genç adamın yüreğinden geçenleri hisseden Ketty iç çekti.</p>

  <p class="normal">"Demek hanımımı seviyorsunuz sayın şövalye?" dedi.</p>

  <p class="normal">"Ah! Tarif edemeyeceğim kadar büyük bir aşkla! Onun için çıldırıyorum!"</p>

  <p class="normal">Ketty bir kez daha iç geçirdi.</p>

  <p class="normal">"Çok yazık efendim, çok yazık!"</p>

  <p class="normal">"Bunda üzücü olan ne var?" diye sordu d'Artagnan.</p>

  <p class="normal">"Çünkü efendim, hanımım sizi hiç sevmiyor."</p>

  <p class="normal">"Hey!" dedi d'Artagnan, "Bana bunu iletmekle mi görevlendirildin?"</p>

  <p class="normal">"Ah! Hayır efendim! Ama iyiliğiniz için sizi uyarmaya karar verdim."</p>

  <p class="normal">"Teşekkürler iyi yürekli Ketty, ama sadece iyi niyetin için, kabul edersin ki bir sırrı açmak hiç de hoş değil."</p>

  <p class="normal">"Yani size söylediklerime hiç inanmıyorsunuz, değil mi?"</p>

  <p class="normal">"Böyle şeylere inanmak hiç kolay değildir güzel Ketty, gurur nedeniyle bile olsa."</p>

  <p class="normal">"Demek bana inanmıyorsunuz?"</p>

  <p class="normal">"Bana bazı kanıtlar gösterene kadar sana inanmayacağımı itiraf edeyim."</p>

  <p class="normal">"Peki buna ne dersiniz?"</p>

  <p class="normal">Ve Ketty göğsünden bir pusula çıkarttı.</p>

  <p class="normal">"Benim için mi?" dedi d'Artagnan pusulayı hızla elinden alarak.</p>

  <p class="normal">"Hayır, bir başkası için."</p>

  <p class="normal">"Bir başkası mı?"</p>

  <p class="normal">"Evet."</p>

  <p class="normal">"İsmi, ismi ne?" diye haykırdı d'Artagnan.</p>

  <p class="normal">"Adrese bakın."</p>

  <p class="normal">"Wardes kontu."</p>

  <p class="normal">Kibirli Gaskonyalının zihninde hemen Saint-Germain'deki olay canlandı, bu düşünce kadar hızlı bir hareketle zarfı yırttığında, ne yapacağını hisseden Ketty bir çığlık attı.</p>

  <p class="normal">"Aman Tanrım! Sayın şövalye, ne yapıyorsunuz?"</p>

  <p class="normal">"Ben mi? Hiçbir şey!" dedi d'Artagnan ve notu okudu.</p>

  <p class="indentmetin">"İlk pusulama yanıt vermediniz; hâlâ iyileşemediniz mi? Yoksa Madam de Guise'in balosunda bana nasıl baktığınızı unuttunuz mu? İşte fırsat kont! Bunu kaçırmayın."</p>

  <p class="normal">Yüzü kireç gibi solan d'Artagnan yüreğinden yaralanmıştı.</p>

  <p class="normal">"Zavallı sevgili şövalye!" dedi Ketty, hüzün dolu bir sesle genç adamın elini yeniden sıkarken.</p>

  <p class="normal">"Benim için üzülüyorsun, iyi yürekli küçüğüm!" dedi d'Artagnan.</p>

  <p class="normal">"Evet! Bütün kalbimle! Çünkü aşkın ne demek olduğunu biliyorum!"</p>

  <p class="normal">"Aşkın ne demek olduğunu biliyor musun?" dedi d'Artagnan, kızın yüzüne ilk defa dikkatle bakarak.</p>

  <p class="normal">"Ne yazık ki evet!"</p>

  <p class="normal">"O zaman benim için üzülmek yerine, hanımından intikam almam için bana yardım edeceksin."</p>

  <p class="normal">"Ondan nasıl bir intikam almak istiyorsunuz?"</p>

  <p class="normal">"Rakibimin ayağını kaydırıp hanımına gününü göstererek."</p>

  <p class="normal">"Bu konuda size yardımcı olamam sayın şövalye!" dedi Ketty aceleyle.</p>

  <p class="normal">"Ama neden?"</p>

  <p class="normal">"İki sebep yüzünden."</p>

  <p class="normal">"Nedir?"</p>

  <p class="normal">"İlki hanımımın sizi asla sevmeyecek olması."</p>

  <p class="normal">"Bunu nereden biliyorsun?"</p>

  <p class="normal">"Onu yürekten yaraladınız."</p>

  <p class="normal">"Ben mi! Onu nasıl yaralamış olabilirim ki? Onu tanıdığım günden beri köle gibi ayaklarına kapanıyorum."</p>

  <p class="normal">"Bunu yüreğimin derinliklerini okuyabilen bir adamdan başkasına açıklamayacağım!"</p>

  <p class="normal">Kıza ikinci kez dikkatle bakan d'Artagnan, güzelliği için düşeslerin taçlarını feda edebileceklerini fark etti.</p>

  <p class="normal">"Ketty," dedi, "ne zaman istersen yüreğinin derinliklerini okuyabilirim."</p>

  <p class="normal">Ve yanağına kondurduğu bir öpücükle zavallı kızın bir kiraz gibi kızarmasına neden oldu.</p>

  <p class="normal">"Ah! Hayır," diye haykırdı Ketty, "siz beni sevmiyorsunuz! Biraz önce söylediğiniz gibi hanımıma âşıksınız."</p>

  <p class="normal">"Peki bu ikinci sebebi açıklamana engel mi?"</p>

  <p class="normal">"İkinci sebep, sayın şövalye," dedi öpücükten ve genç adamın bakışlarındaki ifadeden cesaret alan Ketty, "aşkta herkes kendi çıkarlarını düşünür."</p>

  <p class="normal">O zaman d'Artagnan Ketty'nin baygın bakışlarını, bekleme odasında, merdivenlerde, koridorda karşılaşmalarını, her karşılaştıklarında elini eline değdirmelerini ve derin iç çekişlerini hatırladı; ama hanımefendiyi memnun etmek için hizmetçiyi görmezden gelmişti: Kartalın peşinden koşan, serçeyi ciddiye almazdı.</p>

  <p class="normal">Ama bu kez Gaskonyalımız, kendisine olan aşkını böyle saf ve açık bir şekilde ifade eden Ketty'den nasıl yararlanabileceğini düşündü: Wardes kontuna yazılan pusulaları ele geçirebilir, bilgileri Ketty'nin hanımınınkine bitişik odasında toplayabilirdi. Görüldüğü gibi bu alçak, hanımını güzellikle ya da zorla elde edebilmek için zavallı kızı kullanmayı planlıyordu.</p>

  <p class="normal">"Sevgili Ketty sana kuşku duyduğun bu aşkı kanıtlamamı ister misin?"</p>

  <p class="normal">"Hangi aşkı?" diye sordu genç kız.</p>

  <p class="normal">"Sana karşı hissetmeye hazır olduğum aşkı."</p>

  <p class="normal">"Kanıtı nedir?"</p>

  <p class="normal">"Her zaman hanımınla geçirdiğim zamanı bu akşam seninle geçirmemi ister misin?"</p>

  <p class="normal">"Ah! Evet," dedi Ketty ellerini çırparak, "hem de nasıl!"</p>

  <p class="normal">"Tamam o zaman," dedi d'Artagnan bir koltuğa yerleşerek, "buraya gel de, sana şimdiye kadar rastladığım en güzel hizmetçi kız olduğunu söyleyeyim!"</p>

  <p class="normal">Ve bu sözleri öyle içtenlikle söyledi ki, inanmaktan başka çaresi olmayan genç kız inandı... Yine de d'Artagnan, büyük bir şaşkınlıkla güzel Ketty'nin kendisini kararlılıkla savunduğunu fark etti.</p>

  <p class="normal">Saldırı ve savunmayla zaman çabuk geçiyordu.</p>

  <p class="normal">Saatler gece yarısını vurduğunda, Milady'nin odasındaki zil çaldı.</p>

  <p class="normal">"Tanrım!" diye haykırdı Ketty, "İşte hanımım geldi, hemen gidin!"</p>

  <p class="normal">Bu sözlere kulak verecekmiş gibi ayağa kalkıp şapkasını giyen d'Artagnan, merdiven kapısı yerine büyük bir dolabın kapısını açıp, Milady'nin elbiseleri ve bornozları arasına gizlendi.</p>

  <p class="normal">"Ama ne yapıyorsunuz?" diye haykırdı Ketty.</p>

  <p class="normal">Önceden anahtarı almış olan d'Artagnan, hiç yanıt vermeden kendisini dolaba kapattı.</p>

  <p class="normal">"Zili çalmama rağmen neden gelmiyorsunuz? Yoksa uyuyor musunuz?" diye bağırdı Milady sertçe.</p>

  <p class="normal">Ve d'Artagnan ara kapının sertçe açıldığını duydu.</p>

  <p class="normal">"Buradayım Milady, buradayım," diye bağırdı Ketty, Milady'ye doğru koşarak.</p>

  <p class="normal">İkisi birlikte yatak odasına girdiler ve ara kapı açık kaldığı için d'Artagnan Milady'nin bir süre daha hizmetçisini azarlayıp sonra sakinleştiğini duydu. Ketty hanımına yardımcı olurken, kendisiyle ilgili bir sohbet başladı.</p>

  <p class="normal">"Bu akşam Gaskonyalımız gelmedi," dedi Milady.</p>

  <p class="normal">"Nasıl madam," dedi Ketty, "gelmedi mi? Daha mutlu olamadan şıpsevdilik mi yapmaya başladı yoksa?"</p>

  <p class="normal">"Ah, hayır! Mösyö de Tréville ya da Mösyö des Essarts'dan izin alamamış olmalı. Onu tanıyorum ve parmağımın ucunda oynatacağımdan eminim."</p>

  <p class="normal">"Madam ne yapmayı düşünüyor?"</p>

  <p class="normal">"Ne yapmak mı?.. İçin rahat olsun Ketty, bu adamla benim aramda bilmediği bir mesele var... Az kaldı kardinal hazretlerinin karşısında itibarımı zedeleyecekti... Ah! Bunun intikamını alacağım!"</p>

  <p class="normal">"Madamın onu sevdiğini sanıyordum."</p>

  <p class="normal">"Sevmek mi? Ondan tiksiniyorum! Winter lordunun hayatı elleri arasındayken onu öldürmedi ve beni üç yüz bin liralık bir servetten etti!"</p>

  <p class="normal">"Bu doğru," dedi Ketty, "oğlunuz amcasının tek mirasçısıydı ve reşit olana kadar bu servet sizin denetiminizde olacaktı."</p>

  <p class="normal">Bu güzel dişinin, sohbetleri sırasında güçlükle bastırdığı o yılana benzeyen sesiyle, kendisini dostlukla yaklaşan bir adamı öldürmediği için suçladığını duyan d'Artagnan iliklerine kadar titredi.</p>

  <p class="normal">"Ondan intikamımı çoktan almış olacaktım," diye devam etti Milady, "ama nedendir bilmiyorum, kardinal onu biraz daha idare etmemi tavsiye etti."</p>

  <p class="normal">"Evet ama madam, Mösyö d'Artagnan'ın sevdiği kadını aynı şekilde idare etmedi."</p>

  <p class="normal">"Ah! Fossoyeurs caddesindeki tuhafiyeci kadın: Onu hâlâ unutmadı mı? Güzel bir intikamdı doğrusu!"</p>

  <p class="normal">D'Artagnan'ın alnından soğuk terler boşanıyordu: Bu kadın bir canavardı.</p>

  <p class="normal">Dinlemeye devam etti, ama ne yazık ki tuvalet sona ermişti.</p>

  <p class="normal">"Tamam," dedi Milady, "odanıza gidin ve yarın size verdiğim o pusuladan bir cevap almaya çalışın."</p>

  <p class="normal">"Wardes kontundan mı?"</p>

  <p class="normal">"Elbette ondan."</p>

  <p class="normal">"İşte biri daha," dedi Ketty, "bana o zavallı Mösyö d'Artagnan'dan çok farklıymış gibi göründü."</p>

  <p class="normal">"Çıkın matmazel," dedi Milady, "yorumlardan hoşlanmam."</p>

  <p class="normal">D'Artagnan kapının kapandığını ve Milady'nin kapıyı sürgülediğini duydu, Ketty de kendi tarafından kapıyı yavaşça kilitledi. O zaman d'Artagnan dolabın kapısını itti.</p>

  <p class="normal">"Aman Tanrım!" dedi alçak sesle Ketty, "Neyiniz var? Çok solgun görünüyorsunuz!"</p>

  <p class="normal">"Aşağılık yaratık!" diye mırıldandı d'Artagnan.</p>

  <p class="normal">"Susun! Susun! Çıkın artık," dedi Ketty, "odamla Milady'ninki arasında yalnızca bir bölme var, burada konuşulanlar oradan duyuluyor!"</p>

  <p class="normal">"İşte bu yüzden dışarı çıkmayacağım," dedi d'Artagnan.</p>

  <p class="normal">"Nasıl?" dedi Ketty kıpkırmızı kesilerek.</p>

  <p class="normal">"En azından daha sonra çıkacağım."</p>

  <p class="normal">Ve Ketty'yi kendine doğru çekti. Direnmek gürültü çıkarmak anlamına geldiğinden, genç kız boyun eğmek zorunda kaldı.</p>

  <p class="normal">Bu Milady'ye karşı girişilmiş bir intikam harekâtıydı. D'Artagnan intikamın tanrıların zevki olduğunu söyleyenleri haklı buldu. Biraz kalbi olsaydı bu yeni keşifle yetinebilirdi; ama tutku ve kibir bütün benliğini sarmıştı.</p>

  <p class="normal">Yine de övgüyle söz etmek gerekir ki, d'Artagnan, Ketty üzerindeki etkisini ilk önce Madam Bonacieux'nün başına neler geldiğini sorarak kullandı, ama zavallı kız İncil üzerine yemin ederek bundan haberi olmadığını ve hanımının sırlarının çoğunu kendisine açmadığını söyledi, Ketty kadının ölmediğine inanıyordu.</p>

  <p class="normal">Milady'nin kardinalin gözündeki itibarının sarsılmasının nedenine gelince, genç kız bunu da bilmiyordu, ama bu konuda d'Artagnan daha fazla bilgi sahibiydi: İngiltere'den ayrılırken, Milady'yi limandan çıkması yasaklanan gemilerden birinde görmüştü, elmaslarla ilgili bir sorunun yaşanmış olabileceğinden kuşkulanıyordu.</p>

  <p class="normal">Ama Milady'nin d'Artagnan'a karşı duyduğu derin nefretin kayınbiraderini öldürmemiş olmasından kaynaklandığı açık bir şekilde anlaşılıyordu.</p>

  <p class="normal">Ertesi gün konağa gittiğinde, Milady'nin çok keyifsiz olduğunu gören d'Artagnan, yüzünün böyle asık olmasının nedeninin Wardes kontundan yanıt gelmemesine bağladı. Ketty içeri girdiğinde, Milady ona çok soğuk davrandı. Genç kızın d'Artagnan'a yönelttiği kaçamak bakışta, "görüyor musunuz sizin için nelere katlanıyorum," mesajı vardı.</p>

  <p class="normal">Yine de gecenin sonuna doğru, güzel aslan sakinleşmeye başladı, d'Artagnan'ın tatlı sözlerini gülümseyerek dinledi, hatta elini öpmesine bile izin verdi.</p>

  <p class="normal">D'Artagnan konaktan çıktığında ne düşüneceğini bilemiyordu, ama kendisini kolayca kaptırmayan bir genç olduğu için Milady'ye iltifatlar yağdırırken, kafasında küçük bir plan hazırlamıştı.</p>

  <p class="normal">Yeni haberler alabilmek için, kapıda rastladığı Ketty ile yeniden genç kızın odasına çıktı. Ketty çok azarlanmış, ihmalkârlıkla suçlanmıştı. Milady, Wardes kontunun bu sessizliğine anlam veremiyordu, Ketty'ye ertesi sabah dokuzda üçüncü mektubu almak için yanına gelmesini söylemişti.</p>

  <p class="normal">D'Artagnan, Ketty'den bu mektubu kendisine getirmesini istediğinde, aşktan gözleri kamaşmış olan zavallı kız sevgilisinin her istediğini yerine getireceğini söyledi.</p>

  <p class="normal">Olaylar önceki geceki gibi gelişti: D'Artagnan dolaba kapandı, Milady tuvaletini tamamladıktan sonra, Ketty'yi odasına gönderip kapısını kapadı. D'Artagnan konaktan sabahın beşinde ayrıldı.</p>

  <p class="normal">Saat on birde, elinde Milady'nin yeni bir pusulasını taşıyan Ketty'nin geldiğini gördü. Genç kız bu kez, d'Artagnan'la tartışmaya bile girmedi, bedeni ve ruhuyla bu yakışıklı silahşora ait olduğunu hissediyordu.</p>

  <p class="normal">D'Artagnan pusulayı açıp okumaya başladı:</p>

  <p class="indentmetin">"Bu, sizi sevdiğimi açıklamak için yazdığım üçüncü mektup. Dikkat edin, dördüncü mektubu sizden nefret ettiğimi açıklamak için yazabilirim.</p>

  <p class="indentmetin">Bana olan yaklaşımınızdan pişmansanız, bu pusulayı getiren genç kız size kendinizi bağışlatmak için nasıl davranacağınızı söyleyecektir."</p>

  <p class="normal">D'Artagnan pusulayı okurken, bir solup bir kızardı.</p>

  <p class="normal">"Ah! Onu hâlâ seviyorsunuz!" dedi gözlerini bir an için bile olsa genç adamdan ayırmayan Ketty.</p>

  <p class="normal">"Hayır Ketty, yanılıyorsun, onu sevmiyorum; ama bu aşağılamaların intikamını almak istiyorum."</p>

  <p class="normal">"Evet, intikam almak istediğinizi biliyorum, bunu söylemiştiniz."</p>

  <p class="normal">"Bunun senin için ne önemi var Ketty! Yalnızca seni sevdiğimi biliyorsun."</p>

  <p class="normal">"Bunu nasıl bilebilirim ki?"</p>

  <p class="normal">"Onu düşüreceğim durumu gördüğünde bunu anlayacaksın."</p>

  <p class="normal">Ketty iç geçirdi.</p>

  <p class="normal">D'Artagnan bir kalem alıp yazmaya başladı.</p>

  <p class="indentmetin">"Madam, kendimi böyle bir şerefe layık göremediğimden, ilk iki pusulanızın doğru adrese geldiği konusunda kuşkularım vardı, üstelik henüz iyileşmemiştim, bu yüzden size yanıt göndermekte tereddüt ettim.</p>

  <p class="indentmetin">Ama bugün mektubunuzla birlikte hizmetçiniz de geldiği için sizin tarafınızdan sevilmenin mutluluğunu yaşadım.</p>

  <p class="indentmetin">Bana soylu bir insanın nasıl özür dileyeceğini söylemesine gerek yok. Bu işi bu gece saat on birde gelerek bizzat ben yapacağım. Bir gün daha gecikmek benim için sizi bir kez daha kırmak anlamına gelecek.</p>

  <p class="indentmetin">Dünyanın en mutlu erkeği kıldığınız</p>

  <p class="sagitalik">Wardes Kontu."</p>

  <div class="clrb"></div>

  <p class="normal">Bu pusula her şeyden önce bir sahtekârlıktı, sonra bir saygısızlıktı ve hatta günümüzün ahlak anlayışına göre yüz kızartıcı bir davranıştı; ama o zamanlar böyle şeylere o kadar önem verilmiyordu. Zaten Milady'nin çok önemli kişilere ihanet ettiğini bilen d'Artagnan ona saygı duymuyordu. Buna rağmen anlam veremediği, aşağılanmayla başı dönmüş bir tutku ya da tatminsizlik içini yakıp kavuruyordu.</p>

  <p class="normal">D'Artagnan'ın planı çok basitti: Ketty'nin odasından hanımının odasına geçecek, ilk anın şaşkınlığından, utancından, paniğinden yararlanıp intikamını alacaktı; belki başarılı olamayacaktı, ama bazı işleri şansa bırakmak gerekiyordu. Sekiz gün sonra sefere çıkılacaktı, bu yüzden d'Artagnan'ın mükemmel bir aşka ulaşacak zamanı yoktu.</p>

  <p class="normal">"Al," dedi d'Artagnan mühürlediği pusulayı Ketty'ye uzatarak, "Wardes kontunun yanıtı olarak Milady'ye götür."</p>

  <p class="normal">Pusulada yazılanlar konusunda kaygıları olan Ketty'nin yüzü bir ölü gibi soldu.</p>

  <p class="normal">"Dinle sevgili Ketty," dedi d'Artagnan, "bu işin bir şekilde halledilmesi gerekiyor; Milady ilk mektubu kontun uşağı yerine benim uşağıma verdiğini, Mösyö de Wardes'ın açması gereken pusulaları benim açtığımı anlarsa, seni kovabilir, onu tanırsın, intikamının sınırı yoktur."</p>

  <p class="normal">"Ne yazık!" dedi Ketty, "Tüm bu tehlikelere kimin için atılıyorum?"</p>

  <p class="normal">"Benim için, güzel küçüğüm," dedi genç adam, "yemin ederim ki bu yaptıkların için sana çok minnettarım."</p>

  <p class="normal">"Ama pusulada ne yazıyor?"</p>

  <p class="normal">"Milady sana söyleyecek."</p>

  <p class="normal">"Ah! Siz beni sevmiyorsunuz!" diye haykırdı Ketty, "Ne bahtsızım!"</p>

  <p class="normal">Bu yakınmalara karşı kadınları hep yanıltan bir yanıt vardır; d'Artagnan'ın yanıtı Ketty'yi büyük bir yanılgıya sürükledi.</p>

  <p class="normal">Yine de mektubu Milady'ye iletmeye karar vermeden önce çok ağladı; ama sonunda kararını d'Artagnan'ın isteği doğrultusunda verdi.</p>

  <p class="normal">Zaten d'Artagnan Ketty'ye hanımının yanından erkenden ayrılıp onun odasına geleceğine dair söz vermişti.</p>

  <p class="normal">Bu söz zavallı Ketty'yi avutmaya yetmişti.</p>
</body>
</html>
