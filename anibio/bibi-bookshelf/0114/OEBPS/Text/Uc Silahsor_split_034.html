<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uc Silahsor</title>
  
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f202f1cb-bed0-4602-a27c-039a68b914d2" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_32">XXXII<br class="chapter" />
  Davavekilinin Yemeği</h1>

  <p class="normal">Önemli bir rol oynadığı düello Porthos'a davavekilinin karısının yemek davetini unutturmamıştı. Ertesi gün, saat bire doğru, elbiselerini Mousqueton'a fırçalattıktan sonra, talihi açılmış bir kişinin adımlarıyla Ours caddesinin yolunu tuttu.</p>

  <p class="normal">Yüreğinin çarpışlarını genç ve sabırsız âşık d'Artagnan'ınkilere benzetmek doğru olmazdı; onun kanını kaynatan daha maddi bir çıkardı. Nihayet o gizemli eşiği aşacak, üstat Coquenard'ın ekülerinin birer birer çıktığı merdiveni tırmanacaktı.</p>

  <p class="normal">Rüyalarında en az yirmi kere gördüğü uzun ve derin, kilitli, sürgülü, zemine gömülmüş para kasasının gerçeğini görecekti. Davavekilinin karısının biraz kuru ama zarafetini hâlâ yitirmemiş elleri, hayranlık dolu bakışları arasında kasayı açacaktı.</p>

  <p class="normal">Ayrıca hanlara, meyhanelere, tavernalara, misafirhanelere alışmış, ağzının tadını bilse de, mönüde ne varsa onu yemek zorunda kalmış, bu göçebe, bahtsız, ailesiz asker bir ev yemeği yiyecek, aile sıcaklığını tadacak ve eski askerlerin söylediği gibi ne kadar kaba olunursa o kadar hoşa giden ince davranışlarla karşılanacaktı.</p>

  <p class="normal">Her gün kuzen sıfatıyla güzel bir sofraya oturacağını, yaşlı davavekilini neşelendirerek sarı alnındaki kırışıklıkları gidereceğini, davavekilinin kâtiplerine iskambil ve zar oyunlarının en ince ayrıntılarını öğretip, ders ücreti olarak aylık birikimlerini üteceğini düşünmek Porthos'un yüzünü güldürüyordu.</p>

  <p class="normal">Silahşor sağda solda o sıralar davavekillerinin cimrilikleri hakkında söylenenleri duymuştu, ama para konusunda hiç de tutumlu olmayan Porthos, Madam Coquenard'ın elinin her zaman için açık olduğunu görmüştü ve evde çok iyi ağırlanacağını umuyordu.</p>

  <p class="normal">Yine de evin kapısında, mahallenin hiç de iç açıcı bir görüntüsü olmadığını fark ettiğinde içinde bazı kuşkular uyandı; girişte pis kokulu karanlık bir koridor vardı, merdiven yan avlunun parmaklıklarının arasından sızan gün ışığıyla iyi kötü aydınlanıyordu, ilk katta büyük bir şatonun ana kapısı gibi devasa çivilerle kaplanmış alçak bir kapı vardı.</p>

  <p class="normal">Porthos'un parmağıyla çaldığı kapıyı, uzun boylu, soluk yüzlü, gür ve taranmamış saçlı bir kâtip açtı ve uzun boyu gücünü, askeri giysisi konumunu, al yüzü iyi bir yaşam sürdüğünü yansıtan konuğu saygıyla selamladı.</p>

  <p class="normal">Öndeki kâtibin arkasında daha kısa bir arkadaşı, onun arkasında ise ondan daha uzun boylu bir arkadaşları daha vardı, en geride ise on iki yaşlarında bir çömez duruyordu.</p>

  <p class="normal">Toplamda üç buçuk kâtip vardı ve bu da o zamana göre işlerin hiç de fena gitmediğini gösteriyordu.</p>

  <p class="normal">Silahşor saat birde gelecek olmasına rağmen, davavekilinin karısı on ikiden beri onun yolunu gözlüyor ve daha erken gelmesi konusunda sevdalısının yüreğine, hatta midesine güveniyordu.</p>

  <p class="normal">Konuğu merdivenin eşiğine vardığında, kapıda beliren saygıdeğer hanım, Porthos'u büyük bir sıkıntıdan kurtarmıştı, çünkü kendisini meraklı gözlerle izleyen kâtip sürüsüne ne diyeceğini bilemiyordu.</p>

  <p class="normal">"Kuzenim gelmiş," diye haykırdı davavekilinin karısı, "Mösyö Porthos, içeri girin."</p>

  <p class="normal">Porthos ismini duyduklarında gülmeye başlayan kâtipler Porthos'un arkasını dönüp kendilerine bakmasıyla yeniden eski ciddi ifadelerine büründüler.</p>

  <p class="normal">Kâtiplerin bulunduğu bekleme odasını ve kâğıtlarla dolu karanlık çalışma odalarını geride bıraktıktan sonra, davavekilinin çalışma odasına gelindi. Bu odadan çıktıktan sonra mutfak sağda kalıyor ve kabul salonuna giriliyordu.</p>

  <p class="normal">Geçtikleri bu odalar Porthos'un aklına iyi şeyler getirmiyordu. Bu açık kapılardan bütün konuşmalar duyulabilirdi. Geçerken mutfağı sorgulayıcı bakışlarla incelediğinde, davavekilinin karısının utancına rağmen, büyük bir üzüntüyle kendi kendine mutfakta ziyafet öncesi hareketliliğinden eser olmadığını itiraf etti.</p>

  <p class="normal">Porthos'u gördüğünde hiç şaşırmayan davavekili hiç kuşku yok ki bu ziyaretten haberdar edilmişti. Porthos rahat tavırlarla ona doğru ilerleyip, kibarca selam verdi.</p>

  <p class="normal">"Öğrendiğim kadarıyla kuzenmişiz," dedi davavekili bastonuna dayanıp ayağa kalkarak.</p>

  <p class="normal">Sıska vücudu bol bir hırkanın içinde kaybolan ihtiyarın yüzü sapsarıydı, suratında kızıl yakut gibi parlayan gözleri ve yapmacık bir ifadeyle gülümseyen ağzı dışında hiçbir hayat belirtisi yoktu. Ne yazık ki, bacaklar artık bu kemik yığınını taşımayı reddediyorlardı ve zayıf düştüğü beş altı aydan beri saygıdeğer davavekili karısının kölesi haline gelmişti.</p>

  <p class="normal">Kuzen bir tevekkülle kabul edildi. Üstat Coquenard'ın eli ayağı tutsaydı Porthos'la akrabalığı kesinlikle reddederdi.</p>

  <p class="normal">"Evet mösyö, kuzen oluyoruz," dedi davavekili tarafından coşkuyla karşılanmayacağını bilen Porthos hiç bozuntuya vermeden.</p>

  <p class="normal">"Sanırım hanım tarafından?" dedi davavekili muzipçe gülümseyerek.</p>

  <p class="normal">Bu sorunun altında yatan alaycı ifadeyi fark etmeyen Porthos, bunu safça edilmiş bir laf olarak kabul ederek bıyık altından güldü. Saf davavekilinin türünün zor bulunan bir örneği olduğunu iyi bilen Madam Coquenard, kıpkırmızı kesilirken hafifçe gülümsemeye çalıştı.</p>

  <p class="normal">Üstat Coquenard, Porthos'un gelişinden beri meşe çalışma masasının karşısındaki büyük dolaba endişeyle bakıyordu. Porthos düşlerinde gördüğü ebatlarda olmasa da, bu dolabın paraların bulunduğu kasa işlevini gördüğünü anladı ve tahmin ettiğinden altı ayak daha uzun olduğu için kendini kutladı.</p>

  <p class="normal">Soy kütüğü ile ilgili soruları daha fazla uzatmayan üstat Coquenard, endişeli bakışlarını dolaptan Porthos'a çevirdi ve yalnızca şunları söylemekle yetindi:</p>

  <p class="normal">"Kuzenimiz taşraya dönmeden önce, bize bizimle bir yemek yeme onurunu bahşeder, öyle değil mi, Madam Coquenard?"</p>

  <p class="normal">Porthos bu kez doğrudan midesine aldığı darbeyi hissetti; durumu anlayan Madam Coquenard araya girdi:</p>

  <p class="normal">"Kuzenim kendisine iyi davranmadığımızı hissederse bir daha gelmez; ama tersini yaparsak, Paris'te fazla kalmayacağı için, gidene kadar işiyle meşgul olmadığı zamanları bize ayırmasını isteyebiliriz."</p>

  <p class="normal">"Ah! Bacaklarım, zavallı bacaklarım! Neredesiniz?" diye mırıldandı Coquenard gülümsemeye çalışarak.</p>

  <p class="normal">Ziyafetten umudunu kesmeye başladığı anda gelen bu yardım Porthos'un davavekilinin karısına büyük minnet duymasını sağladı.</p>

  <p class="normal">Yemek saati geldiğinde, mutfağın karşısındaki, duvarları siyaha boyanmış büyük yemek salonuna geçildi.</p>

  <p class="normal">Evde alışılmadık kokular duyan kâtipler ellerinde tabureleriyle asker gibi sıralanmış, oturmayı bekliyorlardı. Şimdiden çenelerinin ürkütücü bir şekilde açılıp kapandığı görülüyordu.</p>

  <p class="normal">"Lanet olsun!" diye düşündü açlıktan gözleri dönmüş üçlüye bakarak, çömez doğal olarak sofrada yemeyecekti, "Lanet olsun! Kuzenimin yerinde olsaydım, bu açgözlüleri masaya oturtmazdım. Haftalardır bir şey yememiş kazazedelere benziyorlar."</p>

  <p class="normal">Porthos tekerlekli sandalyeyle kocasını getiren Madam Coquenard'a yemek masasına kadar yardım etti.</p>

  <p class="normal">Salona girer girmez Mösyö Coquenard da tıpkı kâtipler gibi burnunu ve çenesini oynatmaya başladı.</p>

  <p class="normal">"Oh!" dedi, "İşte enfes bir çorba!"</p>

  <p class="normal">"Bu çorbada olağanüstü ne var ki," dedi içinden Porthos, üzerinde bir takımadanın adaları kadar seyrek ekmek kabukları bulunan bol sulu et suyu çorbasına bakarak.</p>

  <p class="normal">Madam Coquenard gülümseyerek işaret ettiğinde herkes aceleyle masadaki yerini aldı.</p>

  <p class="normal">Önce üstat Coquenard'a, sonra da Porthos'a servis yapan Madam Coquenard en son kendi tabağını doldurdu ve ekmek kabuklarını da sabırsızlıkla bekleyen kâtiplere dağıttı.</p>

  <p class="normal">Porthos o sırada gıcırdayarak açılan kapının aralığından ziyafete katılamayan küçük çömezin mutfağın ve yemek salonunun kokularını içine çekerek ekmeğini yediğini gördü. Çorbadan sonra, hizmetçi pişmiş bir tavuk getirdi, bu muhteşem görüntü konukların gözlerinin fal taşı gibi açılmasına neden oldu.</p>

  <p class="normal">"Ailenize çok düşkün olduğunuz anlaşılıyor Madam Coquenard," dedi davavekili hüzünlü bir gülümsemeyle; "işte kuzeniniz için bir cömertlik örneği daha."</p>

  <p class="normal">Çok zayıf olan zavallı tavuğun kemikleri bütün çabalarına rağmen üzerlerini kaplayan diken diken olmuş deriden dışarı taşamıyorlardı; yaşlılıktan ölmek üzere tüneğine çekilmiş olan bu tavuğu bulmak herhalde hiç kolay olmamıştı.</p>

  <p class="normal">"Kahrolası!" diye düşündü Porthos, "İşte bu çok üzücü, yaşlılara saygım var, ama pişmiş ya da kızarmış halde değil."</p>

  <p class="normal">Ve düşüncelerinin paylaşılıp paylaşılmadığını görmek için etrafına baktı, ama herkesin, kendisinin tiksindiği bu soylu tavuğu şimdiden gözleriyle yiyip bitirdiğini gördü.</p>

  <p class="normal">Tavuğu kendine doğru çeken Madam Coquenard iki iri budu ustalıkla ayırıp kocasının tabağına koydu; boynunu kesip başıyla birlikte kendi tabağına aldı; Porthos'a da kanadını ayırıp, kemik yığınından ibaret kalan tavuğu hizmetçiye geri verdi, Porthos yüzlerde yaşanan hayal kırıklığını incelemeye vakit bile bulamadan tavuk ortadan kaybolmuştu.</p>

  <p class="normal">Tavuktan sonra, büyük bir tabakta bakla geldi, baklaların arasında birkaç koyun kemiği görünür gibiydi, böylece ilk bakışta yemeğin etle yapıldığı sanılabilirdi.</p>

  <p class="normal">Ama bu yutturmacaya kanmayan kâtiplerin asık yüzlerini kaderlerine boyun eğmiş bir ifade kapladı.</p>

  <p class="normal">Madam Coquenard becerikli bir ev kadınının ölçülülüğüyle baklayı genç kâtiplere bölüştürdü.</p>

  <p class="normal">Sıra şaraba geldiğinde, üstat Coquenard, küçücük toprak bir şişedeki şarabı gençlerin bardaklarının üçte birine kadar doldurdu, kendi bardağına da hemen hemen aynı miktarda şarap doldurdu ve sonra şişeyi Madam Coquenard ve Porthos'a doğru uzattı.</p>

  <p class="normal">Gençler bardaklarındaki şaraba su ilave ettiler, bardaklarını yarıladıktan sonra, üzerine yeniden su eklediler, bu işlemi sürekli olarak yeniledikleri için yemeğin sonunda bardaklarındaki içkinin rengi yakut kırmızısından yakut sarısına dönmüştü.</p>

  <p class="normal">Tavuğun kanadını çekingen bir ifadeyle yiyen Porthos, davavekilinin karısının dizini kendisininkine değdirdiğini hissederek ürperdi. Sunulan şarabı ihtiyatla içtiğinde, bunun deneyimli damakların korkulu rüyası olan dinlenmemiş Montreuil şarabı olduğunu anladı.</p>

  <p class="normal">Bu saf şarabı içerken kendisini izleyen üstat Coquenard içini çekti.</p>

  <p class="normal">"Kuzenim Porthos, bakladan alacak mısınız?" dedi Madam Coquenard, "Yemeseniz iyi olur" anlamına gelen bir ses tonuyla.</p>

  <p class="normal">"Lanet olsun," diye mırıldandı Porthos.</p>

  <p class="normal">Sonra yüksek sesle ekledi:</p>

  <p class="normal">"Teşekkürler kuzinim, hiç aç değilim."</p>

  <p class="normal">Yeniden sessizlik oldu: Porthos nasıl davranacağını bilemiyordu. Davavekili birkaç kez tekrarladığı sözleri yineledi:</p>

  <p class="normal">"Ah Madam Coquenard! Sizi kutluyorum, muhteşem bir ziyafet hazırlamışsınız!"</p>

  <p class="normal">Üstat Coquenard çorbasını içmiş, butlarını yemiş ve koyun kemiğinin etlerini sıyırmıştı.</p>

  <p class="normal">Kendisiyle alay edildiğini düşünmeye başlayan Porthos bıyıklarını burup kaşlarını çatsa da, Madam Coquenard'ın dizi ona sabırlı olmasını hatırlattı.</p>

  <p class="normal">Servisin sona ermesi ve bu sessizlik Porthos için bir anlam taşımasa da, kâtipler için çok şey ifade ediyordu: Davavekilinin, karısının gülümsemesine eşlik eden bakışları üzerine yavaşça ayağa kalkıp peçetelerini katladılar, ardından selam vererek yemek salonundan çıktılar.</p>

  <p class="normal">"Gençler, hadi gidip çalışın ve yediklerinizi hazmedin," dedi davavekili ciddi bir ifadeyle.</p>

  <p class="normal">Kâtipler çıktıktan sonra, Madam Coquenard büfeden biraz peynir, ayva reçeli ve ballı bademli bir pasta çıkardı.</p>

  <p class="normal">Masaya gelen yeni tabakları gören üstat Coquenard'ın kaşları çatıldı; yenmeye değer bir şeyler olmadığını anlayan Porthos dudaklarını ısırdı.</p>

  <p class="normal">Gözleri bakla tabağını arasa da, boşunaydı, tabak çoktan sofradan kaldırılmıştı.</p>

  <p class="normal">"Muhteşem bir ziyafet," diye haykırdı üstat Coquenard, koltuğunda hareketlenerek, "gerçek bir ziyafet, <span class="ideitalik">epulae epularum</span>; Lucullus, Lucullus'un evinde yiyor."</p>

  <p class="normal">Yanındaki şişeye bakan Porthos şarapla ekmek ve peynir yiyerek karnını doyurabileceğini düşündü, ama şarap bitmişti ve Coquenard'lar bunu fark etmiş gibi görünmüyorlardı.</p>

  <p class="normal">"İşte bu çok güzel," dedi Porthos kendi kendine, "bunu tahmin etmeliydim."</p>

  <p class="normal">Ağzına küçük bir kaşık reçel götürdü ve dişleri Madam Coquenard'ın yapışkan macunuyla birbirlerine yapıştı.</p>

  <p class="normal">"Şimdi," dedi içinden, "fedakârlık sona erdi. Ah! Madam Coquenard ile birlikte kocasının dolabına bakma umudum olmasaydı!"</p>

  <p class="normal">Üstat Coquenard aşırılık olarak değerlendirdiği bu ziyafetin tadını çıkardıktan sonra biraz kestirmek istedi. Porthos davavekilinin bulunduğu yerde uyuklayacağını umuyordu, ama lanet adam kendisini odasına götürmelerini istedi ve dolabının önüne yerleşip ilave önlem olarak ayaklarını üzerine yasladı.</p>

  <p class="normal">Madam Coquenard'ın Porthos'u yan odaya götürmesiyle pazarlık görüşmeleri başladı.</p>

  <p class="normal">"Haftada üç kez yemeğe gelebilirsiniz," dedi Madam Coquenard.</p>

  <p class="normal">"Teşekkürler," dedi Porthos, "ama sizi rahatsız etmek istemem, zaten donanımımla ilgilenmem gerek."</p>

  <p class="normal">"Doğru ya," dedi davavekilinin karısı iç geçirerek... "o lanet donanım."</p>

  <p class="normal">"Ne yazık ki öyle," dedi Porthos.</p>

  <p class="normal">"Donanımınız nelerden oluşuyor Mösyö Porthos?"</p>

  <p class="normal">"Ah! Birçok şeyden," dedi Porthos, "bildiğiniz gibi seçkin askerler olan silahşorların, muhafızlardan ve İsviçreli muhafızlardan çok daha fazla donanıma ihtiyacı var."</p>

  <p class="normal">"Ayrıntılarıyla anlatır mısınız?"</p>

  <p class="normal">"Ama bunun sonu..." dedi ayrıntılardan çok alacağı meblağı düşünen Porthos.</p>

  <p class="normal">Davavekilinin karısı titreyerek bekliyordu.</p>

  <p class="normal">"Kaça mal olur?" dedi, "Umarım en fazla..."</p>

  <p class="normal">Lafını tamamlayamadan durdu.</p>

  <p class="normal">"Eh! En fazla iki bin beş yüz lira," dedi Porthos, "hatta tutumlu davranırsam iki bin lira bile yeter."</p>

  <p class="normal">"Tanrım, iki bin lira!" diye haykırdı Madam Coquenard, "Ama bu bir servet."</p>

  <p class="normal">Porthos anlamlı bir ifadeyle yüzünü buruşturunca Madam Coquenard ne demek istediğini anladı.</p>

  <p class="normal">"Ayrıntıları sormuştum," dedi, "çünkü tanıdığım birçok tüccar var, üstelik pazarlık konusunda deneyimliyim, ihtiyaçlarınızı yarı fiyatına alacağımdan eminim."</p>

  <p class="normal">"Ah! Ah! Demek söylemek istediğiniz buydu!" dedi Porthos.</p>

  <p class="normal">"Evet sevgili Porthos! Size öncelikle bir at gerekiyor, değil mi?"</p>

  <p class="normal">"Evet."</p>

  <p class="normal">"Tamam onu ben hallederim."</p>

  <p class="normal">"Ah!" dedi Porthos gözleri parlayarak, "Atı hallettikten sonra, bir silahşorun kendisinin satın alması gereken bir koşum takımı gerekiyor, o da en fazla üç yüz lira eder."</p>

  <p class="normal">"Üç yüz lira: Tamam üç yüz lira diyelim," dedi davavekilinin karısı içini çekerek.</p>

  <p class="normal">Porthos gülümsedi: Hatırlanacağı gibi Buckingham koşum takımını göndermişti, bu durumda üç yüz lirayı kurnazca cebine indirecekti.</p>

  <p class="normal">"Sonra," diye devam etti, "uşağımın atı ve bavulum var; yeterince silahım olduğu için onlardan söz etmeyeceğim."</p>

  <p class="normal">"Uşağınızın atı mı?" diye sordu davavekilinin karısı tereddüt ederek, "Demek dostum büyük bir senyör, öyle mi?"</p>

  <p class="normal">"Madam!" dedi Porthos kibirli bir ifadeyle, "beni bir köylü mü sandınız?"</p>

  <p class="normal">"Hayır, size yalnızca güzel bir katırın bazen bir attan daha soylu bir havası olduğunu söylemek istedim ve sanırım Mousqueton için güzel bir katır alsak..."</p>

  <p class="normal">"Tamam, güzel bir katır olsun," dedi Porthos, "haklısınız, birçok İspanyol soylusunun uşaklarının katırları vardır. Ama madam, anlarsınız, sorguçları ve çıngırakları da olmalı."</p>

  <p class="normal">"İçiniz rahat olsun," dedi davavekilinin karısı.</p>

  <p class="normal">"Geriye bavul kalıyor," diye devam etti Porthos.</p>

  <p class="normal">"Ah! Bu konuda hiç endişelenmeyin," diye haykırdı Madam Coquenard, "kocamın beş altı tane bavulu var, en güzelini seçersiniz; özellikle seyahatlerinde kullandığı büyük bavul içine dünyayı bile sığdırabilir."</p>

  <p class="normal">"Yani bavulunuz boş mu?" diye sordu Porthos safça.</p>

  <p class="normal">"Elbette boş," diye karşılık verdi aynı saf ifadeyle Madam Coquenard.</p>

  <p class="normal">"Ama benim ihtiyacım olan bavul ağzına kadar dolu olmalı."</p>

  <p class="normal">Davavekilinin karısı yeniden içini çekti, Madam Coquenard o dönem henüz <span class="ideitalik">Cimri</span>'yi yazmamış olan Moliere'e başkarakteri Harpagon konusunda esin kaynağı olabilirdi.</p>

  <p class="normal">Sonunda donanımın geri kalanı da bir çözüme bağlandı, davavekilinin karısı kocasından sekiz yüz gümüş lira istemeye ve Porthos ve Mousqueton'u zafere taşıma onuruna sahip olacak atı ve katırı almaya karar verdi.</p>

  <p class="normal">Meseleyi bir karara bağlayıp, donanımın ne zaman sağlanacağını konuştuktan sonra, Porthos Madam Coquenard'dan izin istedi. Yanında kalmasını sağlamak için kadın onu tatlı bakışlarla süzse de, Porthos krala hizmet etmek üzere görevinin başına dönmesi gerektiğini söyledi, davavekilinin karısının buna verecek bir karşılığı yoktu.</p>

  <p class="normal">Silahşor, karnı keyfini kaçıracak kadar aç bir halde evine döndü.</p>
</body>
</html>
