<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uc Silahsor</title>
  
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f202f1cb-bed0-4602-a27c-039a68b914d2" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">I<br class="chapter" />
  Baba d'Artagnan'ın Üç Armağanı</h1>

  <p class="normal">1625 yılı Nisan ayının ilk pazartesi günü, <span class="ideitalik">Roman de la Rose</span>'un yazarının doğduğu Meung kenti Huguenot'lar sanki ikinci bir Rochelle vakası için geri gelmişlercesine, yeniden bir devrimci kalkışmaya sahne oluyor gibiydi. Kadınların Grande-Rue'ye doğru kaçtığını, çocukların kapı önlerinde bağrıştıklarını gören birçok kentli, zırhlarını aceleyle üzerlerine geçirip, bir işe yarayıp yaramayacağı belli olmayan alaybozan tüfeklerini ve baltalı mızraklarını yanlarına alarak, sayısı her geçen dakika daha da artan gürültücü ve meraklı bir kalabalığın toplandığı Franc Meunier hanına koşturuyorlardı.</p>

  <p class="normal">Bu tür toplumsal çalkantıların sık sık yaşandığı o dönemde, böyle olayların kayıtlara geçmediği günlere nadir rastlanıyordu. Senyörler kendi aralarında çarpışıyor, kral kardinale savaş açıyor, İspanyollar krala karşı savaşıyorlardı. Bu açık ya da sinsi, aleni ya da gizli savaşların dışında, herkesle savaş halinde olan hırsızlar, dilenciler, Huguenot'lar ve ip kaçkınları vardı. Kentliler, hırsızlarla, ayaktakımıyla, senyörlerle, Huguenot'larla, hatta bazen kralla çatışsalar da, kardinal ve İspanyollara asla karşı çıkmazlardı. İşte bu alışkanlığın etkisiyle, sözü geçen pazartesi günü, sarı kırmızı flamayı ve Richelieu dükünün muhafızlarını göremedikleri için gürültüyü duyar duymaz Franc Meunier hanına doğru koşuyorlardı.</p>

  <p class="normal">Oraya geldiklerinde, her biri bu kargaşanın nedenini anlayabilmişti.</p>

  <p class="normal">Orta yerde genç bir adam vardı... –birkaç kalem oynatışla portresini çizelim: Kafanızda zırhlı gömleği ve kalça zırhı olmayan, üzerinde mavisi, mor-kırmızı ile gök mavisi arasında bir renge dönüşmüş yün bir hırka bulunan bir Don Kişot canlandırın. Yüzü uzun ve esmer, elmacık kemikleri kurnazlığını belli edercesine çıkıktı, aşırı gelişkin çene kasları beresi olmasa da bir Gaskonyalıyı tanımanın şaşmaz ipuçlarındandı, üstelik bu genç adam başına tüylerle süslenmiş bir bere de takmıştı; canlı gözleri zekâ kıvılcımları saçıyordu; burnu eğri olsa da hoş görünüyordu; bedeni bir yeniyetme için fazla iri, bir yetişkin içinse fazla çelimsizdi ve deri omuz kayışından sarkan uzun kılıcının ayaktayken baldırlarına, atın üzerindeyken ise, hayvanın diken diken olmuş tüylerine çarptığını fark edemeyen dikkatsiz bir gözlemci onu yolculuğa çıkmış bir çiftçi çocuğu sanabilirdi.</p>

  <p class="normal">Genç adamın herkes tarafından dikkatle izlenen dikkat çekici bir atı vardı: Bu, on iki, on dört yaşlarında, sarı donlu, kısa kuyruklu, bacaklarından şişlikler eksik olmayan bodur bir Béarn atıydı; başı dizlerinden aşağıda yürüdüğü için kelepser takmaya gerek kalmıyor ve bu haliyle saatte sekiz fersah yol alıyordu. Ne yazık ki bu kaliteli atın özellikleri garip tüylerinin ve uygunsuz yürüyüşünün arkasında öylesine iyi gizlenmişti ki, herkesin atlardan iyi anlar geçindiği o dönemde, daha Beaugency kapısından içeri gireli on beş dakika olmadan, Meung halkından süvarisinin kulaklarına dek ulaşan küçümseme dolu bir uğultu yükselmeye başlamıştı.</p>

  <p class="normal">Ve bu uğultu, hayvanın gülünç göründüğünü kabul eden d'Artagnan'ı (bu farklı Rossinante'nin Don Kişot'unun adı buydu) daha da üzüyordu, ne kadar iyi bir süvari olursa olsun baba d'Artagnan'ın kendisine hediye ettiği bu atı kabul ederken derin derin iç geçirmişti. Böyle bir atın en az yirmi lira ettiğini biliyordu ve doğrusu bu ya armağana eşlik eden sözcüklere paha biçilemezdi.</p>

  <p class="normal">"Oğlum," demişti Gaskonyalı beyefendi, IV. Henri'nin asla kurtulamadığı saf taşralı ağzıyla, "bu at on üç yıl önce babanızın evinde dünyaya geldi ve o zamandan beri burada olması sizin ona yakınlık duymanıza neden olmuştur. Onu asla satmayıp, yaşlılığında huzurlu ve onurlu bir şekilde ölmesine izin verin ve onunla sefere çıkarsanız, ona tıpkı yaşlı bir hizmetkâr gibi davranın. Bir gün saraya girerseniz, kaldı ki soylu geçmişinizle buna hakkınız olabilir, atalarınızın beş yüz yıldan beri onurla taşıdığı soylu isminizi gururla temsil edin. Kendiniz, ebeveynleriniz ve dostlarınızın iyiliği için kardinal ve kraldan başka kimseden destek beklemeyin. Günümüzde bir beyefendinin yükselmesi yalnızca cesaretine, anlıyor musunuz, yalnızca cesaretine bağlıdır. Bir an için paniğe kapılan kişi, kaderin ona o an için sunduğu fırsatı tepebilir. Gençsiniz, iki nedenden dolayı yürekli olmanız gerekir: İlki bir Gaskon, ikincisi ise benim oğlum olmanız. Fırsatları kaçırmayın ve maceralara atılmaktan korkmayın. Size kılıç kullanmayı öğrettim, demir gibi bacaklarınız, çelik gibi bilekleriniz var; her fırsatta dövüşün, düellolar yasaklanırsa daha fazla dövüşün, bunun için iki kat daha cesur olmak gerek. Oğlum size yalnızca on beş ekü, bir at ve dinleyeceğiniz tavsiyelerimi verebileceğim. Anneniz de bunlara, bir çingene kadından öğrendiği, kalbe ulaşmayan her yarayı iyi eden bir merhemin tarifini ekleyecek. Bunların hepsinden yararlanın, mutlu ve uzun yaşayın. Söyleyeceğim tek bir şey daha var. Yalnızca gönüllü olarak din savaşlarına katıldığım ve saraya asla girmediğim için size kendimden değil, bir zamanlar yakın arkadaşım olan ve Tanrı'nın korumasını dilediğim kralın çocukluğunda oyun arkadaşı olmak onurunu taşıyan Mösyö de Tréville'den söz etmek istiyorum. Bazen oyunları bir savaşa dönüşür ve bu savaşlardan galip çıkan hep kral olmazdı. Aldığı darbeler kralın ona olan saygısını ve dostluğunu daha da artırıyordu. Daha sonraları Mösyö de Tréville başkalarıyla da dövüştü, ilk Paris yolculuğunda beş kere, eski kralın ölümünden yeni kralın tahta çıkışına kadar geçen sürede, savaşları ve kuşatmaları saymazsak yedi kere ve o tarihten günümüze kadar da belki de yüz kere dövüştü! Böylece fermanlara ve kararnamelere rağmen, kralın çok değer verdiği, hiçbir şeyden çekinmeyen kardinalin ise çok çekindiği silahşorlar birliğinin başına geçti. Dahası Mösyö de Tréville yılda on bin ekü kazanıyor, yani çok güçlü bir senyör. O da her şeye tıpkı sizin gibi başladı, bu mektubu ona iletin ve onun gibi olabilmek için kendisini örnek alın."</p>

  <p class="normal">Baba d'Artagnan oğlunun beline kendi kılıcını taktıktan sonra, yanaklarından şefkatle öperek hakkını helal etti.</p>

  <p class="normal">Babasının odasından çıkan genç adam, elinde yukarıdaki tavsiyelere göre sık sık kullanması gerekecek olan ünlü merhemle bekleyen annesini gördü. Bu vedalaşma diğerinden daha uzun ve duygu yüklüydü, ama bunun nedeni baba d'Artagnan'ın tek oğlunu sevmemesi değil, kendini duygulara kaptırmanın bir erkeğe yakışmayacağını düşünmesiydi, oysa Madam d'Artagnan bir kadın, dahası bir anneydi. Gözyaşlarına boğuldu, oğul d'Artagnan ise geleceğin şövalyesinin yapması gerektiği gibi duygularına hâkim olmaya çalışsa da, insan doğasının ağır basmasıyla, bir yarısını güçlükle gizleyebildiği yaşlar döktü.</p>

  <p class="normal">Genç adam aynı gün on beş ekü, bir at ve Mösyö de Tréville'e yazılan mektuptan oluşan üç armağanla birlikte yola çıktı; tahmin edileceği gibi tavsiyeler armağanlara dahil değildi.</p>

  <p class="normal">D'Artagnan böyle bir cep kılavuzuyla, moral ve fizik açıdan, tarihçilik görevimizi yerine getirmek için portresini çizerken kendisini karşılaştırmak zorunda kaldığımız Cervantes'in kahramanının tam bir kopyasıydı. Don Kişot yel değirmenlerini devler, koyunları ise ordular olarak hedef alırken, d'Artagnan her gülümsemeyi bir hakaret, her bakışı bir tahrik olarak görüyordu. Bu yüzden Meung'den Tarbes'a gidene dek yumrukları hep sıkılı kaldı, yine de her iki şehirde de yumruğunu kimsenin çenesine indirmedi, kılıcını da kınından hiç çıkarmadı.</p>

  <p class="normal">Bu garip görünümlü sarı bodur at yolcuların gülüşmelerine neden oluyordu, ama bodur atın üzerinde boyu hiç de hafife alınamayacak kadar uzun bir kılıcın parlaması ve bu kılıcın üzerinde de mağrur olmaktan öte acımasızca parlayan gözlerin bulunması, yolcuların kahkahalarını bastırıyor, kendilerine hâkim olamayanlar ise ancak antik maskeler gibi yüzlerinin yarısıyla gülüyorlardı. Böylece d'Artagnan bu bahtsız Meung şehrine kadar, alınganlığını hep koruyarak, görkemli ve dokunulmaz bir şekilde yol aldı.</p>

  <p class="normal">Ama ne hancının, ne bir hizmetkârın, ne de bir seyisin üzengisini bir binek taşının üzerine koymak için gelmediği Franc Meunier hanının kapısının önünde atından inerken, giriş katındaki yarı açık bir pencereden, uzun boylu, soylu görünümlü, yüzü hafifçe asılmış bir adamın kendisini saygıyla dinleyen iki kişiyle konuştuğunu gördü. Her zamanki kuşkuculuğuyla kendinden söz edildiğini düşünen d'Artagnan dinledi. Bu kez yarı yarıya yanılmıştı: Söz konusu olan kendisi değil atıydı. Beyefendi dinleyicilerine bodur atın bütün özelliklerini sıralıyordu, önceden de söylediğim gibi dinleyiciler anlatıcıyı büyük bir saygıyla izledikleri için sürekli olarak kahkaha atıyorlardı. Oysa hafif bir gülümsemenin bile genç adamı ne kadar öfkelendirdiği düşünülürse, bu alaycı tavırların onu ne hale getirdiği kolayca anlaşılabilirdi.</p>

  <p class="normal">Yine de d'Artagnan önce kendisiyle alay eden bu küstahın yüzünü incelemek istedi. Gururlu bakışlarını yabancıya yönelttiğinde, kırk, kırk beş yaşlarında gösteren bu adamın siyah ve delici bakışlara sahip gözleri, soluk bir teni, dikkati çeken bir burnu ve düzgün ve siyah bıyıkları olduğunu gördü. Üzerinde bir hırka ve aynı renkten kordonlarla süslenmiş mor, kısa bir pantolon vardı. Bu hırka ve kısa pantolon yeni gibi görünse de, uzun süre bir portmantoda kapalı kalmış yolculuk giysileri gibi kırışıktı. D'Artagnan bütün bu saptamaları titiz bir gözlemcinin çabukluğuyla yapmıştı, içinden gelen bir ses bu yabancının gelecekteki yaşamında fazlasıyla etkili olacağını söylüyordu.</p>

  <p class="normal">D'Artagnan onu dik bakışlarla incelerken, bu beyefendi bilgiç bir ifadeyle bodur Béarn atı hakkında en detaylı saptamalarını yapıyor ve dinleyicilerini kahkahalara boğuyordu, öyle ki hiç âdeti olmasa da, kendi yüzüne bile hafif bir gülümseme yayılmıştı. Artık d'Artagnan'ın hakarete uğradığından hiç şüphesi yoktu. Bu düşünceyle beresini gözlerine kadar indirip, Gaskonya'da yolculuk eden senyörlerden kaptığı saraylı havasını taklit etmeye çalışarak, bir eli kalçasında, diğer eli kılıcının kabzasında yürümeye başladı. Ne yazık ki adama yaklaştıkça artan kızgınlığı nedeniyle, hakaretini dile getirmeyi planladığı soylu ve oturaklı söylevin yerini öfkeli jestlere eşlik eden kaba sözler almıştı.</p>

  <p class="normal">Beyefendi bu garip yakınmaların kendisine yöneltildiğini anlamak için belli bir süre geçmesi gerekir gibi gözlerini yavaşça atın süvarisine çevirdi; sonra bundan kuşkusu kalmayınca, kaşlarını hafifçe çattı ve uzun bir sessizlikten sonra, tasvir edilmesi imkânsız bir alaycılık ve küstahlıkla yanıt verdi:</p>

  <p class="normal">"Ben sizinle konuşmuyorum, mösyö."</p>

  <p class="normal">"Ama ben sizinle konuşuyorum!" diye haykırdı, bu küstahlık, nezaket, küçümseme ve özgüven karşısında öfkeden çılgına dönen genç adam.</p>

  <p class="normal">Yabancı, dudaklarındaki hafif gülümseme ile bir an daha ona baktı ve pencereden ayrılıp, handan yavaşça çıkarak d'Artagnan'ın iki adım yanında, atın önünde durdu. Tavırları öyle rahat, yüz ifadesi öyle alaycıydı ki, biraz önce pencerede sohbet ettiği iki adamın kahkahaları daha da şiddetleniyordu.</p>

  <p class="normal">Onun geldiğini gören d'Artagnan, kılıcını kınından bir karış kadar çıkarttı.</p>

  <p class="normal">"Bu at, sarı bir düğünçiçeğini andırıyor, daha doğrusu gençliğinde öyleymiş," dedi, kendisiyle penceredekiler arasında duran d'Artagnan'ın öfkesine aldırmazmış gibi görünen yabancı az önceki gözlemlerine devam ederek. "Bu botanikte iyi bilinen bir renktir, ama şu ana dek atlarda çok nadir görülmüştür."</p>

  <p class="normal">"Sahibiyle alay etmeye cesareti olmayan kişi atına güler!" dedi Tréville'in öğrencisi, öfkeyle.</p>

  <p class="normal">"Ben sık sık gülmem, mösyö," diye karşılık verdi yabancı, "bunu yüz ifademe bakarak kendiniz de anlayabilirsiniz; yine de istediğim zaman gülebilme ayrıcalığını kendime saklamak isterim."</p>

  <p class="normal">"Ve ben," diye haykırdı d'Artagnan, "istemediğim zaman gülünmesinden hoşlanmam!"</p>

  <p class="normal">"Gerçekten de öyle mi mösyö?" diye devam etti yabancı her zamankinden daha sakin bir ifadeyle, "Bu çok doğru." Ve sırtını dönerek, d'Artagnan'ın biraz önce eyerlenmiş bir at gördüğü büyük kapıdan hana girmek için ilerlemeye başladı.</p>

  <p class="normal">Ama d'Artagnan kendisiyle alay etme küstahlığını göstermiş bir adamı böyle kolay bırakacak bir kişiliğe sahip değildi. Kılıcını kınından çıkarıp, peşine düşerken bağırdı:</p>

  <p class="normal">"Dönün, geri dönün, alaycı beyefendi, sizi sırtınızdan vurmak istemem."</p>

  <p class="normal">"Beni vurmak mı!" dedi arkasını dönüp genç adama şaşkınlık ve küçümsemeyle bakan yabancı. "Hadi, hadi dostum, çıldırmış olmalısınız!"</p>

  <p class="normal">Sonra kendi kendine konuşurmuş gibi alçak sesle devam etti:</p>

  <p class="normal">"Bu çok can sıkıcı, silahşorlarının arasına katmak için her yandan yürekli adamları toplamaya çalışan majesteleri için ne büyük bir buluş!"</p>

  <p class="normal">Daha sözünü henüz bitirmişti ki, d'Artagnan'ın şiddetli kılıç darbesi karşısında hızla geri sıçramasa, bu, hayatının son şakası olacaktı. O zaman, bu işin şakalaşmaktan çıktığını anlayan yabancı kılıcını çekip rakibini selamladıktan sonra büyük bir ciddiyetle gardını aldı. Ama aynı anda iki dinleyicisi ve hancı, sopa, kürek ve maşa darbeleriyle d'Artagnan'a saldırdılar. Bu öyle hızlı ve şiddetli bir saldırıydı ki, d'Artagnan bu darbe yağmurunu geri püskürtmek için onlara döndüğünde, az önce dövüşün başaktörü olan rakibi kılıcını kınına sokmuş, her zamanki soğukkanlılığıyla mücadelenin izleyicisi durumuna gelmişti, yine de kendi kendine homurdanıyordu:</p>

  <p class="normal">"Ah, şu Gaskonyalılara lanet olsun! Onu turuncu atının üzerine oturtun, çekip gitsin!"</p>

  <p class="normal">"Seni öldürmeden asla, alçak!" diye bağırıyordu, kendisine darbeler indirmeye çalışan üç rakibi karşısında geri basmadan kendini elinden geldiğince savunmaya çalışan d'Artagnan.</p>

  <p class="normal">"İşte bir Gaskonyalı zırvası daha," diye mırıldandı beyefendi. "Onurum üzerine yemin ederim ki, bu Gaskonyalılar iflah olmaz! Madem istiyor, dansınıza devam edin. Gücü tükenince pes edecek."</p>

  <p class="normal">Ama yabancı henüz nasıl bir dik başlıyla karşı karşıya olduğunu bilmiyordu; d'Artagnan asla aman dileyecek bir adam değildi. Dövüş birkaç saniye daha devam etti, sonunda yorgun düşen d'Artagnan bir sopa darbesiyle ikiye ayrılan kılıcını elinden bıraktı. Alnına isabet eden bir başka darbeyle kanlar içinde kalarak, baygın bir halde yere yığıldı.</p>

  <p class="normal">İşte o sırada insanlar dört bir yandan olay yerine koşuyorlardı. Bir rezalet çıkmasından korkan hancı, uşaklarının yardımıyla d'Artagnan'ı mutfağa götürüp yaralarını tedavi etmeye çalıştı.</p>

  <p class="normal">Yeniden pencerenin önündeki yerini alan beyefendiye gelince, canını sıkmışa benzeyen bu kalabalığı sabırsızlıkla izliyordu.</p>

  <p class="normal">"O kudurganın durumu nasıl?" diye sordu açılan kapının gürültüsüyle geri dönerek, kendisine sağlığıyla ilgili bilgi vermek için gelen hancıya.</p>

  <p class="normal">"Ekselanslarının sağlığı yerinde mi?" diye sordu hancı.</p>

  <p class="normal">"Evet, fazlasıyla, sevgili dostum, ama ben size delikanlının durumunu soruyorum."</p>

  <p class="normal">"İyiye gidiyor," dedi hancı, "sadece bayılmış."</p>

  <p class="normal">"Gerçekten mi?" diye sordu beyefendi.</p>

  <p class="normal">"Ama bayılmadan önce bütün gücünü toplayıp size meydan okudu."</p>

  <p class="normal">"Ama bu yaman adam insan kılığına girmiş bir şeytan olmalı," diye haykırdı yabancı.</p>

  <p class="normal">"Ah! Hayır ekselansları, o bir şeytan değil," diye devam etti hancı yüzünü küçümsemeyle buruşturarak, "çünkü o baygınken eşyalarını karıştırdık, çantasında bir gömlek, kesesinde on iki eküden başka bir şey yok, yine de bayılırken böyle bir şey Paris'te yaşansaydı, yaptığınızdan derhal pişmanlık duyacağınızı, oysa burada bu pişmanlığı daha sonra yaşayacağınızı söyledi."</p>

  <p class="normal">"O zaman," dedi yabancı soğuk bir ifadeyle, "bu kılık değiştirmiş bir prens olmalı."</p>

  <p class="normal">"Beyefendi, bunları size kendinize dikkat etmeniz için söylüyorum," dedi hancı.</p>

  <p class="normal">"O öfkeyle birinin adını andı mı?"</p>

  <p class="normal">"Evet, cebine vurarak, ‘Bakalım, Mösyö de Tréville, himayesindeki birine yapılan bu hakarete ne diyecek,' diyordu."</p>

  <p class="normal">"Mösyö de Tréville mi?" dedi dikkat kesilen yabancı, "Cebine vururken Mösyö de Tréville'in ismini mi telaffuz ediyordu?.. Söylesenize sevgili dostum hancı, delikanlı baygınken, eminim o cepte ne olduğuna bakmışınızdır. İçinde ne vardı?"</p>

  <p class="normal">"Silahşorların komutanı Mösyö de Tréville'e yazılmış bir mektup."</p>

  <p class="normal">"Gerçekten mi?"</p>

  <p class="normal">"Tıpkı ekselanslarına söyleme onuruna eriştiğim gibi."</p>

  <p class="normal">Büyük bir kavrama yeteneğine sahip olmayan hancı, bu sözlerin yabancının yüz ifadesini nasıl değiştirdiğini fark edemedi. Beyefendi bir süre için dirseklerini yasladığı pencerenin yanından ayrılıp endişeli bir ifadeyle kaşlarını çattı.</p>

  <p class="normal">"Lanet olsun!" diye mırıldandı dişlerinin arasından, "Tréville bana bu Gaskonyalıyı mı gönderdi? Çok genç! Ama indirenin yaşı ne olursa olsun, kılıç darbesi kılıç darbesidir, hem bir çocuğa diğerlerinden daha az dikkat edilir; bazen küçük bir engel büyük bir hedefe ulaşmayı önleyebilir."</p>

  <p class="normal">Ve yabancı birkaç dakika boyunca derin düşüncelere daldı.</p>

  <p class="normal">"Söylesenize hancı," dedi, "beni bu çılgından kurtarabilir misiniz? Vicdanım onu öldürmeme izin vermez, yine de canımı sıkıyor, o şimdi nerede?" diye ekledi soğuk ve tehdit edici bir ifadeyle.</p>

  <p class="normal">"İlk katta, karımın odasında, kendisine pansuman yapılıyor."</p>

  <p class="normal">"Eşyaları ve çantası yanında mı? Hırkasını çıkardı mı?"</p>

  <p class="normal">"Bunların hepsi aşağıda mutfakta. Ama bu genç çılgın canınızı sıkıyorsa..."</p>

  <p class="normal">"Kuşkusuz. Hanınızda onurlu insanların kaldıramayacağı bir skandala neden oluyor. Neyse, hesabımı çıkarın ve uşağıma haber verin."</p>

  <p class="normal">"Nasıl! Beyefendi bizi terk mi ediyor?"</p>

  <p class="normal">"Biliyorsunuz, size atımı eyerleme talimatını vermiştim. Söylediklerimi yerine getirmediniz mi?"</p>

  <p class="normal">"Elbette, ekselanslarının görebileceği gibi atı harekete hazır halde büyük kapının altında bekliyor."</p>

  <p class="normal">"Tamam, o zaman söylediklerimi yapın."</p>

  <p class="normal">"Vay canına!" dedi hancı kendi kendine, "Yoksa küçük bir çocuktan korkuyor mu?"</p>

  <p class="normal">Ama yabancının buyurgan bakışları üzerine saygıyla selam vererek dışarı çıktı.</p>

  <p class="normal">"Milady'nin bu tuhaf adamı görmemesi gerek," diye devam etti yabancı, "gelmekte gecikmeyecek, hatta şimdiden geç bile kaldı. En iyisi atıma atlayıp onu karşılamak... Tréville'e gönderilen o mektupta ne yazdığını öğrenebilseydim!"</p>

  <p class="normal">Ve yabancı mırıldanarak mutfağa yöneldi.</p>

  <p class="normal">Bu arada, yabancının genç adamın varlığı yüzünden hanından ayrılmadığından kuşkusu olmayan hancı karısının yanına çıkmış ve d'Artagnan'ın nihayet kendine geldiğini görmüştü. Bunun üzerine, ona büyük bir senyörle –çünkü hancıya göre yabancı büyük bir senyördü– olay çıkarttığı için başının polisle belaya gireceğini ve halsiz olsa da ayağa kalkıp yoluna devam etmesi gerektiğini anlatmaya çalıştı. Yarı sersem, kafası sargılarla kaplı bir halde, üzerinde hırkası olmaksızın ayağa kalkan d'Artagnan hancının desteğiyle aşağı inmeye başladı, ama mutfağa girdiğinde, gördüğü ilk şey kendisine hakaret eden adamın, iki iri Normandiya atı koşulmuş büyük bir arabanın basamağında sakince sohbet ettiğiydi.</p>

  <p class="normal">Arabanın kapısında beliren baştan, konuştuğu kişinin yirmi, yirmi iki yaşlarında bir kadın olduğu anlaşılıyordu, Şimdiye dek yaşadığı güney bölgelerinde gördüklerinden çok farklı olan bu güzellik onu derinden etkiledi. Daha önce de, d'Artagnan'ın yüzleri ne büyük bir çabuklukla gözlemlediğini söylemiştik, bu yüzden daha ilk bakışta soluk teni, omuzlarına kadar buklelerle inen sarı saçları, baygın bakan iri mavi gözleri, pembemsi dudakları ve kuğuyu andıran elleriyle bu kadının ne kadar genç ve güzel olduğunu fark etmişti. Yabancıyla hızlı hızlı konuşuyordu.</p>

  <p class="normal">"Yani, kardinal bana..."</p>

  <p class="normal">"Hemen şimdi İngiltere'ye dönmenizi ve dükün Londra'dan ayrılıp ayrılmadığını kendisine bildirmenizi emretti."</p>

  <p class="normal">"Ya diğer bilgiler?" diye sordu güzel yolcu.</p>

  <p class="normal">"Manş'ın öte yanına geçmeden önce açmayacağınız bu kutunun içinde."</p>

  <p class="normal">"Çok güzel; ya siz, siz ne yapacaksınız?"</p>

  <p class="normal">"Ben Paris'e dönüyorum."</p>

  <p class="normal">"Bu küstah çocuğu cezalandırmadan mı?"</p>

  <p class="normal">Yabancı yanıt vermek üzere ağzını açtığı sırada, her şeyi duymuş olan d'Artagnan kapının eşiğine doğru atıldı.</p>

  <p class="normal">"Asıl bu küstah çocuk başkalarını cezalandıracak," diye haykırdı, "ve umarım bu kez cezalandıracağı kişi ilk seferki gibi kurtulamayacak."</p>

  <p class="normal">"Kurtulamayacak mı?" diye karşılık verdi yabancı, kaşlarını çatarak.</p>

  <p class="normal">"Hayır, sanırım, bir kadının yanında kaçmaya cesaret edemeyeceksiniz."</p>

  <p class="normal">"Düşünün bir kere," diye haykırdı Milady, beyefendinin elini kılıcına götürdüğünü görerek, "en küçük bir gecikmenin her şeyi berbat edeceğini düşünün."</p>

  <p class="normal">"Haklısınız," dedi beyefendi yüksek sesle, "siz kendi yolunuza, ben de kendi yoluma gideyim."</p>

  <p class="normal">Ve kadını başıyla selamlayıp atına atlarken, arabanın sürücüsü atlarını bütün gücüyle kırbaçlıyordu. Böylece iki konuşmacı her biri yolun farklı bir yönüne doğru dörtnala uzaklaştılar.</p>

  <p class="normal">"Hey! Hesabınız," diye haykırdı, hesabı ödemeden gittiği için yolcuya duyduğu saygı bir anda derin bir tiksintiye dönüşen hancı.</p>

  <p class="normal">"Sen öde," diye haykırdı dörtnala giden yolcu uşağına, o da hancının ayağının dibine birkaç gümüş lira attıktan sonra hızla efendisinin peşinden gitti.</p>

  <p class="normal">"Ah alçak, ah! Ah sefil, sahte beyefendi!" diye bağırdı uşağın ardından atına atlamaya çalışan d'Artagnan.</p>

  <p class="normal">Ama yaralı henüz böyle bir sarsıntıyı kaldıramayacak kadar zayıftı. Daha on adım gider gitmez, kulakları çınladı, başı döndü, gözlerini bir kan gölü kaplarken, yere düştü, ama hâlâ bağırıyordu:</p>

  <p class="normal">"Alçak! Alçak! Alçak!"</p>

  <p class="normal">"Gerçekten de bir alçak," diye mırıldandı d'Artagnan'a yaklaşıp, bu dalkavuklukla fabldaki balıkçıl kuşunun salyangoza yaptığı gibi zavallı delikanlının gönlünü alacağını uman hancı.</p>

  <p class="normal">"Evet, çok alçak," diye mırıldandı d'Artagnan, "ama o çok güzel."</p>

  <p class="normal">"O kim?" diye sordu hancı.</p>

  <p class="normal">"Milady," diye kekeledi d'Artagnan.</p>

  <p class="normal">Ve bir kez daha bayıldı.</p>

  <p class="normal">"Hiçbir şey değişmiş sayılmaz," dedi hancı, iki müşteri kaybettim, ama bu bana kaldı, en az birkaç gün buradan ayrılamayacak, bu da kazanılmış on iki ekü anlamına geliyor."</p>

  <p class="normal">Bilindiği gibi d'Artagnan'ın kesesinde yalnızca on iki ekü kalmıştı.</p>

  <p class="normal">Hancı hastalığının on iki gün süreceğini ve günlüğü bir eküden bütün parasının kendine kalacağını hesaplamış, ama konuğunu hesaba katmamıştı. D'Artagnan ertesi sabah beşte kendi başına mutfağa inip, listesi elimize ulaşmayan bazı otların yanı sıra, şarap, zeytinyağı ve biberiye istedi ve annesinin tarifi üzerine hazırladığı merhemi yaralarına sürdü, bir doktorun müdahalesine gerek duymadan pansumanlarını kendi yaptı. Çingenenin merheminin etkili olması ve belki de işin içine bir doktorun karışmaması sayesinde, d'Artagnan o akşam ayağa kalktı, ertesi gün ise hemen hemen iyileşmişti.</p>

  <p class="normal">D'Artagnan sıkı bir perhiz uyguladığı için yalnızca biberiye, zeytinyağı ve şarabın, ayrıca hancının dediğine göre yiyebileceğinin üç katı kadar arpa tüketen atının yeminin ücretini ödemek istediğinde, cebinde on iki ekünün bulunduğu yıpranmış kadife kesesinden başka bir şey olmadığını fark etti, Mösyö de Tréville'e gönderilen mektup ortadan kaybolmuştu.</p>

  <p class="normal">Genç adam büyük bir sabırla ceplerini defalarca karıştırdı, çantasını didik didik aradı, kesesini açıp kapadı; ama mektubunu bulamayacağını anlayınca, yeniden bir öfke nöbetine tutuldu ve az kalsın bir kez daha şarap ve zeytinyağı tüketmek zorunda kalacaktı; çünkü delikanlının zıvanadan çıktığını ve mektubu bulunmazsa her şeyi kırıp dökeceğini anlayan hancı şimdiden eline bir mızrak almış, karısı süpürgenin sapını, uşaklar da daha önce kullandıkları sopaları kapmışlardı.</p>

  <p class="normal">"Tavsiye mektubum!" diye haykırdı d'Artagnan, "Tavsiye mektubumu bulun lanet olasıcalar! Yoksa sizi yelvekuşları gibi şişlerim!"</p>

  <p class="normal">Ne yazık ki, genç adamın tehditlerini yerine getirmesinin önünde bir engel vardı: İlk dövüşte kılıcı iki parçaya ayrılmış ve o bunu tamamıyla unutmuştu. Bu yüzden kılıcını çektiğinde, elinde yalnızca sekiz, on parmaklık bir parça olduğunu fark etti. Aşçıbaşı kılıcın geri kalanını ustalıkla bir şiş haline getirmişti.</p>

  <p class="normal">Yine de hancının aklına müşterisinin talebinde tamamıyla haklı olduğu gelmese, gözü dönmüş genç adamın öfkesi yatışmayacaktı.</p>

  <p class="normal">"Ama gerçekten de," dedi mızrağını indirerek, "bu mektup nerede?"</p>

  <p class="normal">"Evet, bu mektup nerede?" diye bağırdı d'Artagnan. "Öncelikle belirtmek isterim ki, bu mektup Mösyö de Tréville'e yazılmıştır ve bulunması gerekir, aksi takdirde kendisi nasıl bulunması gerektiğini öğretecektir!"</p>

  <p class="normal">Bu tehdit hancının gözünü korkutmaya yetmişti. Mösyö de Tréville, kral ve kardinalden sonra, ismi askerler, hatta kentliler tarafından en çok anılan kişiydi. Bir de Peder Joseph vardı, ama yakınları tarafından Gizli El olarak anılan kardinalin estirdiği terör öyle ürkütücüydü ki, onun adı ancak alçak sesle telaffuz ediliyordu.</p>

  <p class="normal">Bunun üzerine mızrağını uzağa fırlatan hancı, karısına ve uşaklarına da ellerindeki sopaları ve süpürge sapını bırakmalarını söyledikten sonra, onlara örnek olmak için mektubu aramaya başladı.</p>

  <p class="normal">"Bu mektup çok değerli miydi?" diye sordu hiçbir işe yaramayan aramalardan sonra.</p>

  <p class="normal">"Elbette!" diye haykırdı sarayda yükselebilmek için bu mektuba güvenen Gaskonyalı, "Geleceğim bu mektuba bağlıydı."</p>

  <p class="normal">"Tasarruf bonoları mıydı?" diye sordu hancı endişeyle.</p>

  <p class="normal">"Majestelerinin özel hazinesinin bonoları," diye karşılık verdi, bu tavsiye mektubu sayesinde kralın hizmetine girdiğinde, biraz aşırıya kaçan bu yanıtının gereklerini yerine getireceğine inandığı için yalan söylemediğini düşünen d'Artagnan.</p>

  <p class="normal">"Lanet olsun!" dedi umutsuzluğa kapılan hancı.</p>

  <p class="normal">"Para olsa önemli değildi," diye devam etti d'Artagnan her zamanki gibi kendinden emin bir halde, "oysa bu mektup her şeyimdi. Onun yerine bin altın kaybetmeyi tercih ederdim."</p>

  <p class="normal">Yirmi bin altın da diyebilirdi, ama gençlere özgü bir utançla kendini tuttu.</p>

  <p class="normal">Hiçbir şey bulamayınca lanet okumaya başlayan hancının birden zihninde bir şimşek çaktı.</p>

  <p class="normal">"Bu mektup kaybolmadı," diye haykırdı.</p>

  <p class="normal">"Ah!" dedi d'Artagnan.</p>

  <p class="normal">"Hayır, kaybolmadı, çalındı."</p>

  <p class="normal">"Çalındı mı? Ama bunu kim yapabilir?"</p>

  <p class="normal">"Dünkü beyefendi. Hırkanızın bulunduğu mutfağa inmişti, orada yalnızdı. Bahse girerim ki mektubu o çaldı."</p>

  <p class="normal">"Böyle mi düşünüyorsunuz?" diye karşılık verdi pek de inanmış gibi görünmeyen d'Artagnan; çünkü bu mektubun kişisel önemini herkesten daha iyi biliyor, bunun çalınmasına bir anlam veremiyordu. Gerçekten de, uşaklar ve yolcular bu mektubu ele geçirmekle hiçbir şey kazanamayacaklardı.</p>

  <p class="normal">"Yani o küstah beyefendiden şüphelendiğinizi söylüyorsunuz, öyle mi?"</p>

  <p class="normal">"Bundan emin olduğumu söylüyorum," diye devam etti hancı, "ona sizin Mösyö de Tréville'in himayesinde olduğunuzu, hatta o ünlü beyefendiye bir mektup götürdüğünüzü söylemiştim, bunu duyduğunda çok kaygılanıp bana mektubun nerede olduğunu sordu ve hemen hırkanızın bulunduğu mutfağa indi."</p>

  <p class="normal">"Yani mektubu o çaldı," diye yanıtladı d'Artagnan, "bunu Mösyö de Tréville'e bildireceğim ve o da krala bildirecek."</p>

  <p class="normal">Sonra heybetli bir ifadeyle cebinden çıkardığı iki eküyü, elindeki şapkasıyla kendine kapıya kadar eşlik eden hancıya verdi. Sarı atına binerek, hiçbir aksilik yaşanmadan Paris'in Saint-Antoine kapısına geldi. Burada, son etapta çok yorduğu atını iyi bir fiyata, üç eküye sattı. D'Artagnan'ın atını alan at cambazı bu yüksek fiyatı atın renginden dolayı verdiğini gizlemedi.</p>

  <p class="normal">Böylece küçük çantasını koltuğunun altına alan d'Artagnan Paris'e yaya olarak girdi ve dar bütçesine uygun bir oda bulana kadar yürüdü. Odası Luxembourg yakınlarındaki bir çatı katındaydı.</p>

  <p class="normal">İlk kirasını öder ödemez odasına geçti, günün geri kalanını annesinin baba d'Artagnan'ın yepyeni hırkasından söküp kendisine gizlice verdiği şeritleri hırkasına ve tozluklarına dikmekle geçirdi, sonra Ferraille rıhtımına gidip kılıcını yaptırdı, ardından önüne çıkan ilk silahşora Mösyö de Tréville'in konağını sormak üzere yeniden Louvre'a döndü. Konağın tuttuğu odanın hemen yakınında olduğunu öğrendiğinde, bunun başarılı yolculuğu için mutlu bir başlangıç olduğunu düşündü.</p>

  <p class="normal">Akşam olduğunda, Meung'de sergilediği tavırlardan memnun, geçmişten pişmanlık duymayan, bugüne güvenen ve gelecek için umut besleyen bir yiğidin uykusuna daldı.</p>

  <p class="normal">Sabah dokuza kadar süren taşraya özgü bu uykudan uyandığında, giyinip babasına göre, krallığın en önemli üçüncü şahsiyeti olan Mösyö de Tréville'i görmeye gitti.</p>
</body>
</html>
