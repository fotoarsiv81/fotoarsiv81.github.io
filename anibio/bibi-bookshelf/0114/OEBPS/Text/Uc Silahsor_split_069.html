<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uc Silahsor</title>
  
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f202f1cb-bed0-4602-a27c-039a68b914d2" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_67">LXVII<br class="chapter" />
  Sonuç</h1>

  <p class="normal">6 Eylül günü, kardinale Paris'ten La Rochelle'e geri döneceğine dair söz vermiş olan kral, Buckingham'ın öldürülmüş olduğu haberiyle afallamış bir halde başkentten ayrılıyordu.</p>

  <p class="normal">Çok sevdiği dükü bu tehlikeye karşı uyarmış olduğu için bu habere inanmak istemeyen kraliçe tedbirsizce davranarak haykırmıştı:</p>

  <p class="normal">"Bu yalan!"</p>

  <p class="normal">Ama ertesi sabah, Kral I. Charles'ın emri üzerine İngiltere'den bir süre için ayrılamamış olan La Porte'un, Buckingham'ın son ve ölümcül armağanını getirmesiyle bu korkunç habere inanması gerekmişti.</p>

  <p class="normal">Kral doruğu ulaşan coşkusunu kraliçeden gizlememişti. XIII. Louis bütün ezik yürekler gibi intikamını alıyordu.</p>

  <p class="normal">Ama kaşları uzun zaman çatılmayanlardan olmadığı için, kısa süre sonra yeniden eski karamsar ruh haline döndü, ordugâhtaki köleliğine geri dönmek istemese de dönüyordu.</p>

  <p class="normal">Kendisini bir kuşa, kardinali de daldan dala konup kaçmaya çalışsa da etkisinden kurtulamadığı büyücü yılana benzetiyordu.</p>

  <p class="normal">Bu yüzden, La Rochelle'e geri dönüş oldukça hüzünlü geçmişti. Özellikle karamsar bakışları ve önlerine eğdikleri başlarıyla birbirlerinden hiç ayrılmadan yolculuk eden dört silahşor herkesi şaşırtıyordu. Yalnızca ara sıra dudaklarında acı bir gülümseme beliren Athos, geniş alnını kaldırıyor, sonra tıpkı arkadaşları gibi derin düşüncelere dalıyordu.</p>

  <p class="normal">Bir şehre varınca, kralı karargâhına yerleştirdikten sonra, tenha bir meyhaneye çekilen dört silahşor içki ve kumardan uzak durup, etrafta kendilerini dinleyen kimse olup olmadığını gözlemliyor sonra alçak sesle konuşuyorlardı.</p>

  <p class="normal">Bir gün kral saksağan avı için mola verip, dört arkadaş her zamanki gibi anayoldaki bir meyhaneye çekildiklerinde, La Rochelle'den gelen bir atlı bir kadeh şarap içmek için kapıda durdu ve bakışlarını dört arkadaşın oturdukları meyhanenin içine yöneltti.</p>

  <p class="normal">"Hey! Mösyö d'Artagnan!" dedi, "bu gördüğüm siz değil misiniz?"</p>

  <p class="normal">Başını kaldıran d'Artagnan bir sevinç çığlığı attı. Hayaleti olarak gördüğü bu adam, Meung'de, Fossoyeurs caddesinde, Arras'ta karşılaştığı kişiden başkası değildi. Kılıcını çekip kapıya fırladı.</p>

  <p class="normal">Ama yabancı bu kez kaçmak yerine atından inip d'Artagnan'a doğru ilerledi.</p>

  <p class="normal">"Ah mösyö," dedi genç adam, "sonunda sizi buldum, bu kez elimden kaçamayacaksınız."</p>

  <p class="normal">"Böyle bir niyetim yok mösyö, çünkü ben de sizi arıyordum, sizi kral adına tutukluyorum, hiç karşı koymadan kılıcınızı verin, aksi takdirde sizi uyarıyorum, kelleniz gider."</p>

  <p class="normal">"Siz de kimsiniz?" diye sordu aşağı doğru eğse de kılıcını teslim etmeyen d'Artagnan.</p>

  <p class="normal">"Ben Kardinal Richelieu'nün yardımcısı şövalye Rochefort'um," diye karşılık verdi yabancı, "sizi ekselanslarına teslim etmek için emir aldım."</p>

  <p class="normal">"Biz de ekselanslarının yanına gidiyoruz sayın şövalye," dedi ona doğru ilerleyen Athos, "ve La Rochelle'e giden Mösyö d'Artagnan'ın sözüne güveneceksiniz."</p>

  <p class="normal">"Onu ordugâha götürecek olan muhafızlara teslim etmeliyim."</p>

  <p class="normal">"Soylu beyefendiler olarak kendisine bizzat eşlik edeceğimize söz veriyoruz," diye karşılık verdi Athos, "ama yine soylu beyefendiler olarak söylüyoruz ki, Mösyö d'Artagnan bizden ayrılmayacak."</p>

  <p class="normal">Arkasına bir göz atan Rochefort, Porthos ve Aramis'in kapıyı tutmuş olduklarını görüp, bu dört silahşorun ellerine düştüğünü anladı.</p>

  <p class="normal">"Beyler," dedi, "Mösyö d'Artagnan kılıcını teslim edip aynı sözü verirse, onu ekselanslarının yanına götürme önerinizi kabul edeceğim."</p>

  <p class="normal">"Söz veriyorum mösyö," dedi d'Artagnan, "işte kılıcım."</p>

  <p class="normal">"Doğrusu bu benim de işime gelir," dedi Rochefort, "böylece yoluma devam etmiş olurum."</p>

  <p class="normal">"Milady'nin yanına gidiyorsanız," dedi Athos soğuk bir ifadeyle, "boşuna zahmet etmeyin, onu bulamayacaksınız."</p>

  <p class="normal">"Ama neden?" diye sordu Rochefort heyecanla.</p>

  <p class="normal">"Ordugâha gelin, orada öğreneceksiniz."</p>

  <p class="normal">Bir an için duraksayan Rochefort, kardinalin kralı karşılayacağı Surgere'e bir günlük mesafede olduğunu düşünüp Athos'un tavsiyesini dinledi.</p>

  <p class="normal">Zaten bu şekilde tutsağını da gözetim altında tutmuş olacaktı.</p>

  <p class="normal">Bunun üzerine yola koyuldular.</p>

  <p class="normal">Ertesi gün, öğleden sonra üçte, kardinalin kralı beklediği Surgeres'e varıldı. Birbirlerine iltifatlar yağdıran kral ve başbakan, Avrupa'yı Fransa'ya karşı ayaklandıran o amansız düşmandan kurtuldukları için birbirlerini tebrik ettiler. Ardından, Rochefort'dan d'Artagnan'ın tutuklandığını öğrenen ve onu görmek için acele eden kardinal ertesi gün mendirekle ilgili son çalışmaları görmeye davet ettiği kraldan izin istedi.</p>

  <p class="normal">Akşam La Pierre köprüsündeki karargâhına geldiğinde, kapının önünde kılıcını teslim etmiş olarak bekleyen d'Artagnan'ı ve silahlı üç silahşoru buldu.</p>

  <p class="normal">Bu kez güç kendisinde olduğu için onlara sertçe bakarak, d'Artagnan'a kendisini izlemesini işaret etti.</p>

  <p class="normal">D'Artagnan itaat etti.</p>

  <p class="normal">"Seni bekliyoruz d'Artagnan," dedi Athos, kardinalin de duyabileceği kadar yüksek bir sesle.</p>

  <p class="normal">Kaşları çatılan kardinal bir an için dursa da, hiçbir şey söylemeden yoluna devam etti.</p>

  <p class="normal">Kardinalin arkasından içeri giren d'Artagnan'ı Rochefort izliyordu.</p>

  <p class="normal">Çalışma odasına giren kardinal, Rochefort'a genç silahşoru getirmesini işaret etti.</p>

  <p class="normal">Rochefort emri yerine getirdikten sonra çekildi.</p>

  <p class="normal">D'Artagnan şimdi kardinalin karşısında yalnızdı; bu onunla ikinci görüşmesiydi ve bunun sonuncu olacağını düşünüyordu.</p>

  <p class="normal">Şömineye yaslanan Richelieu ayakta duruyordu, d'Artagnan'la arasında bir masa vardı.</p>

  <p class="normal">"Mösyö," dedi kardinal, "tutuklanma emrinizi ben verdim."</p>

  <p class="normal">"Bu bana iletildi monsenyör."</p>

  <p class="normal">"Nedenini biliyor musunuz?"</p>

  <p class="normal">"Hayır monsenyör; çünkü tutuklanmamı gerektirecek tek nedeni henüz ekselansları bilmiyorlar."</p>

  <p class="normal">Richelieu bakışlarını genç adama dikti.</p>

  <p class="normal">"Ah! Şuraya bakın, bu ne anlama geliyor?"</p>

  <p class="normal">"Monsenyör önce hakkımdaki suçlamaları açıklarlarsa, ben de yaptıklarımı kendisine anlatacağım."</p>

  <p class="normal">"Boyunuzu aşan işlere kalkışmakla suçlanıyorsunuz mösyö!" dedi kardinal.</p>

  <p class="normal">"Ne gibi monsenyör?" diye sordu d'Artagnan, kardinali bile şaşırtan bir soğukkanlılıkla.</p>

  <p class="normal">"Krallığın düşmanlarıyla ilişki kurmakla, devlet sırlarını açıklamakla ve komutanlarınızın planlarını boşa çıkarmaya çalışmakla suçlanıyorsunuz."</p>

  <p class="normal">"Beni suçlayan kim monsenyör?" dedi suçlamanın Milady'den geldiğini düşünen d'Artagnan. "Adaletin damgaladığı, Fransa'da ve İngiltere'de birer kocası olan, ikinci kocasını zehirleyen ve beni de zehirlemeye kalkışan bir kadın mı?"</p>

  <p class="normal">"Siz neler söylüyorsunuz mösyö?" diye haykırdı şaşkına dönen kardinal, "Hangi kadından söz ediyorsunuz?"</p>

  <p class="normal">"Milady de Winter'dan," diye karşılık verdi d'Artagnan, "evet, Milady de Winter'dan; kuşkusuz ekselansları güvendiği bu kişinin işlediği suçlardan haberdar değildi."</p>

  <p class="normal">"Mösyö," dedi kardinal, "Milady sözünü ettiğiniz bu suçları işlemişse cezalandırılacaktır."</p>

  <p class="normal">"Cezalandırıldı monsenyör."</p>

  <p class="normal">"Onu kim cezalandırdı?"</p>

  <p class="normal">"Biz."</p>

  <p class="normal">"Hapiste mi?"</p>

  <p class="normal">"Öldü."</p>

  <p class="normal">"Öldü!" diye tekrarladı duyduklarına inanamayan kardinal, "Öldü! Öldüğünü mü söylediniz?"</p>

  <p class="normal">"Beni üç kere öldürmeye teşebbüs etse de onu bağışladım, ama sevdiğim kadını öldürünce, dostlarım ve ben onu yakalayıp yargıladık ve mahkûm ettik."</p>

  <p class="normal">Bunun üzerine d'Artagnan, Madam Bonacieux'nün Carmélites de Béthune manastırında zehirlenmesini, ıssız evdeki yargılamayı ve Lys kıyısındaki infazı anlattı.</p>

  <p class="normal">Kolayca ürpermeyen kardinalin bütün bedenini bir ürperti kapladı.</p>

  <p class="normal">Ama aniden karamsar yüz ifadesi sessiz bir düşünceden etkilenmişçesine her zamanki soğukkanlı halini aldı.</p>

  <p class="normal">"Yani," dedi sesinin yumuşaklığı seçtiği sözcüklerin sertliğiyle tezat oluştururken, "cezalandırma yetkisi olmadan cezalandıranların katil sayılacaklarını düşünmeden kendinizi yargıç yerine koydunuz!"</p>

  <p class="normal">"Monsenyör, size yemin ederim ki kellemi kurtarmayı hiç düşünmedim. Ekselanslarının uygun göreceği cezaya hazırım. Hayata ölümden korkacak kadar bağlı değilim."</p>

  <p class="normal">"Evet, bunu biliyorum, yürekli bir adamsınız mösyö," dedi kardinal neredeyse şefkat dolu bir ses tonuyla, "size şimdiden yargılanacağınızı, hatta mahkûm olacağınızı söyleyebilirim."</p>

  <p class="normal">"Bir başkası olsa, ekselanslarına cebinde bir af emri olduğunu söyleyebilirdi; ama ben size yalnızca ‘Emredin monsenyör, hazırım,' demekle yetineceğim."</p>

  <p class="normal">"Af emri mi?" dedi şaşıran kardinal.</p>

  <p class="normal">"Evet monsenyör," diye yanıtladı d'Artagnan.</p>

  <p class="normal">"Kim tarafından imzalanmış? Yoksa kral mı?"</p>

  <p class="normal">Kardinal bu sözleri ilginç bir küçümseme ifadesiyle söylemişti.</p>

  <p class="normal">"Hayır, ekselansları tarafından."</p>

  <p class="normal">"Ben mi? Çıldırdınız mı mösyö?"</p>

  <p class="normal">"Monsenyör, hiç kuşkusuz kendi el yazısını tanıyacaktır."</p>

  <p class="normal">Ve d'Artagnan, Athos'un Milady'den alıp, hayatının bağışlanması için kendisine verdiği o değerli kâğıdı kardinale uzattı.</p>

  <p class="normal">Kâğıdı alan kardinal her hecenin üzerine basa basa yavaşça okudu:</p>

  <p class="indentmetin">"Mektubu taşıyan kişi, Fransa'nın çıkarı için benim talimatımla gerekeni yapmıştır</p>

  <p class="sagitalik">La Rochelle, 5 Ağustos 1628.<br class="chapter" />
  Richelieu."</p>

  <div class="clrb"></div>

  <p class="normal">Bu iki satır yazıyı okuyan kardinal derin düşüncelere daldı, ama kâğıdı d'Artagnan'a geri vermedi.</p>

  <p class="normal">"Beni nasıl bir işkenceyle öldürteceğini düşünüyor," dedi d'Artagnan içinden, "tamam o zaman, soylu bir beyefendinin nasıl öleceğini görecek."</p>

  <p class="normal">Genç silahşor işkenceye kahramanca direnerek ölmeye hazırdı.</p>

  <p class="normal">Richelieu elindeki kâğıdı yuvarlayarak düşünmeye devam ediyordu. Sonunda başını kaldırıp kartal bakışlarını bu zeki, özverili ve içtenlikli yüze diktiğinde, gözlerinin çevresinde bir ay boyunca çektiği acılardan kaynaklanan halkaları fark etti ve yirmi bir yaşındaki bu çocuğun cesaretinin, zekâsının usta bir el tarafından yönetilmesi halinde nasıl bir gelecek vaat ettiğini düşündü.</p>

  <p class="normal">Diğer yanda Milady'nin kendisini ürküten suçları, gücü ve şeytani bir zekâsı vardı. Bu tehlikeli suç ortağından ebediyen kurtulduğu için gizli bir sevinç duyuyordu.</p>

  <p class="normal">D'Artagnan'ın kendisine cömertçe uzattığı kâğıdı yavaşça yırttı.</p>

  <p class="normal">"İşim bitti," dedi d'Artagnan kendi kendine.</p>

  <p class="normal">Ve "efendim, emriniz neyse o olur," dercesine derin bir saygıyla eğildi.</p>

  <p class="normal">Masaya yaklaşan kardinal üçte ikisi önceden doldurulmuş olan bir kâğıda bir şeyler yazıp mührünü bastı.</p>

  <p class="normal">"Bu benim ölüm fermanım," dedi d'Artagnan içinden, "beni Bastille'in ve ağır bir yargılamanın sıkıntısından kurtarmak istiyor. Yine de düşünceli bir davranış."</p>

  <p class="normal">"Alın mösyö" dedi kardinal, "elinizden aldığım açık çekin yerine bir başkasını veriyorum. Üzerinde isim yok, o boşluğu siz dolduracaksınız."</p>

  <p class="normal">D'Artagnan tereddüt ederek aldığı kâğıda baktı.</p>

  <p class="normal">Bu silahşorlar birliğinde teğmenliğe terfi ettiğinin belgesiydi.</p>

  <p class="normal">D'Artagnan kardinalin ayaklarına kapandı.</p>

  <p class="normal">"Monsenyör," dedi, "hayatım size ait, ne zaman isterseniz sizin için feda etmeye hazırım; ama bana bahşettiğiniz bu mutluluğu hak etmiyorum: Benden daha değerli üç dostum var..."</p>

  <p class="normal">"Siz yürekli bir gençsiniz, d'Artagnan," diye araya girdi kardinal, omzuna içtenlikle dokunurken, bu isyankar kişiliği dize getirdiği için kendisiyle gurur duyarak. "Bu belgeyi istediğiniz gibi doldurun. Yalnız, isim bölümü boş olsa da onu size verdiğimi unutmayın."</p>

  <p class="normal">"Bunu asla unutmayacağım," diye yanıtladı d'Artagnan, "ekselansları bundan emin olabilirler."</p>

  <p class="normal">Kardinal arkasını dönüp seslendi:</p>

  <p class="normal">"Rochefort!"</p>

  <p class="normal">Kapının arkasında bekleyen şövalye hemen içeri girdi.</p>

  <p class="normal">"Rochefort," dedi kardinal, "Mösyö d'Artagnan'ı dostlarımın arasına alıyorum, bu yüzden kucaklaşın ve kellenizin gitmesini istemiyorsanız, bundan böyle iyi geçinin."</p>

  <p class="normal">Rochefort ve d'Artagnan, kardinalin dikkatli bakışları altında birbirlerini yalandan öpüp dışarı çıktılar.</p>

  <p class="normal">"Yeniden karşılaşacağız, öyle değil mi mösyö?"</p>

  <p class="normal">"Ne zaman isterseniz," dedi d'Artagnan.</p>

  <p class="normal">"Fırsatlar çıkacaktır," diye karşılık verdi Rochefort.</p>

  <p class="normal">"Hey?" dedi kapıyı açan Richelieu.</p>

  <p class="normal">Gülümseyen iki adam el sıkışarak kardinali selamladılar.</p>

  <p class="normal">"Sabırsızlanmaya başlamıştık," dedi Athos.</p>

  <p class="normal">"İşte buradayım dostlarım," dedi d'Artagnan, "yalnızca özgürlüğümü değil, bir de terfi kazandım."</p>

  <p class="normal">"Bize anlatacak mısınız?"</p>

  <p class="normal">"Bu akşam."</p>

  <p class="normal">Gerçekten de, hemen o akşam Athos'a giden d'Artagnan, onu her gece dini bir vecibe gibi yerine getirdiği işi yaparken, yani İspanyol şarabını yudumlarken buldu.</p>

  <p class="normal">Kardinalle arasında geçenleri anlattıktan sonra belgeyi cebinden çıkardı.</p>

  <p class="normal">"Alın sevgili dostum Athos," dedi, "işte bu rütbe size yakışır."</p>

  <p class="normal">Athos'un dudaklarında tatlı ve çekici bir gülümseme belirdi.</p>

  <p class="normal">"Dostum," dedi, "bu, Athos için çok fazla, La Fère kontu içinse çok önemsiz. Onu kendiniz kullanın. Tanrım! Onun için neleri göze aldınız."</p>

  <p class="normal">D'Artagnan, Athos'un odasından çıkıp, Porthos'un odasına girdi.</p>

  <p class="normal">Onu göz alıcı işlemelerle süslü şık bir elbise giymiş, kendini aynada hayranlıkla izlerken buldu.</p>

  <p class="normal">"Ah! Ah!" dedi Porthos, "Siz misiniz sevgili dostum! Bu elbise yakışmış mı?"</p>

  <p class="normal">"Harika," dedi d'Artagnan, "ama size daha çok yakışacak bir giysi biliyorum."</p>

  <p class="normal">"Hangisi?"</p>

  <p class="normal">Porthos'a kardinalle görüşmesini anlatan d'Artagnan cebinden belgeyi çıkardı.</p>

  <p class="normal">"Alın sevgili dostum, üzerine isminizi yazıp komutanım olun."</p>

  <p class="normal">Porthos bir göz attığı belgeyi d'Artagnan'ın şaşkın bakışları arasında geri verdi.</p>

  <p class="normal">"Evet," dedi, "bu gururumu çok okşayacaktı, ama bu üniformayı uzun süre taşıyamayacağım. Béthune yolculuğumuz sırasında düşesimin kocası öldü, anlayacağınız merhum eşinin kasası kollarını açmış beni bekliyor, dul kadınla evleniyorum. Düğünde giyeceğim elbiseyi deniyordum, teğmenlik sizin olsun."</p>

  <p class="normal">Genç adam Aramis'in odasına girdi.</p>

  <p class="normal">Onu dua iskemlesinin önünde diz çökmüş, alnını açık bir dua kitabına yaslamış bir halde buldu.</p>

  <p class="normal">Kardinalle görüşmesini anlatıp, belgeyi üçüncü kez cebinden çıkardı.</p>

  <p class="normal">"Siz, dostum," dedi, "ışığımız, görünmez koruyucumuz, bu belgeyi kabul edin, aklınız ve bizi her zaman mutlu sona ulaştıran tavsiyelerinizle bunu herkesten çok hak ettiniz."</p>

  <p class="normal">"Ne yazık ki sevgili dostum," dedi Aramis, "son maceralarımız beni silahşorluktan tiksindirdi. Bu kez kararım kesin, kuşatmadan sonra Lazaristlere katılacağım. Bu belgeyi kendiniz için kullanın, silahşorluk size uygun bir meslek, yürekli ve maceracı bir komutan olacaksınız."</p>

  <p class="normal">D'Artagnan gözleri minnetle nemlenmiş, sevinçle parlamış bir halde Athos'un yanına döndüğünde, onu hâlâ lambanın ışığında Malaga şarabını hayranlıkla izlerken buldu.</p>

  <p class="normal">"Evet," dedi, "onlar da kabul etmediler."</p>

  <p class="normal">"Çünkü sevgili dostum, kimse bunu sizin kadar hak etmedi."</p>

  <p class="normal">Bir kalem alıp belgenin üzerine d'Artagnan ismini yazdı.</p>

  <p class="normal">"Artık hiç dostum olmayacak," dedi genç adam, "ne yazık! Bundan böyle yalnızca acı hatıralarım olacak."</p>

  <p class="normal">Ve başını iki elinin arasına aldığında, yanaklarından yaşlar süzülüyordu.</p>

  <p class="normal">"Daha gençsiniz," diye karşılık verdi Athos, "acı hatıralarınız zamanla tatlı anılara dönüşecek!"</p>
</body>
</html>
