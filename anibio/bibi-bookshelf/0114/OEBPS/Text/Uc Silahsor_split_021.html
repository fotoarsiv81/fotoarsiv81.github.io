<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uc Silahsor</title>
  
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f202f1cb-bed0-4602-a27c-039a68b914d2" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_19">XIX<br class="chapter" />
  Sefer Planı</h1>

  <p class="normal">D'Artagnan doğrudan Mösyö de Tréville'in konağına gitti. Birkaç dakika içinde kardinalin durumdan haberdar olacağını ve haklı olarak kaybedecek bir anı bile olmadığını düşünmüştü.</p>

  <p class="normal">Genç adamın yüreği sevinçle kabarıyordu. Karşısına hem şan hem de para getirecek bir fırsat çıkmış, bu fırsat hayran olduğu kadını kendisine yaklaştırmıştı. Bu tesadüf, ona bir hamlede Tanrı'dan istemeye cesaret edemeyeceği birçok şey vermişti.</p>

  <p class="normal">Mösyö de Tréville her zamanki maiyetiyle birlikte salonundaydı. Konağın müdavimlerinden biri olarak tanınan d'Artagnan doğrudan çalışma odasına giderek, ona önemli bir şeyden söz etmek için kendisiyle görüşmek istediğini iletti.</p>

  <p class="normal">D'Artagnan henüz beş dakika bile beklememişti ki, Mösyö de Tréville içeri girdi. Saygıdeğer komutan daha ilk bakışta genç adamın yüzünü kaplayan mutluluğu fark ederek bazı yeni gelişmeler yaşandığını anlamıştı.</p>

  <p class="normal">D'Artagnan yol boyunca kendi kendisine, Mösyö de Tréville'e sırrını açmanın doğru olup olmayacağını sordu, belki de en doğrusu ondan gizli bir görev için bir izin belgesi istemek olacaktı. Ama Mösyö de Tréville ona her zaman için çok iyi yaklaşmıştı, kral ve kraliçeye son derece bağlı olan bu adamın kardinale karşı ne büyük bir nefret beslediğini düşünerek, ona her şeyi anlatmaya karar verdi.</p>

  <p class="normal">"Benimle görüşmek istemişsiniz genç dostum," dedi Mösyö de Tréville.</p>

  <p class="normal">"Evet efendim," dedi d'Artagnan, "ama söz edeceğim konunun ne kadar önemli olduğunu anladığınızda, sizi rahatsız ettiğim için beni bağışlayacağınızı umuyorum."</p>

  <p class="normal">"Anlatın o zaman sizi dinliyorum."</p>

  <p class="normal">"Söz konusu olan kraliçenin onuru ve belki de hayatından başka bir şey değil," dedi d'Artagnan sesini alçaltarak.</p>

  <p class="normal">"Siz ne diyorsunuz?" diye sordu, yalnız olup olmadıklarını iyice anlamak için etrafı taradığı sorgulayıcı bakışlarını yeniden d'Artagnan'a yönelten Mösyö de Tréville.</p>

  <p class="normal">"Efendim, tesadüfen bir sırra ortak oldum..."</p>

  <p class="normal">"Bu sırrı yaşamınız pahasına da olsa saklayacağınızı umuyorum, delikanlı."</p>

  <p class="normal">"Ama bu sırrı size açmalıyım efendim, çünkü majestelerinin bana verdiği bu görevi yerine getirmem için bana ancak siz yardım edebilirsiniz."</p>

  <p class="normal">"Bu sizin sırrınız mı?"</p>

  <p class="normal">"Hayır efendim, kraliçenin."</p>

  <p class="normal">"Majesteleri bu sırrı bana açmanıza izin verdi mi?"</p>

  <p class="normal">"Hayır efendim, tam tersine benden bunun çok gizli tutulması istendi."</p>

  <p class="normal">"O zaman neden bana bu sırrı açmak istiyorsunuz?"</p>

  <p class="normal">"Çünkü söylediğim gibi, siz olmadan hiçbir şey yapamayacağımı ve hangi amaca hizmet edeceğimi bilmezseniz, bana dilediğim izni vermeyeceğinizi düşünüyorum."</p>

  <p class="normal">"Sırrınızı kendinize saklayın delikanlı ve benden ne istediğinizi söyleyin."</p>

  <p class="normal">"Sizden benim için Mösyö des Essarts'dan on beş günlük bir izin almanızı istiyorum."</p>

  <p class="normal">"Ne zaman?"</p>

  <p class="normal">"Hemen bu gece."</p>

  <p class="normal">"Paris'ten ayrılıyor musunuz?"</p>

  <p class="normal">"Göreve gidiyorum."</p>

  <p class="normal">"Nereye gittiğinizi söyleyebilir misiniz?"</p>

  <p class="normal">"Londra'ya."</p>

  <p class="normal">"Görevinizi yerine getirememenizde çıkarı olabilecek biri var mı?"</p>

  <p class="normal">"Sanırım kardinal başarılı olamamam için her şeyi yapacaktır."</p>

  <p class="normal">"Tek başınıza mı gidiyorsunuz?"</p>

  <p class="normal">"Evet."</p>

  <p class="normal">"Bu durumda, size belirtmek isterim ki, Bondy'yi bile geçemeyeceksiniz."</p>

  <p class="normal">"Ama nasıl?"</p>

  <p class="normal">"Sizi öldürecekler."</p>

  <p class="normal">"O zaman görevimin başında ölmüş olacağım."</p>

  <p class="normal">"Ama görevinizi yerine getirmiş olmayacaksınız."</p>

  <p class="normal">"Bu doğru," dedi d'Artagnan.</p>

  <p class="normal">"Bana inanın, bu tür görevlerde, hedefe ulaşmak için dört kişi olmak gerekir."</p>

  <p class="normal">"Ah! Haklısınız efendim," dedi d'Artagnan, "ama Athos, Porthos ve Aramis'i tanıyorsunuz, onları da yanımda götürüp götüremeyeceğime size karar vereceksiniz."</p>

  <p class="normal">"Ama benim öğrenmek istemediğim sırrı onlara da açmamanız koşuluyla."</p>

  <p class="normal">"Bir keresinde birbirimize körü körüne güveneceğimize ve her koşulda birbirimize bağlı kalacağımıza yemin etmiştik, zaten onlara bana güvendiğinizi söylerseniz, bu sırra en sizin kadar ilgisiz kalacaklardır."</p>

  <p class="normal">"Her birini on beş gün izne göndereceğim hepsi bu: Athos, yaraları hâlâ acı verdiği için Forges kaplıcalarına gidecek, arkadaşlarını bu zor günlerinde yalnız bırakmak istemeyen Porthos ve Aramis de ona eşlik edecekler."</p>

  <p class="normal">"Teşekkürler efendim, çok iyisiniz."</p>

  <p class="normal">"Hemen gidip onları bulun, ve bu gece her işinizi halledin. Ah! Önce bana Mösyö des Essarts'a iletilmek üzere bir izin talebi yazın. Belki de ardınızda sizi izleyen bir casus vardı, böylece ziyaretinizi meşru hale getirmiş olacağız."</p>

  <p class="normal">D'Artagnan'ın talebini yazıya döktüğü kâğıdı alan Mösyö de Tréville, izin belgelerinin saat ikiden önce yolcuların evlerine ulaşacağını söyledi.</p>

  <p class="normal">"Benim belgemi Athos'a gönderebilir misiniz?" dedi d'Artagnan, "Başıma kötü bir şeyler geleceğinden kaygılandığım için eve gitmek istemiyorum."</p>

  <p class="normal">"İçiniz rahat olsun, güle güle ve iyi yolculuklar! Bu arada..." dedi aklına bir şey gelen Mösyö de Tréville.</p>

  <p class="normal">D'Artagnan geri döndü.</p>

  <p class="normal">"Paranız var mı?"</p>

  <p class="normal">D'Artagnan cebindeki keseyi şıkırdattı.</p>

  <p class="normal">"Yeterli mi?" diye sordu Mösyö de Tréville.</p>

  <p class="normal">"Üç yüz altın."</p>

  <p class="normal">"Bu iyi, bu parayla dünyanın öbür ucuna gidilir."</p>

  <p class="normal">D'Artagnan, Mösyö de Tréville'in kendisine uzattığı eli minnetle karışık bir saygı duygusuyla sıktı. Paris'e geldiğinden beri, her zaman için saygıdeğer, dürüst ve soylu bulduğu bu mükemmel adamdan hep iyilik görmüştü.</p>

  <p class="normal">İlk önce Aramis'in yanına gitti; ona Madam Bonacieux'yü takip ettiği o meşhur geceden beri bir daha uğramamıştı. Genç silahşoru görür görmez, her seferinde olduğu gibi yüzünün derin bir kederle kaplı olduğu duygusuna kapıldı.</p>

  <p class="normal">Aramis bu akşam da dalgın ve hüzünlü görünüyordu. D'Artagnan bu derin melankolinin nedenini sorduğunda, Aramis, Saint-Augustin'in on sekizinci bölümündeki bir yorum üzerinde çalıştığını, onu Latince yazılmış bir halde haftaya yetiştirmesi gerektiğini ve bu yüzden çok meşgul olduğunu söyledi.</p>

  <p class="normal">İki arkadaşın birkaç saniye bu şekilde sohbet etmelerinin ardından, içeriye elinde mühürlü bir zarf tutan Mösyö de Tréville'in hizmetkârı girdi.</p>

  <p class="normal">"O da nesi?" diye sordu Aramis.</p>

  <p class="normal">"Beyefendinin istediği izin belgesi," diye karşılık verdi uşak.</p>

  <p class="normal">"Ben izin belgesi istemedim ki."</p>

  <p class="normal">"Susun ve alın," dedi d'Artagnan. "Ve siz dostum, zahmetiniz karşılığında şu yarım altını alın ve Mösyö de Tréville'e Mösyö Aramis'in içten teşekkürlerini iletin."</p>

  <p class="normal">Uşak yerlere kadar eğilip dışarı çıktı.</p>

  <p class="normal">"Bu ne anlama geliyor?" diye sordu Aramis.</p>

  <p class="normal">"Yanınıza on beş günlük bir yolculuk için gerekenleri alıp beni izleyin."</p>

  <p class="normal">"Ama şu sırada Paris'ten ayrılamam, öğrenmem gereken..."</p>

  <p class="normal">"... onun başına neler geldiği, değil mi?"</p>

  <p class="normal">"Kimin?" diye sordu Aramis.</p>

  <p class="normal">"Buradaki mendili nakışlı kadın."</p>

  <p class="normal">"Burada bir kadın olduğunu size kim söyledi?" dedi yüzü ölü gibi solan Aramis.</p>

  <p class="normal">"Onu gördüm."</p>

  <p class="normal">"Peki kim olduğunu biliyor musunuz?"</p>

  <p class="normal">"En azından tahmin ediyorum."</p>

  <p class="normal">"Dinleyin," dedi Aramis, "madem bu kadar çok şey biliyorsunuz, onun şu an nerede olduğundan haberdar mısınız?"</p>

  <p class="normal">"Sanırım, Tours'a geri döndü."</p>

  <p class="normal">"Tours'a mı? Bu güzel, onu tanıyorsunuz. Ama bana hiçbir şey söylemeden Tours'a nasıl gitti?"</p>

  <p class="normal">"Çünkü yakalanmaktan korkuyordu."</p>

  <p class="normal">"Ama bana neden yazmadı?"</p>

  <p class="normal">"Çünkü sizi tehlikeye atmaktan endişeleniyordu."</p>

  <p class="normal">"D'Artagnan bana hayat verdiniz!" diye haykırdı Aramis. "Kendimi aşağılanmış ve ihanete uğramış gibi hissediyordum. Onu yeniden görebilecek olmak ne büyük bir mutluluk! Özgürlüğünü benim için tehlikeye atacağına inanamıyordum, yine de Paris'e hangi gerekçeyle geri dönecek?"</p>

  <p class="normal">"Bugün İngiltere'ye gitmemizi gerektiren gerekçeyle."</p>

  <p class="normal">"Peki bu gerekçe nedir?"</p>

  <p class="normal">"Bunu bir gün öğreneceksiniz Aramis, ama şu an için dinbilimcinin yeğenini taklit edip, ketum davranacağım."</p>

  <p class="normal">Aramis bazı akşamlar dostlarına anlattığı o hikâyeyi hatırlayıp gülümsedi.</p>

  <p class="normal">"Tamam o zaman, Paris'ten ayrıldığından emin olduğunuza göre, beni burada tutacak hiçbir şey yok, sizi izlemeye hazırım. Nereye gideceğimizi söylemiştiniz?.."</p>

  <p class="normal">"Şimdilik Athos'a, benimle gelmek istiyorsanız, acele etmenizi isteyeceğim, çünkü şimdiden çok zaman kaybettik. Bu arada, Bazin'e de haber verin."</p>

  <p class="normal">"Bazin de mi bizimle geliyor?" diye sordu Aramis.</p>

  <p class="normal">"Belki de, her halükârda bizi Athos'a kadar izlemesi iyi olacak."</p>

  <p class="normal">Bazin'i çağıran Aramis, ardından Athos'a gelmesini söyledi.</p>

  <p class="normal">"Gidelim," dedi, pelerinini, kılıcını ve üç altınını yanına alıp, sağda solda birkaç altın kalıp kalmadığını anlamak için boşuna bir çabayla çekmeceleri açtıktan sonra. Ardından bu araştırmanın anlamsız olduğuna karar verdi, kendi kendine bu acemi muhafızın, misafir ettiği kadının kim olduğunu ve şimdi nerede bulunduğunu nasıl olup da kendisinden daha iyi bildiğini sorarak d'Artagnan'ı izledi.</p>

  <p class="normal">Yalnızca, dışarı çıkarken eliyle d'Artagnan'ın kolunu tutup, gözlerini gözlerine dikerek:</p>

  <p class="normal">"Bu kadından kimseye söz ettiniz mi?" diye sordu.</p>

  <p class="normal">"Hiç kimseye."</p>

  <p class="normal">"Athos ve Porthos'a bile mi?"</p>

  <p class="normal">"Onlara tek bir söz bile etmedim."</p>

  <p class="normal">"İyi yapmışsınız."</p>

  <p class="normal">Ve içi rahatlayan Aramis, d'Artagnan'la birlikte yürümeye devam etti. Kısa süre sonra Athos'un evine vardıklarında, onu bir elinde izin belgesini diğer elinde de Mösyö de Tréville'in mektubunu tutarken buldular.</p>

  <p class="normal">"Almış olduğum bu izin belgesinin ve bu mektubun ne anlama geldiğini bana açıklayabilir misiniz?" diye sordu Athos şaşkın bir ifadeyle.</p>

  <p class="indentmetin">"Sevgili Athos, sağlık durumunuz nedeniyle on beş gün istirahat etmenizi istiyorum. Forges kaplıcalarına ya da uygun gördüğünüz başka bir yere gidin ve hızla iyileşin.</p>

  <p class="sagitalik">Sevgilerle<br class="chapter" />
  Tréville"</p>

  <div class="clrb"></div>

  <p class="normal">"Bu mektup ve izin belgesi beni izlemeniz gerektiği anlamına geliyor, Athos."</p>

  <p class="normal">"Forges kaplıcalarına mı?"</p>

  <p class="normal">"Oraya ya da başka bir yere."</p>

  <p class="normal">"Krala hizmet etmek için mi?"</p>

  <p class="normal">"Krala ya da kraliçeye. Majestelerinin hizmetinde değil miyiz?"</p>

  <p class="normal">O sırada içeri Porthos girdi.</p>

  <p class="normal">"Vay canına," dedi, "bu iş çok garip: Ne zamandan beri izin istemeden silahşorlara izin veriliyor?"</p>

  <p class="normal">"Kendilerine ihtiyaç duyan dostları olduğundan beri," dedi d'Artagnan.</p>

  <p class="normal">"Ah! Ah!" dedi Porthos, "Burada yeni bir şeyler dönüyor."</p>

  <p class="normal">"Evet, yola çıkıyoruz," dedi Aramis.</p>

  <p class="normal">"Nereye?" diye sordu Porthos.</p>

  <p class="normal">"Bunu ben de bilmiyorum," dedi Athos, "d'Artagnan'a sormak gerek."</p>

  <p class="normal">"Londra'ya beyler," dedi d'Artagnan.</p>

  <p class="normal">"Londra'ya!" diye haykırdı Porthos, "Londra'da ne yapacağız?"</p>

  <p class="normal">"İşte size bunu söyleyemem beyler, bana güvenmeniz gerek."</p>

  <p class="normal">"Ama Londra'ya gitmek için para lazım, ben de hiç yok," dedi Porthos.</p>

  <p class="normal">"Bende de," dedi Aramis.</p>

  <p class="normal">"Bende de," dedi Athos.</p>

  <p class="normal">"Bende var," dedi d'Artagnan, cebinden hazinesini çıkarıp masanın üzerine koyarken. "Bu kesede üç yüz altın var, her birimiz yetmiş beşer altın alalım, Londra'ya gidip gelmek için yeterli olacak. Zaten içiniz rahat olsun, Londra'ya hepimiz varamayacağız."</p>

  <p class="normal">"Ama neden?"</p>

  <p class="normal">"Çünkü büyük bir ihtimalle bazılarımız yolda kalacak."</p>

  <p class="normal">"Yoksa bir sefere mi çıkıyoruz?"</p>

  <p class="normal">"Evet, ve sizi uyarmak isterim ki en tehlikelilerinden birine."</p>

  <p class="normal">"Şuraya bakın hele, ama ölümü göze alacaksak, en azından bunun nedenini bilmek isterim," dedi Porthos.</p>

  <p class="normal">"Sanki bilsen çok şey kazanacaksın!" dedi Athos.</p>

  <p class="normal">"Yine de," dedi Aramis, "ben de Porthos'la aynı düşüncedeyim."</p>

  <p class="normal">"Kralın size hesap vermek gibi bir alışkanlığı mı var? Hayır, size yalnızca, ‘Beyler Gaskonya'ya ya da Flandres'a savaşa gidiliyor,' der ve siz de gidersiniz. Bunun nedenini düşünmezsiniz bile."</p>

  <p class="normal">"D'Artagnan haklı," dedi Athos," işte önümüzde nereden geldiğini bilemediğim üç yüz altın var. Gitmemiz gereken yere gidip ölelim. Hayat bu kadar soru sormaya değer mi? D'Artagnan seni izlemeye hazırım."</p>

  <p class="normal">"Ben de," dedi Porthos.</p>

  <p class="normal">"Ben de," dedi Aramis. "Hem Paris'ten ayrıldığıma hiç üzülmüyorum. Biraz eğlenceye ihtiyacım var."</p>

  <p class="normal">"Tamam o zaman, içiniz rahat olsun, yolculuk fazlasıyla eğlenceli olacak," dedi d'Artagnan.</p>

  <p class="normal">"Peki ne zaman yola çıkıyoruz?" dedi Athos.</p>

  <p class="normal">"Hemen," diye yanıtladı d'Artagnan, "kaybedecek bir dakikamız bile yok."</p>

  <p class="normal">"Hey! Grimaud, Planchet, Mousqueton, Bazin!" diye bağırdı dört genç uşaklarını çağırmak için, "Yola çıkmaya hazırlanın, konaktan atları getirin."</p>

  <p class="normal">Gerçekten de her silahşor atını ve uşağının atını bir kışlaymış gibi Mösyö de Tréville'in konağında bırakıyordu.</p>

  <p class="normal">Planchet, Grimaud, Mousqueton ve Bazin aceleyle denileni yapmak üzere çıktılar.</p>

  <p class="normal">"Şimdi sefer planını yapalım," dedi Porthos. "Önce nereye gideceğiz?"</p>

  <p class="normal">"Calais'ye," dedi d'Artagnan, "Londra'ya varmak için en kestirme yol bu."</p>

  <p class="normal">"Tamam o zaman," dedi Porthos, "bir fikrim var."</p>

  <p class="normal">"Söyle."</p>

  <p class="normal">"Birlikte yolculuk eden dört adam dikkat çekebilir: D'Artagnan her birimize talimatlar verecek, ben öncü olarak Boulogne yolundan gideceğim, Athos iki saat sonra Amiens yolundan gelecek, Aramis bizi Noyon yolundan izleyecek, d'Artagnan'a gelince, o Planchet'nin giysileriyle dilediği yoldan gelecek, Planchet de bizi muhafız üniformasıyla d'Artagnan olarak izleyecek."</p>

  <p class="normal">"Beyler," dedi Athos, "bence böyle bir işe uşakları karıştırmak hiç doğru değil: Soylular bir sırrı istemeden ağızlarından kaçırabilirler, ama uşaklar neredeyse her zaman sırları satarlar."</p>

  <p class="normal">"Porthos'un planının uygulanabilir olduğunu sanmıyorum," dedi d'Artagnan, "çünkü size vereceğim talimatları ben de bilmiyorum. Yanımda bir mektup var, hepsi bu. Mühürlü olduğu için üç nüshasını çıkartmam mümkün değil; bu durumda bana göre hep birlikte yolculuk etmemiz gerekecek. O mektup cebimde." Ve eliyle mektubun bulunduğu cebini gösterdi. "Ölürsem, sizlerden biri onu alacak ve yolunuza devam edeceksiniz; o da ölürse bir diğeri alacak ve sonunda bir kişi hedefe ulaşana kadar bu böyle devam edecek, yapılması gereken bu."</p>

  <p class="normal">"Bravo, d'Artagnan! Ben de aynı fikirdeyim," dedi Athos. "Akılcı davranmalıyız; ben kaplıcalara gideceğim, siz de bana eşlik edeceksiniz; nereye gideceğimi seçmek konusunda özgür olduğum için, Forges kaplıcaları yerine denize gideceğim. Bizi durdurmak isterlerse, ben Mösyö de Tréville'in mektubunu, sizler de izin belgelerinizi göstereceksiniz; bize saldırırlarsa, kendimizi savunacağız; yargılanırsak, inatla birkaç kez denize dalmaktan başka bir amacımız olmadığını söyleyeceğiz; ayrı ayrı gitmektense, birlikte yolculuk etmemiz daha hayırlı olacak. Dört uşağı da tabancalar ve alaybozan tüfekleriyle donatırsak, üzerimize bir ordu gönderseler savaşırız ve sağ kalan, d'Artagnan'ın da söylediği gibi mektubu götürecek."</p>

  <p class="normal">"Güzel," diye haykırdı Aramis, "çok konuşmuyorsun Athos, ama konuştuğunda sanki ağzından bal damlıyor. Athos'un planını kabul ediyorum. Ya sen Porthos?"</p>

  <p class="normal">"Ben de," dedi Porthos, "tabii d'Artagnan uygun bulursa. D'Artagnan mektubu taşıdığı için doğal olarak bu seferin lideri olacak, karar versin, biz uyacağız."</p>

  <p class="normal">"Tamam o zaman," dedi d'Artagnan, "Athos'un planını kabul ediyorum, yarım saat içinde yola çıkıyoruz."</p>

  <p class="normal">"Kabul edildi!" dedi üç silahşor bir ağızdan.</p>

  <p class="normal">Ve her biri keseye ellerini uzatarak yetmiş beş altın aldıktan sonra, kararlaştırılan saatte yola çıkmak üzere hazırlanmaya başladılar.</p>
</body>
</html>
