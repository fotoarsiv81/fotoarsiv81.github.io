<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:40:29+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_43">26</h2>
<p class="calibre1">Race, Poirot'yu orada buldu. </p>
<p class="calibre1">«E, ne haber, dostum? Pennington on dakika sonra gelecek. Onu size bırakıyorum.»</p>
<p class="calibre1">Poirot hemen ayağa kalktı. «Ama önce genç Fanthorp'u bulun.»</p>
<p class="calibre1">Race şaşırdı. «Fanthorp'u mu?» «Evet, onu benim kamarama getirin.» Race başını sallayarak dışarı çıktı. </p>
<p class="calibre1">Poirot, kamarasına gitti. Race de bir iki dakika sonra genç avukatla geldi. </p>
<p class="calibre1">Belçikalı onları oturtarak, sigara verdi. «Şimdi, Mösyö Fanthorp, işimize gelelim. Kravatınızdan arkadaşım Has-tings'le aynı okuldan olduğunuzu anladım. O</p>
<p class="calibre1">da size benzer. Bir İngiliz centilmeninin bazı şeyler yapmayacağından söz eder. </p>
<p class="calibre1">Meselâ tanımadığı kimselerin konuşmalarına karışmayacağından.»</p>
<p class="calibre1">Fanthorp ona hayretle bakıyordu. </p>
<p class="calibre1">Poirot sözlerini sürdürdü. «Ama Mösyö Fanthorp siz geçen gün bunu yaptınız. </p>
<p class="calibre1">Salonda bir grup özel işleriyle meşguldüler. Onların konuşmalarını duyabilmek için yanlarına yaklaştınız. Sonra da dönerek hanımı, yani Madam Simon Doyle'u iyi bir iş kadını olduğu için kutladınız.»</p>
<p class="calibre1">Genç avukat kıpkırmızı kesildi. </p>
<p class="calibre1">— 163 —</p>
<p class="calibre1">«Mösyö Fanthorp şimdi size bu gemide ne işiniz olduğunu soracağım.»</p>
<p class="calibre1">Jim Fanthorp, «Size bilgi vermek zorunda değilim,» dedi. </p>
<p class="calibre1">Belçikalı, «Bu gemide bir cinayet işlendi,» diye hatırlattı. «Bunu iki kanlı olay daha izledi: Ayrıca Madam Otterbo-urne'un Andrew Pennington'un tabancasıyla öldürüldüğünü de söylemeliyim.»</p>
<p class="calibre1">Genç adam bir süre sesini çıkarmadı. Sonra, «Durumunuzu anlıyorum, Mösyö Poirot,» dedi. «Ama ne yazık ki size söyleyecek kesin bir bilgim yok.»</p>
<p class="calibre1">«Yani sadece bazı şüpheleriniz var, öyle mi?»</p>
<p class="calibre1">«Evet.-»</p>
<p class="calibre1">«Onun için de açık açık konuşmanızın doğru olmayacağım düşünüyorsunuz. Ama şimdi mahkemede değilsiniz. Albay Race'le ben bir katili yakalamaya çalışıyoruz. Bize yardımcı olabilecek her şeyin değeri var.»</p>
<p class="calibre1">Jim Fanthorp tekrar düşündü. «Pekâlâ... Öğrenmek istediğiniz nedir?»</p>
<p class="calibre1"/>
<p class="calibre1">www.netevin.com</p>
<p class="calibre1">«Bu yolculuğa neden çıktınız?»</p>
<p class="calibre1">«Dayım Mr. Carmichael, Mrs. Linnet Doyle'un İngiltere'deki avukatıydı. Onun işlerine bakardı. Bu yüzden sık sık Mr. Andrew Pennington'la mektuplaşıyordu. O</p>
<p class="calibre1">Mrs. Doyle'un Amerika'daki vasisiydi. Birkaç ufak olay dayımın bazı şeylerden kuşkulanmasına yol açtı.»</p>
<p class="calibre1">Race, «Yani açıkçası,» dedi. «Dayınız Pennington'un dolandırıcının biri olduğunu düşündü.»</p>
<p class="calibre1">Genç adam hafifçe gülerek başını salladı. «Evet. Pennington'un bazı mazeretleri, paraların harcanması konusundaki bahaneleri dayımın iyice şüphelenmesine yol açtı. Tam o sırada Miss Linnet beklenmedik bir anda evlendi. Ve ba-layma çıktı. </p>
<p class="calibre1">Onun evlenmesi dayımın rahatlamasına neden oldu. Çünkü genç kadın İngiltere'ye döndüğü zaman her şeyi resmen ona devredecekti. Fakat Linnet Kahire'den yaz-</p>
<p class="calibre1">— 164 —</p>
<p class="calibre1">dığı mektubunda lâf arasında Andrew Pennington'a rastladığından söz ediyordu. </p>
<p class="calibre1">Dayım büsbütün şüphelendi. Pennington'un çaresiz durumda olduğunu ve çaldığı paraların anlaşılmaması için genç kadına bazı kâğıtları imzalatacağını düşündü. </p>
<p class="calibre1">Tabii elinde kanıt yoktu. Beni buraya yolladı... Sözünü ettiğiniz o olayda hiç de hoş olmayan bir şekilde davrandım. Ama başka çare yoktu. Sonuç da beni memnun etti.»</p>
<p class="calibre1">Race sordu. «Yani Mrs. Doyle'un ihtiyatlı davranmasını mı sağladınız?»</p>
<p class="calibre1">«Daha çok Pennington'u korkuttum sanırım. O bir süre aynı oyunlara kalkışamayacaktı. Ben de o arada Mrs. Doy-le'la ahbap olup ona ihtarda bulunabileceğimi düşünüyordum.»</p>
<p class="calibre1">Race başını salladı. </p>
<p class="calibre1">Poirot, Bana bir konudaki fikrinizi açıklar mısınız, Mösyö Fanthorp?» dedi. «Bir dolandırıcılığa kalkacak olsaydınız kurban olarak kimi seçerdiniz? Mrs. Doyle'u mu, yoksa kocasını mı?»</p>
<p class="calibre1">Genç adam usulca gülümsedi. «Mr. Doyle'u. Linnet Doy-^ le zeki bir iş kadınıydı. </p>
<p class="calibre1">Kocası işten anlamayan, karşısındakine hemen inanıveren ve belgenin altına çabucak imzasını atan tiplerden sanırım.»</p>
<p class="calibre1">«Ben de aynı fikirdeyim.» Belçikalı Race'e baktı. «İşte size güçlü bir neden.»</p>
<p class="calibre1">Jim Fanthorp, «Ama bütün bunlar sadece varsayım,» dedi. «Kanıt yok ki?»</p>
<p class="calibre1">Poirot sakin sakin, «Ah,» diye cevap verdi. «Kanıt buluruz.»</p>
<p class="calibre1">«Nasıl?»</p>
<p class="calibre1">«Belki Mr. Pennington'u konuştururuz.» Race, saatine baktı. «O da neredeyse gelir.» Bu imayı anlayan Jim Fanthorp iki arkadaşın yanından çabucak ayrıldı. </p>
</body></html>
