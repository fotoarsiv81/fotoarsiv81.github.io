<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:40:29+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_34">18</h2>
<p class="calibre1">Andrew Pennington her zamanki gibi dikkatle giyinmiş ve kravatını değiştirerek siyah bir boyunbağı takmıştı. </p>
<p class="calibre1">Kederle, «Bu olay beni çok sarstı,» dedi. «Küçük Linnet. Ne şirin bir çocuktu. </p>
<p class="calibre1">Babası onunla ne kadar övünürdü. Neyse, bunları hatırlamanın bir yaran yok. Bana ne yapabileceğimi söyleyin. Sizden bütün istediğim bu.»</p>
<p class="calibre1">Race, «Dün gece bir şey duydunuz mu, Mr. Pennigton?» dedi. </p>
<p class="calibre1">«Hayır, duyduğumu söyleyemem. Kamaram Dr. Bessner' inkinin yanında. Gece yarısı orada bazı gürültüler oldu. Tabii o sırada durumun farkında değildim.»</p>
<p class="calibre1">«Başka bir şey duymadınız mı? Meselâ tabanca sesi?»</p>
<p class="calibre1">Andrew Pennington başını salladı. «Hayır, öyle bir şey duymadım.» Öne doğru eğildi. «Herhalde gemide bazı dedikoduların dolaştığını biliyorsunuz. O yarı Fransız olan kız... Jacqueline de Bellefort'la ilgili bunlar... Tabii Linnet bana açılmadı. Ama ben ne körüm, ne de sağır. Jacqueline'le Simon'un vaktiyle bir ilişkileri olduğu belli. Ben her şeyde kadın parmağı aranması gerektiğine inanırım.»</p>
<p class="calibre1">Poirot, «Yani,» dedi. «Siz Madam Linnet'i Jacqueline'in öldürdüğünü mü düşünüyorsunuz?»</p>
<p class="calibre1">«Bana öyle gözüküyor. Tabii ben bir ¦ şey bilmiyorum ama.»</p>
<p class="calibre1">— 127</p>
<p class="calibre1">((Ama ne yazık ki biz bir şey biliyoruz.»</p>
<p class="calibre1">Pennington şaşırdı. «Ha?»</p>
<p class="calibre1">«Matmazel Jacqueline'in Madam Linnet'i öldürmediği kesin.» Poirot adama dikkatle durumu açıkladı. </p>
<p class="calibre1">Pennington gerçeği nedense isteksizce kabul etti. </p>
<p class="calibre1">Race, «İşte- bu yüzden katili başka yerde aramak zorundayız,» dedi. «Bize yardım edeceğinizi de umuyoruz.»</p>
<p class="calibre1">Pennington irkildi. «Ben mi?»</p>
<p class="calibre1">«Evet. Siz ölen kadını çok iyi tanıyordunuz. Onu öldürmeyi isteyecek bir düşmanı olup olmadığını da bilirsiniz.»</p>
<p class="calibre1">Andrew Pennington kuruyan dudaklarını yaladı. «Emin olun hiçbir fikrim yok... </p>
<p class="calibre1">Linnet İngiltere'de büyüdü. Oradaki hayatını, ahbaplarını bilmiyorum.»</p>
<p class="calibre1">Poirot düşünceli bir tavırla mırıldandı. «Ama gemide Ma-9am Linnet'in ölmesini isteyen biri vardı. Herhalde buradaki olayı hatırlıyorsunuz. O kaya yukarıdan yuvarlandığı zaman genç kadın az kalsın ölüyordu. Ama galiba siz orada değildiniz.»</p>
<p class="calibre1">«Hayır. O sırada ben tapmağın içindeydim. Kazayı daha sonra öğrendim. Linnet muhakkak bir ölümden kurtulmuştu. Ama belki de bu sadece bir kazaydı.»</p>
<p class="calibre1">Poirot omuzunu silkti. «O sırada öyle düşünmüştük ama şimdi şüpheleniyoruz.»</p>
<p class="calibre1">«Evet, evet, haklısınız.» Pennington ince ipek mendiliyle alnını sildi. Sonra da ağır ağır ayağa kalktı. «Affedersiniz, Albayım. Şimdi ne yapacaksınız?»</p>
<p class="calibre1">«Buradan hareket eder etmez hiçbir yere uğramadan doğruca Şellal'a gideceğiz. </p>
<p class="calibre1">Yarm sabah orada olacağımızı umuyorum.»</p>
<p class="calibre1">«Ya ölü?»</p>
<p class="calibre1">«Onu soğuk hava odalanndan birine koyacaklar.»</p>
<p class="calibre1">Andrew Pennington başını eğdi. Sonra da sessizce odadan çıktı. </p>
</body></html>
