<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:40:29+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_45">27</h2>
<p class="calibre1">Kapı Pennington'un arkasından kapanırken, Race derin bir nefes aldı. </p>
<p class="calibre1">«Umduğumuzdan daha fazla bilgi sahibi olduk. Dolandırıcılık itirafı. Cinayet girişimi itirafı. Ama daha fazla ileri gidemeyeceğiz.»</p>
<p class="calibre1">«Bazı şeyler yapılabilir.» Poirot'nun bakışları dalgındı. Gözleri bir kedininkine benziyordu. </p>
<p class="calibre1">Race ona merakla baktı. «Bir plânınız mı var?»</p>
<p class="calibre1">Belçikalı başını salladı. Sonra da parmaklarıyla saymaya başladı. «Assuan'daki bahçe. Mr. Allerton'un sözleri. İki şişe tırnak cilâsı. Benim şarap şişem. </p>
<p class="calibre1">Kadife şal. Lekeli mendil. Cinayet yerinde bırakılan tabanca. Louise'in ölümü. </p>
<p class="calibre1">Madam Otterbourne'un vurulması. Evet, her şey ortada. Katil Pennington değil, Race.»</p>
<p class="calibre1">Albay şaşırdı. «Ne?»</p>
<p class="calibre1">«Katil Pennington değil. Evet, onun Linnet'i öldürmeyi istemesi için bir neden vardı. Hattâ adam kadını öldürmeye de kalkıştı. Ama o kadar. Katilde, Pennington'da olmayan bazı yetenekler vardı. Cüret. Çabucak harekete geçebilmek. </p>
<p class="calibre1">Cesaret. Tehlikeye aldırmamak. Saat gibi işleyen bir beyin. Pennington'da bunlar yok. O emin olmadıkça bir cinayet işleyemezdi. Oysa bu vakada katilin güven duyması imkânsızdı. Her şey pamuk ipliğine bağlıydı. Katilin cüretle, pervasızca davranması gerekliydi. Pennington cüretli değil. Sadece kurnaz o.»</p>
<p class="calibre1">Race ona hayranlıkla baktı. «Her şeyi anlamışsınız.»</p>
<p class="calibre1">«Öyle sanıyorum. Ama daha bir iki şey var. Linnet'i n okuduğu o telgraf meselâ.»</p>
<p class="calibre1">«Ah, bunu Simon Doyle'a sormayı unuttum. O tam bunu bize anlattığı sırada zavallı Mrs. Otterbourne geldi. Si-mon'a tekrar sorarız.»</p>
<p class="calibre1">«Daha sonra. Önce Tim Allerton'la konuşmak istiyorum.»</p>
<p class="calibre1">Race kaşlarını kaldırdı. «Allerton'la mı? İyi ya, onu çağırtalım.» Zile bastı ve gelen kamarota bir emir verdi. </p>
<p class="calibre1">Tim Allerton biraz sonra merakla içeri giriyordu. «Beni görmek istemişsiniz.»</p>
<p class="calibre1">«Evet, Mösyö Allerton. Lütfen oturun.»</p>
<p class="calibre1">Tim oturdu. Dikkatli fakat biraz da içi sıkılmış gibi bir hali vardı. </p>
<p class="calibre1">Poirot, «Size kuzininiz Joanna Southwood'dan söz etmek istiyorum,» dedi. «Üç yıldan beri bazı mücevher hırsızlıkları Scotland Yard'ı bir hayli endişelendiriyordu. Bunlar 'Sosyete hırsızlıkları' diye tanımlanıyordu. Ahbabım Baş Müfettiş Japp sonunda bu hırsızlıkların birlikte çalışan zeki iki kişinin işi olduğuna karar verdi. Ayrıca hırsızların bu konudaki bilgileri onların sosyetede iyi bir mevkide bulunan kimseler olduklarını gösteriyordu. Japp sonunda Lady Joanna South-wood'un üzerinde durdu.»</p>
<p class="calibre1">«Mücevherleri çalman hanımların hepsi de onun ya arkadaşı ya da ahbabıydılar. </p>
<p class="calibre1">Lady Joanna her seferinde de çalman parçaya ya bakmış, ya bunu ödünç almıştı. </p>
<p class="calibre1">Bundan başka o gelirine uymayacak bir şekilde pek lüks bir hayat sürüyordu. </p>
<p class="calibre1">Diğer taraftan hırsızlığı daha doğrusu mücevherlerin çalınarak yerine bir kopyesinin bırakılmasını sağlayan o değildi. Lady Joanna bir ara Modern Mücevherciler Odasm-da çalışmıştı. Genç kız, çalınacak mücevherlerin resmini çiziyor, sonra da bunların taklitlerini ufak, dürüst olmayan bir 170</p>
<p class="calibre1">— 171</p>
<p class="calibre1"/>
<p class="calibre1">www.netevin.com</p>
<p class="calibre1">mücevherciye yaptırıyordu. Ondan sonra da Matmazel Jo-anna'nm ortağı bunu gerçek mücevherle değiştiriyordu. Japp bu ortağın kim olduğunu bilmiyordu.»</p>
<p class="calibre1">«Siz ve annenizle yaptığım konuşmalar sırasında ilgi çekici şeyler öğrendim. </p>
<p class="calibre1">Meselâ siz Majorca'dayken bir kadının yüzüğü kaybolmuştu. Joanna Southwood kuzininizdi. Siz de bir köşkte misafir olduğunuz sırada ev sahibesinin mücevheri sahtesiyle değiştirilmişti. Ayrıca annenizin benimle dost olması da hoşunuza gitmiyordu. Linnet Doyle'un ölümünden sonra genç kadının incilerinin kaybolduğu anlaşıldı. Hemen aklıma siz geldiniz o zaman. Ama siz Miss Joanna'nm ortağı olduğunuza göre, gerdanlığın yerine sahtesini de bırakmanız gerekirdi. Sonra inciler ortaya çıktı. Ve bunların sahici olmadıklarını da öğrendim.»</p>
<p class="calibre1">«O zaman hırsızın kim olduğunu anladım. Çalman ve geri verilen taklit incileri. </p>
<p class="calibre1">Siz bu sahte incileri daha önce asıl gerdanlığın yerine bırakmıştınız.»</p>
<p class="calibre1">Tim bembeyaz kesilmişti. «Öyle mi? Peki, sahici incileri ne yaptım?»</p>
<p class="calibre1">«Onu da biliyorum ben. Mösyö Allerton, inciler kamaranızda duvarda asılı olan tespihin içinde gizli. Bunun boncukları iyice süslü ve oymalı. Boncukların teker teker açıldığını sanıyorum. Onları özel olarak yaptırttmız her halde. Sahte inciyi Joanna Southwood size yolladı. Siz de Linnet Doyle'un balayım burada geçireceğini öğrendiğiniz için kalkıp Mısır'a geldiniz.»</p>
<p class="calibre1">Uzun bir sessizlik oldu. </p>
<p class="calibre1">Sonra Tim usulca, «Siz kazandınız,» dedi. «Bu güzel bir oyundu. Ama sona erdi artık. Cezama razı olmaktan başka yapabileceğim bir şey de yok sanırım.»</p>
<p class="calibre1">Poirot yavaşça başını salladı. «Sizi o gece gördüklerini biliyor muydunuz?»</p>
<p class="calibre1">«Gördüklerini mi?» Tim fena halde irkildi. </p>
<p class="calibre1">— 172 —</p>
<p class="calibre1">«Evet, Linnet Doyle'un öldüğü gece bir saat birde sizin onun kamarasından çıktığınızı gördü.»</p>
<p class="calibre1">Tim, «Buraya bakın,» dedi. «Onu ben öldürmedim! Buna yemin ederim! Çok feci bir durumdayım. Tutup o geceyi seçmem... Tanrım!»</p>
<p class="calibre1">Poirot, «Herhalde çok endişeli dakikalar geçirdiniz,» diye cevap verdi. «Ama artık gerçek ortaya- çıktı. Belki bize yardım edebilirsiniz. İncileri çaldığınız sırada Linnet Doyle sağ mıydı, ölmüş müydü?»</p>
<p class="calibre1">Tim boğuk boğuk. «Bilmiyorum,» dedi. «Yemin ederim bilmiyorum, Mösyö Poirot. </p>
<p class="calibre1">Linnet'in incileri gece karyolanın yanındaki komotun üstüne koyduğunu öğrenmiştim. Usulca içeri girerek gerdanlığı aldım. Sahte incileri bırakarak tekrar dışarı süzüldüm. Tabii Linnet'in uyuduğunu sanıyordum...» Bir an durdu. </p>
<p class="calibre1">«Beni kim görmüş?»</p>
<p class="calibre1">«Rosalie Otterbourne.»</p>
<p class="calibre1">«Demek size bunu o söyledi?»</p>
<p class="calibre1">Poirot yavaşça, «Hayır, dedi. «Söylemedi.»</p>
<p class="calibre1">«Öyleyse nereden biliyorsunuz?»</p>
<p class="calibre1">«Ben Hercule Poirot'yum. Bana bir şey söylenmesine gerek yok. Matmazel Otterboume'u zorladığım zaman da o yalan söyledi. 'Kimseyi görmedim..." dedi.»</p>
<p class="calibre1">«Ama neden?»</p>
<p class="calibre1">Poirot tarafsızca, «Belki de gördüğü adamın katil olduğunu sanıyordu,» diye cevap verdi. </p>
<p class="calibre1">«O zaman bunu size açıklaması için daha güçlü bir neden vardı.»</p>
<p class="calibre1">Poirot omuzunu silkti. «Öyle düşünmediği anlaşılıyor...» Tim acayip bir sesle, </p>
<p class="calibre1">«Garip bir kız o,» dedi. «'Annesi yüzünden bir hayli azap çekmiş olmalı...»</p>
<p class="calibre1">Belçikalı, «Matmazel Otterboume'u çağırtacağım,:» diye açıkladı. </p>
<p class="calibre1">— 173 —</p>
<p class="calibre1">Tim kaşlarını çattı ama bir şey söylemedi. </p>
<p class="calibre1">Rosalie'nin gözleri ağlamaktan iyice kızarmıştı. Ama o şüphe ve isyan dolu tavırları değişmişti. Uysal bir hali vardı şimdi. </p>
<p class="calibre1">Poirot, «Sizi rahatsız ettiğimiz için üzgünüz ama bir iki noktanın aydınlanması gerekiyordu,» dedi. «Gece kimseyi görmediğinizi söylediniz bize. Ama Mösyö Allerton dün gece Linnet Doyle'un kamarasına girdiğini itiraf etti.»</p>
<p class="calibre1">Rosalie genç adama çabucak bir göz attı. Yüzünde sert bir ifade belirmiş olan Tim başım salladı. </p>
<p class="calibre1">Rosalie'nin dudakları titremeye başladı. «Tim... sen onu., pen onu...»</p>
<p class="calibre1"/>
<p class="calibre1">www.netevin.com</p>
<p class="calibre1">Genç adam çabucak, «Hayır, onu ben öldürmedim.» dedi. «Ben sadece bir hırsızım, katil değilim. Nasıl olsa her şey ¦ortaya çıkacak bunu sana şimdiden söyleyeyim daha iyi.»</p>
<p class="calibre1">Poirot, «Mösyö Allerton dün gece Mr. Linnet'in kamarasına girdiğini ve inci gerdanlığı alarak yerine sahtesini koyduğunu söylüyor.»</p>
<p class="calibre1">«Bunu yaptın mı? Rosalie bir çocuğunkini andıran kederli ve ciddi gözleriyle genç adama baktı. </p>
<p class="calibre1">Tim, «Evet,» dedi. </p>
<p class="calibre1">Bir sessizlik oldu. Race sıkıntılı sıkıntılı kımıldandı. </p>
<p class="calibre1">Poirot acayip bir sesle, «Size hoşunuza gidecek bir şey söyleyeceğim, Mösyö Allerton,» dedi. «Odanızdaki tespihi incelemedim. Belki boncukları açtığım zaman içlerinde hiç bir şey bulamayacağım. Matmazel Otterbourne ise dün gece hiç bir şey görmediğinde ısrar ediyor sanırım. Onun için sizi suçlayamayacağız. Sahte incileri ise bir kleptoman çalmıştı. Onları daha sonra geri verdiler. Sahte gerdanlık, şu kapının yanındaki masada duran kutuda. Belki onu Matmazelle birlikte incelemek istersiniz.»</p>
<p class="calibre1">Tim ayağa kalktı. Konuşacak halde değildi. Sonra, «Teşekkür ederim...» dedi. </p>
<p class="calibre1">«Bana bir daha şans tanımak gereği-</p>
<p class="calibre1">ni duymayacaksınız...» Kızın çıkması için kapıyı açtı. Kutuyu alarak, Rosalie'yi izledi. </p>
<p class="calibre1">Yanyana küpeşteye doğru gittiler. Tim, kutudan sahte incileri alarak Nil'e attı. </p>
<p class="calibre1">«İşte! Poirot'ya kutuyu geri verdiğim zaman içinde hakiki inciler olacak. Ne budalalık ettim!»</p>
<p class="calibre1">Rosalie alçak sesle, «Böyle bir şeyi niye yaptın?» diye sordu. </p>
<p class="calibre1">«Yani bu işe nasıl başladığımı mı öğrenmek istiyorsun? Bilmem ki... İç sıkıntısı. Tembellik. Heyecanın verdiği zevk.» «Anlıyorum...»</p>
<p class="calibre1">Tim, «Ah, yavrum...» diye mırıldandı. «O kadar güzelsin ki... Şahanesin... Beni dün gece gördüğünü neden söylemedin?»</p>
<p class="calibre1">«Senden şüpheleneceklerini düşündüm.» «Ah, ben cinayet işleyebilecek güçlü kimselerden değilim. Aşağılık bir hırsızım ben.»</p>
<p class="calibre1">Rosalie çekine çekine onun koluna dokundu. «Böyle söyleme.»</p>
<p class="calibre1">Tim onun elini tuttu. «Rosalie benimle... şey... ne demek istediğimi biliyorsun. </p>
<p class="calibre1">Yoksa beni daima aşağı mı göreceksin?»</p>
<p class="calibre1">Rosalie usulca gülümsedi. «Senin de beni aşağı görmen için nedenler var...»</p>
<p class="calibre1">«Rosalie, sevgilim!..»</p>
<p class="calibre1">Genç kız bir süre sonra, «Annenin bu olayı bilmesi gerekmez,» dedi. </p>
<p class="calibre1">Tim düşünceli bir tavırla, «Bilmem ki...» diye cevap verdi. «Ona her şeyi anlatmam daha doğru olur. Aslında metin bir kadındır o. Evet, onu hayâl kırıklığına uğratacağım...»</p>
<p class="calibre1">Mrs. Allerton'un kamarasına gittiler. Tim kapıya kesin bir tavırla vurdu. Kapı açılarak Mrs. Allerton gözüktü. </p>
<p class="calibre1">Tim, «Rosalie'yle ben...» diye başladı. Sonra da durakladı. </p>
<p class="calibre1">— 174</p>
<p class="calibre1">175 —</p>
<p class="calibre1">Mrs. Allerton, «Ah, yavrularım,» diye bağırarak Rosali'-e'ye sarıldı. «Sevgili, sevgili kızım. Daima umudum vardı ama Tim pek sıkıcı bir şekilde davranıyor, sanki senden hoşlan-mıyormuş gibi rol yapıyordu. Ama tabii beni kandıramıyordu.»</p>
<p class="calibre1">Rosalie titrek bir sesle, «Bana daima çok iyi davrandınız... &gt;&gt; dedi. «Bazen...»</p>
<p class="calibre1">sözlerini tamamlayamayarak, mutlulukla ağlamaya başladı. </p>
</body></html>
