<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:40:29+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_32">16</h2>
<p class="calibre1">Miss Van Schuyler her zamankinden daha yaşlı ve solgun gözüküyordu. Küçük siyah gözleri de öfkeyle parlamaktaydı. </p>
<p class="calibre1">Race ayağa kalkarak onu selâmladı. «Sizi rahatsız ettiğimiz için özür dileriz, Miss Van Schuyler. Lütfen oturun.»</p>
<p class="calibre1">Yaşlı kadın sert sert, «Ben böyle çirkin olaylara karışmaktan hiç hoşlanmam,»</p>
<p class="calibre1">dedi. </p>
<p class="calibre1">Poirot hemen cevap verdi. «Onun için sizi bu çirkin durumdan kabil olduğu kadar çabucak kurtarmayı, istedik. Size gece yansından sonra bir gürültü duyup duymadığınızı soracağız.»</p>
<p class="calibre1">«Uyuyordum. Birdenbire kamarama birinin girmiş olduğunu sanarak uyandım. Ama sonra o kimsenin yandaki kamarada olduğunu anladım.»</p>
<p class="calibre1"/>
<p class="calibre1">www.netevin.com</p>
<p class="calibre1">«Madam Linnet'in kamarasında mı?»</p>
<p class="calibre1">«Evet. Sonra biri güvertede koştu. Bunu bir su şakırtısı izledi.»</p>
<p class="calibre1">«Bu olayın kaçta olduğunu biliyor musunuz?»</p>
<p class="calibre1">«Size saati kesinlikle söyleyebilirim. Biri on geçiyordu. Çünkü başucumdaki saate baktım.»</p>
<p class="calibre1">«Bir silâh sesi duydunuz mu?»</p>
<p class="calibre1">«Hayır, öyle bir şey duymadım.»</p>
<p class="calibre1">«Fakat sizi aslında silâh sesi uyandırmış olabilir.»</p>
<p class="calibre1">Miss Van Schuyler bir an düşündü, sonra da istemeye istemeye. «Olabilir,» dedi. </p>
<p class="calibre1">«O su şıkırtısına neyin sebep olduğunu herhalde bilmiyorsunuz.»</p>
<p class="calibre1">«Pekâlâ biliyorum.»</p>
<p class="calibre1">Albay Race doğruldu. «Biliyor musunuz?»</p>
<p class="calibre1">«Tabii. Etrafta dolaşmaları, gürültü etmeleri hoşuma gitmedi. Yataktan kalkarak kapıya gittim. Miss Otterbourne küpeşteden eğilmişti. Biraz önce suya bir şey atmıştı o.»</p>
<p class="calibre1">«Rosalie Otterbourne.» Race'in çok şaşırdığı belliydi. </p>
<p class="calibre1">«Evet.»</p>
<p class="calibre1">«Gördüğünüzün Rosalie Otterbourne olduğundan emin misiniz?»</p>
<p class="calibre1">«Kızın yüzünü iyice gördüm.» «O sizi farketti mi?» «Sanmıyorum.»</p>
<p class="calibre1">Poirot öne doğru eğildi. «Ne durumdaydı o?» «Fazla heyecanlıydı sanırım. Sonra dönerek uzaklaştı.» Kapıya vurularak, Kaptan içeri girdi. Elinde ıslak bir çıkın vardı. «Bulduk, Albayım.»</p>
<p class="calibre1">Race çıkını aldı. Kadife bir şaldı bu. Albay bunu açtı. İçinde hafifçe pembe lekeli bir mendile sarılmış, sedef kabzalı küçük bir tabanca vardı. Race, Poriot'ya zaferle baktı. «İşte benim sürprizim de bu. Tabancanın suya atıldığından emindim.» Tabancayı aldı. «Ne diyorsunuz, Poirot? Çağlayan Otelinde gördüğünüz silâh bu mu?»</p>
<p class="calibre1">Belçikalı tabancayı inceledi «Evet, bu. Kabzada J. B. markasT^da var.»</p>
<p class="calibre1">Race mırıldandı. «Bir yirmi ikilik...» Şarjörü çekti. «İki el ateş edilmiş. </p>
<p class="calibre1">Evet, hiç şüphe yok artık.»</p>
<p class="calibre1">Miss Van Schuyler anlamlı anlamlı öksürdü. «Benim şalım ne olacak?»</p>
<p class="calibre1">«Şalınız mı, Matmazel?»</p>
<p class="calibre1">«Evet, oradaki benim kadife şalım.»</p>
<p class="calibre1">— 120 —</p>
<p class="calibre1">— 121 —</p>
<p class="calibre1">Race, ıslak kadifeyi kaldırdı. «Bu sizin mi?»</p>
<p class="calibre1">Yaşlı kadın homurdandı. «Tabii benim! Dün gece kayboldu o. Herkese şalımı görüp görmediklerini de sordum.»</p>
<p class="calibre1">Race usulca, «Bunun ne işte kullanıldığını herhalde anladınız,» diye mırıldanarak şalı açtı. Parmağıyla yanıkları ve bir kaç küçük deliği işaret etti. «Katil, görültüyü boğmak için şalı tabancanın üzerine sarmış.»</p>
<p class="calibre1">Miss Van Schuyler, «Küstahlık!» diye bağırdı. Kırışık yanakları kızarmıştı. </p>
<p class="calibre1">Ayağa kalkarak öfkeyle çıktı. </p>
<p class="calibre1">Race, «Rosalie Otterboume...» diye mırıldandı. «İşte bunu beklemiyordum.»</p>
<p class="calibre1">Poirot şaşkın şaşkın başını salladı. Sonra da yumruğunu masaya indirdi. «Bütün bunlardan hiçbir anlam çıkmıyor!»</p>
</body></html>
