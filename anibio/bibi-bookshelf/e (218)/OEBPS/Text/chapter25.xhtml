<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sarı Zeybek</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <p>9 Kasım Çarşamba sabahı, Atatürk’te adale kasılmalarıyla istençdışı hareketler ve inlemeler görüldü. Bunun üzerine bromürlü lavman yapıldı. Bu hareketler azaldı. Bir ara sık sık öksürdü. Terledi. Öğle üzeri saat 11.00’den sonra 3 dakika süreyle oksijen verildi. 13.10’da bu, tekrarlandı. Bayar ve Dr. Arar, saraya geldiklerinde karşılaştıkları manzara şuydu:</p>

    <div class="html5_section">
      <h1 class="subtitle">Dr. Asım İsmail Arar</h1>

      <p>“Atatürk derin bir uyku içinde idi. Nefes alma ve kan deveranı faaliyetleri muntazamdı. Etrafındaki doktorlar, son tıbbî vazifelerini yapmak için feragat ve gayretle çalışıyorlar ve her çareye başvuruyorlardı. Bu doktorlar, her iki saatte bir değişmek üzere ikişer ikişer nöbet bekliyorlar ve hastalığın seyrine ait müşahadeleri ve tatbik edilen tedbirleri ve ilaçlan kayıt ederek vazifelerini kendilerinden sonra nöbete girecek olan arkadaşlarına terk ediyorlardı.</p>

      <p>Hastanın halini görünce her şeyin bitmiş olduğuna kani oldum. Yalnız bütün hayatı bitmez tükenmez mücadeleler ve Türk vatanını kurtarmak için icabında katlandığı mahrumiyetler ve heyecanlar içinde geçen ve bir seneye yakın bir zamandan beri en ağır bir hastalığın pençesinde ıstırap çeken bu büyük adamın kalbi, o kadar sükûn ve intizam içinde çalışıyordu ki devam edip giden komaya rağmen artık önü alınması kabil olmayacak kötü akıbetin ne vakit gelip çatacağını tayin etmek mümkün olamıyordu.</p>

      <p>Akşama doğru Atatürk yeni bir komaya girdi. Gözbebekleri ışığa cevap verse de tabandan artık refleks alınamıyordu. Nefes borusundan hırıltılar işitilmeye başlandı. Başucundaki doktorlar, ‘Müşahade Defteri’ne ‘agoni’ diye not düştüler.”</p>

      <p>“Agoni”, “can çekişme” demekti.</p>

      <div class="margin-top html5_section">
        <p>9 Kasım, saat 20.00... Resmî tebliğ:</p>

        <blockquote class="text">
          <p>Bugünü yorgun ve dalgın geçirdiler. Umumî ahvaldeki ciddiyet biraz daha ilerlemiştir.</p>
        </blockquote>

        <p>Artık tıbbın yapabileceği bir şey kalmamıştı. Dr. Akil Muhtar Özden, bu resmî tebliğin yayımlandığı saatlerde Atatürk’ün başucunda, onun ölüm döşeğinin karakalem resmini çiziyordu.</p>
      </div>

      <div class="margin-top html5_section">
        <p>9 Kasım-Saat 24.00... Resmî tebliğ:</p>

        <blockquote class="text">
          <p>Saat 20.00’den itibaren dalgınlık artmıştır. Umumî ahval, vahamete doğru seyretmektedir.</p>
        </blockquote>
      </div>
    </div>
  </div>
</body>
</html>
