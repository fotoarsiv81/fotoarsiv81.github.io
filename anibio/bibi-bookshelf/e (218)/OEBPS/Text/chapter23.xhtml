<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sarı Zeybek</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <p>İşte son üç güne girilmişti.</p>

    <p>Hastalık, artık son aşamasındaydı.</p>

    <p>Atatürk, 29 Ekim’den 7 Kasım’a kadarki 10 günü yarı uyur, yarı uyanık vaziyette geçirdi. Genellikle kendinde değildi. Uyku arasında bazı kelimeleri belli belirsiz tekrar ediyor; ayıldıkça da süt, pirinç suyu ve meyve sularından oluşan mönüsüyle karnını doyurmaya çalışıyordu.</p>

    <p>O günlerde canı, enginar yemeği istedi. Fakat o zaman İstanbul’da enginar bulunmadığından Hatay’a ısmarlandı. Enginarlar geldiğinde o ölüm döşeğinde, derin bir uykudaydı.</p>

    <p>Yemek kısmet olmadı.</p>

    <p>5 Kasım Cumartesi hafif kendine gelir gibi olunca başucundaki Makbule Hanım, Afet Hanım ve Sabiha Hanım ince, kemikli elini son kez öperek onunla vedalaştılar.</p>

    <p>Karnındaki su iyice artmış ve göğsüne ve kalbine baskı yapmaya başlamıştı. Bu yüzden boğulur gibi oluyor, zor nefes alıyor, ıstırabı, yüzünden okunuyordu.</p>

    <p>Sonunda 7 Kasım Pazartesi sabahı arkaüstü yatarken tükürmeye başladı. Tükürüğünde kan vardı. Hemen doktorlar geldi. Atatürk, Nihat Reşat Belger’e, “Doktor,” dedi, “karnımdan bu suyu çekmek zamanı geldi. Çünkü bu mayi benim nefesime dokunuyor. Soluk almamı güçleştiriyor. Bunu çekip alın.”</p>

    <p>Belger, “Emr-i devletinizi yarın ifa edelim,” diyecek oldu. Çünkü su çekme işlemi öncesi kalbi takviye edecek önlemler almak istiyordu. Üstelik ilk üç ponksiyonu yapan Mim Kemal Öke, sarayda değildi.</p>

    <p>Ama Atatürk de dayanacak halde değildi, “Emrediyorum, bunu bugün çekin!” dedi.</p>

    <p>Bu, onun son buyruğuydu ve odadaki doktorların hiçbiri bu emre direnemedi.</p>

    <div class="html5_section">
      <h1 class="subtitle">Hasan Rıza Soyak</h1>

      <p>“Çaresiz kalan doktorlar hazırlık yapmak üzere odadan çıktıktan sonra kaşlarını çattı. Hiddetli bir sesle, ‘Niçin tereddüt ediyorlar? Olacak olur,’ dedi. Sonra da karnını işaret ederek, ‘Bu, <em>insupportable</em>’dır<a class="si-noteref epub-type_noteref" href="#f5" id="backlink-5">5</a>,’ diye ekledi.”</p>

      <div class="margin-top html5_section">
        <p>7 Kasım günü saat 12.20’de üçüncü ponksiyon başladı. Bu kez operasyonu Mim Kemal Öke yerine, Dr. Mehmet Kâmil Berk yapıyordu.</p>
      </div>
    </div>

    <div class="html5_section">
      <h1 class="subtitle">Dr. Nihat Reşat Belger</h1>

      <p>“Atatürk su çekme esnasında suyun hepsinin çekilmesini ısrarla emrediyordu. Bizlere, ‘Kaç litre var? Sayın!’ diyordu. Sayan bendim. Ve her yarım litreyi bir sayarak ‘12 litre’ dedim. Hakikatte 6 litre su çekmiş bulunuyorduk.”</p>

      <div class="margin-top html5_section">
        <p>Bu operasyondan sonra Atatürk’ün ateşi hafif yükseldi. Fakat rahatlamıştı. Akşam 20.00’den gece yarısına kadar sakin uyudu. Gece yarısı uyandı.</p>

        <p>8 Kasım’a girilirken kendini bilmiyordu.</p>
      </div>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f5">
      <a class="si-backref" href="#backlink-5">5</a><span class="si-footnote-text">. (Fr.) Çekilmez, dayanılmaz. (Y.N.)</span>
    </div>
  </div>
</body>
</html>
