<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Amin Maalouf - Uzaktan Aşk</title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik"><a href="../Text/roldagilimi.xhtml#dvr3" id="dvr3">ÜÇÜNCÜ PERDE</a><br /></p>

  <p class="bosluk"></p>

  <p class="bilgi"><i>Birinci Sahne</i></p>

  <p class="bosluk2"></p>

  <p><i>Blaye Şatosu'nda</i></p>

  <p class="bosluk2"></p>

  <p class="rol">JAUFRÉ:</p>

  <p>Gezgin, Gezgin, her şeyden önce söyle bakalım, onu gördün mü?</p>

  <p class="bosluk2"></p>

  <p class="rol">GEZGİN:</p>

  <p>Evet, iyi yürekli prensim, gördüm.</p>

  <p class="bosluk2"></p>

  <p class="rol">JAUFRÉ:</p>

  <p>Demek benden daha talihlisin, gözlerini kıskanıyorum senin; ve şimdi ondan söz ettiğimde, itiraf et, hâlâ gözünün önünde.</p>

  <p class="bosluk2"></p>

  <p class="rol">GEZGİN:</p>

  <p>Evet, bana ondan söz ettiğinde yeniden görür gibi oluyorum.</p>

  <p class="bosluk2"></p>

  <p class="rol">JAUFRÉ:</p>

  <p>Öyleyse söyle bakalım, nasıl görünüyor?</p>

  <p class="bosluk2"></p>

  <p class="rol">GEZGİN:</p>

  <p>Daha önce, en az yirmi kez anlattığım gibi, elli değilse eğer.</p>

  <p>Jaufré, belki... belki biraz daha az düşünmelisin onu.</p>

  <p class="bosluk2"></p>

  <p class="rol">JAUFRÉ</p>

  <p class="prntz">(patlar):</p>

  <p>Daha az mı?</p>

  <p class="bosluk2"></p>

  <p class="rol">GEZGİN:</p>

  <p>Evet, daha az! Bu uzaklardaki kadını biraz daha az düşünüp, topraklarına ve çevrendeki iyi yürekli insanlara daha çok ilgi göstermelisin. Şatondan hiç çıkmıyorsun artık; artık yalnızca lavtanla konuşuyorsun. Ülkede herkes deli sanıyor seni.</p>

  <p class="bosluk2"></p>

  <p class="rol">JAUFRÉ:</p>

  <p>Ya sen dostum, sen de mi inanıyorsun buna?</p>

  <p class="bosluk2"></p>

  <p class="rol">GEZGİN:</p>

  <p>insan birine "sen delisin" dedi mi, bunu gerçekten düşünmediği içindir. Deli olduğunu düşünsen, gizliceacımakla yetinirsin.</p>

  <p class="bosluk2"></p>

  <p class="rol">JAUFRÉ</p>

  <p class="prntz">(ansızın yumuşar, tıpkı ansızın parladığı gibi):</p>

  <p>Oysa gerçekten deliyim ben, Gezgin; İsa Efendimize and olsun, deliyim.</p>

  <p>Bana ondan söz ettiğinden beri başka hiçbir şeye yer yok kafamda.</p>

  <p>Gece, uykumda, o deniz gözlü tatlı yüz beliriyor ve bana gülümsüyor ve ben, işte o diyorum, hiç görmemişolsam da yüzünü.</p>

  <p>Sonra da yatağımda yakınıyorum sabah olduğunda, ne onu okşayabildiğim ne de gitmesini engelleyebildiğim için.</p>

  <p>Delilik bu değil midir, Gezgin?</p>

  <p>Üstelik onun, uzaklarda, haberi yok hiçbir şeyden!</p>

  <p class="bosluk2"></p>

  <p class="rol">GEZGİN</p>

  <p class="prntz">(o ana dek, bir tür büyülenme ve acıma karışımıyla izlemiştir onu ve uzun bir duraksamadan sonra konuşmaya karar verir):</p>

  <p class="rol"><br /></p>

  <p>Jaufré, o da biliyor.</p>

  <p class="bosluk2"></p>

  <p class="prntz">(Ağır, adamların üstüne çöken yazgının tüm ağırlığıyla ezici bir sessizlik, ve sonra...)</p>

  <p class="bosluk2"></p>

  <p class="rol">JAUFRÉ:</p>

  <p>Ne diyorsun sen, Gezgin?</p>

  <p class="bosluk2"></p>

  <p class="rol">GEZGİN:</p>

  <p>Söyledim ya, biliyor.</p>

  <p class="bosluk2"></p>

  <p class="rol">JAUFRÉ:</p>

  <p>Neyi biliyor?</p>

  <p class="bosluk2"></p>

  <p class="rol">GEZGİN:</p>

  <p>Bilmesi gereken her şeyi. Senin ozan olduğunu ve onun güzelliğine şiirler söylediğini.</p>

  <p class="bosluk2"></p>

  <p class="rol">JAUFRÉ:</p>

  <p>Nereden öğrenmiş peki?</p>

  <p class="bosluk2"></p>

  <p class="rol">GEZGİN:</p>

  <p>Beni sorguya çekti, ben de yanıtladım onu.</p>

  <p class="bosluk2"></p>

  <p class="rol">JAUFRÉ:</p>

  <p>Neden? Neden yaptın bana bunu?</p>

  <p class="bosluk2"></p>

  <p class="rol">GEZGİN:</p>

  <p>Ona yalan söyleyemezdim. Hem herkes şiirlerine konu ettiğin kadının adını bildiğine göre, ne hakla saklardım bunu ondan?</p>

  <p class="bosluk2"></p>

  <p class="rol">JAUFRÉ</p>

  <p class="prntz">(sarsılmış):</p>

  <p>Biliyor!</p>

  <p class="bosluk2"></p>

  <p class="rol">GEZGİN:</p>

  <p>Onu seviyorsan eğer, gerçeği söylemek zorundasın. Yerimde olsan yapacağın şeyi yaptım...</p>

  <p class="bosluk2"></p>

  <p class="rol">JAUFRÉ:</p>

  <p>Biliyor!</p>

  <p class="bosluk2"></p>

  <p class="rol">GEZGİN:</p>

  <p>Er geç öğrenecekti nasıl olsa, üstelik dedikoducu bir ağızdan.</p>

  <p class="bosluk2"></p>

  <p class="rol">JAUFRÉ</p>

  <p class="prntz">(yavaş yavaş şaşkınlığından sıyrılır):</p>

  <p>Tam olarak ne biliyor? Adımı söyledin mi ona?</p>

  <p class="bosluk2"></p>

  <p class="rol">GEZGİN:</p>

  <p>Evet, şimdi adım biliyor; prens ve ozan olduğunu da.</p>

  <p class="bosluk2"></p>

  <p class="rol">JAUFRÉ:</p>

  <p>Onu sevdiğimi söyledin mi peki?</p>

  <p class="bosluk2"></p>

  <p class="rol">GEZGİN:</p>

  <p>Söylemeyip ne yapabilirdim ki?</p>

  <p class="bosluk2"></p>

  <p class="rol">JAUFRÉ:</p>

  <p>Vah zavallı! Peki nasıl karşıladı bunu?</p>

  <p class="bosluk2"></p>

  <p class="rol">GEZGİN:</p>

  <p>Başlangıçta, onuru kırıldı sanki.</p>

  <p class="bosluk2"></p>

  <p class="rol">JAUFRÉ:</p>

  <p>Onuru mu kırıldı?</p>

  <p class="bosluk2"></p>

  <p class="prntz">(Onun da içten içe onuru kırılmıştır.)</p>

  <p class="bosluk2"></p>

  <p class="rol">GEZGİN:</p>

  <p>Yalnızca bir ilk tepkiydi bu; haberi olmadan birinin şiirlerine konu olmuş soylu bir hanımın utangaçlığı.Ama hemen ardından kabullenmiş göründü.</p>

  <p class="bosluk2"></p>

  <p class="rol">JAUFRÉ:</p>

  <p>Kabullenmiş mi göründü?</p>

  <p class="bosluk2"></p>

  <p class="prntz">(Onun da onuru kırılmış gibidir.)</p>

  <p class="bosluk2"></p>

  <p class="rol">GEZGİN:</p>

  <p>Sonunda senin tavrının, onurlu bir adamın tavrı olduğunu anladı demek istiyorum; eriyip giden amasaygılı biri olduğunu anladı.. Sanırım biraz da gururuokşandı...</p>

  <p class="bosluk2"></p>

  <p class="rol">JAUFRÉ:</p>

  <p>Gururu mu okşandı?</p>

  <p>O ki üstündedir her şeyin, dağ doruklarının bile, onun mu gururu okşandı?</p>

  <p>Onuru kırılmış, kabullenmiş, gururu okşanmış, ne kadar yersiz sözler bunlar, ondan söz edildiğinde!</p>

  <p>Ah Gezgin, Gezgin, asla ihanet etmemeliydin bana!</p>

  <p class="bosluk2"></p>

  <p class="prntz">(Gezgin, yine karşı çıkmaya çalışır ama dostu ona zaman bırakmaz.)</p>

  <p class="bosluk2"></p>

  <p class="rol">JAUFRÉ:</p>

  <p>Şiirlerimi okudun mu ona?</p>

  <p class="bosluk2"></p>

  <p class="rol">GEZGİN:</p>

  <p>Belleğim o kadar iyi değildir, şöyle böyle mırıldandım biraz...</p>

  <p class="bosluk2"></p>

  <p class="rol">JAUFRÉ</p>

  <p class="prntz">(öfkeden çıldırmış gibi bağırarak):</p>

  <p>Şöyle böyle mi! Ne demek istiyorsun "şöyle böyle" derken? Ben gecemi gündüzümü bu şarkıları bestelemeye adıyorum; her notayı, her uyağı ateş sınavındangeçiriyorum; ezelden beri orada gökyüzünde asılı duran ve yerini bekleyen o doğru sözcüğü bulana dek yirmi kez, otuz kez soyunup giyiniyorum. Ve sen "şöyleböyle" okuyorsun onları! "Şöyle böyle mırıldanıyorsun!" Zavallı! Zavallı adam! Nasıl böyle ihanet edersinbana, sonra da dostum olduğunu söylersin?</p>

  <p class="bosluk2"></p>

  <p class="rol">GEZGİN</p>

  <p class="prntz">(kırılmış gibi):</p>

  <p>Gitsem iyi olacak sanırım.</p>

  <p class="bosluk2"></p>

  <p class="rol">JAUFRÉ</p>

  <p class="prntz">(pişman olmuştur):</p>

  <p>Hayır, dur, bağışla beni!</p>

  <p>Başıma gelenler yüzünden kan beynime sıçradı.</p>

  <p>Bağışla beni dostum, kırgın göndermek istemem seni.</p>

  <p>Üstümde hakkı olan bir kişi varsa bu dünyada, yalnızca sensin Gezgin, sen dostum, bana ondan ilk kez söz eden.</p>

  <p>Ama söylediklerin allak bullak ediyor beni; çünkü artık onun da uzaktan bana baktığını düşünmeden onudüşünmem olanaksız.</p>

  <p>Onu gönlümce seyretmek hoş geliyordu, o beni görmediğinde.</p>

  <p>Şarkılarımı yazmak kolaydı, beni duymadığına göre.</p>

  <p>Ama şimdi, şimdi...</p>

  <p class="bosluk2"></p>

  <p class="prntz">(Uzun uzun düşünür.)</p>

  <p class="bosluk2"></p>

  <p>Şimdi artık ağzımdan duymalı onları</p>

  <p>Evet benim ağzımdan, başka kimseden değil.</p>

  <p>Kızarıyorsa dinlerken şarkılarımı, görmek istiyorum kızardığını</p>

  <p>İrkiliyorsa, görmek istiyorum irkildiğini</p>

  <p>İç geçiriyorsa, duymak istiyorum iç geçirdiğini</p>

  <p>Şimdi o kadar uzakta da değil ve artık... adını bile fısıldayabilirsin bana.</p>

  <p class="bosluk2"></p>

  <p class="rol">GEZGİN:</p>

  <p>Cémence, küçük adı Cémence.</p>

  <p class="bosluk2"></p>

  <p class="rol">JAUFRÉ:</p>

  <p>Cémence, Cémence, nasıl da yüce gönüllüsün<a href="../Text/dipnotlar.xhtml#d3" id="dv3"><sup>[3]</sup></a>Tanrım!</p>

  <p>Cémence, o yüce gönüllü deniz kapanacak artık önümde, ayaklarımı ıslatmadan geçebilmem için, solukaldığın ülkeye.</p>

  <p class="bosluk2"></p>

  <p class="bosluk"></p>

  <p class="bilgi">İkinci Sahne</p>

  <p class="bosluk4"></p>

  <p class="siir">Trablus'ta, kumsalda.</p>

  <p class="siir">Cémence gezinmektedir. Arkası Kale'ye, yüzü denize dönüktür. Trabluslu kadınlar uzaktan izlemektedir onu.</p>

  <p class="siir">İkinci perdenin sonunda yarıda bıraktığı Jaufré’nin şarkısını, kaldığı yerden sürdürür.</p>

  <p class="bosluk2"></p>

  <p class="rol">CLÉMENCE:</p>

  <p>''Ben tene lo Seignor per verai</p>

  <p>Per q'ieu veirai l'amor de loing;</p>

  <p>Mas per un ben que m'en esehai,</p>

  <p>N'ai dos mals, car tan m'es de loing...</p>

  <p>Ai! car me fos lai peleris</p>

  <p>Si que mos fustz e mos tapis</p>

  <p>Fos pelz sieus beis huoills remiratz!</p>

  <p class="bosluk2"></p>

  <p>Ver ditz qui m'appela lechai</p>

  <p>Ni desiran d'amor de loing,</p>

  <p>Car nuills autre jois tant no.m plai</p>

  <p>Cum jauzimens d'amor de loing</p>

  <p>Mas so q'eu vuoill m'es tant ahis</p>

  <p>Q'enaissi.m fa det mos pairis</p>

  <p>Q'ieu ames e non fos amatz!"</p>

  <p class="bosluk2"></p>

  <p class="rol">TRABLUSLU KADINLAR KOROSU:</p>

  <p>İşte düşüyor şu ozanın ağlarına</p>

  <p>Onun şarkılarını söylüyor, gururu okşanıyor.</p>

  <p>Ama ne meyva verebilir ki uzaktan bir aşk?</p>

  <p>Ne iyi bir arkadaşlık, ne tatlı sarılmalar,</p>

  <p>Ne düğün dernek, ne toprak, ne çocuklar,</p>

  <p>Ne meyva verebilir ki böyle uzaktan bir aşk?</p>

  <p>Yalnızca taliplerini uzaklaştırmaya yarar:</p>

  <p>Antakya Prensi'ni, eski Edesse Kontu'nu...</p>

  <p class="prntz">(fısıldayarak)</p>

  <p>Söylentiye bakılırsa, belki de imparatorun oğlu...</p>

  <p class="bosluk2"></p>

  <p class="rol">KALABALIKTAN BİR SES:</p>

  <p>Siz, onu kınayanlar,</p>

  <p>Ne verdi size, onca yakındaki erkekleriniz?</p>

  <p>İster prens olsun ister uşak, her zaman hizmetçiyeçevirirler sizi.</p>

  <p>Yanınızda oldular mı acı çekersiniz, gittiklerinde acı çekersiniz...</p>

  <p class="bosluk2"></p>

  <p class="rol">CLÉMENCE:</p>

  <p>Doğru söyledin kızım, yoldaşım,</p>

  <p>Tanrı kutsasın seni! Tanrı kutsasın!</p>

  <p class="bosluk2"></p>

  <p class="rol">TRABLUSLU KADINLAR KOROSU:</p>

  <p>Çünkü siz, kontes, acı çekmiyorsunuz öyle mi?</p>

  <p>Acı vermiyor mu size, sevgilinizden bunca uzak olmak?</p>

  <p>Sizi hâlâ arzuluyor mu, bakışlarından okuyamamak bunu?</p>

  <p>Bakışının neye benzediğini bile bilmemek acı vermiyor mu?</p>

  <p>Acı vermiyor mu, size sarılan ve göğsüne bastıran kollarını duyumsayıp gözlerinizi kapatamamak?</p>

  <p>Ve soluğunu, teninizin üstünde hiçbir zaman duymamak?</p>

  <p class="bosluk2"></p>

  <p class="rol">CLÉMENCE</p>

  <p class="prntz">(şaşırmış gibidir)'.</p>

  <p>Hayır, Yüce İsa adına, acı çekmiyorum ben.</p>

  <p>Günün birinde çekerim belki, ama Tanrı’ya şükür daha değil.</p>

  <p>Şarkıları, okşamalardan öte bir şey, ve bilmiyorum sever miyim erkeği, ozanı sevdiğim gibi.</p>

  <p>Sever miyim sesini, müziğini sevdiğim kadar.</p>

  <p>Hayır, Yüce İsa adına, acı çekmiyorum Ama sanırım çekerdim, bekleseydim bu adamı ve gelmeseydi.</p>

  <p>Ama beklemiyorum onu.</p>

  <p>Orada, yurdumda, bir adamın beni düşündüğünü bildiğimde</p>

  <p>Ansızın çocukluğumun topraklarına yakın hissediyorum kendimi.</p>

  <p>Denizler ötesi'yim ben ozanın ve ozan benim denizler ötem.</p>

  <p>Sevda sözcükleri gidip geliyor kıyılarımız arasında</p>

  <p>Yaşamlarımız arasında bir müzik...</p>

  <p>Hayır Yüce İsa adına, acı çekmiyorum ben</p>

  <p>Hayır, Yüce İsa adına, beklemiyorum onu</p>

  <p>Beklemiyorum ...</p>

  <p class="bilgi">(Perde)</p>
</body>
</html>
