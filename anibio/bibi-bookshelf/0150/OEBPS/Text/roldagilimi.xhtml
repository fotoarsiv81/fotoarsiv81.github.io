<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Amin Maalouf - Uzaktan Aşk</title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik">Rol Dağılımı</p>

  <p class="bosluk4"></p>

  <p class="rol">JAUFRÉ RUDEL, Blaye Prensi ve trubadur<a href="../Text/dipnotlar.xhtml#d1" id="dv1"><sup>[1]</sup></a> (bariton)</p>

  <p class="rol">CLÉMENCE, Trablus Kontesi (soprano)</p>

  <p class="rol">GEZGİN (mezzo soprano)</p>

  <p class="bosluk4"></p>

  <p><i>XII. yüzyılda, Akitanya’da, Trablus'ta ve denizde</i>.</p>

  <p class="bosluk2"></p>

  <p><a href="../Text/perde-1.xhtml#dvr1" id="dvr1">Perde I</a> - Blaye Prensi Jaufré Rudel, kendi sınıfından gençlerin sürdüğü zevk ve eğlence yaşamından sıkılmıştır. Değişik, uzak bir sevdanın özlemini duymaktadır ama bu dileğinin hiçbir zaman gerçekleşmeyeceği düşüncesine de kendini alıştırmıştır. Eski arkadaşları, koro halinde bu değişimi kınarlar ve onunla alay ederler. Şiirlerine konu ettiği kadının var olmadığını söylerler. Oysa denizler ötesinden gelen bir Gezgin, böyle bir kadının var olduğunu ve onunla karşılaştığını iddia eder. Jaufré bu kadından başka hiçbir şey düşünmeyecektir artık.</p>

  <p class="bosluk2"></p>

  <p><a href="../Text/perde-2.xhtml#dvr2" id="dvr2">Perde II</a> - Doğu’ya geri dönen Gezgin, Trablus Kontesi'yle karşılaşır ve Batı'da bir prens-ozan’ın onu şiirlerinde yücelttiğini, ona "uzaktan aşkım" dediğini anlatır. Önce tedirgin olan kadın, daha sonra bu tuhaf ve uzak aşığı düşlemeye başlar; bir yandan da böylesine gönülden bir bağlılığı hak edip etmediğini sorar kendine.</p>

  <p class="bosluk2"></p>

  <p><a href="../Text/perde-3.xhtml#dvr3">Perde III</a>- <i>Birinci tablo</i>. Blaye’e geri dönen Gezgin, Jaufré'yle karşılaşır ve ona açıklamak zorunda kalır: Kontes, Jaufré’nin kendisi için şiirler söylediğini bilmektedir artık. Bunun üzerine ozan, gidip kadınla yüz yüze görüşmeye karar verir.</p>

  <p><i>İkinci tablo</i>. Öte yandan Clémence, ilişkilerinin böyle uzak kalmasını yeğler gibidir. Hep bekleyerek yaşamak istemez, acı çekmek istemez.</p>

  <p class="bosluk2"></p>

  <p><a href="../Text/perde-4.xhtml#dvr4" id="dvr4">Perde IV</a>- Denize açılan Jaufré, hem "uzaktan aşk" ını bulmak için sabırsızlanır, hem de bu karşılaşmadan korkar. Düşünüp taşınmadan yola çıktığı için pişmanlık duymaktadır; sıkıntısı öylesine büyüktür ki bu onu hasta eder, Trablus’a yaklaştıkça hastalığı da ağırlaşır. Oraya ölüm döşeğinde ulaşır...</p>

  <p class="bosluk2"></p>

  <p><a href="../Text/perde-5.xhtml#dvr5" id="dvr5">Perde V</a>- Gemi kıyıya yanaştığında Gezgin, Clémence’a gidip Jaufré’nin geldiğini, ama çok kötü durumda olduğunu ve kendisini görmek istediği söyler. Ozan, Trablus Kalesi'ne bir sedye üstünde ve bilinçsiz durumda taşınır. Şiirlerle yücelttiği kadının önünde yavaş yavaş kendine gelir. İki "uzaktan sevgili" karşılaşmışlardır artık ve yaklaşan felaket yüzünden tüm aşamaları hızla kat ederler. Aşklarını itiraf ederler, el ele tutuşurlar, birbirlerini sevmeye söz verirler... Jaufré kollarında öldüğünde, Clémence Tanrı’ya isyan eder, sonra da yaşanan acıklı olaydan kendini sorumlu tutup manastıra kapanmaya karar verir. Son sahne, onu dua ederken gösterir; ama sözleri çiftanlamlıdır ve diz çöküp kime dua ettiği, uzaklardaki Tanrı’ya mı, yoksa "uzaktan aşk"ına mı seslendiği pek anlaşılmaz.</p>
</body>
</html>
