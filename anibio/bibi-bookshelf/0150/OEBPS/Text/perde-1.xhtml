<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Amin Maalouf - Uzaktan Aşk</title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik"><a href="../Text/roldagilimi.xhtml#dvr1" id="dvr1">BİRİNCİ PERDE</a></p>

  <p class="bosluk2"></p>

  <p class="siir">Fransa’nın güneybatısında küçük bir Ortaçağ şatosu. Bir sandalyede oturan Jaufré Rudel’in elinde birçalgı vardır; bir ‘viyeY ya da bir Arap lavtasıdır bu. Birşarkı bestelemektedir. Sözleri, notaları art arda sıralar.</p>

  <p class="bosluk"></p>

  <p class="rol">JAUFRÉ:</p>

  <p>Mutluluktan söz etmeyi öğrendim, nasıl mutlu olunur bilmedim.</p>

  <p class="bosluk2"></p>

  <p class="prntz">(Başını "hayır" anlamında sallar.)</p>

  <p class="bosluk2"></p>

  <p>Öğrendim mutluluktan söz etmeyi, mutluluk nedir bilmedim.</p>

  <p class="bosluk2"></p>

  <p class="prntz">(Başıyla "evet" der.)</p>

  <p class="bosluk2"></p>

  <p>Öğrendim mutluluktan söz etmeyi, mutluluk nedir bilmedim.</p>

  <p>Bir bülbül gördüm dalında, yavuklusunu çağırıyordu sözleri.</p>

  <p>Oysa başka sözcükleri çağırıyor yalnızca, benim sözcüklerim,</p>

  <p>Ve dizelerim, başka dizeleri.</p>

  <p>Söyler misin ey bülbül...</p>

  <p class="bosluk2"></p>

  <p class="prntz">(Durur.)</p>

  <p class="bosluk2"></p>

  <p>Bülbül, söyle bana ey bülbül...</p>

  <p class="bosluk2"></p>

  <p class="prntz">(“Evet" işareti yapar.)</p>

  <p class="bosluk2"></p>

  <p>Bülbül, söyle bana ey bülbül...</p>

  <p class="bosluk2"></p>

  <p class="rol">ARKADAŞLARI, KORO HALİNDE:</p>

  <p>Hiçbir şey söyleyemez sana o bülbül!</p>

  <p class="bosluk2"></p>

  <p class="rol">JAUFRÉ:</p>

  <p>Dostlarım, bırakın bitireyim!</p>

  <p class="bosluk2"></p>

  <p class="rol">ARKADAŞLAR:</p>

  <p>Hayır Jaufré, bırakmayız, dinle bizi. Söyleyeceklerimizi söyleyelim.</p>

  <p>Sonra gideriz. Söz!</p>

  <p>Bir daha da görmezsin yüzümüzü...</p>

  <p class="bosluk2"></p>

  <p class="rol">JAUFRÉ:</p>

  <p>Gitmenizi isteyen kim, ey dostlar, Bırakın yalnızca şu dörtlüğü bitireyim.</p>

  <p>Bir sözcük arıyorum...</p>

  <p class="bosluk2"></p>

  <p class="rol">ARKADAŞLAR:</p>

  <p>Bir sözcük arıyorsan eğer, Söyleyeceklerimiz arasında bulursun az sonra Dinle bizi!</p>

  <p class="bosluk2"></p>

  <p class="prntz">(Jaufré omuz silker, somurtur ve çalgısıyla aynı havayı, sözleri olmaksızın tıngırdatmaya başlar; yalnızca dudaklarını kıpırdatarak sözleri söyler gibi yapmakta, sanki kısık sesle bestelemektedir onları. Vedostları koro halinde ona vaaz vermeye başladığında,onların sözcüklerini alıp müziğe döker. Giderek kimizaman onların önüne bile geçer, aklı başında insanların yüzüne vurmak isteyeceği şeyleri o denli iyibilmektedir.)</p>

  <p class="bosluk2"></p>

  <p class="rol">ARKADAŞLAR:</p>

  <p>Jaufré, sen değiştin, yitirdin yaşam sevincini,</p>

  <p>Aramıyor artık dudakların, ne şişelerin ağzını,</p>

  <p>Ne kadınların dudaklarını...</p>

  <p class="bosluk2"></p>

  <p class="rol">JAUFRÉ:</p>

  <p class="prntz">(Onları taklit ederek):</p>

  <p>Jaufré, sen değiştin,</p>

  <p>Jaufré, yitirdin sevincini,</p>

  <p>Oysa meyhaneleri Akitanya’nın</p>

  <p>Anımsıyor hâlâ gülüşlerini</p>

  <p>Ve bıçakla kazınmış adın, duruyor</p>

  <p class="bosluk2"></p>

  <p>Kararmış ağacında masaların.</p>

  <p class="bosluk2"></p>

  <p class="prntz">(Lavtasını tıngırdatmayı keser.)</p>

  <p class="bosluk2"></p>

  <p>Unuttuğum bir şey var mı?</p>

  <p>Ha, evet...</p>

  <p class="bosluk2"></p>

  <p class="prntz">(Yeniden çalmaya başlar)</p>

  <p class="bosluk2"></p>

  <p><span style="text-indent: 1em;">Jaufré Rudel, unutma, Korkuyla bakıyordu kadınlar sana, Ve erkekler hasetle...</span><br /></p>

  <p class="bosluk2"></p>

  <p class="prntz">(Tıngırdamayı keserek.)</p>

  <p class="bosluk2"></p>

  <p>Ya da tersi miydi söylenen?</p>

  <p class="bosluk2"></p>

  <p class="prntz">(Yeniden başlar.)</p>

  <p class="bosluk2"></p>

  <p>Korkuyla bakıyordu erkekler sana, Ve kadınlar istekle.</p>

  <p class="bosluk2"></p>

  <p class="rol">ARKADAŞLAR:</p>

  <p>Alay et Jaufré, dilediğin kadar,</p>

  <p>Ama mutluydun her gece ve her sabah uyandığında.</p>

  <p>Şimdiden unuttun mu yoksa?</p>

  <p class="bosluk2"></p>

  <p class="rol">JAUFRÉ:</p>

  <p>Belki mutluydum dostlarım, evet, belki</p>

  <p>Ama gençliğimin tüm o gecelerinden</p>

  <p>Ne kaldı ki elimde!</p>

  <p>Bütün içtiklerimden,</p>

  <p>Sonsuz bir susuzluk yalnızca</p>

  <p>Ve tüm sarılmalardan</p>

  <p>Beceriksiz iki kol kaldı geriye.</p>

  <p>O meyhanelerde anıran Jaufré var ya,</p>

  <p>Artık kimse duymayacak sesini.</p>

  <p>Ve her gece bir kadın bedeninin kantarında</p>

  <p>Bedenini tartan Jaufré’nin bir daha</p>

  <p>Kimse görmeyecek yüzünü...</p>

  <p class="bosluk2"></p>

  <p class="rol">ARKADAŞLAR:</p>

  <p>Demek hiçbir kadın bedenini sarmak istemiyorsun kollarınla!</p>

  <p class="bosluk2"></p>

  <p class="rol">JAUFRÉ:</p>

  <p>Arzuladığım kadın öyle uzak, öyle uzakta ki Hiçbir zaman sarılmaya yetmez kollarım.</p>

  <p class="bosluk2"></p>

  <p class="rol">ARKADAŞLAR:</p>

  <p class="prntz">(alaycı)</p>

  <p>Nerede peki bu kadın?</p>

  <p class="bosluk2"></p>

  <p class="rol">JAUFRÉ</p>

  <p class="prntz">(düşünceli, dalıp gitmiş):</p>

  <p>Uzakta, çok, çok uzakta.</p>

  <p class="bosluk2"></p>

  <p class="rol">ARKADAŞLAR:</p>

  <p>Kim bu kadın?</p>

  <p>Nasıl biri?</p>

  <p class="bosluk2"></p>

  <p class="rol">JAUFRÉ:</p>

  <p>Hem zarif, hem alçakgönüllü, hem erdemli, hem tatlı, Yürekli ve utangaç, kırılgan ve dayanıklı, Köylü yürekli bir prenses, prenses yürekli köylü kızı, Ve ateşli bir sesle söyleyecek benim şarkılarımı...</p>

  <p class="prntz">(Jaufré uzaktaki kadının varsayılan niteliklerini böyle sıralarken, sahneye etkileyici görünümlü bir adam girer; uzun bir gezgin bastonuna yaslanmaktadır vesırtında uzun, kolsuz bir harmaniye vardır. Henüzonu görmeyen ve uzayıp giden şarkısını sürdürenozanı iyiliksever bir tavırla seyreder.)</p>

  <p class="bosluk2"></p>

  <p class="rol">JAUFRÉ:</p>

  <p>Güzel, ama kapılmamış kibrine güzelliğin,</p>

  <p>Soylu, ama kapılmamış kibrine soyluluğun</p>

  <p>Sofu, ama kapılmamış kibrine sofuluğun...</p>

  <p class="bosluk2"></p>

  <p class="rol">ARKADAŞLAR:</p>

  <p>Böyle bir kadın yoktur, söyle ona Gezgin,</p>

  <p>Sen ki dolaşmışsın dünyayı, söyle ona!</p>

  <p>Böyle bir kadın yoktur dünyada!</p>

  <p class="bosluk2"></p>

  <p class="rol">GEZGİN</p>

  <p class="prntz">acele etmeden):</p>

  <p>Belki yoktur gerçekten Ama belki de vardır.</p>

  <p>Bir gün, ta denizler ötesinde, Bir hanım geçti önümden...</p>

  <p class="bosluk2"></p>

  <p class="prntz">(Jaufréyle koro om dönerler ve kulak kesilirler; o da sakin bir biçimde anlatmayı sürdürür.)</p>

  <p class="bosluk2"></p>

  <p>Trablus'taydı, Kale’nin yakınlarında. Kiliseye gitmek için sokaktan geçiyordu; ve birden, başka kimseyi görmez oldu gözler...</p>

  <p>Konuşmalar kesildi, bütün bakışlar ona doğru uçuştu; ışığı farketmiş, kanadı tozdan kelebekler gibi.</p>

  <p>Ama o kimselere bakmadan yürüyor, bakışları önünden yerleri süpürüyordu, tıpkı giysisinin arkadan süpürdüğü gibi.</p>

  <p>Güzeldi, ve güzelliğin kibri yoktu üstünde; soyluydu, ama kapılmamıştı küstahlığına soyluluğun; sofuydu ama zerresi yoktu onda sofuluk gururunun...</p>

  <p class="bosluk2"></p>

  <p class="rol">JAUFRÉ</p>

  <p class="prntz">(bir an sesi soluğu kesilir ve yeniden konuşmaya başladığında, yalnızca şunları söyleyebilir):</p>

  <p>Konuş benimle dostum, Konuş benimle, Ondan söz et bana...</p>

  <p class="bosluk2"></p>

  <p class="rol">GEZGİN:</p>

  <p>Ne dememi istiyorsun?</p>

  <p>Söyledim ya her şeyi,</p>

  <p>Kale’nin yakınlarındaydık,</p>

  <p>Paskalya’nın Pazar günüydü,</p>

  <p>Adına gelince...</p>

  <p class="bosluk2"></p>

  <p class="rol">JAUFRÉ:</p>

  <p>Dur, bekle, adını söyleme!</p>

  <p>Daha değil!</p>

  <p>Önce gözlerinin rengini söyle bana.</p>

  <p class="bosluk2"></p>

  <p class="rol">GEZGİN</p>

  <p class="prntz">(şaşırır):</p>

  <p>Gözleri... Gözleri...</p>

  <p>O kadar da yakından görmedim onu...</p>

  <p class="bosluk2"></p>

  <p class="rol">JAUFRÉ</p>

  <p class="prntz">(uzaklara bakar):</p>

  <p>Güneş doğduktan hemen sonra denizin aldığı renktedir gözleri ve batıya doğru baktığımızda, uzaklaşan karanlıklar...</p>

  <p class="bosluk2"></p>

  <p class="rol">GEZGİN</p>

  <p class="prntz">(onu bulutlardan indirmek ister gibi):</p>

  <p>Jaufré, dostum...</p>

  <p class="bosluk2"></p>

  <p class="rol">ARKADAŞLAR:</p>

  <p>Jaufré, Jaufré Rudel,</p>

  <p>Kayığın uzaklaşıyor kıyıdan,</p>

  <p>Akıntıya kapıldı gidiyor aklın...</p>

  <p class="bosluk2"></p>

  <p class="prntz">(Ama bütünüyle düşlerine dalmış ozan, onları dinlemez.)</p>

  <p class="bosluk2"></p>

  <p class="rol">JAUFRÉ:</p>

  <p>Ya saçları?</p>

  <p class="bosluk2"></p>

  <p class="prntz">(Gezgin, bu sefer de karşı çıkacak gibi yapar, ama Jaufré soluk bile almadan sözlerini sürdürür.)</p>

  <p class="bosluk2"></p>

  <p class="rol">JAUFRÉ</p>

  <p class="prntz">(inançlı bir edayla):</p>

  <p>Saçları öylesine kara ve ipeksi ki gece görünmez olurlar; bir yaprak hışırtısı gibi yalnızca duyarsınız onları.</p>

  <p class="bosluk2"></p>

  <p class="rol">GEZGİN</p>

  <p class="prntz">(karşı çıkmaya niyeti yoktur artık):</p>

  <p>Kuşkusuz...</p>

  <p class="bosluk2"></p>

  <p class="rol">JAUFRÉ:</p>

  <p>Ve elleri, pürüzsüz elleri, serin sular gibi akar,</p>

  <p>Açık avuçlarımda toplar, sonra da eğilirim üstlerine</p>

  <p>Bir çeşmeden içer gibi, gözlerim kapalı...</p>

  <p class="bosluk2"></p>

  <p class="prntz">(Jaufré böyle kendi kendine konuşur ve düşsel bir sevgiliyi kurgularken, ziyaretçisi, şaşkın, ayaklarının ucuna basarak çekilir. Arkadaşları da ortadan kaybolmuşlardır.)</p>

  <p class="bosluk2"></p>

  <p class="rol">JAUFRÉ</p>

  <p class="prntz">(yalnız, ara sıra lavtasının tellerine dokunur):</p>

  <p>Ve dudakları, bir başka serin pınar,</p>

  <p>Gülümser, avutucu sözcükler mırıldanır,</p>

  <p>Uzatır sonra kendini susamış sevgiliye...</p>

  <p>Ve mintanı...</p>

  <p>Söyle bana, dostum, neler giymişti?</p>

  <p class="bosluk2"></p>

  <p class="prntz">(Gezgin’in çıktığını farkeder, uzun bir süre sessiz kalır ve bu süre içinde coşkusu hüzne dönüşür. Sonra kendi kendine konuşmayı sürdürür.)</p>

  <p class="bosluk2"></p>

  <p>Bana ne yaptın, Gezgin?</p>

  <p>Suyundan hiç içmeyeceğim pınarı gösterdin,</p>

  <p>Hiçbir zaman benim olmayacak, biliyorum, o uzaktaki kadın, ama ben onunum artık, sonsuza dek, ve bir başkası daha olmayacak yaşamımda.</p>

  <p>Gezgin, ne yaptın bana?</p>

  <p>O uzak pınarın tadını duyurdun</p>

  <p>Ama ben, hiçbir zaman, hiçbir zaman</p>

  <p>Susuzluğumu gideremeyeceğim o pınardan.</p>
</body>
</html>
