<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Amin Maalouf - Uzaktan Aşk</title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik"><a href="../Text/roldagilimi.xhtml#dvr5" id="dvr5">BEŞİNCİ PERDE</a><br /></p>

  <p class="siir">Trablus'ta Kale’nin bahçesi.</p>

  <p class="siir">Cémence deniz ufkunu gözetlemektedir. Ve Trabluslu kadınlar korosu ona hem beklediği hem de korktuğu haberi verir.</p>

  <p class="bosluk"></p>

  <p class="rol">TRABLUSLU KADINLAR KOROSU</p>

  <p class="prntz">(Gerçek bir şarkıdan çok oldukça karmaşık bir uğultu; limanın ve denizin gürültüleri arasından seçilen dağınık sözler):</p>

  <p>Kontes, bakın!</p>

  <p>Limanda, rıhtımda, gemi!</p>

  <p>işte geldi! işte geldi!</p>

  <p>Ya! Ya! Ya!</p>

  <p>Gezginler, flamalar, gemi!</p>

  <p>Ozan!</p>

  <p>Orada, kontes!</p>

  <p>Ozan!</p>

  <p>Limanda, haçlılar, gemi!</p>

  <p>Lmina! Lmerkeb!</p>

  <p>Ya! Ya! Ya!</p>

  <p>Ozan!</p>

  <p>işte geldi! işte geldi!</p>

  <p class="bosluk2"></p>

  <p class="rol">CLÉMENCE</p>

  <p class="prntz">(tüm bu uğultuyu susturur):</p>

  <p>Demek ki geldi</p>

  <p>O akılsız!</p>

  <p>Demek o uzak gölge olarak kalmak istemedi</p>

  <p>Orada burada anlatılan tuhaf öykü, öykünülen güçlü ses</p>

  <p>Ozan ve trubadur kalmakla yetinmedi demek</p>

  <p>Ve geldi</p>

  <p>O akılsız.</p>

  <p class="prntz">(Uğultu biran için yeniden yükselir. Cémence biraz dinler, sonra yine susturur.)</p>

  <p class="bosluk2"></p>

  <p>Demek geldi</p>

  <p>O akılsız!</p>

  <p>O aşk delisi</p>

  <p>Denize açıldı</p>

  <p>Gelip görmek için neye benzediğimi</p>

  <p>Ve benim de görebilmem için onu boyuyla poşuyla,</p>

  <p>Görebilmem için dudaklarının kıpırdadığını benden söz ettiğinde.</p>

  <p>Nasıl görünmeliyim ona: ilgili, gururu okşanmış, minnet duyar gibi mi?</p>

  <p>Çekingen ve kayıtsız mı davranmalıyım yoksa?</p>

  <p>Uzak ve ulaşılmaz mı kalmalıyım?</p>

  <p>Yoksa tersine yakın mı görünmeliyim?</p>

  <p>Nasıl davranırdı onun şiirlerindeki kadın?</p>

  <p>O uzaktan aşkım</p>

  <p>Dediği?</p>

  <p>O akılsız</p>

  <p>Demek geldi!</p>

  <p class="bosluk2"></p>

  <p class="prntz">(Koronun uğultusu, bir kez daha, kısa bir süre için yükselir ve kontesin son sözlerini bastırır. Bu sıradaGezgin, her zamankinden daha az vakarlı bir yürüyüşle, soluk soluğa gelir.)</p>

  <p class="bosluk2"></p>

  <p class="rol">GEZGİN:</p>

  <p>Soylu hanımım, bir haber getiriyorum size</p>

  <p>Hoşunuza gitmeyecek bir haber.</p>

  <p class="bosluk2"></p>

  <p class="rol">CLÉMENCE</p>

  <p class="prntz">(ozanın gelişini haber vermeye hazırlandığını düşünerek biraz şakacı ve sevimli görünür):</p>

  <p>Bırakın da ben yalnız başıma karar vereyim Gezgin, neyin hoşuma gidip neyin gitmeyeceğine.</p>

  <p>Ola ki iyi haberleriniz beni hüzünlendirir</p>

  <p>Ve kötü haberleriniz sevinçle doldurur içimi.</p>

  <p>Dahası tüm haberleriniz tümüyle kayıtsız bırakabilir.</p>

  <p>Neydi getirdiğiniz haber?</p>

  <p class="bosluk2"></p>

  <p class="rol">GEZGİN:</p>

  <p>Jaufré'yle, Jaufré Rudel'le ilgili.</p>

  <p class="bosluk2"></p>

  <p class="rol">CLÉMENCE</p>

  <p class="prntz">(katı göstermeye çalıştığı ama titreyen bir sesle):</p>

  <p>Şu ozan mı?</p>

  <p>Bana getirdiğiniz haberi biliyorum çoktandır. Haçlı seferine çıkmış duyduğuma göre ve gemisi Trablus'ayanaşmış. Kaç gün kalacak?</p>

  <p class="bosluk2"></p>

  <p class="rol">GEZGİN:</p>

  <p>Sorun bu değil soylu hanımım,</p>

  <p>Ölmek üzere olduğunu</p>

  <p>Haber vermeye geldim size.</p>

  <p class="bosluk2"></p>

  <p class="rol">CLÉMENCE:</p>

  <p>Tanrım! Ey Tanrım! Tanrım! Tanrım!</p>

  <p class="bosluk2"></p>

  <p class="rol">GEZGİN:</p>

  <p>Denizde hasta düştü ve bir daha kendini toparlayamadı. Kaçıp gidiyor bu dünyadan ve yalnızca siz onu tutabilirsiniz.</p>

  <p class="bosluk2"></p>

  <p class="rol">CLÉMENCE:</p>

  <p>Nerede peki?</p>

  <p class="bosluk2"></p>

  <p class="rol">GEZGİN:</p>

  <p>Az sonra burada olacak.</p>

  <p class="bosluk2"></p>

  <p class="rol">CLÉMENCE</p>

  <p class="prntz">(biraz yatışmıştır ve tetiktedir artık):</p>

  <p>Kale'ye kadar çıkabilecekse</p>

  <p>Söylediğiniz kadar kötü durumda değil demektir.</p>

  <p class="bosluk2"></p>

  <p class="rol">GEZGİN:</p>

  <p>Dört kişi, bir sedye üstünde taşıyorlar onu, işte, bakın, geliyorlar.</p>

  <p class="bosluk2"></p>

  <p class="prntz"></p>

  <p class="prntz">(Gerçekten de dört arkadaşının bir sedyede taşıdığı Jaufré sahneye gelir. Bilincini yitirmiştir, ama Cémence’ın bakışları altında yavaş yavaş kendine gelir.)</p>

  <p class="bosluk2"></p>

  <p class="rol">JAUFRÉ:</p>

  <p>Sizsiniz, sizsiniz, sizsiniz.</p>

  <p>Tüm kadınlar arasında tanırdım sizi.</p>

  <p class="bosluk2"></p>

  <p class="rol">CLÉMENCE</p>

  <p class="prntz">(hafifçe üstüne eğilerek):</p>

  <p>Nasıl hissediyorsunuz kendinizi?</p>

  <p class="bosluk2"></p>

  <p class="rol">JAUFRÉ:</p>

  <p>Mutlu...</p>

  <p class="prntz">(öylesine bir acıyla söyler ki bunu!)</p>

  <p>Yazgısına kayıtsız kalmadığınız bir adam nasıl mutlu olursa öyle.</p>

  <p class="bosluk2"></p>

  <p class="rol">CLÉMENCE</p>

  <p class="prntz">(Gezgin’i bir kenara çekerek):</p>

  <p>Arap hekim ne diyor?</p>

  <p class="bosluk2"></p>

  <p class="rol">GEZGİN:</p>

  <p>En fazla şafağa kadar yaşar diyor.</p>

  <p class="bosluk2"></p>

  <p class="rol">CLÉMENCE:</p>

  <p>Aman Tanrım!</p>

  <p class="bosluk2"></p>

  <p class="rol">JAUFRÉ:</p>

  <p>Fısıldayıp durmayın, ne durumda olduğumu bilmez değilim.</p>

  <p>Hekimler yalan söyleyebilir avutmak için ölen adamı</p>

  <p>Yüreğin hıçkırıkları yalan söylemez.</p>

  <p class="bosluk2"></p>

  <p class="rol">CLÉMENCE</p>

  <p class="prntz">(elini avucuna alır; onu yatıştırmak ister gibidir):</p>

  <p>Belki de İsa Efendimiz, çevrenizdekilerden koparıp almak istemiyordur sizi.</p>

  <p class="bosluk2"></p>

  <p class="rol">JAUFRÉ:</p>

  <p>Kötüye kullanmayalım Tanrı’nın iyiliklerini!</p>

  <p>Ölmeden sizi bir kez görmeyi bahşetmesini diledimondan ve işte karşımdasınız.</p>

  <p>Bu dünyadan saklayacağım son imge, yüzünüz olacak ve bana sarılan gözleriniz.</p>

  <p>Duyacağım son ses, beni yatıştırmaya çalışan sesiniz,&nbsp;</p>

  <p>Ve ölümlü bedenimin son hissedeceği, avucunuzda uykuya dalan bitkin elim.</p>

  <p>Daha ne isteyebilirim ki Tanrı'dan? Nasıl daha eksiksiz bir sevinç tadabilirim, yüz yıl daha yaşasam?</p>

  <p class="bosluk2"></p>

  <p class="rol">ARKADAŞLAR KOROSU:</p>

  <p>Lanet olsun aşka,</p>

  <p>Yaşamı küçülttüğünde gözümüzde,</p>

  <p>Lanet olsun aşka,</p>

  <p>Yaşama ihanet edip, ölüme yandaş olduğunda.</p>

  <p class="bosluk2"></p>

  <p class="rol">JAUFRÉ</p>

  <p class="prntz">(kızgınlıkla kalkmaya davranır, sonra bitkin bir halde yattığı yere yığılır):</p>

  <p>Aşka lanet etmeyin dostlar,</p>

  <p>Odur bize sevinçlerimizi veren</p>

  <p>Neden geri almak da onun hakkı olmasın?</p>

  <p>Hiçbir zaman aşk değildir bize layık olmayan, oysa biz layık olmayız ona kimi zaman.</p>

  <p>Hiçbir zaman bize ihanet etmez aşk ve biz oluruz hep, ona ihanet eden.</p>

  <p class="bosluk2"></p>

  <p class="rol">CLÉMENCE:</p>

  <p>Ne çok isterdim ozan olmayı, size sizinkiler kadar güzel sözcüklerle yanıt verebilmek için.</p>

  <p class="bosluk2"></p>

  <p class="rol">JAUFRÉ:</p>

  <p>Güzelliğin ta kendisisiniz siz, bense yalnızca güzelliğin yansıdığı bir su birikintisi...</p>

  <p class="bosluk2"></p>

  <p class="rol">CLÉMENCE:</p>

  <p>Bir şey var, uzun süre içimde saklayacağımı düşündüğüm,</p>

  <p>Ama bugün söylemezsem size, hiçbir zaman söyleyememekten korkarım.</p>

  <p>Şarkılarınızı okuyordum yükses sesle, akşamları tek başıma, odamda,</p>

  <p>Ve mutluluktan ağlıyordum.</p>

  <p class="bosluk2"></p>

  <p class="rol">JAUFRÉ:</p>

  <p>Güzeldi şarkılarım, çünkü aşkım saf bir aşktı</p>

  <p class="prntz">(katıksızdı aşkım),</p>

  <p>ve alabildiğine güzeldi aşkımın nesnesi.</p>

  <p>Ama siz, bin kez daha ışıl ışıl, bin kez daha tatlısınız düşlediğimden. Sizi seyretme olanağına kavuşsaydım eğer, çok daha güzel sözler, yüreğe işleyen ezgiler bulurdum.</p>

  <p>Ve daha da çok severdim sizi.</p>

  <p class="bosluk2"></p>

  <p class="rol">CLÉMENCE:</p>

  <p>Ben de, karşılaşmış olsaydık eğer, severdim sizi.</p>

  <p class="bosluk2"></p>

  <p class="rol">JAUFRÉ:</p>

  <p>Benim sevdiğim kadar mı?</p>

  <p class="bosluk2"></p>

  <p class="rol">CLÉMENCE:</p>

  <p>Sizin sevdiğiniz kadar?</p>

  <p class="bosluk2"></p>

  <p class="rol">JAUFRÉ:</p>

  <p>Sizi seviyorum Jaufré, diyebilir miydiniz bana?</p>

  <p class="bosluk2"></p>

  <p class="rol">CLÉMENCE:</p>

  <p>Evet, sizi seviyorum Jaufré, diyebilirdim size.</p>

  <p class="bosluk2"></p>

  <p class="rol">JAUFRÉ</p>

  <p class="prntz">(başı arkaya eğik, göğe bakar):</p>

  <p>Tanrım, bağışlaym beni, yaşama arzusu duyuyorum yeniden!</p>

  <p class="bosluk2"></p>

  <p class="prntz">(Çırpınıp kasılır ve Cémence onu kollarına alır.)</p>

  <p class="bosluk2"></p>

  <p class="rol">JAUFRĞ:</p>

  <p>Tanrım, biraz daha böyle kalabilseydim, birkaç saniye daha, Biraz daha yaşayabilseydim, birazcık daha.</p>

  <p>Uzaktan aşkım yanımda şimdi, bedenim kollarında ve içime çekiyorum o en tatlı kokuyu.</p>

  <p>Biraz daha bekleyebilseydi ölüm dışarıda, böyle sarsacağına beni sabırsızca.</p>

  <p class="bosluk2"></p>

  <p class="rol">GEZGİN:</p>

  <p>Ama ölüm bu kadar yakın olmasaydı Jaufré, Sevdiğin kadın şu anda yanında olmazdı, sarılmazdı sana, O güzel kokusu duyulmazdı soluduğun havada, Ve "Seni seviyorum Jaufré" demezdi sana.</p>

  <p class="bosluk2"></p>

  <p class="rol">CLÉMENCE:</p>

  <p>Seni seviyorum Jaufré, ve ne kadar istiyorum yaşamanı bilsen!</p>

  <p class="bosluk2"></p>

  <p class="rol">JAUFRÉ:</p>

  <p>Tanrı beni iyileştirirse eğer, Elimden tutup odana götürür müsün beni?</p>

  <p class="bosluk2"></p>

  <p class="rol">CLÉMENCE:</p>

  <p>Evet Jaufré, sağlığına kavuşturursa seni Tanrı iyiliğiyle, elinden tutup odama götürürüm seni.</p>

  <p class="bosluk2"></p>

  <p class="rol">JAUFRÉ:</p>

  <p>Ve uzanır mıyım senin yanma?</p>

  <p class="bosluk2"></p>

  <p class="rol">CLÉMENCE:</p>

  <p>Ve uzanırsm benim yanıma...</p>

  <p class="bosluk2"></p>

  <p class="rol">JAUFRÉ:</p>

  <p>Ve yaslar mısın başını omzuma?</p>

  <p class="bosluk2"></p>

  <p class="rol">CLÉMENCE:</p>

  <p>Başım omzunda...</p>

  <p class="bosluk2"></p>

  <p class="rol">JAUFRÉ:</p>

  <p>Yüzün, yüzüme dönük, dudakların dudaklarımın yanında...</p>

  <p class="bosluk2"></p>

  <p class="rol">CLÉMENCE:</p>

  <p>Dudaklarım, dudaklarının yanında...</p>

  <p class="bosluk2"></p>

  <p class="prntz">(Dudakları hafifçe birbirine değer.)</p>

  <p class="bosluk2"></p>

  <p class="rol">JAUFRÉ:</p>

  <p>Şu an, arzuladığım her şeye sahibim.</p>

  <p>Başka ne isteyebilirim ki artık yaşamdan?</p>

  <p class="bosluk2"></p>

  <p class="prntz">(Bedeni gevşer ve yığılıp kalır. Artık kıpırdamaz. Cémence kısa bir süre daha ona sarılır, başı omzundakalır. Sonra dua etmek için doğrulur.)</p>

  <p class="bosluk2"></p>

  <p class="rol">CLÉMENCE</p>

  <p class="prntz">(toplanan koro, zaman zaman ona eşlik eder): Umuyorum Tanrım, hâlâ umuyorum.</p>

  <p>Eski tanrılar acımasızdı, sen değilsin, biliyorum, iyilik ve merhametsin sen, bağışlayıcılıksın.Umuyorum Tanrım, hâlâ umuyorum (koro).</p>

  <p>Bu ölümlünün yüreğinde yalnızca en saf aşk var, Yaşamını sunuyor uzak bir yabancıya, karşılığındatek bir gülümsemeye razı Ve şükrediyor Tanrı’ya, ona bağışlanan azıcık şey için, başka bir şey istemiyor.</p>

  <p>Eğer böyle birine cömert davranmazsan Tanrım, kime davranırsın ki?</p>

  <p class="bosluk2"></p>

  <p class="prntz">(Bu arada Gezgin, Jaufré’nin üstüne eğilir ve soluk almadığını farkeder. Onu bakışıyla sorgulayan Cémence’a her şeyin bittiğini işaret eder. O da sevgilisinin üstüne eğilir ve uyuyan bir çocuk gibi okşamaya başlar. Üzüntüsü, yerini yavaş yavaş öfkeye, başkaldırmaya bırakır. Ayağa kalkar ve intikam isteyenyumruğunu Tanrı’ya savurur.)</p>

  <p class="bosluk2"></p>

  <p class="rol">CLÉMENCE:</p>

  <p>Sana inanmıştım Tanrım, umutlara kapılmıştım Böylesine cömert birine daha da cömert davranırsındiye, Sana inanmıştım Tanrım, umutlara kapılmıştım Böyle sevgi dolu birine daha da çok sevgi gösterirsin diye Yalnızca bir saniye, gerçek bir mutluluk anı Bağışlarsın bize diye ummuştum, acısız, hastalıksız,Yaklaşan ölümün gölgesi olmadan üstümüzde.Basit, kısa bir mutluluk anını çok mu gördün bize?</p>

  <p class="bosluk2"></p>

  <p class="rol">TOPLANAN KORO:</p>

  <p>Sus, kadm, tutkun başından alıyor aklını, Sus, kadm, sessiz ol!</p>

  <p class="bosluk2"></p>

  <p class="rol">CLÉMENCE:</p>

  <p>Neden cezalandırdın onu?</p>

  <p>Bana tanrıça dediği için mi?</p>

  <p>Yoksa Haçlı saydığı için mi kendini, Kafirlerle savaşa gider gibi; ve gelip beni bulduğu için mi?</p>

  <p>İnsanların mutluluğunu kıskanıyor olabilir misin?</p>

  <p class="bosluk2"></p>

  <p class="rol">TOPLANMIŞ KORO:</p>

  <p>Sus, kadm, tutkun alıyor aklını başından Sus, kadm, sessiz ol!</p>

  <p class="bosluk2"></p>

  <p class="rol">TRABLUSLU KADINLAR KOROSU:</p>

  <p>Yıkım ve lanet mi çekmek istiyorsun kentimizin üstüne?</p>

  <p>Deniz gemi azıya alsın, dalgalar duvarları aşsın, evlerimizi yıksın, çocuklarımızı boğsun mu istiyorsun?</p>

  <p class="bosluk2"></p>

  <p class="rol">ARKADAŞLAR KORO HALİNDE:</p>

  <p>Tanrının tüm gazabını mı çekmek istiyorsun üstümüze?</p>

  <p>Fırtına koptuğunda denizin ortasında terketsin diye mi bizi?</p>

  <p>Düşman saldırdığında savaşın ortasında bizi terketsin diye mi?</p>

  <p class="bosluk2"></p>

  <p class="rol">TOPLANMIŞ KORO:</p>

  <p>Sus kadın, tutkun alıyor aklını başından Sus kadın, sessiz ol!</p>

  <p class="bosluk2"></p>

  <p class="rol">CLÉMENCE</p>

  <p class="prntz">(beyaz ve bol giysisi içinde, rüzgarın oradan oraya savurduğu bir yelkenli gibi dolaşır):</p>

  <p>Jaufré bana geldiğini sanıyordu, oysa Ölüm'le karşılaştı burada.</p>

  <p>Ölümün tuzağa koyduğu yem miydi yoksa benim güzelliğim?</p>

  <p>Aydınlığı gördüğünü sandı bende, oysa Cehennemin bekçisiymişim!</p>

  <p>Nasıl sevebilirim ki bundan sonra?</p>

  <p>Nasıl kaldırırım örtüsünü bedenimin?</p>

  <p>Nasıl açanm göğsümü, gözleri önünde bir sevgilinin?</p>

  <p class="bosluk2"></p>

  <p class="rol">GEZGİN</p>

  <p class="prntz">(arkadaşının ölümünden etkilenmiştir ama Cémence’a göre daha sakindir; o da, gözleri gökte, pişmanlığını dile getirir. Konuşma birdiyalog değil birbirine koşut iki monolog biçiminde sürer):</p>

  <p>Ya ben Tanrım, neden beni seçtin bu iş için?</p>

  <p>Bir kıyıdan öbürüne, verilen bir sırdan ötekine, Bir gelinliğin beyaz ipliklerini dokuduğumu sanırdım, Oysa bir kefenin ipliğini dokuyormuşum bilmeden!</p>

  <p class="bosluk2"></p>

  <p class="prntz">(Lanetlenmiş bir melek gibi uzaklaşır, ya da tuzdan bir heykel gibi donar kalır.)</p>

  <p class="bosluk2"></p>

  <p class="rol">CLÉMENCE:</p>

  <p>Hak etmiyorum artık sevilmeyi Hak etmiyorum artık bir ozanın şiirlerine konuolmayı Ne bir erkeğin omzuna sıkıca bastırılmayı ne de okşanmayı.</p>

  <p>Yarın cenaze töreninden sonra yas tutacağım artık. Kalın yünden bir giysiye bürüneceğimGidip kapanacağım bir manastırın çatısı altınaVe hiç çıkmayacağım oradan ne diri ne de ölü.</p>

  <p>Beni tanımamış bir adamın duluyum ben Hiçbir zaman hiçbir erkek çukurlaştıramayacak yatağımı.</p>

  <p class="bosluk2"></p>

  <p class="prntz">(Sanki şimdiden manastırdaymış gibi diz çöker, önce sessizce sonra da yüksek sesle dua etmeye başlar;sevgilisinin cansız bedenine dönüktür ve ceset, birsunak gibi durur önünde; öyle ki ona mı, yoksa isyanettiği Tanriya mı yakardığı pek anlaşılmaz. Üsteliksöylediği sözler de çiftanlamlıdır.)</p>

  <p class="bosluk2"></p>

  <p class="rol">CLÉMENCE:</p>

  <p>Aşk'sa adın, yalnızca sana tapıyorum ben, yüce Efendim İyilik'se adın, yalnızca sana tapıyorum ben, yüce Efendim Bağışlama'ysa adm, yalnızca sana tapıyorum ben, yüce Efendim Çile'yse adm, yalnızca sana tapıyorum.</p>

  <p>Dualarım yükseliyor sana doğru, sen ki onca uzaktasın şimdi benden, Onca uzaktaki sana yükseliyor, Bağışla beni sevginden kuşku duyduğum için, Bağışla beni senden kuşku duyduğum için!</p>

  <p>Sen ki yaşamını verdin benim için Sevginden kuşku duyduğum için bağışla beni.</p>

  <p>Sana onca uzak kaldığım için bağışla beni Şimdi sensin uzakta olan Burada mısın hâlâ, duyabiliyor musun duamı?</p>

  <p>Şimdi sensin uzakta olan Şimdi uzaktan aşk sensin Efendim, Efendim, yüce Efendim, aşk sensin Uzaktan aşk sensin...</p>

  <p class="bilgi">(Perde)</p>
</body>
</html>
