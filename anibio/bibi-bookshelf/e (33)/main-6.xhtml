<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>ONUNCU BÖLÜM</h4><h5>Arpçı Zanaat Salonu ’ndaıı Güney Kıtası ’na,</h5><h5>Benden Weyri’nde Akşam, 15.7A</h5>
<p>Ruth çayırdan yukarı uçarken, Jaxom arada, uzun bir sıçrayış yapmadan önce kendisini saran o her zamanki gerilimin yanı sıra, müthiş bir rahatlama ve&#160;coşku duygusu tadıyordu. Güzel ve Dalgıç Me-nolly’nin omuzlarına tünemiş, kuyruklarını onun boynuna sarmışlardı. Jaxom Poll ve Kaya’ya da kendi omzunda yer vermişti, çünkü Arpçı ve Menolly’nin yaptıkları o ilk gezide de bu dördü onlara eşlik etmişti.&#160;Jaxom kıza Güney Kıtası na yelken açarken ne aradıklarını sormak istiyordu. Tekne olması mantıklıydı,&#160;çünkü kendisi de Deniz Kalesi doğumlu olan Menolly&#160;iyi bir denizciydi. Ama Menolly’nin gözlerinde, onun&#160;bu soruyu sormasını engelleyen, meydan okuma dolu bir ışıltı vardı. Merak ettiği bir başka şey de kızın,&#160;yumurtanın geri getirilmesinde Jaxom ın parmağı olduğuna dair kuşkularını Arpçıya açıp açmadığıydı.</p>
<p>Önce aradan Nerat’ın ucuna gittiler, Menolly ve ateş kertenkeleleri uzakta, güneydoğudaki koyu kafalarında canlandırmaya çalışırken daireler çizdiler. Ja-xom bir önceki geceye gitmek istiyordu; Güney Yarı-küre’deki yıldız konumlarını ezberleyerek saatler harcamıştı. Ruth Menolly ve ateş kertenkelelerinin birleşiminden yeterince canlı bir görüntü elde edemediği&#160;240</p>
<p>sürece, bunu yapmaktan Arpçı ve Menolly tarafından men edilmişti.</p>
<p>Ruth Jaxom’ın biraz canını sıkarak, nereye gitmesi gerektiğini net bir şekilde görebildiğini söyledi. Menolly çok keskin görüntüler veriyor, diye de ekledi.</p>
<p>Jaxom’ın ona gitmesini söylemekten başka çaresi yoktu.</p>
<p>Jaxom’m bu yeni mahale dair ilk izlenimi, havanın niteliği oldu; daha yumuşak, daha temiz, daha az&#160;nemliydi. Ruth küçük koya doğru süzülüyor, iyi bir&#160;yüzüş beklentisiyle keyfini dile getiriyordu. Onlara&#160;rehberlik eden dağın güneşte pırıldayan zirvesi, uzakta, yüce ve alışılmadık biçimde simetrikti.</p>
<p>“Ne kadar güzel olduğunu unutmuşum,&quot; dedi Menolly, kulağının dibinde içini çekerek.</p>
<p>Suyun berraklığı koyun sularının kumlu dibini görünür kılıyordu, ama Jaxom suyun hiç de sığ olmadığından emindi. Berrak sularda sarıkuyrukların parlak yansıması ve beyazparmakların ok gibi atılışları gözüne çarptı. Önlerinde mükemmel bir hilal şeklinde,&#160;beyaz kumlu koy; kimi sarı ve kırmızı meyveli, gölgeli bir kenar oluşturan, boy boy ağaçlar uzanıyordu.&#160;Ruth kumsala doğru inerken, Jaxom sık orman örtüsünün o büyüleyici dağda doğru yükselen bayırlara&#160;kadar kesintiye uğramadan yayıldığını görebildi. Bu&#160;koyun hemen ötesinde, her iki yanda da başka küçük&#160;körfezler vardı, belki bunun kadar simetrik değildiler,&#160;ama aynı derecede huzurlu ve el değmemişlerdi.</p>
<p>Ruth kanatlarını geri çırparak kumların zerinde durdu, kendisi güzelce bir banyoya niyetlendiğinden,&#160;yolcularından ısrarla aşağı inmelerini istedi.</p>
<p>“Haydi öyleyse,” dedi Jaxom. Dalış yapmak için</p>
<p>yanıp tutuşan beyaz ejder Ruth’un burnuna şefkatle hafifçe vurup, o zerafetten yoksun bir şekilde paytak&#160;paytak denize yürürken güldü.</p>
<p>“Bu kumlar Kuluçka Meydanı’nınkiler kadar sıcak,” diye belirtti Menolly ayaklarını hızla indirip kaldırıyor ve gölgelik alana doğru yolunu tutmuş, gidiyordu.</p>
<p>“O kadar sıcak değiller,” dedi Jaxom onu takip ederek.</p>
<p>“Benim ayaklarım hassastır,” diye yanıtladı kız kendini kumsala atarak. Bir aşağı bir yukarı baktı,&#160;sonra suratını astı.</p>
<p>“Daha hiç iz yok, ha?” diye sordu Jaxöm.</p>
<p>“D’ram’dan mı?”</p>
<p>“Hayır ateş kertenkelelerinden.”</p>
<p>Kız, yiyeceklerin içinde olduğu bohçayı omzundan indirdi.</p>
<p>“Sabah erkenden yaptıkları kahvaltının üzerine uyuyorlardır. Sen hâlâ ayaktasın. Şuradaki ağaçta olgunlaşmış kırmızı meyvelerden var mı, bir bakar mısın, Jaxom? Et sarması kum kuruya yenmiyor.”</p>
<p>Jaxom bir Kaleyi doyuracak kadar olgun meyve buldu ve taşıyabildiği kadarını Menolly’ye götürdü.&#160;Ruth suda kendini eyliyor; dalıp, su sıçratıp dalgalar&#160;yaratmadan önce yarım kuyruk kadar su dışına fırlıyordu, ateş kertenkeleleri de ötüp çığlıklar atarak onu&#160;teşvik ediyorlardı.</p>
<p>“Dalga yükselmiş,” dedi Menolly kırmızı meyvenin kabuğunu koparıp kocaman bir lokma alır ve suyunu çıkarmak için ezerken. “Ah, bu harikulade! Gü-ney’e ait her şeyin tadı neden bu kadar güzel?”</p>
<p>“Herhalde yasak olduğu içindir. Dalganın yükselmesi ateş kertenkelelerinin ortaya çıkmasında bir fark yaratır mı?”</p>
<p>“Bildiğim kadarıyla hayır. Bence farkı Ruth yaratacak.”</p>
<p>“Yani onlar Ruth’un farkına varıncaya kadar bekleyeceğiz.”</p>
<p>“Bu en kolayı.”</p>
<p>“Güney’in bu kısmında ateş kertenkelesi olup olmadığını hakikaten biliyor muyuz?”</p>
<p>“Ah, evet, sana anlatmadım mı?” Menolly pişmanmış gibi yaptı. “Bir kraliçenin çiftleşmesini gördük ve Kaya ile Dalgıç’ı neredeyse ona kaptırıyordum. Güzel&#160;öfkeden deliye döndü.”</p>
<p>“Bilmem gerekip de bana bahsedilmeyen başka bir şey kaldı mı?”</p>
<p>Menolly ona bakıp sırıttı. “Eski hatıralarımın çağrışımlarla tetiklenmesi gerekiyor. Sırası geldiğinde ihtiyaç duyduğun şeyi bilirsin.”</p>
<p>Jaxom ikisinin de o kelime oyununu oynayabileceklerine karar verdi ve yemek için bir kırmızı meyve seçmeden önce, ona sırıtarak karşılık verdi. Hava öylesine sıcaktı ki, başlığını ve binici cekedini bir kenara atmıştı. Menolly’nin ateş kertenkeleleri yanında&#160;oyunlar yaparken, Ruth acelesiz ve fazlaca uzun bir&#160;banyonun tadına varıyordu, onların bu birleşmiş gösterisi, hoşgörülü seyircileri epey eğlendirmişti.</p>
<p>Hava daha da ısındı, beyaz kumlar güneş ışınlarını yansıtıyor ve onlar gölgede oturmasına karşın koyu fırına çeviriyordu. Pırıl pırıl sular ve hayvanların eğlencesi, Jaxom için seyirci kalınamayacak kadar&#160;fazlaydı. Çizmelerinin bağlarını çözdü, pantolununu&#160;indirip attı, gömleğini sıyırdı ve suya doğru koşturdu.</p>
<p>O Saha kıyıdan bir ejderboyu açılmadan, Menolly de varlnda su sıçratmaya başlamıştı.</p>
<p>“Güneşte fazla kalmasak iyi olur,” dedi kız ona. “Geçen sefer çok feci yandım.” Bu hatırayla yüzünü&#160;buruşturdu. “Tünel yılanı gibi deri döktüm.”</p>
<p>Ruth yanı başlarında sudan fırladı, onlara su püskürttü, kanatlarının vuruşlarıyla onları neredeyse boğacaktı. İkisi de yuttukları suyu tükürmeye başlayınca yardım için cömertçe kuyruğunu uzattı.</p>
<p>Ruth’la yüzmekten dolayı tatlı bir yorgunlukla sudan çıkarlarken, Jaxom Menolly’nin vücudunun Cora-na’nınkinden daha biçimli olduğunu fark etti. Bacakları daha uzundu, kalçaları da onunki kadar yuvarlak değildi. Göğüsleri biraz düzdü, ama kız, Jaxom’m nezaketin izin verdiğinden daha fazla bir ilgiyle seyrettiği bir incelikle hareket ediyordu. Arkasını döndüğünde, kız iç çamaşırlarını ve uzun tuniğini giymişti. Bu&#160;yüzden saçlarım kuruturken, ince, çıplak kolları görünüyordu. Jaxom kızlarda uzun saçı tercih ederdi, gerçi Menolly kadar sık ejdere binen birinin saçını başlığın altına sığacak kadar kısa tutmasını anlayabilirdi.</p>
<p>Jaxom’ın daha önce hiç tatmadığı bir sarı meyveyi bölüştüler. Meyvenin hafif tadı, ağzındaki tuzla gayet güzel gitmişti.</p>
<p>Ruth sudan fırladı, silkelenerek üzerlerine su sıçrattı.</p>
<p>İtiraz ettiklerindeyse, Güneş sıcak.. Elbiseleriniz çapçak kuruyacak. Kerooıı 'dayken bep öyle olur,&#160;dedi onlara.</p>
<p>Jaxöm Menolly’ye bir bakış fırlattı, ama belli ki kız bu sözün önemini kavramamıştı. Elbisesini ve çıplak&#160;köllarını lekeleyen ıslak kumdan iğrenmiş, üstünü başını silkeliyordu.</p>
<p>“Yakındığımız şey ıslaklık değil,&quot; dedi Jaxom Ruth’a, tekrar yere uzanmadan önce yüzündeki kumları temizleyerek, “yapış yapış kum.&quot;</p>
<p>Ruth kum kumlarda iyice yuvarlandı ve ufak, yorgun ötüşlerle ateş kertenkeleleri ona sokuldular.</p>
<p>Jaxom yerli ateş kertenkelelerinin beyaz ejderin çekiciliğine kapılıp kapılmayacağını görmek için aralarından birinin uyanık kalması gerektiğini düşünüyordu, ama sarf ettikleri efor, yiyecek, güneş ve koyun duru&#160;havasının karışımı, karşı koyulacak gibi değildi.</p>
<p>Ruth’un sessiz çağrısı onu uyandırdı. Kıpırdama. Ziyaretçilerimiz var.</p>
<p>Jaxom yan yatmış, sol elini başının altına yastık yapmıştı. Gözlerini yavaşça açarak, dosdoğru Ruth’un&#160;gölgelerde alacalanan derisine baktı. Üç bronz, dört&#160;yeşil, iki altın ve bir mavi saydı. Hiçbirinin ne boynunda boya, ne de işaret vardı. O izlerken bir de kahverengi süzülüp altınlardan birinin yanına kondu. İkisi burunlarını birbirlerine sürttüler ve sonra başlarını&#160;Ruth’un kumda, onlarla aynı seviyede duran başına&#160;doğru eğdiler. Ruth bir gözünün kapaklarını yarı yarıya açmıştı.</p>
<p>Ruth’un diğer yanında uyuklamakta olan Güzel, beyaz ejderin omuzlarında dikkatlice yürüdü ve yabancıların selamlarına karşılık verdi.</p>
<p>“Onlara bir bronz ejder görmüşler mi diye sor,” diye düşüncelerini iletti Jaxom Ruth’a.</p>
<p>Sordum. Bunu düşünüyorlar. Benden hoşlandılar. Benim gibisini daha önce hiç görmemişler.</p>
<p>“Bir daha da görmeyecekler.” Ama Jaxom ejderinin ses tonundaki sevinçten haz duymuştu. Ruth öy- ^</p>
<p>leşine seviyordu ki beğenilmeyi.</p>
<p>Çok eskiden bir ejder varmış, bronz bir ejder ve kıyıda aşağı yukarı yürüyen bir adam. Onu rahatsız etmemişler. Ruth neredeyse sonradan aklına gelmiş&#160;gibi ekledi. Fazla kalmamış.</p>
<p>Ne anlama geliyordu bu? Jaxom kaygıyla merak etti. Ya geldik ve onu yakaladık. Ya da o ve Tiroth&#160;intihar ettiler.</p>
<p>“Onlara insanlar hakkında ne hatırladıklarını sor,” dedi Jaxom Ruth’a. Belki D’ram’ın yanında F’lar’ı da&#160;görmüşlerdi.</p>
<p>Yeni ateş kertenkeleleri öylesine heyecanlanmışlardı ki, Ruth başını kumdan kaldırdı ve gözleri aniden açılıp, telaşla dönmeye başladı. Bu hareketle, Güzel tutunduğu çukurdan kaydı ve gözden kayboldu. Yer değişikliğinden ötürü ciyaklayarak, kanatlarını deli gibi çırparak yeniden yerleşti.</p>
<p>İnsanları hatırlıyorlar. Neden ben böyle şeyleri hatırlamıyorum?</p>
<p>“Peki ya ejderler?” Jaxom içinde yükselen telaşı bastırdı, Eskiçağlılar onun ve Menolly’nin burada olduğunu nasıl olmuştu da öğrenmişlerdi? Sonra sağduyusu kendini gösterdi. Eskiçağlıların bunu bilmesine&#160;imkân yoktu.</p>
<p>Kolundaki dokunuşla neredeyse ayağa fırlıyordu.</p>
<p>“Ne zaman olduğunu öğren, Jaxom,” dedi Menolly sessiz bir fısıltıyla, “D’ram ne zaman buradaymış?”</p>
<p>Ejderleri hatırlamıyorlar. Ama çok, pek çok insan, diyordu Ruth. Ateş kertenkelelerinin artık diğer adam&#160;ve bir ejder hakkında bir şey hatırlayamayacak kadar&#160;heyecanlandıklarını da ekledi. Onların ne hatırladıklarını anlayamıyordu; her birisinin farklı hatıraları vardı sanki. Ruth şaşırmıştı.</p>
<p>“Burada olduğumuzu biliyorlar mı?”</p>
<p>Sizi görmediler. Sadece bana baktılar. Ama siz onların insanları değilsiniz. Ruth’un ses tonu, onun&#160;bu mesaj karşısında kafasının en az Jaxom kadar karıştığını gösteriyordu.</p>
<p>“Onları D’ram meselesine döndüremez misin?”</p>
<p>Hayır, dedi Ruth hüzün ve biraz da hayal kırıklığıyla. Tek hatırlamak istedikleri insanlar. Benim değil, onların insanları.</p>
<p>“Belki ayağa kalkarsam, beni bir insan olarak tanırlar.” Jaxom yavaşça doğruldu, ihtiyatla Menolly’ye de kalkmasını işaret etti. Ateş kertenkelelerinin ihtiyacı olan şey, doğru bir perspektifti.</p>
<p>Sizler onların hatırladıkları insanlar değilsiniz, dedi Ruth, bu sırada ateş kertenkeleleri kumlardan&#160;doğmlan iki kişiyi görmüş ve havalanmışlardı. Güvenli bir mesafede daire çizdiler, sonra kayboldular.</p>
<p>“Onları geri çağır, Ruth. D’ram’ın hangi zamanda olduğunu bulmalıyız.”</p>
<p>Ruth bir an sessiz kaldı, gözlerinin dönüş hızı düşüyordu. Sonra başını iki yana salladı ve kertenkelelerin insanlarını hatırlamaya gittiklerini söyledi.</p>
<p>“Kastettikleri Güneyliler olamaz,” dedi Menolly arkadaşlarından aldığı bazı görüntülerle. “Onların görüntülerinin arka planında bu dağ var.” Ağaçlar dağı görmesini engellese de, o yöne döndü. “Fırtına bizi&#160;buraya savurduğunda, beni ve Robinton’ı da görmüş&#160;olamazlar. Bir tekne hatırlıyorlar mıydı, Ruth?” diye&#160;sordu Menolly beyaz ejdere ve cevap için Jaxom’a&#160;baktı.</p>
<p>Kimse benden tekneyi sormamı istemedi ki, dedi ^</p>
<p>Ruth sızlanarak Ama bir insan ve bir ejder gördüklerini söylediler.</p>
<p>“Eğer. Tiroth araya gidecek olsaydı... buna tepki verirler miydi, Ruth?”</p>
<p>Kendi başına mı? Ölmeye mi? Evet, kederi hatırlamıyorlardı. Ben kederi hatırlıyorum. Mirath in gidişini çok iyi hatırlıyorum. Beyaz ejderin sesi hüzünlüydü.</p>
<p>Jaxom onu avutmak için yanına koştu.</p>
<p>“Ölmüş mü?” diye sordu Ruth’u işitemeyen Me-nolly kaygıyla.</p>
<p>“Ruth böyle olmadığını düşünüyor. Hem üstelik bir ejder, binicisinin kendi kendine zarar vermesine&#160;göz yummaz. Tiroth yaşarken D’ram intihar edemez.&#160;D’ram hayattaysa, Tiroth da bunu yapmaz.”</p>
<p>“Hangi zamanda?' Menolly’nin üzgün çıkıyordu sesi. “Hâlâ hangi zamanda olduğunu bilmiyoruz.”</p>
<p>“Hayır, bilmiyoruz. Ama D’ram ateş kertenkeleleri onu hatırlayacak kadar uzun süre burada idiyse, burada kalmayı planladıysa, ki bunu yapmıştır, o zaman kendisi için bir tür barınak inşa etmesi gerekecekti. Dünyanın bu kısmında yağmurlar vardır. Ve de&#160;İplik...” Jaxom kuramını sınamak için ormanın sınırına doğru koşmaya başladı Bağırdı, &quot;Hey, Menolly,&#160;İplik sadece geçtiğimiz on beş Devirdir düşüyor. Bu&#160;sıçrayış Tiroth için fazla uzun olmazdı. Zamanda ileriye yirmi beş Devirlik aralıklarla gelmişlerdi. Her şeyine iddiaya girerim ki bu zamana, İpliğin öncesine&#160;gelmiştir. D’ram kendisine birkaç ömür boyu yetecek&#160;kadar İplikten bıkmıştır.” Jaxom kumlarda elbiselerine doğru atıldı ve giyinirken konuşmaya devam etti.&#160;Bu doğruluk hissi, tahminlerini renklendiriyordu.&#160;“Ben derim ki, D’ram yirmi ya da yirmi beş Devir ge- ,</p>
<p>riye gitmiştir. İlk önce o zamanı deneyeceğim. D’ram ya da Tiroth’un izine rastlar rastlamaz geri döneceğiz,&#160;söz veriyorum.” Rutlı’un sırtına atladı, beyaz ejderi&#160;kanat çırpmaya sevk ederken başlığını giyiyordu.</p>
<p>“Jaxom, bekle! Bu kadar acele etme...”</p>
<p>Menolly’nin sözleri Ruth’un kanatlarının gürültüsü arasında yitip gitti. Jaxom kızın kumların üzerinde öfkeyle zıplayıp durduğunu görünce kendi kendine&#160;güldü. Zamanda sıçramak istediği anın üzerinde yoğunlaştı: şafak öncesi, Kızıl Yıldız uzakta, doğuda,&#160;kötü niyetli, ölgün bir pembe renkteyken, ihtiyatsız&#160;Pern’in üzerine daha çökmeden önce. Ama Menolly’nin söyleyecek son bir sözü vardı. Jaxom tam&#160;Ruth'a zamanda aradan gitmesini söyleyecekken,&#160;boynuna bir kuyruğun dolandığını hissetti.</p>
<p>Soğuk bir boşluk olan arada uzun süre asılı kalmış gibi geldi ona. Sevecen bir güneşin ısıttığı derisinde ve kemiklerinde, o ürpertinin yavaş yavaş ilerlediğini hissedebiliyordu. Bu büyük azap karşısında dişini sıktı. Sonra bir anda şafağın ayazına çıktılar, Kızıl Yıldız ın pembe pırıltısı ufkun az üzerindeydi.</p>
<p>“Tiroth’u sezebiliyor musun, Ruth?” Jaxom, kendi doğumundan uzun Devirler önce doğan günün alacakaranlığında, hiçbir şey göremiyordu.</p>
<p>O uyuyor. Adam da öyle. Buradalar.</p>
<p>Kıvançla dolan Jaxom, Ruth’a Menolly’nin yanma dönmelerini söyledi, ama hemen değil. Gözünün&#160;önıine ormanın üzerinde iyice batmakta olan güneşi&#160;getirdi ve Ruth koyun üzerinde şimdiye döndüğünde&#160;gördüğü de buydu.</p>
<p>Bir an için Menolly’yi kumsalda göremedi. Derken Güzel ve diğer iki bronz -Jaxom’a eşlik eden Kaya</p>
<p>idi- yanlarında belirdiler, Güzel, göğü kızgın eleştirileriyle doldururken Dalgıç ve Poll endişeyle şakıyorlardı. Sonra ormandan iki eli belinde, Menolly çıktı ve öylece durdu. Jaxom’ın kızın öfkeli olduğunu anlamak için onun yüzünü görmesi gerekmiyordu. Ruth&#160;onun üzerine kum sıçratmamak için özenle inerken,&#160;kız meşum bakışını sürdürüyordu.</p>
<p>“Eeee?”</p>
<p>Gözlerinde böyle şimşekler çakarken Menolly çok güzel, diye düşündü Jaxom, ama bir o kadar da göz&#160;korkutucuydu.</p>
<p>“D’ram o zamandaydı. Yirmi beş Devir geride. Kızıl Yıldız’ı kılavuz olarak kullandım.”</p>
<p>“Sabit bir şey kullandığına sevindim. Saatlerdir burada olmadığının farkında mısın?”</p>
<p>“İyi olduğumu biliyordun. Kaya’yı peşime taktın.” “Bir işe yaramadı! Öyle uzağa gittin ki, Güzel ona&#160;erişemedi. Nerede olduğunu bilemiyorduk!” Kız öfkeyle kollarını savurdu. “Ateş kertenkelelerinin rastladığı diğer insanlarla karşılaşabilirdin. Zamanı yanlış&#160;hesaplayabilir Ve hiç geri dönmeyebilirdin!”</p>
<p>“Özür dilerim, Menolly, gerçekten özür dilerim.” Jaxom, hakikaten pişmandı, sırf kızın sivri dilinden&#160;sakınmak için de olsa. “Ama ayrıldığımızda saatin kaç&#160;olduğunu bilemiyordum, ben de buraya gelişimizle&#160;çakışmasın diye garantiye aldım.”</p>
<p>Kız biraz olsun sakinleşmişti. “Bu kadar ihtiyatlı olman gerekmezdi, neredeyse Güzel’i F’lar’a göndermek üzereydim.”</p>
<p>“Çok kaygılanmışsın!”</p>
<p>“Üstüne bastın.” Kız eğildi ve bohçayı topladı, ceketini sırtına geçirdi ve başlığını taktı. “Şans eseri, şuradaki ırmağın gerisinde bir barakanın kalıntılannı buldum,” dedi bohçayı omzuna atarken. Ruth’un sırtına güzelce sıçrayarak, ortadan kaybolan ateş kertenkelelerine bakındı. “Yine gittiler.” Onlara seslendi ve&#160;Jaxom başının üzerindeki kanat hışırtılarını duyunca&#160;içgüdüsel olarak eğildi.</p>
<p>Menolly onları indirdi, Güzel ve Poll onun omuzlarında, Kaya ve Dalgıç Jaxom’ınkindeydi. Gitmeye hazırdılar.</p>
<p>Benden semalarına fırladıklarında, Ruth adını duyurdu. Menolly’nin ateş kertenkeleleri kararsızca öttüler.</p>
<p>“Keşke sizi kraliçe weyrine götürmeyi göze alabil-seydim, ama bu pek akıllıca olmazdı. Brekke’ye gidin!”</p>
<p>Onlar kaybolurken, nöbetçi ejder öfkeyle kükredi, kanatları açılmış, boynu bir yay gibi gerilmiş, gözleri&#160;hiddetli bir kırmızıyla parlıyordu. İrkilen Menolly ve&#160;Jaxom arkalarını döndüler ve kendilerine doğru gelen bir ateş kertenkelesi sürüsü gördüler.</p>
<p>“Bizi Güney’den buraya takip etmişler, Jaxom. Ah, Ruth, onlara geri dönmelerini söyle!”</p>
<p>Sürü bir anda kayboldu.</p>
<p>Sadece nereden geldiğimizi görmek istemişlerdi, dedi Ruth Jaxom’a incinmiş bir ses tonuyla.</p>
<p>“Ruatha Kalesi’nde olur. Burada olmaz!”</p>
<p>Bir daha gelmeyecekler, dedi Ruth hüzünle. Korktular.</p>
<p>O arada nöbetçi ejderin verdiği alarm, Weyr’i ayağa kaldırmıştı. Jaxom ve Menolly umutsuzluğa düşerken, Mnementh’in çıkıntısında doğrulduğunu gördüler. Ramoth’un bağırtısını duyabiliyorlardı ve daha onlar Çanak’a inmeden, ejderlerin yarısı avaz avaz&#160;bağırmaktaydı. Lessa ve F’lar’ın başkasıyla karıştırılmayacak figürleri Mnementh’in yanındaki çıkıntıda&#160;belirmişti.</p>
<p>“Şimdi hapı yuttuk işte,” dedi Jaxom.</p>
<p>“İyi haber getirdiğimiz için bir şey olmaz. Bunun üzerine yoğunlaş.”</p>
<p>“Hiçbir şey üzerine yoğunlaşamayacak kadar bitkinim,” diye cevapladı Jaxom, niyetlendiğinden daha içten bir şekilde. Teni karıncalanıyordu, belki kumdandı. Ya da güneşte çok kalmaktan, ama kendini rahatsız hissediyordu.</p>
<p>Çok açım, dedi Ruth Weyr’in etrafı çitle çevrili av alanına özlemle bakarak.</p>
<p>Jaxom inledi. “Senin burada avlanmana izin veremem, Ruth.” Arkadaşını yüreklendirerek hafifçe vurdu ve kendilerini bekleyen F’lar ile Lessa’yı fark ederek, pantolonunu çekeledi, tuniğini düzeltti ve Me-nolly’ye gitmelerinin iyi olacağını söyledi.</p>
<p>Anca üç adım atmışlardı ki, Mnementh kama biçimli başını F’lar’a çevirdi; Weyrlideri, Lessa’yla konuştu ve Benden’li iki lider merdivenlerden inmeye başlarlarken, F’lar Jaxom’a, Ruth’u av meydanına&#160;göndermesini işaret etti.</p>
<p>Mnementh çok sevecen bir dost, dedi Ruth. Burada yemek yiyebilirmişim. Çok açım.</p>
<p>“Bırak Ruth gitsin, Jaxom,” diye bağırıyordu F’lar araya giren mesafenin diğer ucundan. “Griye dönmüş!”</p>
<p>Jaxom Ruth’un sahiden de gri göründüğünü fark etti, arayışlarının neşesi sönerken, kendisi de üzerinde bir bitkinlik hissediyordu. Rahatlayarak, beyaz ejdere alana doğm gitmesi işaretini verdi.</p>
<p>O ve Menolly Weyrliderleri’ne doğm yürürken, Ja-xom durup dururken dizlerinin bağının çözüldüğünü hissetti ve Menolly’ye doğm yalpaladı. Kız hemen&#160;onun koluna giriverdi.</p>
<p>“Nesi var, Menolly? Hasta mı?” F’lar kıza yardım etmek için koşar adım yanına geldi.</p>
<p>“D’ram’ı bulmak için yirmi beş Devir geriye sıçradı. Bitkin düştü!”</p>
<p>Jaxom için sonraki birkaç an boşluktan ibaretti. Birisi burnuna pis kokulu bir ufak şişe koklatınca dumanlar zihnini açtı ve kokudan gerilemesine sebep&#160;oldu, işte o anda zaman ve mekân ilişkisini kurabildi. Kraliçe weyrinin basamaklarında oturduğunun farkına vardı, gövdesi F’lar’ın gövdesiyle Menolly’ninki-nin arasında desteklenmişti, Manora ve Lessa önünde&#160;duruyordu, hepsi de çok kaygılanmış görünüyorlardı.</p>
<p>Tiz bir çığlık ona Ruth’un avını öldürdüğünü belli etti, tuhaftır ki Jaxom hemen kendini daha iyi hissetti.</p>
<p>“Şunu yavaşça iç,” diye buyurdu Lessa onun parmaklarını sıcak bir fincana dolayarak. Çorba et su-yuyla zenginleştirilmiş, otlarla çeşni katılmış, tam da içilecek sıcaklıktaydı. İki büyük yudum aldı ve tam&#160;konuşmak üzere ağzını açacakken Lessa ona içmeye&#160;devam etmesini işaret etti.</p>
<p>“Menolly önemli noktaları bize anlattı,” dedi Weyrkadını, onaylamayan bir yüz buruşturmayla.&#160;“Ama Menolly’ye o arpçı aklını kaçırtacak kadar uzun&#160;süre kaybolmuşsun. D’ram’ın yirmi beş Devir geride&#160;olduğu sonucuna nasıl oldu da vardın? Bu somya&#160;şimdi cevap verme. İç. Rengin solmuş ve eğer bu do-</p>
<p>nuk beyinli macerada sana zarar gelecek olursa, Lytol’ın dilinden kurtul amam/’ Weyreşine ters ters&#160;baktı. “Evet, D’ram için ' endişelendiğim doğruydu,&#160;ama o kaybolmak için bu kadar çaba gösterirken,&#160;Ruth’un kılına zarar gelmesine izin verecek kadar değil. Buna ateş kertenkelelerinin karışmasından da İliç&#160;hazetmedim.” Bir ayağını yere vuruyordu ve ters bakışı Menolly ve Jaxom arasında bölünmüştü. “Onların&#160;hâlâ baş belaları olduğunu düşünüyorum. İstenmedikleri yere burunlarını sokuyorlar. O aniden beliren&#160;işaretlenmemiş sürü sizi Güney’den takip etti herhalde? Bunu onaylayamam.”</p>
<p>“Şey, onların Ruth’u takip etmesine engel olamıyorum,” Jaxom sağgörülü olamayacak kadar dernıan-sızdı. “Denemediğimi sanmayın!”</p>
<p>“Denediğinden eminim, Jaxom,&quot; dedi Lessa daha sakin -bir tonda.</p>
<p>Av meydanından yükselen bir takım korkmuş wherry ıslıkları açıkça duyuluyordu. Ruth’un ikinci&#160;bir hayvanı öldürmek için dalış yaptığını gördüler.</p>
<p>“O kesinlikle şık,” dedi Lessa onaylayarak. “Seçim yapmak için hayvanları koşturup, bir deri bir kemik&#160;bırakmıyor. Ayakta durabiliyor musun, Jaxom? Sanırım geceyi burada geçirmeyi planlasan en iyisi. Şu&#160;kahrolasıca ateş kertenkelelerinden birini Ruatha Kale’sine yolla da, Lytol’ı haberdar et, Menolly. Hem zaten Ruth’un yediklerini sindirmesi vakit alacaktır ve&#160;bu oğlanın yorgunluktan aklı başından gitmiş vaziyette, karnı tok ve bitkin bir ejderin üzerinde oraya gitmesine göz yummam.”</p>
<p>Jaxom ayağa kalktı.</p>
<p>“Teşekkür ederim, şimdi iyiyim.”</p>
<p>“O açıyla dururken değil,” dedi F’lar burnundan soluyup, bir kolunu Jaxom’a dolarken. “Doğru wey-</p>
<p>re.”</p>
<p>“Doğru dürüst bir yemek getireceğim,” diye söz verdi Manora ve gitmek için arkasını döndü. “Bana&#160;yardım edebilirsin, Menolly. Mesajını da gönder.”</p>
<p>Menolly duraksadı, Jaxom’ın yanında kalmak istediği aşikârdı.</p>
<p>“Onu yemeye niyetim yok, kızım,” dedi Lessa Me-nolly yi kovalayarak. “Böyle sersemlemiş haldeyken onu azarlamaya da. Bunu sonraya saklıyorum. Ruat-ha’ya haber ulaştırınca weyre gel.”</p>
<p>Jaxom onların yardımını reddetme zorunluluğu hissetti, ama onlar buna ihtiyacı olduğuna inanmışlardı ve onlar weyr basamaklarının tepesine varmadan,&#160;acınacak şekilde gevşemişti. Lessa ve F’lar Jaxom’ı&#160;weyre götürürlerken Mnementh onu sevecen bir bakışla süzüyordu.</p>
<p>Bu Jaxom’ın oraya ilk gidişi değildi ve oturma köşesine doğru yöneltilirken, Ramoth’un weyrine hep böyle gırtlağıma kadar suçluluk duygusuyla mı gireceğim, diye düşündü. Ramotlı düşüncelerini sezebilir&#160;miydi? Jaxom kaygıyla bir iskemleye oturtulur ve&#160;ayaklarının altına bir destek konurken, Ramoth’un&#160;mücevher misali gözleri en ufak bir heyecan belirtisi&#160;göstermeden, tembelce bakıyordu. Lessa bu yorgunluğun ardından üşümemesi gerektiğini mırıldanarak&#160;üzerine bir kürk örterken, durakladı, ona dikkatlice&#160;baktı. Elini Jaxom’ın çenesinin altına soktu ve başını&#160;yavaşça döndürdü, sonra da parmağıyla hafifçe İplik&#160;varasım takip etti.</p>
<p>“Bu yarayı nerede aldın, genç Lord Jaxom?” diye</p>
<p>sordu hırçınca, Lessa’nın gözleri Jaxom’ı kendisine bakmaya zorluyordu.</p>
<p>Onun ses tonuyla telaşlanan F’lar duvardaki dolaptan aldığı şarap ve bardaklarla masaya geri döndü.</p>
<p>“Ne yarası almış? Ah ha, genç adam ejderine ateş taşı çiğnemeyi öğretmiş, ama eğilmeyi öğretememiş!”&#160;“Jaxom’ın Ruatha’da Kalesinin başında kalması&#160;kararlaştırıldı, sanıyordum.”</p>
<p>“Onu azarlamayacağını söylediğini sanıyordum,” diye yanıtladı F’lar, Jaxom’a göz kırparak.</p>
<p>“Zamanda yolculuk etmemesi konusunda. Ama bu...” cinleri tepesinde, Jaxom’ı gösterdi eliyle, “bu tamamen apayrı bir şey.”</p>
<p>“Öyle mi, Lessa?” diye F’lar Jaxom’ı mahçup eden bir sesle sordu. Bir an için onun varlığını unutmuşlardı. “Sanki kraliçesini uçurmak için yanıp tutuşan bir&#160;genç kız hatırlar gibiyim.&quot;</p>
<p>“Uçmanın tehlikesi yoktu. Ama Jaxom-”</p>
<p>“Belli oluyor ki, Jaxom bir ders almış. Öyle değil mi? Yani eğilmek konusunda.”</p>
<p>“Evet, efendim. N’ton beni Kale weyrçömezleriyle birlikte eğitime aldı.”</p>
<p>“Bundan niye benim haberim yok?” diye sordu Lessa.</p>
<p>“Jaxom’ın eğitimi Lytol’ın sorumluluğunda ve bu konuda hiçbir şikâyetimiz yok. İş Ruth’a gelince,&#160;onun da N’ton’un yargısında olduğunu söyleyebilirim.&#160;Bu ne kadar zamandır böyle devam ediyor, Jaxom?”&#160;“Pek uzun değil, efendim. N’ton’dan rica ettim,&#160;çünkü ... şey...” Bu noktada Jaxom’ın vicdanıyla konuşkanlığı çelişiyordu. En önemlisi, Lessa onun o</p>
<p>_ kahrolasıca yumurtanın geri getirilmesinde parmağı 256&#160;olduğunu düşünmemeliydi.</p>
<p>F’lar onu kurtardı. “Çünkü Ruth bir ejder ve ejderler de İpliğe karşı ateş taşıyla savaşmalıdırlar, öyle mi?” Lessa’ya omuz silkti. “Başka ne bekliyordun? O&#160;da senin gibi Ruathalı işte. Ruth ve sen, tek parça kalın, yeter.”</p>
<p>“Daha hiç İplik Düşüşünde uçmadık,” diye itiraf etti Jaxom, konuştukça sesindeki içerlemişliğin ne kadar belli olduğunun farkına varıyordu.</p>
<p>F’lar onun omzuna dostça bir şaplak vurdu.</p>
<p>“O güvenilir bir delikanlı, Lessa, öyle alı al moru mor bakmayı bırak. Eğer cam bir kez yandıysa, bunu&#160;yine göze alması daha zor olur. Ruth da yaralandı mı?”</p>
<p>“Evet!” Bu deneyimin ıstırabı, Jaxom’ın kabulünden belli oluyordu.</p>
<p>F’lar bir kahkaha attı ve parmağını hâlâ yiyecekmiş gibi Jaxom’a bakmakta olan Lessa’ya doğru salladı. “İşte. Dünyadaki en caydırıcı şey de budur. Ruth çok kötü yaralanmadı, değil mi? Onu son zamanlarda&#160;pek gördüğümü söyleyemem...” F’lar sanki beyaz ejderi çağıracakmışçasına av meydanına doğnı döndü.</p>
<p>“Hayır,” dedi Jaxom ve F’lar onun cevabı karşısında ferahlayarak gene gülümsedi. “Yara güzelce iyileşti. İzini güçlükle görebilirsiniz. Sol uyluğunda.”</p>
<p>“Tüm bunlardan hoşnut olduğumu söyleyemem,” dedi Lessa.</p>
<p>“Size sormamız gerekirdi, Weyrkadını,” diye söze girdi Jaxom, sözleri tamamen gerçeği yansıtmıyordu,&#160;“ama o sıralar öylesine çok sorun vardı ki...”</p>
<p>“Eh...” diye başladı Lessa.</p>
<p>“Eh,” diye tekrarladı F’lar, “bu aslında senin işin değil, Lessa; ama şu anda ciddi şekilde yaralanman</p>
<p>ne kadar uygunsuz olurdu, anlıyorsundur, Jaxom. Başlıca Kalelerden birini çekişmelere terk edemeyiz.”&#160;“Bunu anlıyorum, efendim.”</p>
<p>“Korkarım, senin bir Kale Lordu olarak onaylanman için baskı yapmak da çok akıllıca olmazdı...” “Lytol’ın görevini bırakmasını istemiyorum, efendim. Hiçbir zaman.”</p>
<p>“Vefakârlığın sana şeref kazandırıyor, ama gerçekten de senin belirsiz konumunu anlıyor ve takdir edebiliyorum. Sabırlı olmak kolay değildir, dostum, ama sonunda mükâfat olabilir.”</p>
<p>Jaxom bir kez daha F’lar ile Lessa arasındaki bakışmadan dolayı rahatsızlık duydu.</p>
<p>“Ayrıca,” diye aceleyle devam etti Weyrlideri, sanki Jaxom’ın huzursuzluğunun farkına varmışçasına, “bugün becerikliliğini yeterince ispat ettin, gerçi işini&#160;bu kadar esaslı yapacağını bilsem daha açık emirler&#160;verirdim.” F’lar’ın yüz ifadesi ciddiydi, ama Jaxom&#160;kendini ferahlamayla gülümserken buldu. “Yirmi beş&#160;Devir geriye gitmek...” Weyrlideri hem dehşete düşmüş, hem de saygı duymuştu.</p>
<p>Lessa burnundan soludu.</p>
<p>“Bana bu fikri veren, senin yaptığın sıçramalardı, Lessa,” dedi Jaxom ve kadının irkilmiş yüzünü görünce açıkladı: “Hatırla, sen de Eskiçağlılar’ı ileri getirdiğin vakit yirmi beş Devirlik sıçramalar yapmıştın. Ben&#160;de D’ram’ın o kadar süreyle geriye gidebileceğini düşündüm. Bu ona Geçiş başlamadan önce yeterince&#160;vakit kazandıracaktı, böylece İplik yüzünden kaygılanması gerekmeyecekti.”</p>
<p>F’lar başıyla onayladı ve Lessa biraz yatışmış gö-</p>
<p>Ramoth başını girişe doğru döndürdü.</p>
<p>“Yemeğin geliyor,” dedi Lessa gülümseyerek. “Yemeden önce bir kelime daha etmek yok. Ruth senden çok daha ileride, Ramoth’un dediğine göre üçüncü&#160;wherryyi indirmiş yere.”</p>
<p>Jaxom Ruth’un bu açgözlülüğü karşısında somurtunca, “Üç dört kuş için üzülme,” dedi F’lar. “Weyr, yemeği karşılayabilir.”</p>
<p>Menolly içeriye girdi, tırmanıştan ve alnındaki boncuk boncuk tere bakılacak olursa, aceleden dolayı nefes nefese kalmıştı. Lessa savaşan bir filoyu doyuracak kadar yemek getirdiğini söyleyerek bağırınca, Menolly, Manora’nın akşam yemeği saatinin neredeyse geldiğini ve hepsinin de weyrde yemek yiyebileceklerini söylediğini iletti.</p>
<p>Eğer o sabah birisi Jaxom’a Benden Weyrliderle-ri’yle birlikte rahat bir akşam yemeği yiyeceğini söylemiş olsa, ona ışıl sepetini açmasını söylerdi. Mne-menth ve Ramoth’un güvence vermesine karşın, Ja-xom Ruth’u kontrol etmeden ne yerinde doğnı düzgün oturacak, ne de yemek yiyecekti. Bu yüzden Lessa ona çıkıntıya kadar yürüyüp, gölün yanında kendini temizleyen beyaz ejdere bakma izni verdi. Jaxom masadaki yerini aldığında kendini titrerken buldu ve&#160;gücünü toplamak için kızarmış etlere saldırdı.</p>
<p>Yemeklerini yedikten sonra masada dinlenirlerken, F’lar, “O ateş kertenkelelerinin insanlar hakkında söylediklerini bana tekrar anlatın,” dedi.</p>
<p>Menolly öncelikle söz almak isteyip istemediğini görmek için Jaxom’a baktı, sonra da konuştu. “Ateş&#160;kertenkelelerine her zaman birşeyleri anlattı ramazsınız. Ruth onlara insanları hatırlayıp hatırlamadıklarını</p>
<p>sorduğu vakit öylesine coştular ki, gönderdikleri görüntüler anlamsızdı. Aslında,” Menolly durakladı, kaşlarını kaldırarak dikkatini topladı, “görüntüler o kadar farklıydı ki, pek bir şey anlaşılmıyordu.”</p>
<p>“Görüntüler neden farklı olsun ki?” diye sordu Lessa, ateş kertenkelelerine karşı süregelen düşmanlığına karşın, meraklanmıştı.</p>
<p>“Genellikle bir grup, tek, belli bir görüntüyle gelir...”</p>
<p>Jaxom bezginlikle içini çekti: Kız yumurta görüntülerinden bahsedecek kadar aptal olamazdı.</p>
<p>“Onlar Canth’ın Kızıl Yıldız’dan düşüşünü yansıttılar. Dostlarım bana çoğu zaman oldukça net görüntülerle dönerler, sanırım her biri bir diğerini, gördükleri yerleri pekiştiriyor.”</p>
<p>“İnsanlar!” dedi F’lar düşünceli bir şekilde. “Gü-ney’in başka yerindeki insanları kastediyor olabilirler. Orası büyük bir kıta.”</p>
<p>“F’lar!” Lessa’nın sesi ters ve uyarı doluydu. “Güney Kıtası’m keşfe çıkacak değilsin. Hem hatırlatırım ki, orada biryerlerde insanlar olsaydı, güneydeyken&#160;şu ya da bu anda F’nor ya da Toric tarafından fark&#160;edilecek kadar kuzeye ilerlerlerdi. Onlarla ilgili, birtakım ateş kertenkelelerinin güvenilmez hatıralarından&#160;fazla bir şey olurdu.”</p>
<p>“Büyük ihtimalle haklısın, Lessa,” dedi F’lar, öylesine hüsrana uğramış gözüküyordu ki, Jaxom Benden Weyrlideri ve Pern’in Birinci Ejder binicisi olmanın&#160;daha önce düşündüğü kadar gıpta edilecek bir mevki olmadığını ilk kez kavradı.</p>
<p>Son zamanlarda hiçbir şeyin aslında göründüğü</p>
<p>, gibi olmadığım sık sık görmüştü. Her şeyin bir gizli 260</p>
<p>yüzü vardı. Arzuladığın şeyi avcunun içinde sanıyordun ve yakından baktığın zaman, bunun uzaktan göründüğü gibi olmadığını fark ediyordun. Tıpkı ejderine ateş taşı çiğnemeyi öğretmek -ve bunu yaparken yakalanmaya benziyordu, bir anlamda onun başına&#160;gelenler gibiydi. Artık N’ton’un weyrçömezleriyle birlikte ciddi şekilde eğitilmek zorundaydı, bu gittiği yere kadar iyiydi, ama Jaxom’ı memnun edecek kadar&#160;ileriye gitmiyordu -Kale Weyri binicileri arasında uçmak, kendi kalelilerinin hiçbirinin onun yukarıda olduğunu bilemeyecekleri kadar yüksekten!</p>
<p>“Sorun şu ki, Jaxom, bizim,” F’lar Lessa’yı, kendini ve tüm Weyr’i işaret etti, “Güney için başka planlarımız var -Kale Lordları orayı genç evlatları için parsellemeye girişmeden önce.” Saçım yüzünden geriye attı. “Eskiçağlılardan bir ders aldık, hem de değerli bir&#160;ders. Ve bir Uzun Aralık’ta bir Weyrin başına nelerin&#160;geldiğini biliyoruz.” F’lar Jaxom’a boydan boya gülümsedi. “Toprağı kurtçuklandırarak korumakla epey&#160;meşgûldük. Kızıl Yıldız’ın bir dahaki Geçiş’ine kadar,&#160;tüm Kuzey Kıtası,” ve Weyrlideri geniş bir alanı kapsıyordu işaretiyle, “kurtçuklanmış olacak. En sonunda&#160;İpliğin yuva yapma tehlikesinden kurtulacak. Eğer&#160;Kaleler ejder binicilerinin gereksiz olduğunu daha&#160;önce düşünmüşlerse, bu sefer bunun için daha fazla&#160;sebepleri olacak.”</p>
<p>“İnsanlar ejderlerin İpliği yaktığım gördüklerinde kendilerini daima daha iyi hissedeceklerdir,”, dedi Ja-xom bir vefa duygusuyla hemen, gerçi F’lar’ın yüzündeki ifadeye bakılacak olursa, Weyrliderinin teselli&#160;edilmeye gereksinimi yok gibiydi.</p>
<p>“Doğru, ama Weyrlerin Kalelerin cömertliğine ba-</p><h4>ONBÎRİNCÎ BÖL ÜM</h4><div>
<p>ğımlı olmamasını tercih ederdim. Eğer kendimize ait yeterine toprağımız olsaydı...”</p>
<p>“Güney’i siz istiyorsunuz!”</p>
<p>“Tamamını değil.”</p>
<p>“Sadece en iyi kısmını,” dedi Lessa sertçe.</p></div>
<p>Benden Weyri’nde Sabahın Geç Saatleri, Arpçı Zanaat Salotıu’nda Sabah Erkenden, Fidello’nun Kalesi’nde Gün Ortası,&#160;15.7.5</p>
<p>Jaxom ve Ruth geceyi boş bir weyrde geçirdiler, ama Ruth kendini büyük bir ejder yatağında o kadar&#160;rahatsız hissetmişti ki Jaxom da kürk yaygıları toparlayıp onun eyerine yaslandı, kıvrılıp yattı. Jaxom kıpırdamaya gönlü olmadığı yumuşak, kara, sarmalayan bir çukurdan kendini çekmek zorunda olduğunun bilincine vardı.</p>
<p>“Yorgunluktan pestil gibi olduğunu biliyorum, Ja-xom, ama kalkmak zorundasın!” Menolly’nin sesi o konforlu karanlığı delip geçti. “Hem öyle yatarsan&#160;boynun tutulur.”</p>
<p>Jaxom gözlerini açınca, Menolly baş aşağı duruyor, diye düşündü. Güzel tehlikeli bir şekilde tünemişti, arka ayakları kızın omzunda, ön ayaklarıysa göğüslerinden epey aşağıdaydı. Endişeyle ona bakıyordu hayvan. Ruth’un kımıldandığını hissetti.</p>
<p>“Jaxom, kalk! İçebileceğin tüm klahı getirdim.” Görüş alanına Mirrim girdi. “Ama F’lar gitmek için sabırsızlanıyor ve önce Mnementh’in Ruth’la konuşmasını istiyor.”</p>
<p>Menolly ciddi ciddi Jaxom’a göz kırptı, bu hareketi Miırim’den gizlemek için omzunu döndürmüştü. Ja-</p>
<p>xom inledi, çünkü kimin neyi bildiğini, kimden bir sır olarak saklayacağını asla aklında tutamayacaktı. Tekrar&#160;inledi, çünkü boynu gerçekten de kaskatı kesilmişti.</p>
<p>Ruth iç göz kapaklarını hafifçe açıp, binicisini hoşnutsuzlukla süzdü. Yorgunum. Uyumam lazım.</p>
<p>“Artık uyuyamazsın. Mnementh’in seninle konuşması gerekiyor.”</p>
<p>Neden geçen gece konuşmamış?</p>
<p>“Öyle yapsa muhtemelen bugüne hatırlamazdı.”</p>
<p>Ruth başını kaldırdı ve bir gözünü tamamen açıp Jaxom’a döndürdü. Mııementh hatırlardı. O tüm&#160;Peru'deki en büyük ejder.</p>
<p>“Sırf kendi av meydanında tıkınmana izin verdiği için onu seviyorsun. Ama seninle konuşmak istiyor,&#160;sen de öyle yapsan iyi olur. Uyanık mısın?”</p>
<p>Eğer seninle konuşabiliyorsam, rüya görmüyorum demektir. Uyanığım.</p>
<p>“Bugün çok açık sözlüsün,” dedi Jaxom. Büyük bir çabayla kendini üstünkörü hazırlanmış yatağından&#160;kaldırdı. Kürkleri etrafında sürükleyerek, Menolly ve&#160;Mirrim’in yer açtıkları masaya doğru sendeledi. Kla-hın kokusu çok cazipti ve kızlara teşekkür etti.</p>
<p>“Saat kaç?”</p>
<p>“Sabah ortası, Benden saatiyle,” dedi Menolly, yüzü ifadesizdi, ama son iki kelimeyi hafifçe vurgularken gözleri kıpır kıpırdı.</p>
<p>Jaxom homurdandı. Ruth kendisini güne hazırlamak için gerinirken, ejderden gelen bütün gıcırtıları, iniltileri ve gurultuları duyabiliyorlardı.</p>
<p>“Ne zaman İplik yarası aldın, Jaxom?” diye soruverdi Mirrim her zamanki patavatsızlığıyla. Öne eğildi ve hafif bir dokunuşla yarayı takip etti, yaranın biçimsizliğini görünce bariz bir hoşnutsuzlukla dudaklarını gerdi.</p>
<p>Kızın kendisini paylamaya niyetlendiğini anlayınca, “Ruth’a ateş taşı çiğnemeyi öğretirken. Kale Wey-ri’nde,” diye eklemeyi de unutmadı Jaxom kötü niyetli bir duraksamanın ardından.</p>
<p>“Lessa’nın haberi var mı?” diye sordu Mirrim üzerine basarak.</p>
<p>“Evet,” diye yanıtladı Jaxom. Mirrim bu gerçeği yutsundıı artık. Ama Mirrim bazı konuları deşmeden&#160;bırakmazdı.</p>
<p>“N’ton’un weyrçömezi hocasında iş yokmuş o zaman,” dedi, kınayarak burun kıvırdı, “senin böyle yaralanmana izin verdiğine göre.”</p>
<p>“Onun suçu değil,” diye mırıldandı Jaxom ağız dolusu ekmeğin üzerinden.</p>
<p>“Lytol deliye dönmedi mi? Kendini riske atmaman gerek.”</p>
<p>Jaxom başını şiddetle iki yana salladı. Menolly’nin Mirrim’i getirmemiş olmasını diliyordu.</p>
<p>“Hem bunun sana ne yararı dokunacak, anlamadım ya. Ruth’la savaşmayı düşünüyor olamazsın.”</p>
<p>Lokması Jaxom’ın boğazında kaldı. “Ruth’la savaşacağım da, Mirrim.”</p>
<p>“Bunu yaptı bile,” diye belirtti Menolly İplik yarasına dikkat çekerek. “Şimdi kapa çeneni de bırak adam yemeğini yesin.”</p>
<p>“Adam mı?” Mirrim’in sesi alaylı bir şekilde alçaldı ve kız Jaxom’a kırıcı bir bakış attı.</p>
<p>Menolly çileden çıkmış bir ünlemde bulundu. “Eğer Patlı yakında uçmazsa, Mirrim, hiç dostun kalmayacak!”</p>
<p>Anne McCaffrey</p>
<p>Jaxom şaşkınlıkla, kızarıp bozaran Mirrim’e baktı.</p>
<p>“Ah ha, Path uçurulmaya hazır demek! Bu senin o dik kafalı düşüncelerinin hakkından gelir.” Kızın kapıldığı dehşet karşısında alay etmekten kendini alamıyordu. “Path tercihini belli etti mi? Hah! Şunun yüzünün kızarmasına bir bakın hele! Senin dilini yutacağın günü göreceğimi hiç sanmazdım. Çok yakında&#160;başka birşeylerden daha olacaksın. Dilerim Mne-menth’in Ramoth’u ilk uçımışundan bu yana Ben-den’de yaşanmış en vahşi uçuş olur!”</p>
<p>Mirrim patladı, gözleri öfkeden kısılmış, sımsıkı yumrukları iki yanındaydı. “En azından benim&#160;Path’ım uçurulacak! Sen o kavruk beyazınla bunu bile yapamayacaksın!”</p>
<p>“MirrimP Menolly’nin tiz sesi, kızın biraz gerilemesine sebep oldu, ama bu, onun verdiği sert cevabın Jaxom’ın zihnine buz gibi işlemesini engelleyecek kadar çabuk değildi. “Haddini aşıyorsun, Mirrim,” diyordu Menolly. “Bence gitsen iyi edersin.”</p>
<p>“Gideceğimden emin olabilirsin. Ve bu weyrden aşağı tutunarak inmek zorunda bile kalsan, umrumda&#160;değil, Menolly. Gerçekten de umrumda değil.” Mirrim&#160;odadan koşarak fırladı.</p>
<p>“Kabuklar ve Kırıklar adına, onun yeşili çiftleşmek için yükeldiğinde herkes rahatlayacak. Mirrim’in tepkisine bakılırsa, bugün bile olabilir.” Menolly hiçbir&#160;şey olmamış gibi konuşuyor, arkadaşının davranışı&#160;karşısında neredeyse kıkır kıkır gülüyordu.</p>
<p>Jaxom ağzındaki kumluğa rağmen yutkundu. Ruth’un hatırına içindeki şiddetli duygusal tepkiye&#160;ket vurdu. Beyaz ejdere gizlice attığı bakış, dostunun&#160;hâlâ gerinip kanatlarıyla bacaklarını açmakta olduğunu gösterdi. Jaxom sadece ejderinin söylenenlere dikkatini vermeyecek kadar uyku mahmuru olmasını&#160;umuyordu. Menolly’ye doğru eğildi.</p>
<p>“Onun hakkında...” dedi, başını Ruth’a doğru salladı, “benim bilmediğim bir şey mi biliyorsun?”</p>
<p>“Path hakkında mı?” Menolly kasıtlı olarak soruyu yanlış yöne çekmişti. “Şey, daha önce bir binicinin kızışmış ejderine tepkisini görmediysen, Mirrim bunun&#160;klasik bir örneğini verdi.”</p>
<p>Path iyice olgunlaşmış bir ejder, dedi Ruth düşünceli bir tavırla. Jaxom inledi, bir eliyle yüzünü örttü; Ruth’un gözünden çok az şeyin kaçtığını tahmin etmeliydi.</p>
<p>Menolly parmaklarını amirane bir havayla masaya vurup duruyordu, gözleri bir açıklama beklemekteydi.</p>
<p>“Path’ı uçurmak ister miydin?” diye sordu Jaxom Ruth’a, gözleri Menolly’ninkilerle buluştu.</p>
<p>Onunla niye uçacakmışım ki? Zaten Telgar’da yaptığımız her yarışta onu geçtim. Havadayken benim kadar hızlı değil.</p>
<p>Jaxom, sesini Ruth’un şaşırmış tonuna benzetmeye gayret göstererek, Ruth’un söylediklerini kelimesi kelimesine Menolly’ye aktardı.</p>
<p>Menolly kahkahayı bastırdı. “Ah, keşke Ruth bunu Mirrim’in önünde söyleseydi. Bu onun havasını biraz&#160;söndü rürdü.”</p>
<p>Mııemeııth benimle konuşmak istiyor, dedi Ruth çok saygılı bir ifadeyle, başını kaldırdı ve Mne-menth’in çıkıntısına doğru döndürdü.</p>
<p>Jaxom kızı kendine yakınlaştırmak için elini kavrayarak, “Benim bilmediğim bir şey mi biliyorsun? Ruth hakkında?” diye sordu kızgın bir fısıltıyla.</p>
<p>“Onu duydun, Jaxom.” Menolly’nin gözleri neşeyle parlıyordu. “O ejderlerle ilgilenmiyor, henüz o anlamda değil.&quot;</p>
<p>Jaxom kızın elini şiddetle sıktı.</p>
<p>“Sadece mantıklı düşün, Jaxom,” dedi kız ona doğru eğilerek. “Ruth küçük, diğer ejderlerden daha&#160;yavaş olgunlaşıyor.”</p>
<p>“Demek istediğin, çiftleşecek kadar olgunlaşmayabilir, öyle değil mi?”</p>
<p>Menolly gözlerini ona dikti ve Jaxom kızın bakışlarında merhamet veya kaçınma aradı; ikisine de rastlayamadı. “Jaxom, Corana’yla birlikte olmaktan zevk almıyor musun?”</p>
<p>“Evet, alıyorum,”</p>
<p>“Üzgünsün. Böyle olman gerektiğini düşünmüyorum. Senin endişelenmeni gerektirecek tek bir kelime bile çalınmadı kulağıma. Sadece Ruth farklı.”</p>
<p>Mııementh’e bilmek istediğini söyledim. Şimdi gidiyorlar, dedi Ruth. Sence gölde banyo yapabilir miyim?</p>
<p>“Dün koyda yeterince yıkanmadın mı?” Jaxom ejderi sakince yanıtlayabildiğim görünce ferahladı.</p>
<p>O dündü, diye yanıtladı Ruth da sakince. O saatten beri yemek yedim ve tozlu bir yüzeyde yattım. Bence senin de bir banyoya ihtiyacın var.</p>
<p>“Tamam, tamam,” dedi Jaxom. “Git o zaman. Ama sakın Lessa seni ateş kertenkeleleriyle birlikte görmesin.”</p>
<p>O zaman sırtımı nasıl hakkıyla temizleyeceğim? diye Ruth sesinde azıcık serzenişle sordu. Yatak taşından aşağı indi.</p>
<p>Jaxom’ın yüz ifadesine bakarak gülen Menolly,</p>
<p>“Onun nesi var?” diye merakını dile getirdi yüksek sesle.</p>
<p>“Sırtının ovulmasını istiyormuş.”</p>
<p>“Sen göle gider gitmez dostlarımı yollarım, Ruth. Lessa’nın ruhu bile duymaz.”</p>
<p>Ruth weyr girişine doğru ilerlerken durakladı, başını yana eğdi, sabırla düşündü. Sonra boynunu yay gibi uzattı ve güvenle ileriye yürüdü. Evet, Mnementh&#160;gitti ve Ramoth da onunla birlikte. Esaslı bir banyo&#160;yapacağımı ve ateş kertenkelelerine çukurlarımı ovalatacağımı bilmeyecekler.</p>
<p>Ruth weyri terk ederken, Jaxom onun ses tonundaki kendini beğemniş memnuniyete elinde olmadan güldü.</p>
<p>“Mirrim’i üzerine saldığım için özür dilerim, Ja-xom, ama Patlı olmadan bu kata kadar çıkamazdım. Ve de Mirrim.”</p>
<p>Jaxom klahından koca bir yudum aldı. “Eğer Path kızışmışsa, sanırım onun hoşgörülmesi gerekir.”</p>
<p>“Mirrim çoğunlukla şöyle ya da böyle, hırçındır.” Menolly acı acı konuşmuştu.</p>
<p>“Ha?”</p>
<p>“Mirrim’in öfkeli davranışları genellikle yanına kâr kalır.”</p>
<p>Ani bir fikir, Jaxom’ın Arpçı kızın sözünü kesmesine sebep oldu. “Mirrim Kuluçkadan Çıkış’tan önce Meydan’a sinsice girdiğini düşünmüyorsun, değil mi?&#160;Biliyorum, öyle yapmadığına yemin ediyor ama onun&#160;Etkilememesi gerekirdi...”</p>
<p>“En az senin kadar! Alt, yapma Jaxom, sana hiç ta-kılamayacak mıyım? Hayır, onun Path’i yumurtadayken etki altına almaya çalıştığını zannetmiyorum.</p>
<p>Onun ateş kertenkeleleri vardı ve onlarla hep mutluydu. Üç ateş kertenkelesiyle kim mutlu olmazdı ki? Hem, o Path’ı etkiledikten sonra Lessa’nın nasıl öfkelendiğini de biliyorsundur herhalde. O zaman hiç&#160;kimse öne çıkıp da Mirrim’in Meydan’a gizlice girdiğini iddia etmedi ve bunu yaparlardı da! Mirrim patronluk taslayan, incelikten yoksun, geçimsiz ve sinir&#160;bozucu biri olabilir, ama hilekâr değildir. Sen Kuluçkadan Çıkış’ta yok muydun? Ah, ben oradaydım. Path&#160;Mirrim’in oturduğu yere kadar sendeleyerek geldi,&#160;bağıra bağıra ağlıyor ve Meydan’daki bütün adayları&#160;reddediyordu. En sonunda F’lar Path’ın seyirciler arasında birini istediğine karar vermek zorunda kaldı.”&#160;Menolly omuz silkti. “O birisi de Mirrim çıktı işte.&#160;İlginçtir ki, onun ateş kertenkeleleri cıvıldayıp itiraz&#160;bile etmediler. Hayır, sanırım onların ortaklığı da...&#160;şey, en az seninki ve Ruth’unki kadar kaderde yazılıymış. Hiç de benim Poll’u elde etmem gibi değil.&#160;Sanki bir ateş kertenkelesine daha ihtiyacım varmış&#160;gibi.” Kız hüzünle yüzünü ekşitti. “Onu tam Lord&#160;Groghe’nin sakar oğluna veriyordum ki, kabuğu çatladı. O beni İliç suçlamadı ve çocuk da bir yeşile sahip oldu. Zaten bronz o velete gitse yazık olurdu!”&#160;Jaxom işaret parmağını Menolly’ye doğrulttu. “Zırvalıyorsun! Sakladığın nedir? Ruth hakkında benim&#160;bilmediğim neyi biliyorsun?”</p>
<p>Menolly dosdoğru Jaxom’ın gözünün içine baktı. “Hiçbir şey bildiğim yok, Jaxom. Ama senin birkaç&#160;dakika önce bana anlattığına bakılırsa, Ruth Path’ın&#160;çiftleşmesinin yakın olduğu haberini, ışıl sepetlerini&#160;değiştirmesi istenmiş bir weyrçömezinin hevesiyle</p>
<p>“Bu bir şey-”</p>
<p>“Bu bir şey demek- değil. O yüzden savunmaya geçme hemen. Ruth geç olgunlaşıyor. Bu konuda tek&#160;düşünmen gereken bu... özellikle de Corana’yı elde&#160;etmişken.”</p>
<p>“Menolly!”</p>
<p>“Parlama! Dün geceki uykun boşa gidecek. Rengin solmuştu!” Kız elini onun koluna koydu, sıktı. “Corana konusuna burnumu sokmuyorum. Sadece&#160;yorum yapıyorum, gerçi sen ikisinin arasındaki farkı&#160;kavrayamayabilirsin. ”</p>
<p>“Bana sorarsan Ruatha Kalesi Arpçı meselesi değil,” dedi Jaxom, söylemek istediği kelimeler karşısında dişlerini sıkarak.</p>
<p>“Sen, Jaxom, beyaz Ruth’un binicisi, Arpçı mese-lesisin -Ruatha Kalesi Lordu genç Jaxom değil.”</p>
<p>“Yine ayrımlar yapıyorsun.”</p>
<p>“Evet, yapıyorum Jaxom,” kızın sesi ciddi de olsa, gözleri ışıldıyordu. “Jaxom Pern’e olanları etkilediği&#160;vakit, Arpçı meselesi haline gelir.”</p>
<p>Jaxom ona bakakaldı, hâlâ kızın yumurtanın geri getirilmesi konusundaki sessizliğine şaşıyordu. Sonra&#160;onun gözlerindeki tuhaf uyarı ifadesini gördü; Ja-xom’ın kavrayışının ötesindeki bir sebepten dolayı,&#160;kız onun bu macerasını doğrulamasını istemiyordu.</p>
<p>“Sen aynı anda birçok kişisin, Jaxom,” diye devam etti söze ağırbaşlılıkla. “Çekişmelere sahne olabilecek&#160;bir Kalenin Lordu, bir eşi daha görülmedik bir ejderin binicisi ve ne ya da kim olması gerektiğinden&#160;emin olmayan bir genç adamsın. Bildiğin gibi, hiç&#160;kimseye ya da kendine ihanet etmeksizin; hepsi ve&#160;daha fazlası olabilirsin.&quot;</p>
<p>Jaxom onu küçümseyerek konuştu. “Kim bu konuşan? Arpçı mı, yoksa her şeye nane olan Menolly mi?”</p>
<p>Menolly omuz silkti, dudağını esefle büktü, ne bir gülümseme, ne de inkârdı bu. “Kısmen Arpçı, çünkü&#160;birçok şeye Arpçı gözüyle bakmadan edemiyorum,&#160;ama şu anda sadece Menolly’yiın sanırım, çünkü senin üzülmeni istemiyorum. Özellikle de dün elde ettiğin başarıdan sonra!” Kızın gülücüğündeki sıcaklıktan kuşku duyulamazdı.</p>
<p>Menolly’nin ateş kertenkeleleri birdenbire weyre doluştular. Jaxom bu engellemeden dolayı duyduğu&#160;öfkeyi bastırdı, çünkü Menolly’nin bu hiç alışılmadık,&#160;samimi tarzda konuşmaya devam etmesini istiyordu.&#160;Ama ateş kertenkelelerinin heyecanlanmış olduğu&#160;belliydi ve Menolly daha onları ne olduğunu öğrenecek kadar sakinleştiremeden, Ruth içeri girdi, gözleri&#160;sayısız renkle dönüyordu.</p>
<p>D'ram ve Tiroth buradalar ve herkes çok heyecanlı, dedi Ruth burnunu okşaması için Jaxom’a uzatarak. Jaxom bu çağrıya uydu ve Ruth’un yüzmekten nemli nemli olan göz kenarlarını kaşıyarak devam etti. Mnementh kendiyle çok gurur duyuyor. Bu eklemede, belli belirsiz bir serzeniş vardı.</p>
<p>“Eh, senin yardımın olmasa Mnementh D’ram ve Tiroth’u geri getiremezdi, Ruth,&quot; diye yanıtladı Jaxom&#160;kadirşinaslıkla. “Öyle değil mi, Menolly?”</p>
<p>D ram ve Tiroth’u ateş kertenkelen olmadan bulamazdım, diye Ruth incelikle belirtti. Yirmi beş Devir geriye gitmeyi de sen akıl ettin.</p>
<p>Ruth’un yaptığı son yorumu işitemeyen Menolly, içini çekti.</p>
<p>“Aslında, Güneyli ateş kertenkelelerine daha çok şey borçluyuz.”</p>
<p>“Ruth da bunu az önce söylemişti...”</p>
<p>“Ejderler dürüst yaratıklar!” Menolly derin bir nefes koyverdi ve doğruldu. “Gel, dostum. Kendi salonlarımıza dönsek en iyisini ederiz. Yapmak için gönderildiğimiz işi yaptık. İyi hallettik hem de. Duyacağımız tüm tatmin de bu.” Ona keyifli bir bakış attı. “Öyle değil mi?” Eşyalarını topladı. “Bazı meseleler&#160;böyle kalmalı. Tamam mı?”</p>
<p>Kız Jaxom’ın koluna girdi, onu çekerek ayağa kaldırdı. Tuhaftır ki, kızın yan fesat gülüş tarzı, Jaxom’ın hissetmeye başladığı kırgınlığı dağıtmaya yeterli oldu.</p>
<p>Çıkıntıya çıktıklarında, Alt Mağaralar’dan biniciler ve kadınlar D’ram ve bronzunu karşılamak için döküldükçe, kraliçe weyrinin etrafındaki hareketliliği&#160;görebiliyorlardı.</p>
<p>“Kabul etmeliyim ki, Benden’den herkesin aklı huzurluyken ayrılmak, oldukça hoş bir değişiklik,”&#160;dedi Menolly, Ruth onu ve Jaxom’ı yukarı taşırken.</p>
<p>Jaxom Menolly’yi sağ salim Arpçı Salonu’na bırakıp eve dönmeyi düşünüyordu. Ruth ancak kendini ateş tepelerindeki nöbetçi ejdere tanıtmıştı ki, Zair ve&#160;Arpçı şeritleri taşıyan bir küçük kraliçe, güvensiz pençe kavrayışlarıyla, Ruth’un boynuna asıldılar.</p>
<p>“Bu Sebell’in Kimi’si. O geri dönmüş!” Kızın sesinde, Jaxom’ın daha önce hiç işitmediği bir sevinç tınısı duyuluyordu.</p>
<p>Nöbetçi ejder Arpçınm bizi görmek istediğini söylüyor. Zair de, dedi Jaxom’a Ruth. Beni de istiyor, diye ekledi hoş bir şaşkınlıkla.</p>
<p>“Arpçı neden seni görmek istemesin ki, Ruth? Sana hakkın olan şerefi vereceği kesin,” dedi Jaxom, kavisli boynu şefkatle okşarken, içinde hâlâ bir parça&#160;kırgınlık besliyordu. Ruth avluda inecek bir yer seçmek için başını döndürmüştü.</p>
<p>Robinton (Jsta ve omzunda usta düğümü taşıyan bir adam, Salon’un merdivenlerinden koşar adım indiler. Robinton Usta’nın kolları, Jaxom’ı neredeyse&#160;mahçup eden bir coşkuyla, hem onu hem de Me-nolly’yi saracak denli açılmıştı. Sonra, onu hayretler&#160;içinde bırakarak, diğer Arpçı Menolly’yi Robinton’ın&#160;kollarından kurtardı ve onu her defasında bir güzel&#160;öperek, etrafında döndünneye başladı. Dostlarına&#160;böyle davranıldığı için itiraz etmek şöyle dursun, ateş&#160;kertenkeleleri havada harikûlade manevralar yapmaya, boyunlarını birbirlerine dolamaya, kanatlarını üst&#160;üste bindirmeye başlamışlardı. Jaxom kraliçe ateş kertenkelelerinin diğer kraliçelere çok seyrek dokunduklarını bilirdi, ama Güzel ve onun tanımadığı diğer altın, en az Menolly ve adam kadar sevinçle sarmaş dolaş olmuşlardı. Arpçının bu aşırılık karşısındaki tepkisini ölçmek için baktığında, Robinton Usta’nın kendinden hoşnut, zevkle gülümsediğini gördü, Jaxom’ın&#160;bakışı fark edilince bu yüz ifadesi hemen değişti.</p>
<p>“Gel, Jaxom, Menolly ile Sebell’in birbirlerine verecekleri birkaç aylık haberler var ve ben de D’ram’ın bulunuşunu senin ağzından duymak istiyorum.”</p>
<p>Robinton Jaxom’ı Salon’a yöneltirken, Menolly bağırdı ve kendini Sebell’in kollarından kurtardı, gerçi Jaxom, kızın Robinton’a doğru kararsızca bir adım&#160;atarken dahi ellinin Sebell’in avucunda olduğunu gözünden kaçırmamıştı. “Usta?”</p>
<p>“Ne var?” Robinton yalancıktan çaresizliğe kapılmış gibi yaptı. “Böylesine uzun bir yokluğun ardından, Sebell’e vaktinden bir parça ayıramaz mısın?” Se-bell gülüyordu.</p>
<p>“Önce onun sana anlatacaklarını dinle, kızım,&quot; dedi Robinton daha kibarca. “Ben Jaxom’la gayet güzel idare ederim.”</p>
<p>Robinton kendisine Salon’un içine doğru eşlik ederken, geriye dönüp bakan Jaxom, çiftin kollarını&#160;birbirlerinin bellerine dolamış, başlarını da birbirine&#160;doğnı eğmiş olduklarını gördü. Ateş kertenkeleleri de&#160;gökte döne döne gidiyor, ağır ağır Arpçı Salonu’nun&#160;arkasındaki çayıra yürüyen kızla adamı takip ediyorlardı.</p>
<p>“D’ram ve Tiroth’u sen mi geri getirdin?” diye sordu Arpçı Jaxom’a.</p>
<p>“Ben onları buldum. Benden Weyrliderleri geri getirdiler. Benden saatiyle bu sabah.”</p>
<p>Robinton duraksadı, Jaxom’ı kendi odasına çıkarırken ayağı en üst basamaktan az kalsın kayıyordu. “Demek başından beri oradaydılar, o koyda, ha? Tam&#160;tahmin ettiğim gibi.”</p>
<p>“Yirmi beş Devir gerideydiler,” ve ısrara gerek kalmadan Jaxom macerayı en başından anlatmaya koyuldu. Bu sefer dinleyicisi, hem Lessa’dan hem de F’lar’dan daha duygudaş ve ilgili olduğundan, Jaxom&#160;alışık olmadığı bu rolden zevk almaya başladı.</p>
<p>“İnsanlar mı?” Çizmeli ayaklarından birini masaya uzatmış, koltuğuna tembelce yaslanan Arpçı ansızın&#160;dikilip oturdu. Topuğu taş zeminde çınladı. “İnsanları mı görmüşler?”</p>
<p>Jaxom bir an olsun irkilmişti. Weyrliderleri telaşlanıp kuşkuya düşmüşken, Arpçı bu haberleri neredey-</p>
<p>se bekliyormuş gibi davranıyordu.</p>
<p>“Güney Kıtası’ndan geldiğimizi savunmuşumdur hep,” dedi Arpçı, daha çok kendi kendine. Ardından&#160;Jaxom’a devam etmesini söyledi.</p>
<p>Jaxom itaat etti, ama çok geçmeden farkına vardı ki, adam başını sallayıp yeri geldiğinde soaı sorsa da,&#160;dikkatinin sadece yarısı hikâyedeydi. Jaxom kendisinin ve Menolly’nin Benden Weyri’ne sapasağlam dönüşlerini anlattı ve Mnementh’in Ruth’un beslenmesine izin verişi yüzünden duyduğu şükranı dile getirmeyi ihmal etmedi. Sonra suskunlaştı, Arpçıya kendi sorusunu nasıl yönelteceğini düşündü, ama Robinton&#160;bazı kendine özgü düşüncelere dalmış, surat asıyordu.</p>
<p>“Bana ateş kertenkelelerinin bu insanlar hakkında ne söylediğini bir daha anlat,” diye rica etti Arpçı öne eğilerek, dirsekleri masada, gözleri Jaxom’ın üzerinde sabitlenmişti. Omzundaki Zair, som sorarcasına&#160;bir ses çıkardı.</p>
<p>“Pek bir şey söylemediler, Robinton Usta. Somn da bu ya! Öyle heyecanlanmışlardı ki, hiçbir anlam&#160;çıkmıyordu dediklerinden. Belki Menolly sana daha&#160;fazlasını anlatabilir, çünkü Güzel ve üç bronzu yanındaydı. Ama-”</p>
<p>“Ruth ne dedi?”</p>
<p>Jaxom omzunu silkti, yarım cevaplarının yetersizliğinin kendisi de farkındaydı.</p>
<p>“Görüntülerin karman çorman olduğunu söyledi, yine de hepsi insanlarla ilgiliymiş, onların insanlarıyla. Biz, Menolly ile ben de, onların insanları gibi değilmişiz.”</p>
<p>Jaxom ağzının kumluğunu gidermek için klah</p>
<p>demliğine uzandı. Bir fincan da nezaketle Arpçı için 276</p>
<p>doldurdu, adam derin düşünceler içinde, dalgınca yarısını içiverdi.</p>
<p>“İnsanlar,” dedi Robinton Usta gene, son sessizi iyice uzatıp, dilinin şaklamasıyla sona erdirdi. Ayağa&#160;öyle çevik bir hareketle fırladı ki, Zair dengesini sağlamak için pençelerini savurarak ciyakladı. “İnsanlar;&#160;üstelik o kadar uzun zaman önce ki, ateş kertenkelelerinin sakladıkları görüntüler belirsizleşmiş. Bu çok&#160;enteresan, gerçekten de çok enteresan.”</p>
<p>Arpçı, onu öterek azarlayan Zair’i okşayarak, bir ileri bir geri yürümeye koyuldu.</p>
<p>Jaxom pencereden dışarı, avluda güneşlenen Ruth’a baktı, civardaki ateş kertenkeleleri beyaz ejderin etrafında kümelenmişti. Jaxom aylak aylak koroyu dinledi, onların Balad söylerken neden bu kadar&#160;çok durakladıklarını merak etti, çünkü kendisi, armonilerde bir ahenksizlik sezemiyordu. Pencereden içeri giren meltem hoştu, yazın kokusuyla, yumuşaktı ve&#160;Robinton’ın eli omzunu kavrayınca oğlan silkinerek&#160;kendine geldi.</p>
<p>“Çok iyi iş becerdin, evlat, ama artık Ruatha’ya dönsen iyi edersin. Ayakta uyuyorsun. O zamanda&#160;sıçrayış, görüyorum ki, farkında olduğundan fazlasını&#160;götürmüş senden.”</p>
<p>Robinton Usta Jaxom’ı avluya kadar geçirirken, ateş kertenkeleleriyle ilgili kısmı bir kez daha tekrar&#160;ettirdi ona. Bu sefer Arpçı, sanki doğm hatırladığını&#160;garantilemek istermişçesine, her noktada şiddetle başını salladı.</p>
<p>“D’ram ve Tiroth’u bulmuş olman, Jaxom, sanıyorum ki, bu olayın en önemsiz kısmı. Seni ve Ruth’u işe dahil etmemin doğm olduğunu biliyordum. Eğer&#160;bu konuda yine yardımını talep edersem şaşırmayasın, Lytol’ın izniyle, tabii ki.”</p>
<p>Kolunu son bir kez şefkatli bir kavrayışla sıkarak, Robinton Jaxom’ın Ruth’a binmesine izin vermek&#160;üzere geriledi; ateş kertenkeleleri, dostlarının ziyaretinin sona erişinden ötürü hissettikleri hayal kırıklığını, tiz sesli çığlıklarla duyuruyorlardı. Ruth, itaatkârca&#160;yükselirken, Jaxom Arpustası’nın gitgide küçülen figürüne neşeyle el salladı. Sonra Menolly ile Sebell’i&#160;görmek için ırmağa doğru baktı. Bir yandan da onların nerede olduklarını bilmek istediği için kendine kızıyordu ve daha da sinirlenmişti, çünkü onları gördüğü vakit, samimiyetleri, kendisinin haberi bile olmadığı bir ilişkiyi paylaştıklarını ispatlıyordu.</p>
<p>Dosdoğru Ruatha Kalesi’ne gitmedi. Lytol’ın onu özellikle beklediği bir saat yoktu. Çevrede kusurunu&#160;açığa vuracak ateş kertenkelelerini de göremeyince,&#160;Ruth’a kendisini Yayla Kalesi’ne götürmesini söyledi.&#160;Ruth’un şen rızası karşısında, beyaz ejderin aklındaki-leri kendisinden daha iyi bilip bilmediğini merak etti.</p>
<p>Şimdi Pern’in batısında saat gün ortasına yakındı ve Jaxom Kale’deki her çalışanı gelişinden haberdar&#160;etmeksizin Corana’nın dikkatini nasıl çekebileceğini&#160;merak etti. Kıza olan gereksinimi sinirlerini gerecek&#160;kadar büyüktü.</p>
<p>O geliyor, dedi Ruth; Jaxom Kale’den çıkıp, ırmak yönünde omzunda sepetle yürüyen kızı Jaxom görebilsin diye kanadını eğdi.</p>
<p>Tesadüfün böylesi olmazdı. Ruth’a kızın Kalesindeki kadınların çoğu zaman çamaşır yıkadıkları ırmağın yolunu tutmasını söyledi.</p>
<p>Irmak pek derin değil, dedi Ruth kayıtsızca, ama üzerinde rahatça güneşlenebileceğim büyük bir kaya&#160;var. Jaxom daha cevap veremeden ejder ırmağa doğru süzülerek alçaldı, aralarından köpük köpük suların çağladığı tehlikeli şekilde yayılmış taşları aşıp,&#160;durgun gölcüğe ve yerden göğe uzanan düzgün yüzeyli kayaya vardılar. Irmağı çevreleyen koca gölgeli&#160;ağaçların dallarına kanatları takılmasın diye ustaca bir&#160;açıyla, en büyük kayanın üzerine hafifçe kondu Ruth.&#160;Jaxom’ın inmesi için omzunu eğerek, O geliyor, diye&#160;yineledi.</p>
<p>Jaxom kendini bir anda arzuların ve şüphelerin çatışmasının içinde buldu. Mirrim’im öfke dolu sözleri zihninde yankılanıyordu. Aslında Ruth, normal çiftleşme yaşını çoktan aşmıştı, yine de...</p>
<p>O geliyor ve o senin için iyi. Eğer senin için iyiyse, benim için de öyle, dedi Ruth. Kendini mutlu ve rahatlamış hissetmeni sağlıyor, bu da güzel. Ben de&#160;kendimi burada, güneşin altında sıcak ve mutlu hissediyorum.</p>
<p>Weyreşinin sesindeki güçle irkilen Jaxom, Ruth’un suratına bakakaldı. Ejderin gözleri, ses tonundaki şiddetle ters düşen bir hoşnutluğun mavi ve yeşil rengiy-le, ağır ağır dönüyordu.</p>
<p>Sonra Corana ırmağın kıyısına çıkan patikadaki son dönemeci de geçti ve Jaxom’ı gördü. Kız sepetini düşürdü, çamaşırlar ortalığa saçıldı ve kız koştu;&#160;Jaxom’ı öyle hararetle kucaklayıp yüzünü ve boynunu öyle dizginlenmemiş bir sevinçle öpmeye koyuldu ki, az sonra Jaxom, düşünemeyecek kadar kendini kaptırmıştı.</p>
<p>Beraberce, taşların ötesindeki toprağı adeta bir halı gibi kaplayan yosunların üzerine, nehir kıyısın-</p><div>
<p>dan görülmeyecek, Ruth’un da gerçek görüş alanının dışında kalan bir yere doğra ilerlediler. Onun Kale’ye&#160;bir önceki ziyaretinde kursağında kalan arzularını tatmin etmek için Corana da bir o kadar hevesliydi ve&#160;yerinde duramıyordu. Elleri kızın yumuşacık tenine&#160;değdiğinde ve kızın bedeninin kendininkine yaslandığını hissettiğinde, Jaxom kısa bir an için, Ruatha’nın&#160;Lordu olmasa kızın bu denli hevesli bir âşık olup olmayacağını merak etti. Ama ümranda değildi! Kız&#160;onun sevgilisiydi artık. Daha fazla çekince duymaksızın, kendini bu uğraşa verdi. Tam o acı kadar kusursuz kendini salıverme anında, kibarca bir dokunuşu&#160;fark etti ve kendi rahatlama duygusunu daha da pekiştirmesine, Ruth’un her zamanki gibi o an da kendisine bağlı olduğunu anladı.</p></div><h4>ONÎKİNCÎ BÖLÜM</h4><h5>Ruatha Kalesi, Fidello’nurı Kalesi, İplik Düşüşü, 15.7.6</h5>
<p>İnsanın ejderinden sır saklaması kolay iş değildi. Jaxom’ın, Ruth’un algılamasını istemediği şeyler üzerinde düşünebileceği vakit, ya ejderin derin bir uykuda olduğu gecenin geç saatleri, ya da Jaxom Ruth’dan&#160;evvel uyanabilirse, sabah vakitleriydi. Daha önce&#160;Ruth’dan düşüncelerini gizlemesi hiç gerekmemişti,&#160;bu da olayları bir kat daha çetrefilleştiriyor ve engelliyordu. Üstüne bir de Jaxom’ın hayat temposu&#160;-weyrçömezi filosuyla yapılan ve artık ona sıkıcı gelen eğitim, Kale’nin yaz faaliyetlerine tamamen geçmesi için Lytol ve Brand’e yardım etmek, eh, bir de&#160;Yayla Kalesi’ne yapılan ziyaretler- eklenince, Jaxom&#160;yatağında daha kürkleri üzerine çeker çekmez uykuya dalıyordu. Sabahları Tordril veya bir diğer evlatlık&#160;onu randevularına ucu ucuna yetişmesi için, yataktan&#160;sürükleyerek kaldırıyordu.</p>
<p>Yine de Ruth’un olgunlaşması sorunu-, Jaxom’ın uyanık olduğu saatlerde de, hiç olmadık zamanlarda&#160;aklına gelmiş ve endişesinden azıcık bir miktar bile&#160;ejdere ulaşmasın diye şiddetle bastırılması gerekmişti.</p>
<p>Bunlar yetmezmiş gibi, Kale Weyri’nde kızışmış yeşil ejderlerin çiftleşme uçuşuna kalktığına ve ona&#160;yetişebileceğini hisseden kahverengiler ve mavilerin&#160;onu takip ettiğine iki kez şahit olmuşlardı. Bunların&#160;ilkinde, Jaxom bir talim programının ortasındaydı ve</p>
<p>weyrçömezleri filosunun yukarısında, ileride gerçekleşen uçuşu sadece fark etmişti. Olaylarla hiç oralı bile olmayan Ruth filonun manevrasına devam edince Jaxom’ın dikkati bir anda dağılmıştı. Yerinde kalabilmek için savaş koşumlarına asılması gerekmişti.</p>
<p>İkinci olayda, avının kanını döken bir yeşilin çiftleşme çığlıkları Weyr’i telaşa verdiğinde, Jaxom ve Ruth yerdeydiler. Diğer weyrçömezleri olaya ilgisiz&#160;kalacak kadar toydular ama weyrçömezi hocası&#160;uzunca bir süre Jaxom’a doğru bakmıştı. Jaxom birdenbire fark etmişti ki, K’nebel besbelli Jaxom ile&#160;Ruth’un yeşilin göğe fırlamasını bekleyenlere katılıp&#160;katılmayacağını merak ediyordu.</p>
<p>Jaxom duyguların saldırısına maruz kalmıştı, -endişe, utanç, beklenti, gönülsüzlük ve katıksız dehşet-bunun üzerine Ruth telaşla kanatlarını gerip şaha kalkmıştı.</p>
<p>Nedir canını sıkan? diye sormuştu Ruth yere oturup, binicisine bakmak için boynunu eğerek, ejderin gözleri Jaxom’ın duygularına hızla cevap vererek&#160;dönmeye başlamıştı.</p>
<p>“Bir şeyim yok, bir şeyim yok,” dedi Jaxom aceleyle, Ruth’un başını okşadı, ona yeşili uçurmayı hiç istemedin mi, diye sormayı çok istiyor, ama içinde,&#160;derinlerden gelen boğuk bir fısıltı ile Ruth’un bunu istememesini ümit ediyordu!</p>
<p>Yeşil ejder meydan okuyan bir hırlamayla, yeşil ejder havalanmıştı, o alaycı meydan okuyuşunu yineledikçe maviler ve kahverengiler peşine düşüyorlardı.&#160;Olası eşlerinden daha hızlı ve hafif olup, cinsel hevesinden güç alan hayvan, daha erkeklerden ilki yerden&#160;kalkmadan hatırı sayılır bir mesafe katetmişti. Sonra&#160;erkeklerin tümü birden peşine düşmüşlerdi. Av meydanında, binicileri yeşil binicinin etrafında sıkı bir&#160;halka oluşturmuşlardı. Kısa bir süre içinde, meydan&#160;okuyan ve takipçileri gökte minicik noktalar halindeydiler. Biniciler Alt Mağaralar’a yarı koşmuş, yarı&#160;tökezlemiş ve orada tahsis edilen odaya gitmişlerdi.</p>
<p>Jaxom daha önce ejderlerin çiftleşme uçuşunu görmemişti hiç. Kurumuş boğazını nemlendirmek&#160;için yutkundu. Genellikle sadece Corana’nın ince vücudunu kendininkine bastırırken hissettiği bir gerilimi&#160;duyuyor, kalbi küt küt atıyordu. Birdenbire Mirrim’in&#160;Path’ini hangi ejderin uçurduğunu merak etti, kızı&#160;hangi binicinin-</p>
<p>Omzuna dokunan el yüzünden sıçradı ve bağırdı.</p>
<p>“Öyle görülüyor ki, Ruth uçmaya hazır değilse bile, sen kesinlikle öylesin, Jaxom,” dedi K’nebel. Weyrçömezi hocası gökte, çok uzaktaki noktacıklara&#160;bir bakış fırlattı. “Bir yeşilin çiftleşmesi bile insanı huzursuz edebilir.” K’nebel’in yüzü anlayış doluydu. Başıyla Ruth’u işaret etti. “İlgilenmedi mi? Tamam, ona&#160;zaman tanı! Gitsen iyi edersin. Bugünlük talim de neredeyse bitmişti zaten. O yeşil yakalandığı vakit gençleri başka yerde meşgûl etmem lazım.”</p>
<p>Jaxom filonun geri kalanının dağıldığını fark etti. Jaxom’ın sırtına vurduğu cesaretlendirici ikinci bir to-katın ardından, K’nebel bronzuna doğru yürüdü, çevik bir hareketle bindi ve hayvanı yukarıya, weyrine&#160;doğru yöneltti.</p>
<p>Jaxom gökteki hayvanları düşündü. İsteksizce, iç odadaki binicileri getirdi aklına, ejderlerle binicileri&#160;arasındaki bağın giiçlenişi ve kaynaşmasıyla çözülen&#160;bir duygusal mücadele ile ejderlerine bağlanmışlardı.</p>
<p>Jaxom Mirrim’i düşündü. Corana’yı da.</p>
<p>Bir inlemeyle, Ruth’un boynuna sıçradı, Kale Weyri’nin duygusal atmosferinden, biniciler hakkında&#160;hep bildiği, ama anca bu sabah özümseyebildiği şeyi&#160;bir anda kavramaktan uzaklaşmak istiyordu.</p>
<p>Niyeti göle gitmek, kendini soğuk sulara atıp, o dondurucu şokun bedenini iyileştirmesine ve zihnindeki işkenceyi rahatlatmasına izin vermekti. Ama&#160;Ruth, onu Yayla Kalesi’ne götürdü.</p>
<p>“Ruth! Göl. Beni göle götür!”</p>
<p>Ruth’un şaşırtıcı cevabı, Şu anda burada bulunman daha iyi, oldu. Ateş kertenkelesi kızın yukarıdaki tarlada olduğunu söylüyor. Ruth bir kez daha inisiyatifi ele aldı ve körpe ekinlerin dalgalandığı, öğle güneşinde yemyeşil parlayan tarlaya doğru süzüldü,&#160;Corana’nın ekinleri kurutan ve tarlanın sınırlarında&#160;yetişen inatçı asma sarmaşığını gayretle çapaladığı yere uçtu.</p>
<p>Ruth ekinlerle duvar arasındaki daracık boşluğa indi. Bu beklenmedik ziyaretin şaşkınlığını üzerinden&#160;atan Corana, onları eliyle selamladı. Her zaman yaptığı gibi Jaxom’a koşmak yerine, saçlarını geriye attı&#160;ve yüzündeki boncuk boncuk teri sildi.</p>
<p>Kasıklarındaki dürtü kızı gördükçe artan oğlan koşar adım gelirken, Corana, “Jaxom,” dedi, “Keşke&#160;gelmeseydin-”</p>
<p>Kızın yarı şaka yarı ciddi azarını bir öpücükle susturdu, sert bir şeyin böğrüne battığını hissetti. Kızı sağ koluyla kendine bastırırken, sol eliyle de kendini rahatsız eden çapayı buldu. Onu kızın elinden çekerek&#160;uzağa savurdu. Corana kurtulmak için çırpındı, onda-ki bu ruh haline karşı o da en az Jaxom kadar hazırlıksızdı. Jaxom kızı daha yakına çekti, içinde yükselen baskıları, kız karşılık verebilir duruma gelinceye&#160;kadar dizginlemeye çalıştı. Kız toprak ve ter kokuyordu. Jaxom onun boynunu ve göğsünü öperken yüzünü örten güneşin ve terin kokusu, kızın saçlarında da&#160;mevcuttu, bu kokular onu daha da heyecanlandırıyordu. Zihninin gerisinde bir yerlerde, yeşil bir ejder&#160;küstahça çığlıklar atmaktaydı. Onun ihtiyacına çok&#160;yakın bir yerlerde, Jaxom’ınkine denk bir coşku içinde, yeşil ejderin takipçilerinin en güçlüsü, en hızlısı&#160;ya da en zekisi tarafından yakalanmasını bekleyen, iç&#160;odalardaki ejder binicilerin görüntüsü vardı. Ama kollarında tuttuğu Corana’ydı ve Corana onun ihtiyaçlarına karşılık vermeye başlıyordu. Sıcak toprağın üze-rindeydiler, kızın henüz çapaladığı toprağın nemi,&#160;dizlerinin ve dirseklerinin altında, yumuşacıktı. İç&#160;odaya doğru sendeleyen ejder binicilerinin ve gökteki bir yeşil ejderin alaycı sataşmasını zihninden silmeye çalışırken, güneş kalçalarını ısıtıyordu. Orgazm&#160;zihnindeki ve bedenindeki kargaşayı sona erdirdiği&#160;sırada, Ruth’un o tanıdık, sevgi dolu dokunuşunu ne&#160;inkâr etti, ne de ona direndi.</p>
<p>Jaxom ertesi sabah weyrçömezi eğitimine gidemedi. Lytol ve Brand sabah erkenden yola çıkmış, evlatlıklarla birlikte uzaktaki bir kaleye gitmişlerdi, dolayısıyla hiç kimse onun mevcudiyetini sorgulamadı. Öğlen vakti Kale’den ayrıldığında Ruth’u kararlı bir şekilde göle yöneltti. Hayvan, ta ki sorununun ne olduğunu uysalca soruncaya dek onu fırçalayıp durdu.</p>
<p>“Seni seviyorum, Ruth. Sen benimsin. Seni seviyorum,” dedi Jaxom; tüm kalbiyle, eski neşeli güveniy-</p>
<p>le, dostu için dünyadaki her şeyi yapabileceğini söyleyebilmeyi istiyordu. “Seni seviyorum!” diye tekrarladı sıkılı dişlerinin arasından ve Ruth’un sırtından, gölün buz gibi soğuk sularına atladı, dalabildiğince derine daldı.</p>
<p>Jaxom suyun basıncı ve ciğerlerindeki havasızlıkla mücadele ederken, Belki de açımdır, dedi Ruth.</p>
<p>Su yüzüne çıkıp, nefes almaya çabalayan Jaxom, bu kesinlikle aklımızı başka şeylere vermemizi sağlar,&#160;diye düşündü. “Güney Ruatha’da wherrylerin semirdiği bir yer var.”</p>
<p>Bu çok iyi olurdu.</p>
<p>Jaxom çabucak kurulandı, elbiselerini, çizmelerini giydi. Ruth’a binip, onu güneydeki kaleye doğru yukarıya ve «raya doğru yöneltirken ıslak banyo havlusunu farkında olmadan boynuna doladı. Yaptığı aptallığı, aranın ölümcül serinliği boynu etrafındaki nemi yoğunlaştırdığı an kavradı. Bu budalalığın sonunda can sıkıcı, rahatsız edici bir hastalığa yakalanacağı&#160;kesindi.</p>
<p>Ruth her zamanki hızıyla avlandı. Renkli şeritlerine bakılacak olursa, civara ait ateş kertenkeleleri geldiler, beyaz ejderin onları bu ziyafete eşlik etmeleri için çağırdığı aşikârdı. Jaxom onu izledi, Ruth kendini ava ve yemeğe kaptırdığı için daha serbest düşünebiliyordu. Yaptıklarından memun değildi. Cora-na’yı nasıl kullandığını düşündükçe kendinden iğreniyor, midesi bulanıyordu. Kendisini korkutan, vahşi&#160;bir şehvet olduğunu kabul ettiği bu şeye kızın da ortak oluşu onu yıldırıyordu. Bir zamanlar masum bir&#160;haz olan birliktelikleri, bir şekilde lekelenmişti. Onun&#160;sevgilisi olmayı sürdürmek istediğinden hiç emin de-</p>
<p>Anne McCaffrey</p>
<p>ğildi, bu tutumu sırtında bir başka yük daha teşkil ediyordu. Bu işte yaptığı tek hayır, ısrarcılığının yarıda bıraktırdığı çapalama işinde kıza yardım etmiş olmasıydı. Böylelikle kızın başı, işlerini ihmal ettiği için&#160;Fidello’yla belaya girmeyecekti. Körpe ekinler önemliydi. Ne var ki, Jaxom Corana’ya böyle davranmamalıydı. Affedilmezdi bu.</p>
<p>Kızın çok hoşuna gitti. Ruth’un düşünceleri ona öyle beklenmedik bir anda ulaştı ki, Jaxom irkilerek&#160;dimdik oldu.</p>
<p>“Bunu nereden bilebilirsin ki?”</p>
<p>Sen Coraııa’yla birlikteyken, onun duygulan da çok güçlü ve tıpkı seninkiler gibi oluyor. Bu yüzden&#160;onu da hissedebiliyorum. Sadece o zaman. Diğer zamanlar onu duyamıyorum. Ruth’un tonunda sezilen&#160;pişmanlık değil, kabullenmeydi. Sanki bu temasın bu&#160;kadarla sınırlı kalması onu rahatlatıyormuş gibiydi.</p>
<p>Ruth konuşurken bir yandan da sessizce yürüyordu, iki şişman wherrynin hakkından gelmiş, geride ateş kertenkelelerine didikleyecek pek bir şey bırakmamıştı. Jaxom arkadaşına baktı, mücevherli gözlerin&#160;dönüşü yavaşladıkça, açlığın kırmızısı ölgünleşiyor,&#160;yerini önce koyu menekşeye, ardından da memnuniyet mavisine bırakıyordu.</p>
<p>“Duydukların hoşuna gitti mi? Sevişmemiz?” diye sordu Jaxom bir anda kaygılarını dile getirmeye karar&#160;vererek.</p>
<p>Evet. Bundan çok zevk alıyorsun. Senin için iyi. Senin için iyi olması boşuma gidiyor.</p>
<p>Jaxom ayağa fırladı, düş kırıklığı ve suçluluk duygusu gırtlağına kadar gelmişti. “Neden kendin için de istemiyorsun? Neden benim için endişelenip duruyor-</p>
<p>sun? O yeşili neden uçurmadın sanki?”</p>
<p>Bu seni neden üzüyor? Yeşili niye uçuracakmışım ki?</p>
<p>“Çünkü sen bir ejdersin.”</p>
<p>Ben bir beyaz ejderim. Maviler ve kahverengiler, ara sıra da bronzlar uçurur yeşilleri.</p>
<p>“Onu uçurabilirdin. Onu uçurabilirdin, Ruth!”</p>
<p>Canım istemedi. Yine üzüldün. Seni üzdüm. Ruth boynunu uzattı, özür dileyerek burnunu Jaxom’ın yüzüne sürttü.</p>
<p>Jaxom kollarını Ruth’un boynuna sardı, alnını onun yumuşak, baharat kokulu derisine gömdü,&#160;Ruth’u ne kadar çok sevdiğine, onun eşsiz benzersiz&#160;Ruth’una, tüm Pern’in tek beyaz ejderine konsantre&#160;olmuştu.</p>
<p>Evet, ben şu ana kadar Peru 'in gördüğü tek beyaz ejderim, dedi Ruth onu yüreklendirirken, Jaxom’ı ön&#160;ayaklarının arasına daha iyi alabilmek için gövdesini&#160;hareket ettirdi. Beyaz ejderim ben. Sen de binicimsin.&#160;Beraberiz.</p>
<p>“Öyle,” dedi Jaxom yenilgiyi bıkkınlıkla kabullenerek, “beraberiz.”</p>
<p>Jaxom aksırdı ve bir üşüme sardı onu. Kabuklar, eğer Kale’de aksırdığı duyulacak olsa Deelan’ın herkese zorla yutturduğu o zehirli ilaçlara maruz kalacaktı. Ceketini ilikledi; boynundaki, artık kurumuş&#160;olan banyo havlusunu katladı, Ruth’a olabildiğince&#160;hızlı bir şekilde Kale’ye dönmelerini söyledi.</p>
<p>Kendi konutunda kalıp Deelan’ın ayağının altında dolaşmayarak, ilaç almaktan kurtuldu. Robinton’ın&#160;verdiği bir işle meşgûl olduğunu ve işini akşam yemeğiyle bölmek istemediğini beyan etti. Hapşırığının</p>
<p>akşama kadar geçeceğini umuyordu. Lytol’ın onu ziyaret edeceği muhakkaktı, bu da Jaxom’a eğer öğleden sonraki meşgûliyetini açıklayacak bir şey bulamazsa adamın öfkelenebileceğini hatırlattı. Aslında Jaxom o koca dağın konisinin, kıvrımının tam ortasında durduğu güzel koyla ilgili gözlemlerini kağıda&#160;dökmek istiyordu. Bendarek Usta’nın, kâğıt yapraklar&#160;üzerinde kullanılmak için geliştirdiği yumuşak karbon çubuğu eline alıp, bu proje için kolları sıvadı. Bu&#160;araçlarla çalışmak, bir kum masasında çalışmaktan&#160;çok daha kolaydı. Şayet kâğıdın yüzeyini çok hırpa-lamamaya özen gösterirse, yanlışlarını yumuşak ağaç&#160;sapından bir parçayla silmesi mümkün olabiliyordu.</p>
<p>Kapının çalmışı dikkatini dağıtmadan evvel, D’ram’ın koyunun oldukça iyi bir haritasını çıkarmayı başarmıştı. İçeriye girme izni vermeden önce hızla&#160;burnunu çekti. Sesi, burnundaki tıkanıklıktan etkilenmemiş gibiydi.</p>
<p>Lytol içeriye girdi, Jaxom’ı selamladı, gözlerini üzerindekilerden kibarca uzaklaştırarak, çalışma masasına doğru yaklaştı.</p>
<p>“Ruth bugün yemek yedi mi?” diye sordu, “çünkü N’ton yârın kuzeye İplik düşeceği ve filoyla birlikte&#160;uçabileceğin haberini yolladı. Ruth’un yediklerini sindirmesi için yeterince vakti olacaktır, değil mi?”</p>
<p>“Evet, öyle,” diye yanıtladı Jaxom, Ruth’un sırtında İplikle savaşma düşüncesi karşısında hem bir coşku, hem de kaçınılmazlık hissine kapılmıştı.</p>
<p>“Weyrçömezleriyle gördüğün eğitimi tamamladın mı o zaman?”</p>
<p>Demek ki onun bu sabah Weyr’de bulunmadığı Lytol’ın kulağına gitmişti. Jaxom koruyucusunun sesindeki hafif şaşkınlık belirtisini de fark etti.</p>
<p>“İhtiyaç duyduğum her şeyi öğrendim sayılır, çünkü savaşçı bir filoyla düzenli olarak uçacak değilim. D’ram’ın koyunun resmini çizdim. İşte onu bulduğumuz yer. Güzel, değil mi?” Yaprağr Lytol’a uzattı.</p>
<p>Lytol çizime ve şemaya dikkatlice bakarken yüz ifadesi değişti ve ilgili bir şaşkınlığa dönüştü, Jaxom&#160;da bundan mutluluk duydu.</p>
<p>“Dağı olduğu gibi mi çizdin? Bu mutlaka Pern üzerindeki en büyük volkan olmalı! Perspektifi doğru mu yakaladın? Ne kadar da muhteşem! Peki ya şu&#160;bölge?” Lytol’ın eli, Jaxom’ın yerlerini ve türlerini hatırlayabildiği kadarıyla koyun ucu boyunca çizmiş olduğu ağaçların ötesindeki yeri gösterdi.</p>
<p>“Orman alçak tepelere kadar uzamyor, ama elbette biz kıyıda kaldık-”</p>
<p>“Çok güzel! Arpçının bu yeri öylesine net hatırlamasına hiç şaşmamak gerek.”</p>
<p>Lytol yaprağı göze çarpan bir gönülsüzlükle Ja-xom’ın masasına geri bıraktı.</p>
<p>“Çizim asıl yerin kötü bir kopyası,” dedi koruyucusuna sesinin son hecede yükselen bir ton almasını sağlayarak. Lytol’ın en acil durumlar dışında ejder sırtına binmekten kaçınışı karşısında ilk üzüntü duyuşu&#160;değildi Jaxom’ın.</p>
<p>Lytol Jaxom’a hafifçe gülümsedi, başını salladı. “Bir ejderi yönlendirebilecek kadar iyi olduğuna eminim. Ama oraya gitmek istediğin zaman bana haber&#160;venneyi unutma.”</p>
<p>Lytol bunu söyleyerek ona iyi akşamlar diledi ve Jaxom’ı bir nebze huzursuzluk içinde bıraktı. Lytol&#160;dolaylı da olsa ona koya geri dönme izni mi veriyordu? Niye? Jaxom eleştirel bir gözle çizimi gözden geçirdi, ağaçları gerçekten de doğ m çizip çizmediğini&#160;merak etti. Oraya geri dönmek, gerçekten de güzel&#160;olurdu. Mesela, İplik Düşüşünden sonra. Eğer uçuş&#160;Ruth’u çok yormazsa...</p>
<p>ateş taşı kokusunu koyun sularında yüzerek üzerimden atmayı çok isterim, dedi Ruth uykulu uykulu.</p>
<p>Jaxom sandalyesini geriye doğru eğerek Ruth’un yatağındaki beyaz gövdesini, başı onun kapısına dönük duran başım görebildi, gerçi ejderin iki sıra göz&#160;kapağı da örtülüydü.</p>
<p>Bu gerçekten de çok hoşuma giderdi.</p>
<p>“Belki de ateş kertenkelelerinden o insanlar hakkında birkaç şey daha öğrenebiliriz.” Evet, diye düşündü Jaxom, kesin bir amacı olması onu ferahlatmıştı, bu çok iyi olacaktı. Ne Lessa ne de F’lar onun koya geri dönmesini yasaklamamışlardı. Yerin Güney Kalesi’nden, Weyrliderlerinin şeref sözüne gölge düşürmeyecek uzaklıkta olduğu kesindi. Şimdi o insanlar konusunda birşeyler öğrenebilirse Robinton’a da&#160;iyiliği dokunacaktı. Hatta sahil şeridi boyunca bir yerlerde ateş kertenkelesi yumurtalarına bile rastlayabilirdi. Belki de Lytol’ın böyle üstü kapalı bir izin verirken aklından geçirdiği de buydu. Tabii ki! Jaxom neden anlayamamıştı ki bunu daha önce?</p>
<p>İplik Düşüşünün ertesi sabah dokuzuncu saati az geçe başlayacağı hesaplanmıştı. Jaxom her zamanki&#160;gibi alev makinalı ekiplerle yola çıkmayacak olmasına rağmen, sabahın köründe kendisine klah, tatlıek-mek, öğle yemeği için de et sarmalarıyla dolu bir çıkın getiren bir besleme tarafından uyandırıldı.</p>
<p>Jaxom başında bir ağırlık, boğazında bir şişlik ve üzerinde kırıklık olduğunun bilincindeydi. İlk İplik&#160;Düşüşünü epey zora sokacak o bir anlık düşüncesizliğinden dolayı, için için sövdü kendine. Hangi akla&#160;hizmet o nemli, yeni çapalanmış toprağın üzerindeki&#160;şehvet dolu gayretin ardından buz gibi sulara atlamış,&#160;sonra da yarı ıslakken araya girmişti? Giyinirken birkaç kez aksırdı. Bu burnunu açtıysa da, başına bir ağrı girmesine sebep oldu. En sıcak tutan iç kürklerini,&#160;en kalın tuniğini, pantolonunu giydi, çizmelerinin içine fazladan astar yerleştirdi. Ruth’la birlikte konutlarından çıkarken sıcaktan bunalıyordu. Kaleliler avluda koşuşuyor, bineklerini eyerliyor, alev makinalarını&#160;ve araç gereçlerini gözden geçiriyorlardı. Nöbetçi ejder ve Kale’nin ateş kertenkeleleri, tepelerde ateş taşı çiğnemekteydiler. Kale girişinin en üst basamağında duran Lord Vekili ile göz göze gelen Jaxom göğü&#160;işaret etti, Lytol’ın o günkü acil emirleri vermeye devam etmeden önce kendilerini selamladığını gördü.&#160;Jaxom bir kez daha aksırdı, aksırığın şiddetinden topuklarının üzerinde sallandı.</p>
<p>Sen iyi misin? Ruth’un gözlerinin dönüşü, kaygıyla hızlandı.</p>
<p>“Soğuk algınlığına yakalanan kahrolasıca bir aptal için, evet, iyiyim. Haydi gidelim. Bu kürklerin içinde&#160;piştim.”</p>
<p>Ruth itaat etti ve rüzgâr yüzündeki teri serinletirken daha rahattı Jaxom. Ruth’a Weyr’e kadar uçmasını söyledi, çünkü epey vakitleri vardı. Bir daha terli terli araya girecek kadar aptalca davranmayacaktı.&#160;Belki de Kale Weyri’ne varır varmaz daha hafif binici&#160;kıyafetleri giymeliydi. İplikle savaşmaya başladıklarında yeterince ısınacaktı zaten. Bununla beraber,</p>
<p>Weyr’in dağlardaki yeri, Ruatha Kalesi’nden daha yukarıdaydı ve oraya indiğinde kendini çok sıcaklamış hissetmedi.</p>
<p>Kendisine güzelce öğretilenleri takip ederek, Ja-xom Ruth’u ateş taşı çuvallarını almaya götürdü. Sonra Ruth’u Çanak’a bu amaçla yığılan yedekten ateş taşı toplamaya yöneltti. Ruth ikincil midesini alevler için hazırlayarak, ateş taşı çiğnemeye başladı. İyi bir&#160;başlangıç yapıp, uçuş sırasınca taşıdıkları çuvaldan aldıkları taşlarla tekrar güçlendirebilecekleri, istikrarlı&#160;bir ateşe sahip olacaklardı. Ruth çiğnerken Jaxom koca bir kupa dolusu dumanı tüten klah doldurdu, bunun onu kendine getireceğini umuyordu. Keyifsizdi,&#160;burnu devamlı tıkanıp duruyordu.</p>
<p>Neyse ki, ateş taşı çiğneyen bunca ejderin gürültüsü, onun aksırık krizlerini bastırıyordu. Eğer bu onun Ruth’la birlikte ilk mücadelesi olmasaydı, Ja-xom devam etmeyi bir kez daha düşünürdü. Sonra&#160;kendini ikna etti, çünkü weyrçömezlerinin diğer filoların peşi sıra, İpliğin bitiş sınırında uçacakları şüphe&#160;götürmeyeceğinden, belki de çok sık araya girmesi&#160;gerekmeyecekti, belki de hiç. Böylelikle burun tıkanıklığını daha da kötüleştirmeyi göze almayacaktı.&#160;Ruth tam İplikten kaçmak için araya girerken aksırmak istemiyordu Jaxom.</p>
<p>N’ton ve Lioth Yıldız Taşları’nın üzerinde belirdiler, Weyrlideri kolunu kaldırırken, Lioth sessizliği sağlamak için bağırdı. Kale’nin dört kraliçesi büyük&#160;bronzun yanına dizilmişlerdi, ondan daha büyüktüler, ama Jaxom’ın gözünde, kraliçeler kendi parlaklıklarıyla, sadece bronzun ihtişamını arttırıyorlardı. Tüm&#160;Weyr çıkıntılarındaki ejderler Lioth’un sessiz emirleri-</p>
<p>ni dinlediler ve filolar şekillendiler. Jaxom kendisini Ruth’un boyun çukurlarındaki yerine güvenle bağlayan savaş koşumlarını, gereksiz yere kontrol etti.</p>
<p>Biz kraliçelerin filosuyla uçacağız, dedi Ruth binicisine.</p>
<p>“Bütün weyrçömezleri mi?” diye sordu Jaxom, çünkü K’nebel ona pozisyon değişikliği konusunda&#160;bir şeyden bahsetmemişti.</p>
<p>Hayır, sadece biz. Ruth memnun olmuş gibiydi, ama Jaxom bunun bir şeref olduğundan o kadar da&#160;emin değildi.</p>
<p>Onun bu kararsızlığı weyrçömezi hocasının da gözüne çarpmıştı, adam ona belirlenen pozisyonunu&#160;alması için sert bir işaret verdi. Jaxom da böylece&#160;Ruth’u yukarıya, Yıldız Taşları’na yönlendirdi. Ruth&#160;en genç Kale kraliçesi Selianth’ın yanına konarken,&#160;Jaxom hissettiği kadar komik görünüp görünmediğini merak etti, kraliçe ejderin yanında cüce gibi kalıyorlardı.</p>
<p>Lioth bir kez daha bağırdı ve Weyrliderleri Yıldız Taşları’ndan havalandılar, kuvvetlice çırpılan kanatlarla göğe yükselmeden önce kanatlarını açacak kadar aşağıya indiler. Ruth’un kalkış için mesafeye gereksinimi yoktu ve Selianth’ın yanındaki yerini almadan önce bir süre havada asılı durdu. Selianth’ın binicisi Prilla onu yüreklendirmek için yumruğunu salladı ve Ruth Jaxom’a, Lioth'un İplik Düşüşüyle yüzleşmek için araya girme emri verdiğini iletti.</p>
<p>Kuzey Ruatha’nın kıraç tepeleri üzerinde belirdiklerinde, Jaxom kendini daha önce Ruth’un sırtınday-ken hiç tatmamış olduğu bir coşkuya karşılık verirken buldu. Savaşçı ejder filoları, onun kraliçe filosu ara-</p>
<p>sındaki yerinden daha yukarıda ve tüm çevresinde yayılmışlardı. Gökyüzü, tümü de doğuya dönük ejderlerle dolmuştu sanki, en yukarıdaki filo, beklenen&#160;İplik Düşüşüyle ilk karşılaşan filo olacaktı.</p>
<p>Jaxom burnunu çekerek balgamını yuttu, bu durumun onun kişisel zaferine leke sürmesinden dolayı rahatsız olmuştu: Jaxom, Ruatha Kalesi’nin Lordu, beyaz ejderini İpliğe karşı dövüştürecekti! Bacaklarının&#160;arasında, Ruth’un gövdesinin sıkışmış gazlarla gürtil-dediğini hissetti ve bu durumun, kendi başı ağırlaşmış, nezleli haliyle koşut olup olmadığını düşündü.</p>
<p>En yüksek irtifadaki filo hızla ileri atılarak ilerledi. Kendisi de berrak gökyüzünün ince bir tabakayla&#160;kaplanışını, İpliğin varışına öncülük eden griliği gören Jaxom’ın daha fazla spekülasyon yapacak vakti&#160;olmadı.</p>
<p>Selianth benim devamlı onun yukarısında kalmamı istiyor, böylelikle alev makinası bana zarar vermeyecek, dedi Ruth. Alevli soluğunu tutarken, zihinsel ses tonu da kısılmıştı. Pozisyonunu değiştirdi ve bütün filolar harekete geçtiler.</p>
<p>Gri tabaka gözle görülür şekilde, gümüş bir İplik yağmuruna dönüşmüştü. Öncü ejderler beyinsiz kadim düşmanlarını kavurup kara toza çevirirken gökte&#160;ateş çiçekleri açtı. Jaxom’ın coşkusunu azaltan, weyr-çömezleriyle yapmış olduğu sonu gelmez talimler ve&#160;ihtiyatın soğuk mantığıydı. O ve Ruth bugün İplik yarasıyla geri dönmeyeceklerdi!</p>
<p>Kraliçelerin filosu ilk ejder dalgasının altında uçmak için yönünü hafifçe yere doğru doğru çevirmiş, ilk ateşlerden kaçabilecek ufak şeritleri yok etmeyi&#160;bekliyordu. Kömürleşmiş İplikten artakalan incecik toz</p>
<p>Anne McCaffrey</p>
<p>kümelerinin içinden geçtiler. Keskin bir dönüş yaparak, kraliçe filosu geri döndü ve Jaxom gümüş bir tel-cik gördü. Fazlasıyla hevesli olan Ruth’a yukarı yükselmesini söyledi, acemi takım İpliği gerektiğince karşılayıp yakarken beyaz ejderinin onları uyardığım işitti.</p>
<p>Jaxom gururla, Ruth’un ölümcül alevlerinin tutumluluğunu başka fark eden oldu mu, diye merak etti; onun alevleri tam olması gerektiği kadardı, gereğinden fazla değil. Dostunun boynunu okşadı ve bu övgü karşısında Ruth’un memnuniyetini hissetti. Sonra&#160;kraliçe filosu doğuya doğru uçan bir filonun kaçırdığı, yoğun bir İplik grubuna doğru giderken o ve Ruth&#160;diğerlerine teğet geçtiler.</p>
<p>O andan itibaren, bütün Düşüş boyunca Jaxom’ın daha fazla düşünecek zamanı olmadı. Kraliçe filosunun izlediği desenin ritmini fark etmişti. Altın Lu-duth’un üzerindeki Margatta’nın en yakındaki filodan&#160;bile kaçan yoğun kümeleri saptamasını sağlayan esrarengiz bir içgüdüsü vardı. Kraliçe filosu her defasında gümüş yağmurun altındaydı ve onu yok ediyordu.&#160;Jaxom kavramıştı ki, kraliçe filosundaki pozisyonu ne&#160;koruyucu, ne de kolay bir işti. Altın ejderler gökte daha büyük bir alanı kontrol edebiliyorlardı, ama kolayca manevra yapamıyorlardı. Ruth ise yapabiliyordu.&#160;Yukarıdaki pozisyonunu bozmadan, küçük ejder kraliçelerin V formasyonunun bir ucundan diğerine hızla gidiyor, kendisine ihtiyaç duyulan yerde yardımlarına koşuyordu.</p>
<p>İplik yağışı ansızın kesiliverdi. Göğün yüksek kesimlerinde gri sis yoktu. En yüksekteki filo acelesizce daireler çizerek alçalmaya başladı, amacı savunmanın&#160;son aşaması olan, alçak irtifak taramayla yer ekiplerine</p>
<p>yardım etmek ve üreyebilecek İpliklerin izini sürmekti.</p>
<p>Çarpışmanın neşesi kayboldu ve Jaxom’ın fiziksel rahatsızlığı kendini göstermeye başladı. Başı sanki iki&#160;kat büyümüş gibi geliyordu, gözleri anlaşılmaz bir biçimde kumla dolmuş gibiydi ve cayır cayır yanıyordu.&#160;Göğsü sıkışmıştı, boğazı sancıyordu. Hastalık onu iyice etkisi altına almıştı artık. İplikle savaşması bir aptallıktı. Sanki acılarını daha da arttırmak içinmiş gibi, saatler boyu süren meşakkatli işin ardından herhangi bir&#160;kişisel zafer duygusu bile yaşamamıştı. Morali çok bozuktu. Açıkçası Ruth’la birlikte dinlenmeyi istiyordu,&#160;fakat savaşçı filolarla uçmayı öylesine gunır meselesi&#160;yapmıştı ki, işin sonunu getirmesi gerekirdi. Ödevcil&#160;bir şekilde, kraliçelerin üstünde uçmayı sürdürdü.</p>
<p>Büyük kraliçe gitmemiz gerektiğini söylüyor, dedi Ruth aniden, yer ekipleri bizi fark etmeden önce.</p>
<p>Jaxom aşağıya, Margatta’ya baktı ve onun azledil-diğini belirten işareti yaptığını gördü. Bu el hareketinin yarattığı haksızlığa uğrama duygusunu bastıramı-yordıı. Herkesin kendisini kutlamasını beklememişti elbet, ama kendisinin ve Ruth’un en azından biraz&#160;onayı hak edecek kadar iyi bir iş çıkardıkları kana-atindeydi. Birşeyleri yanlış mı yapmışlardı acaba? Ateşi varken ve başı böylesine ağrırken bunu düşünemi-yordu. Yine de itaat etti, Ruth’a Kale’ye doğru uçmasını söyleyecekken Selianth’ın yükselerek kendisine&#160;doğru geldiğini fark etti. Prilla ona sağ yumnığunu&#160;sallayarak, iyi iş başardın ve teşekkürler, işareti verdi.</p>
<p>Kadının takdiri Jaxom’ın serzenişini hafifletti.</p>
<p>İyi çarpıştık, ve bizden biç İplik kaçmadı, dedi Ruth ümitli bir tonda. Ateşimi ayarlarken biç güçlük&#160;çekmedim.</p>
<p>“Muhteşemdin, Ruth. Öyle ustaca kaçıyordun ki, bir kez olsun araya girmemiz gerekmedi.” Jaxom&#160;uçuş yüzünden uzanmış boyuna, sevgi dolu bir şiddetle vurdu.</p>
<p>“Püskürtecek gazın kaldı mı hiç?”</p>
<p>Ruth’un öksürdüğünü hissetti ve hayvanın başının ötesinde ufacık bir kıvılcım belirdi yalnızca.</p>
<p>Alev kalmadı, ama küllerden kurtulmak beni çok mutlu edecek. İlk defa bu kadar çok ateş taşı çiğniyorum.</p>
<p>Sesine bakılırsa Ruth kendinden o kadar gurur duyuyordu ki, Jaxom geneldeki rahatsızlığına karşın güldü, Ruth’un hünerli memnuniyeti onu da neşelen-dirmişti.</p>
<p>Kale’de sadece birkaç beslemenin olduğunu öğrenmek de anlaşılması güç biçimde rahatlatıcıydı. Diğer İplik savaşçıları, onun şimdi tadına varabileceği ödüllerden saatlerce uzaktaydılar. Ruth avludaki kuyudan kana kana su içerken, Jaxom beslemenin birinden bir maşrapa şarap ve yiyecek ne varsa getirmesini istedi.</p>
<p>Jaxom pis kokan savaş kıyafetlerini değiştirmek için kendi konutuna girerken, çalışma masasının yanından geçti ve koy resmini görünce aklına bir önceki gece verdiği söz geldi. O koydaki sıcak güneşi hasretle düşünüyordu. Sıcaklık iliklerindeki soğukluğun&#160;üstesinden gelecek, başındaki ve göğsündeki nemi&#160;kurutacaktı.</p>
<p>Suda yüzmek isterim, dedi Ruth.</p>
<p>“Çok yorgun değilsin, değil mi?”</p>
<p>Yorgunum, ama koyda yüzüp kumda yatmak isterdim. Senin için de iyi olurdu.</p>
<p>“Öylesine iyi olurdu ki benim için,” dedi Jaxom savaş kıyafetlerini üzerinden çıkarırken. Yarı aralık&#160;kapıyı heyecanla tıklatan adam yiyeceklerle geldiği&#160;vakit Jaxom üzerine kürklü, temiz elbiseler geçirmekle meşguldü.</p>
<p>Jaxom çalışma masasını işaret etti, sonra da çıkardığı elbiselerin temizlenmesini ve bir güzel havalandırılmasını istedi. Sıcak şarabını yudumlar, ağzındaki yakıcılığı almak için üflerken Lytol'ın Kale’ye dönmesinin saatler alacağını ve koruyucusunu niyetinden&#160;haberdar edemeyeceğini kavradı. Fakat beklemek zorunda değildi. Lytol Kale’ye dönmeden önce oraya&#160;gidip geri gelebilirdi. Sonra inledi. Koy dünyanın neredeyse diğer uçundaydı ve kendini ısıtıp hastalıktan&#160;kurtaracak olan güneş koyun ufkunda epey alçalmış&#160;olmalıydı.</p>
<p>Hava yeterince uzun süre sıcak kalacaktır, dedi Ruth. Oraya gitmeyi çok istiyorum.</p>
<p>“Tamam, tamam, gideceğiz!” Jaxom sıcak şarabının geri kalanını içti, ardından kızarmış ekmek ve peynire uzandı. Aç değildi. Hatta yemeğin kokusu&#160;midesini bulandırıyordu. Kumların üzerine sermek&#160;için kürklü yaygılardan birini aılo yapü, küçük çıkınını omzuna vurdu ve konutundan dışarı çıktı. Beslemeyle bir mesaj iletecekti. Hayır, bu yeterli değildi.&#160;Jaxom hızla dönerek masasının başına geçti, çıkın ka-burgalanna çarptı. Aceleyle Lytol’a bir not karaladı ve&#160;maşrapayla bardağın arasına, göze çarpacak bir yere&#160;iliştirdi.</p>
<p>Ne zaman gideceğiz? diye sordu Ruth, temizlenmek ve sıcak kumlarda yuvarlanmak için sabırsızlanıp sızlanıyordu.</p>
<p>sabırsızlanıp sızlanıyordu.</p>
<p>“Geliyorum. Geliyorum!” Jaxom mutfakların arasından dolandı, biraz et sarması ve peynir aşırdı. Karnı daha sonra acıkabilirdi.</p>
<p>Aşçıbaşı bir rostoya sos döküyordu. Bunun kokusu da midesini ayağa kaldırdı.</p>
<p>“Batunon, odamda Lord Lytol için bir not bıraktım. Eğer onu daha önce görecek olursan, Ruth’u yıkamak için koya gittiğimi söylersin.”</p>
<p>“İplik gitti mi gökten?” diye sordu Batunon kepçesini rostonun üzerinde hazır tutarak.</p>
<p>“Hepsi toz oldu. İkimizin de üzerinden kokuyu atmak için yıkanmaya gidiyorum.”</p>
<p>Ruth’un fırıl fırıl dönen gözlerindeki az miktardaki sarılık sitem doluydu ama Jaxom hayvanın boynuna tırmanıp, yıkanmaya ve güneşlendirilmeye ihtiyacı olan savaş koşumlarını gevşetirken, ona kulak asmadı. Öyle bir hızla göğe havalanmışlardı ki, Jaxom koşumları kuşandığına şükretti. Ruth sadece minimum kanat mesafesini kat etti ve araya girdiler.</p>
</body>
</html>