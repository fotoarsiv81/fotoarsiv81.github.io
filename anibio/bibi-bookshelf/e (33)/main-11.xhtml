<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>YÎRMİBİRİNCİ BÖLÜM</h4><h5>Dağ ’da Ertesi Gün, Koy Kalesi ve Güney Weyri Kuluçka Meydanı,&#160;15.10.21</h5>
<p>Koy Kalesi’nde oturmuş klahlarını yudumlarken, “Toric’e ilk başta bırakılanın ne olduğunu biliyorum,”&#160;diyordu Robinton Benden Weyrliderlerine.</p>
<p>“Eskiçağlılar Güney Weyri’ni terk ettikleri zamana kadar nereyi elde ettiyse, orayı Yönetecekti,” diye düzeltti F’lar. “Kelimesi kelimesine uygulayan birisi, bütün Eskiçağlılar gerçekten de araya gitmedikleri için,&#160;Toric’in Kalesini genişletmeye devam edebileceği iddiasını savunabilir.”</p>
<p>“Ya da Kale yapan diğerlerinin sadakatini sağlayabilir?” diye konuştu Robinton.</p>
<p>Lessa gözlerini ona dikti, ne demek istediğini anlamıştı. “Kalesiz adamlara kucak açarken bu yüzden o kadar uysaldı demek?” Bir an için öfkeli gözüktü,&#160;sonra gülümsedi. “Toric ileriki Devirlerde gözümüzü&#160;ayırmamamız gereken birisi. Gözünü bu kadar hırs&#160;bürümüş olacağı aklıma bile gelmemişti.”</p>
<p>“Çok da öngörülüymüş,” dedi Robinton kuru bir sesle. “Minnettarlık yoluyla da sahip olduğu kadarını&#160;elde ediyor.”</p>
<p>“Minnettarlığın bozulmaya meyli vardır,” dedi F’lar.</p>
<p>“Sadece buna bel bağlayacak kadar aptal değil,” dedi Lessa hazin bir tebessümle, sonra etrafına göz&#160;gezdirdi, şaşırmıştı. “Bu sabah Sharra’yı hiç gördüm&#160;mü?”</p>
<p>“Hayır, geçen gece bir binici onu götürdü. Bir hastalık varmış -ah!” Arpçının gözleri hayret dolu dehşetini vurgulamak için koca koca açılmıştı. “Yaşlı bir aptalım ben! Bu mesajdan şüphelenmek hiç aklıma gelmedi. Evet, o, Sharra’yı ve diğer kız kardeşlerini de kulanacaktır. Erkekleri kendine bağlamak için faydalanabileceği birkaç kız kardeşi var. Jaxom bu duruma&#160;tepki gösterecektir, sanırım.”</p>
<p>“Umarım,” dedi Lessa biraz sertçe. “Sharra’yı bir eş olarak oldukça beğeniyorum. Eğer bu, Jaxom’ın hastabakıcılık yaptığı için ona duyduğu minnettarlıktan&#160;ibaret değilse...” Minettarlık sözü yine anılınca dilini&#160;şaklattı.</p>
<p>Robinton güldü. “Brekke bu bağlılığın iki taraf için de samimi olduğunu hissediyor, Menolly de öyle. Kabul ettiğinize sevindim. Her gün benden bunu yerine&#160;getirmemi rica eder, diye umuyorum. Özellikle de bugünkü düşüncelerden dolayı. Bu arada, konumuzla&#160;doğaldan ilgili değil, ama Jaxom, geçen akşam Ruat-ha Kalesi’ne geri döndü. Lytol’la, kendisinin Kale Lordu olarak onaylanması konusunda görüşmüş.”</p>
<p>“Öyle mi?” F’lar da buna en az weyreşi kadar sevinmişti. “Sharra mı onu buna şevketmiş? Yoksa Toric’in dünkü hiç de incelikli olmayan alayları mı?” “Plato’ya dün gitmeme izin verilmediğinden çok&#160;şey kaçırdım,” dedi Arpçı huysuzca. “Ne alayı?”&#160;Ramoth ve Mnementh’in dışarıdan gelen bağırtısı,&#160;daha fazla tartışma yapılmasını etkin bir şekilde engelledi.</p>
<p>“N’ton burada, Nicat ve Wansor Usta’yla birlikte,” dedi F’lar. Doğrulurken Robinton ile Lessa’ya döndü.&#160;“Olayları doğal akışına mı bırakacağız?”</p>
<p>“Genellikle en iyisi budur,” dedi Robinton.</p>
<p>Lessa kapıya doğru yürürken esrarlı bir gülümseme vardı yüzünde.</p>
<p>N’ton Ustalarıyla birlikte, üç de madenci kalfası getirmişti. F’nor hemen ardından, Wansor, Benelek&#160;ve belli ki, iri gövdelerinden dolayı seçilmiş iki genç&#160;çırakla geldi. D’ram ile Toric’in oraya varmasını beklemeden, hepsi birden aradan Plato’ya gidip, Nicat’ın&#160;küçük tümseğinin mümkün olabildiğince yakınına indiler. Gün ışığı bu binanın amacının ne olduğu sorusunu yanıtlamıştı -uzaktaki uca kadar rakamlar ve&#160;harfler sıralanmıştı ve Pern’in yüzeyinde yaşayan hiçbir şeye benzemeyen küçüklü büyüklü, büyüleyici&#160;hayvanlar iki uzun duvar boyunca topluca yürüyorlardı.</p>
<p>“Bir arpçı odası, ilk Öğretim Şarkılarım ve Baladları öğrenen çok küçük çocuklar için,” dedi Arpçı, diğerleri kadar hayal kınklığına uğramamıştı, çünkü bu bina kendi Zanaatını ilgilendiriyordu.</p>
<p>“İyi o zaman,” diye ekledi Benelek ve topuklarının üzerinde dönüp hemen soldaki tümseği işaret etti. “Burası da ileri seviye öğrencilerin olması gereken yer. Tabii ki, eğer,” sesinde şüphe vardı, “eskiler&#160;mantıklı bir sıra izleyip dairesel bir şekilde sağa doğru ilerliyorlarsa.” Weyrliderlerine ve üç Zanaatusta-sı’na kısaca eğilerek selam verdi ve çıraklardan birine&#160;işaret edip, kararlı bir şekilde dışarı yürüdü, yığından&#160;bir kürek aldı ve seçilen tümseğin iç tarafındaki otla-rı sökmeye girişti.</p>
<p>Benelek onları duyamayacak kadar uzaklaşınca, Lessa kahkahayı bastı. “Ya eskiler onu hüsrana uğratacak olursa, daha fazla gizemle uğraşmaya tenezzül&#160;edecek mi?”</p>
<p>“Benim büyük tümseğimi kazma vakti geldi,” dedi F’lar. Diğerlerine de aletleri alıp kendisine katılmasını işaret ederken, Benelek’in kararlılığını taklit etmeye çalışıyordu.</p>
<p>Girişlerin genellikle kısa kenarlarda olduğunu akıllarından çıkarmadan, F’lar’ın kazdığı ilk hendeği&#160;çatıda bıraktılar. Ramoth ile Mnementh devasa, tuhaf&#160;gri-siyah toprak kütlelerini itaatkârca binanın kısa kenarının ortasından taşıdı. Az sonra giriş, raylar üzerinde kayan ve yeşil bir ejderin girebileceği kadar büyük&#160;bir kapı halinde belirmişti; bir köşede daha küçük bir&#160;kapı vardı. “İnsan boyunda,” dedi F’lar. Nicat ile Fan-darel Usta’ların hoşuna giden ve onları hayrete düşüren bir şekilde, kapı metal olmayan menteşelerle duruyordu. Tam onlar küçük kapıyı açarlarken, Jaxom&#160;ve Ruth geldiler. Onlar tümseğin tepesine iner inmez,&#160;üç ejder daha belirdi gökte.</p>
<p>“D’ram,” dedi Lessa, “ve güneye yardıma giden iki Benden kahverengisi.”</p>
<p>“Bu kadar uzun sürdüğü için özür dilerim, Robinton Usta,” dedi Jaxom Arpçıya bir et sarması uzatarak. Sanki hiç önemi yokmuş gibi sordu. “Günaydın, Lessa. Nicat’ın binasında ne varmış?”</p>
<p>Arpçı sarmayı özenle belindeki keseye koydu, Ja-xom’ın gerçeği gizleyişi onu memnun etmişti. “Bir çocuk salonu. Git de bir bak.”</p>
<p>“Seninle biraz konuşabilir miyim, Robinton Usta? Tabii eğer...” Jaxom elini tümseğe ve son derece da-</p>
<p>vetkâr bir şekilde açık duran kapıya doğru salladı.</p>
<p>“Hava temizleninceye kadar bekleyebilirim,&quot; dedi Robinton, Jaxom’ın gözlerindeki gergin bakışın ve&#160;davranışlarındaki kibarca yalvarışın farkındaydı. Genç&#160;adamla birlikte diğerlerinin yanından uzaklaştı.&#160;“Evet?”</p>
<p>“Sharra Güney’de, ağabeyi tarafından alıkonulu-yor,” dedi Jaxom heyecanını ele vermeyen alçak bir sesle.</p>
<p>Güneyliyi taşıyan bronzun daireler çizişini seyrederek, “Bunu nasıl öğrendin?” diye sordu Robinton.</p>
<p>“Sharra Ruth’a söyledi. Toric onu yeni kalelilerden biriyle evlendirmeyi planlıyor. Kuzeyli küçük lordla-rın işe yaramaz olduğunu düşünüyormuş!” Jaxom’ın&#160;gözlerinde tehlikeli bir pırıltı ve Robinton’m oğlanı tanıdığından beri ilk kez babası Fax’ı andıran acımasız&#160;bir yüz ifadesi vardı; bu benzerlik Arpçıyı pek de&#160;memnun etmemişti.</p>
<p>“Birtakım küçük lordlarının öyle olduğu su götürmez,” dedi Robinton neşeyle. “Aklından geçen nedir, Jaxom?” diye yanıtladı, çünkü zalim yüzlü genç adam&#160;onun esprisine karşılık vermemişti. Her nasılsa Arpçı,&#160;Ruatha’nın Kale Lordu’nun olaylarla dolu iki mevsimde yaşadığı olgunlaşmayı takdir etmekte başarısız olmuştu.</p>
<p>Jaxom, “Onu geri almak niyetindeyim,” dedi alçak, kesin bir sesle ve Ruth’u gösterdi. “Toric Ruth’u hesaba katmayı unuttu.”</p>
<p>“Gtiney’e uçup onu kaçıracak mısın?” diye sordu Robinton, yüz ifadesini değiştirmemeye çalışıyordu,&#160;ama Jaxom’ın romantik davranışı bunu zorlaştırmak-</p>
<p>“Neden olmasın?” Keyif ışıltısı Jaxom’ın gözlerine geri döndü. “Toric’in benim doğrudan harekete geçmemi beklediğinden kuşkuluyum. Ben o işe yaramaz&#160;Kuzeyli küçük lordlardan biriyim!”</p>
<p>“Ah, ama öncelikle kendin doğrudan bir harekete maruz kalmadan değil, sanırım,” dedi Robinton çabucak fısıldayarak.</p>
<p>Toric ve grubu iki tümsek sırasının ortasındaki boşluğa inmişlerdi. Adamlarını işi halletmeye bırakıp,&#160;uçuş kıyafetlerini çıkararak Lessa’ya ve tümseğin kapısında kümelenmiş insanlara doğru yürümeye başlamıştı. Ama Lessa’ya selam verdikten sonra yönünü&#160;değiştirdi ve hedefinin Jaxom olduğu ortadaydı.</p>
<p>“Arpçı!” dedi Toric, Jaxom’a bakmadan önce durup, saygıyla Robinton’ı selamladı.</p>
<p>Ruatha Lordu’nun omuzlarını dahi dikleştirmemesi ve dönüp Toric’in yüzüne bakmaması Robinton’ın hoşuna gitmişti.</p>
<p>Jaxom omzunun üzerinden, “Kaleli Toric,” diye kayıtsız, soğuk bir selamla karşıladı onu. Bu ünvan,&#160;Toric Pern’in diğer Kale Lordları tarafından tam bir&#160;mevki almaya davet edilmediğinden dolayı kesinlikle&#160;münasipti ve Güneyliyi gafil avlamıştı. Adam Jaxom’a&#160;keskin bir bakış fırlatırken gözleri kısıldı.</p>
<p>“Lord Jaxom.” Toric’in sözcükleri uzatarak konuşması bu ünvanı bir hakaret haline getirmiş, Jaxom’ın hâlâ bu ünvana sahip olmadığını ima etmişti.</p>
<p>Jaxom yavaşça ona döndü. “Sharra bana dedi ki,” diye söze koyuldu, Toric’in göz kaslarının seğirdiğini&#160;ve adamın Ruth’un çevresindeki ateş kertenkelelerine&#160;kaçamak bir göz attığını Robinton gibi o da fark et-</p><div>
<p>_</p></div>
<p>inişti, “Ruatha’yla bir ittifakı onaylamıyonnuşsun.” “Hayır, küçük lord. Onaylamıyorum!” Toric bir an&#160;Arpçıya baktı, yüzünde kocaman bir gülümseme vardı. “ Sharra Kuzey’de masa büyüklüğündeki bir Kaleden daha iyisini hak ediyor.” İlk sözcüğün üzerinde&#160;hor gören bir vurgu vardı.</p>
<p>“Duyduğum doğru mu, Toric?” diye sordu Lessa, sesi neşeliydi, ama dosdoğru Jaxom’ın yanında saf tutarken gözlerinde çeliğin parıltısı vardı.</p>
<p>“Kaleli Toric’in Sharra için başka planları varmış,” dedi Jaxom, sesi incitilmiş olmaktan çok, keyifliydi.&#160;“Öyle görünüyor ki, Sharra Ruatha gibi masa boyundaki bir Kale’den daha iyisine layıkmış.”</p>
<p>Weyrkadını tebessüm etmeyi sürdürse de, onun yüzündeki öfke belirtisini fark eden Toric, “Ruatha’ya&#160;hakaret etmek niyetinde değilim,” dedi hemen.</p>
<p>“Eğer benim Soyumla ve bu ünvana şu anda sahip olan Kaleliyle ne kadar gurur duyduğumu göz önünde bulundurursan, bu hiç de akıllıca olmazdı,”&#160;dedi en kayıtsız ses tonuyla.</p>
<p>“Kesinlikle, bu konuyu yeniden gözden geçirebilirsin, Toric,” dedi Robinton en dostça şekilde, gerçi Güneyliye tehlikeli bir konumda olduğunu açıkça&#160;belli ediyordu. “İki genç insanın böylesine çok arzuladıkları böyle bir ittifakın sanırım senin için hatırı sayılır avantajları olurdu, Pern’in en prestijli Kalelerinden birinin safına geçerdin.”</p>
<p>“Benden’in de sempatisini kazanırdın,” dedi Lessa, o kadar tatlı gülümsüyordu ki, Robinton Toric’in düştüğü kötü duruma neredeyse kendini tutamayıp&#160;gülecekti.</p>
<p>Toric orada dikilmiş, dalgınca ensesini ovuşturuyordu, gülümsemesi biraz olsun solmuştu.</p>
<p>“Bu konuyu tartışmalıyız. Sanırım, ayrıntısıyla.” Lessa Toric’in koluna girdi ve onu döndürdü. “Robinton Usta, bize katılır mısın? Sanırım benim küçük kulübem rahatsız edilmeden konuşmak için çok iyi bir&#160;yer olacaktır.”</p>
<p>“Buraya Pern’in şerefli geçmişini kazıp çıkarmaya geldik sanıyordum,” dedi Toric iyi huylu bir gülümsemeyle. Ama kolunu Lessa’mn kolundan kurtarmadı.</p>
<p>“Geleceği tartışmak için,” diye devam etti Lessa tüm şirinliğiyle, “şimdiden iyisi yoktur. Senin geleceğini.”</p>
<p>F’lar onlara katılıp Lessa’nın soluna geçmişti; Mne-menth ile Lessa arasındaki bağ aracılığıyla olan bitenden haberdar olduğu her halinden belli oluyordu. Arpçı omzunun gerisine, Jaxom’a, onu rahatlatmak&#160;için baktı, ama genç adamın gözü ejderindeydi.</p>
<p>“Evet, kalesiz bunca hırslı adam Güney’e üşüşürken,” dedi F’lar rahatça, “senin istediğin toprakları elde edeceğini garantilemekte biraz geç kaldık, Toric. Güney’de kan davalarının olmasını istemiyorum. Bu&#160;nesil ve gelecekteki daha birkaç nesil için yeterince&#160;yer varken, buna lüzum da yok.”</p>
<p>Toric’in yanıtı koskoca bir kahkaha oldu ve Les-sa’nın adımlarına ayak uydurmasına karşın, Robin-ton’da hâlâ o incinebilir kendinden emin olma izlenimini uyandırıyordu.</p>
<p>“Bu kadar çok yer olduğuna göre, neden kızkar-deşim için büyük düşünmeyeyim?”</p>
<p>“Birden çok kız kardeşin var ve şu anda mevzubahis olan Jaxom ile Sharra değil,” diye Lessa bu gereksiz konuyu bir kenara bırakırken eser miktarda öfkeyle ekledi. “F’lar ve ben, senin Yönetim sınırlarını belirlemek için daha resmi bir vesile ayarlamaya niyet etmiştik,” diye içinde bulundukları boş, tarihi binayı göstererek devam etti, “ama Nicat Usta&#160;Madenci Zanaatsalonu’nun işlerini resmiyete dökmek istiyor, Lord Groghe de iki oğlunun birbirine&#160;komşu toprakları Yönetmesinden yana değil ve son&#160;günlerde yanıtlanmayı gerektiren başka sorular belirdi.”</p>
<p>“Yanıtlar mı?” diye sordu Toric kibarca, bir duvara yaslanıp ellerini göğsünde kavuşturdu.</p>
<p>Robinton bu uyuşukluk pozunun ne ölçüde gerçek olduğunu merak etmeye başlamıştı. Toric’in hırsı akla galip mi gelecekti?</p>
<p>“Verilmesi gereken yanıtlardan birisi, bir adamın Güney’de ne kadar toprağı Yönetebileceği,” dedi&#160;F’lar, hançerinin ucuyla başparmağının tırnağını temizliyordu kayıtsızca. Bir kelimesini hafifçe üzerine&#160;bakarak söylemişti.</p>
<p>“Yani? Asıl anlaşmamız, Eskiçağlılar ölünceye kadar elde ettiğim tüm toprağı Yönetmem üzerineydi.”</p>
<p>“Aslını istersen, hepsi ölmediler,” dedi Robinton.</p>
<p>Toric bunu doğruladı. “Beklemek için ısrar etmeyeceğim,” diye kabullendi başını hafifçe eğerek, “çünkü asıl şartlar değişti. Kalem yoksul ve umutlu&#160;küçük lordlar, kalesiz adamlar ve gençler tarafından&#160;tamamen alt üst edildiği için, güvenilir bir kaynaktan, bazılarının yardımımızdan kaçıp gemileri nereye&#160;yanaşırsa oraya ayak bastıkları haberini aldım.”</p>
<p>“Hak ettiğin Kalenin toprağından bir karış bile daha az almaman için bir neden daha,” dedi F’lar. “Keşif ekipleri gönderdiğini biliyorum. Nereye kadar ilerleyebildiler?”</p>
<p>“D’ram’ın ejder binicilerinin yardımıyla,” dedi Toric, Robinton bu sırada onun, bu beklenmedik yardımdan Benden’in haberi var mı, diye F’lar’ın yüzünü ne kadar dikkatli incelemekte olduğunun farkına vardı, “bilgimizi Batı Sıradağlarının eteklerindeki araziye&#160;kadar genişlettik.”</p>
<p>“Oraya kadar mı?” Bronz binici şaşırmış ve bir nebze telaşlanmışa benziyordu.</p>
<p>Robinton, keşfedilmesi hayırlı bir iş olan o harita sayesinde, denizden Batı Sıradağları’na kadar yayılan&#160;arazinin çok geniş olmakla beraber, Güney Kıtası’nın&#160;uçsuz bucaksız enginliğinde sadece küçük bir bölge&#160;olduğunu biliyordu.</p>
<p>“Tabii ki, Piemur da batıda, Büyük Çöl Körfezi’ne ulaştı,” dedi Toric.</p>
<p>“Sevgili Toric, bu kadar toprağı nasıl Yönetebilirsin ki?” F’lar onun için nezaketle kaygılanmıştı sanki.</p>
<p>“Yaşanabilir kıyı şeridi boyunca birçok yerde ve içeride stratejik noktalarda, yayılan aileleriyle kulübe-lilerim var. Bana son birkaç Devirdir gönderdiğiniz&#160;adamlar çok çalışkan çıktı.” Toric’in gülümsemesi daha da kendinden emindi.</p>
<p>“Sanırım bu ilk cömertliğinin karşılığında sana sadakatlerini belirtmişlerdir?” diye sordu F’lar içini çekerek.</p>
<p>“Doğal olarak.”</p>
<p>Lessa gülümsedi. “Benden’de tanıştığımızda senin açıkgöz ve bağımsız bir adam olduğunu düşünmüştüm.”</p>
<p>“Sevgili Weyrkadını, Yönetebilen adam için daha</p>
<p>fazla toprak vardır. Bazı küçük kaleler, kıymetlerini greçekten takdir edenlerin gözünde, geniş alana yayılmışlardan daha değerlidir.”</p>
<p>“Öyleyse derim ki,” diye devam etti Lessa, Toric’in Ruatha’nın boyuyla ilgili dokundurmasını manalı bir&#160;şekilde bilmezden gelerek, “denizden Batı Sıradağlarına ve Büyük Körfez’e kadar olan toprak senin tamamen yerleşmen ve Yönetmen için fazla bile gelecektir...”</p>
<p>Toric birdenbire doğruldu. Lessa F’lar’a bakıyor, Toric’e verdiği topraklar için dolaylı yoldan onay&#160;bekliyordu; bu yüzden Toric’in büyük telaşını, Güneylinin gözlerindeki ani hayret ve hoşnutsuzluk dolu bakışı fark eden de bir tek Robinton oldu. Toric&#160;kendini hemen toparladı.</p>
<p>“Batıda Büyük Körfez’e kadar, evet, benim umudum da bu. Haritalarım var. Kalemde, ama eğer izin verirseniz...”</p>
<p>Ramoth’un bağırışı onu durdurduğunda, kapıya doğru tek bir uzunca adım atabilmişti. Mnementh&#160;ahenkle şakıdığında da, F’lar hızla adamın yolunu&#160;kesti.</p>
<p>“Çok geç kaldın, Toric.”</p>
<p>Jaxom Benden Weyrliderlerinin ve Arpçının, To-ric’le birikte kazılmış eve doğru yürüyüşlerini izlerken, Toric’in küçümseyen tavrı karşısında biriktirdiği öfkeyi, derinden soluyarak dışarı attı.</p>
<p>“ ‘Ruatha masa kadar bir Kaleymiş demek?’ ” Gerçekten de! Pern’in en eski ikinci ve kesinlikle en zengin Kalelerinden biri olan Ruatha. Eğer Lessa tam o ^ sırada gelmiş olmasaydı, o adamı-</p>
<p>Jaxom bir nefes daha aldı. Toric kendisinden daha uzun boylu ve iri yarıydı. Eğer Lessa tam o sırada gelip de Jaxom’ın bütünüyle budalalık yapmasını en-gellemeseydi, oğlan şimdi Güneyli tarafından boğazlanmış olacaktı. Toric’in Ruatha’yla ittifaktan şeref&#160;duymayacağı, Jaxom’ın aklının köşesinden bile geçmemişti. Ruth ona Sharra’nın temasından -kızın Gü-ney’e zorla götürüldüğünden- bahsettiği; Toric’in&#160;onun Kuzey’de evlenmesini tasvip etmediğini bildirdiği zaman şaşırıp kalmıştı. Toric, Sharra’mn Jaxom’la&#160;arasında gerçekten bir sevgi bağı olduğu itirafını da&#160;dikkate almamıştı. Sonra da kraliçesini, kızın Jaxom’a&#160;mesaj göndermesini engellemek için onun ateş kertenkelelerinin başına dikmişti. Toric Sharra’nın&#160;Ruth’la konuşabileceğini bilmiyordu, kızın o sabah&#160;uyanır uyanmaz ilk yaptığı iş bu olmuştu. Ruth’un ses&#160;tonunda bu gizli haberleşmeden dolayı neşe seziliyordu.</p>
<p>Jaxom Ruth’a yaklaşmadan önce, dördünün de küçük konuta girmesini bekledi. “Güney’e gidip onu&#160;kaçır,” demişti Arpçı şaka yaparak, ama Jaxom’ın aklındaki de tastamam buydu.</p>
<p>Aralarındaki mesafeyi kapatarak, zihninden, “Ruth,” diye sordu, “yakınında Toric’in ateş kertenkelelerinden var mı hiç?”</p>
<p>Hayır! Sharra’yı kurtarmaya mı gideceğiz? Ona nerede beklemesini söyleyeyim? Güney de sadece Kuluçka Meydanı iıda bulunmuştuk. Ramotb ’a sorayım&#160;mı?</p>
<p>“Benden ejderlerini bu işe karıştırmamayı tercih ederim. Kuluçka Meydafıı’na gideceğiz. O yumurta&#160;bir işe yarayacak sonunda,” diye ekledi Ruth’un sırtı-</p>
<p>na sıçrarken, durumdaki ironinin farkına vararak. “Sharra’ya görüntüyü ver, Ruth. Ona sor, o yere ulaşabiliyor muymuş?”</p>
<p>Evet, diyor.</p>
<p>“O zaman gidelim oraya!”</p>
<p>Ruth araya girerken, Jaxom açıkça gülmeye başlamıştı.</p>
<p>Daha bir Devir önce yaptıkları gibi, doğu yönünde alçaktan yaklaştılar. Oysa bu sefer sıcak kumlu halka boştu. Kısa bir an için, zira ateş kertenkeleleri&#160;onu neşeyle karşılamak için dalış yaptılar.</p>
<p>“Toric’in mi?” dedi Jaxom, aşağı inip Sharra’yı aramalı mıyım diye merak ediyordu.</p>
<p>O geliyor! Toric’in kraliçesi de onunla birlikte. Uzaklaş! Dostlarımı gözetleyip beni rahatsız ediyorsun!</p>
<p>Jaxom’ın ejderinin şiddetli tavrına şaşıracak vakti olmadı. İnce kıyafetli vücuduna sarmaya çalıştığı bir&#160;battaniyeyi peşi sıra sürükleyen Sharra, Meydan boyunca koşup geldi. Jaxom’a doğru seğirtti, yüzünde&#160;endişe vardı ve omzunun üstünden geriye bakmaya&#160;çalışırken az kalsın battaniyenin ucuna basıp düşüyordu.</p>
<p>Toric’in adamlarından ikisinin peşinde olduğunu söylüyor. Ruth Sharra’ya doğru yarı sıçradı, yarı süzüldü, o sırada Jaxom aşağı sarktı, kızı yakalayıp&#160;Ruth’un sırtına çekmek için ellerini uzatmıştı. İki&#160;adam, kılıçları çekilmiş vaziyette koşarak yaklaştılar.&#160;Ama Ruth kendini yukarı fırlattı, Meydan küçülürken,&#160;iki adam çaresizce sövüyorlardı. Güney Weyri’nin nöbetçi ejderi, sıcak havada yukarı doğru kanat çırpan&#160;Ruth’a seslendi, o da selam verdi.</p>
<p>“Galiba ağabeyinin hesapları tutmadı, Sharra.” “Beni götür buradan, Jaxom. Beni Ruatha’ya götür! Tüm hayatım boyunca hiç bu kadar öfkelenme-miştim. Ağabeyim olacak o adamı bir daha görmek&#160;istemiyorum. Hilekâr, sapkın...”</p>
<p>“Ağabeyini yine gönnemiz gerekecek, çünkü ondan saklanmıyorum. Bu işi bugün açıkça yapacağız!” “Jaxom!” Sharra’nın sesinde içten bir kaygı vardı&#160;şimdi. Kız sımsıkı sarıldı onun beline. “Dövüşte seni&#160;öldürür.”</p>
<p>“Bizim meselemizde düello söz konusu olmayacak, Sharra,” dedi Jaxom gülerek. “Kendini o battaniyeye sıkıca sar. Ruth bizi elinden geldiğince çabuk araya, götürecek!”</p>
<p>“Jaxom, umarım ne yaptığını biliyorsundur!”</p>
<p>Ruth onları Plato’ya geri götürdü, dönerek alçalırken bağırarak selamladı.</p>
<p>“Ah, dondum, ama uçuş kıyafetlerimi aldılar,” diye bağırdı Sharra. Ruth’un boynundaki çıplak bacakları soğuktan mosmor kesilmişti. Jaxom eğilip, kızın bacaklarını ısıtmak için ovaladı. “İşte Toric de orada.&#160;Lessa, F’lar ve Robinton’ın yanında!”</p>
<p>“Benden ejderlerinin de en irileri!”</p>
<p>“Jaxom!”</p>
<p>“Senin ağabeyin işleri bildiği gibi yapıyor, ben de kendi bildiğim gibi! Bildiğim gibi!”</p>
<p>“Jaxom!” Kızın sesinde saygı olduğu kadar şaşkınlık da vardı ve kolları yine belini sıkıca sardı.</p>
<p>Ruth yere kondu ve iki genç âşık diğerlerinin yanına giderlerken, Jaxom’ın solunda yürüdü. Toric’in yüzünde alışıldık gülümsemesi yoktu artık.</p>
<p>Jaxom, Benden Weyrliderleri ve Arpçıya üstiinkö-</p>
<p>rü bir selam verdikten sonra, “Toric, Sharra’yı Pern üzerinde benim ve Ruth’un bulamayacağı hiçbir yere&#160;saklayamazsın!” dedi. Toric’in sert yüzünde uzlaşmadan eser yoktu. Jaxom da bunu beklemiyordu zaten.&#160;“Zaman ve mekân Ruth için engel değildir. Sharra ve&#160;ben, Pern üzerinde istediğimiz yere, istediğimiz zamana gidebiliriz.”</p>
<p>Yürekler acısı bir sesle ağlayan bir kraliçe ateş kertenkelesi Toric’in omzuna konmaya yeltendi ama&#160;adam onu kovaladı.</p>
<p>“Üstelik, ateş kertenkeleleri Ruth’a itaat ediyorlar! Öyle değil mi, dostum?” Jaxom elini Ruth’un başına&#160;koydu. “Plato’daki bütün ateş kertenkelelerine gitmelerini söyle!”</p>
<p>Ruth bunu yaptı, küçük yaratıklar geniş çayırı bir anda terk ederken de, onların gitmeyi istemediklerini&#160;ekledi.</p>
<p>Toric’in gözleri bu yetenek gösterisi karşısında hafifçe kısıldı. Sonra ateş kertenkeleleri geri döndüler. Toric bu sefer küçük kraliçesinin omzuna inmesine&#160;izin verdi, ama gözleri Jaxom’ın gözlerindeydi.</p>
<p>“Güney’i nereden biliyordu? Bana senin oraya hiç gitmediğin söylenmişti!” Sanki Lessa ile F’lar’ı suç ortaklığı ettikleri için suçlayacakmış gibi, yarı yarıya&#160;döndü.</p>
<p>“Muhbirin yanılmış,” dedi Jaxom, bunu yapanın Dorse olup olmadığını merak ediyordu. Elini bariz&#160;şekilde Sharra’nın omzuna atarken, “Bugün Güney&#160;Weyri’nden, Kuzey’e ait bir şeyi ilk alışım değil,” diye konuştu.</p>
<p>Toric’in soğukkanlılığı onu terk etmişti artık. “Senr Kolunu uzatıp Jaxom’ı işaret etti; yüzünde öf-</p>
<p>ke, kızgın bir hiddet, hüsran, hayal kırıklığı ve son olarak da, gönülsüzce bir saygının bileşimi okunuyordu. “Yumurtayı sen geri götürdün! Sen ve şu...&#160;ama ateş kertenkelelerinin görüntüleri siyahtı!”</p>
<p>“Eğer gece harekete geçeceksem beyaz bir deriyi siyaha boyamayacak kadar aptal olamam, değil mi?”&#160;diye sordu Jaxom bariz bir küçümsemeyle.</p>
<p>“Bunu yapanın T’ron’un binicilerinden biri olmadığını biliyordum,” diye feryat etti Toric. Yumruklan-nı bir açıp bir sıkıyordu. “Ama senin... Pekâlâ, şimdi,” ve Toric’in tüm tavrı bir anda kökten değişti. Yeniden&#160;gülümsemeye başadı, önce Benden Weyrliderleri’ne,&#160;ardından da Arpçıya bakarken biraz da acıydı tebessümü. Sonra gülmeye başladı, kahkahalarıyla hiddetini ve hüsranını salıveriyordu. “Eğer mahvettiğin&#160;planları bir bilseydin...” tekrar Jaxom’ı işaret etti öfkeyle, “küçük Lord... Kaç kişi bunu senin yaptığını biliyordu?” Şimdi suçlayıcı bir edayla ejder binicilerine&#160;dönmüştü.</p>
<p>“Çok değil,” dedi Robinton, Lessa ve F’lar bunu tahmin edebilmiş miydi, diye düşünüyordu.</p>
<p>“Ben biliyordum,” dedi Sharra, “Brekke de öyle. Jaxom ateşler içindeyken devamlı o yumurta için kaygılanıp duruyordu.” Jaxom’ın yüzüne bakan gözleri,&#160;gurur doluydu.</p>
<p>“Gerçi artık önemi yok,” dedi Jaxom. “Önemi olan şey şu, artık Sharra’yla evlenmeme ve onu Ruatha Ka-lesi’nin leydisi yapmama izin veriyor musun?”</p>
<p>“Sana nasıl engel olabilirim, bilmiyorum.” Toric’in eliyle yaptığı geniş hareket, bütün insanları ve ejderleri kapsıyordu.</p>
<p>“Gerçekten de yapamazsın,_ çünkü Jaxom Ruth’un</p><div>
<p>yetenekleriyle ne kadar övünse, azdır, dedi F 1ar. “Hiç kimse bir ejder binicisini hafife almamalı, Toric.&#160;Sonra bu üstü kapalı uyarıyı yumuşatmadan gülümsedi. “Özellikle de Kuzeyli bir ejder binicisini.”</p>
<p>“Bunu aklımdan hiç çıkarmayacağım,” dedi Toric, kalın sesindeki şiddet, kederini dışa vuruyordu.&#160;“Özellikle de şimdiki konuşmamız sırasında. Bu aceleci gençler lafımızı bölmeden önce, Kalemin sınırlarını tartışıyorduk, değil mi?”</p>
<p>Toric sırtını Sharra ve Jaxom’a döndü ve diğerlerine geçici salonlarına geri gitmelerini işaret etti.</p></div><h4>SONSÖZ</h4>
<p>Pern’in Kuzeyi’ne ve Ruatha kalesine tekrar bahar gelmişti. Kışın yol açtığı zarar ziyan giderilir ve ilk&#160;ekinler ekilir ekilmez, Wansor’ın denklemlerine göre&#160;batıdaki deniz dışında hiçbir yere İplik düşmeyeceği&#160;bir günde, Kale’nin kendisinde bu eski mekânı en güzel haline getirmek için bir çabadır başladı.</p>
<p>O gün Ruatha’nın duvarları fırçalanmış, kaldınm-ları pırıl pırıl edilmişti ve her bir kepenksiz pencereden flamalar sallanmaktaydı; avluların ve Salon’un her köşesi çiçeklerle donanmıştı. Bir önceki gece ateş&#160;tepelerini süslemek için Güney sarmaşıkları getirilmişti. Kale’nin aşağısındaki engin çayırlar çadırlarla&#160;örtülmüş, konukların binek hayvanlan için alanlar ayrılmıştı. Ejderler gelmeye başladılar, onları karşılayan&#160;kocamış kahverengi nöbetçi ejder Wilth oldu ki, daha seremoni başlamadan önce bağırmaktan sesinin&#160;kısılacağı şüphe götürmezdi.</p>
<p>Ateş kertenkeleleri her yerdeydiler ve hem ejderler, hem de insan dostları tarafından devamlı hizaya getirilmeleri gerekti. Ama atmosfer öylesine rahat, öylesine coşkundu ki, insanların ve yaratıkların tatsız&#160;şakaları ve maskaralıkları dostça hoşgörülüyordu.</p>
<p>Kuzey ve güney Pern'in yarısı gibi görünen bunca konuğa hizmet edebilmek için, Kale Kalesi ve Weyri ile Benden, mutfak personelini Ruatha’nınkiy-le birleşirmişti. Toric Güney tarlalarından toplanmış&#160;ejderyüküyle taze meyve, balık, vahşi geyikleri ve etlerinin o yumuşak, av hayvanını andıran lezzetiyle&#160;Kuzey hayvanlarından ayrılan ve el üstünde tutulan</p>
<p>wherryleri canı gönülden göndermişti. Büyük kızartma, pişirme ve buğulama çukurları bir önceki geceden beri işler durumdaydılar, kokular insanların ağızlarını sulandırmak için birbirlerine karışıyordu.</p>
<p>Bir önceki gece kutlamalar yapılmış, sabahın erken saatlerine kadar dans edilmiş ve şarkı söylenmişti, çünkü tüccarlar bayağı erkenciydiler, hiç kimse bu olayın diğer yararlannı aklına bile getirmiyordu. Şimdi yollardan daha fazla insan akıyor, Ruatha Kale-si’nin genç Lordunun törensel onaylanma vakti yaklaştıkça gökten daha fazlası geliyordu.</p>
<p>Arpçı geliyor, dedi Ruth Jaxom ve Sharra’ya, wey-rinin kapılarını iterek açıp, avluya adım atarken.</p>
<p>Jaxom ve Sharra,' zemin seviyesindeki konutlarının büyük odasındaydılar, onun sevinçli hoşgeldin bağırışını işittiler, sanki Arpçıya bir önceki gecenin&#160;geç saatlerinde iyi geceler dileyen kendisi değildi.</p>
<p>Lioth sana burada beklemen gerektiğini söylüyor. Arpçı ve N’torı başkaları duymadan seninle konuşmak istiyorlar.</p>
<p>Jaxom şaşkınlıkla Sharra’ya döndü.</p>
<p>“Ah, aksi giden bir şey olamaz, Jaxom,” dedi gülümseyerek. “Yoksa Robinton Usta bize geçen gece söylerdi. Ben hâlâ şu tuniğin göğüs kısmının çok dar&#160;olduğunu düşünüyorum,”</p>
<p>“Bütün bahar Gemili Çayır’da kürek sallamaktandır, aşkım,” dedi Jaxom nefesini çekerek, bu yüzden kahverengi tuniği dikişlerinden gerildi.</p>
<p>“Eğer bu yeni kıyafet sökülürse, tamir edip giymen gerekir!” Kız onu azarlarken gülümsedi, sonra da öptü.</p>
<p>Sharra’nın öpücükleri ne zaman olursa olsun değerlendirilmeliydi, bu yüzden Jaxom onu kendine çekti.</p>
<p>“Jaxom! senin Onaylanma’na üstüm başım kırış kırış gitmeyeceğim.”</p>
<p>Ramoth ve Mnemeııtb buradalar! Ruth yeterince şerefli bir selam verebilmek için arka ayaklarının üzerinde şahlandı.</p>
<p>“Gören de Kale Lordu diye Onaylanan o sanır,” dedi Sharra, hoş sesi kahkahalarla çınlıyordu.</p>
<p>“Bu ortak bir çaba oldu,” dedi Jaxom ağzı kulaklarına vararak. Kızı çarçabuk bir kez daha kucakladı, kışın kararsızlığının yerini bahara bırakması onu rahatlatmıştı.</p>
<p>Daha önce hiç bu kadar yoğun olmamıştı Jaxom; Kale’yi çekip çevirmek ve artan her saatinde Pla-to’nun ve Gemili Çayır’ın eski gizemlerini araştırmak.&#160;Lytol, Jaxom’ın da umduğu gibi, kazılara kendini ta-mamiyle kaptırmıştı, her geçen gün Koy Kalesi’nde&#160;Arpçıyla birlikte daha çok vakit geçiriyordu. Şimdi&#160;Onaylanması kesinleştiği için, Jaxom Kale Lordlarının&#160;iç konseyine kabul edilmişti, bunun sebebi, onun&#160;kendi mevkii olduğu kadar, Toric’le olan bağlamışıydı. Jaxom, Kale Lordları’nın her şeye karşı tutumlarına hakim olan o muhafazakârlığa Toric’in müsaade&#160;edeceğinden şüpheliydi. Telgar Kalesi’nden Larad,&#160;Lemos’lu Asgenar, Begamon ve Sigomel, Toric’in kafa yapısına daha uygun kişilerdi ve Jaxom; Groghe,&#160;Sangel ve yaşlılann tarafını tutmaktansa, gençlerin yanında olmaya daha çok gönüllüydü. Yaşlı Kale Lord-larının bazıları bugünün gerektirdiklerini anlayamıyorlardı -ne de uçsuz bucaksız Güney topraklarının&#160;sonsuz çeşitliliğini ve meydan okuyuşunu.</p>
<p>Bugünün formaliteleri laf icabrydı; Weyr, Zanaat ve Kale’nin bir araya gelişi, Devrin soğuk aylarrnrn bitişini kutlamak için bir festivalin düzenlenişi, İpliğin&#160;Pern’in hiçbir yerine düşmediği mutlu günde bir bahaneydi sadece.</p>
<p>Lioth küçük mutfak avlusuna indi, Ruth koca bronz ejdere yeterince yer açmak için kendi konutuna geriledi. Arpçı hayvantn omzundan aşağıya kaydı,&#160;elinde kalın bir rulo sallıyordu ve N’ton’un sırıtan yüzü, hayati önem taşıyan haberler getirdiklerini belli&#160;ediyordu.</p>
<p>“Lessa ve F’lar da duymalılar haberlerimizi,” dedi N’ton, o ve Arpçı genç Kalelilere katılırken. “Onlar da&#160;şimdi geliyorlar.” Lioth’a ateş tepelerine gitmesini işaret etti.</p>
<p>İki adam uçuş ceketlerini çıkardılar, Robinton bunu yaparken bile elindeki ruloyu bir kenara bırakmıyordu. Önce altın Ramoth, sonra da bronz Mnementh yolcularım indirip Lioth’a katılmak için ateş tepelerine yükselirken, gittikçe artan bir sabırsızlıkla onları&#160;izlediler.</p>
<p>“Evet, Arpçı, Mnementh senin haberlerle dolup taştığını söylüyor,” dedi F’lar. Sharra Lessa’ya yardım&#160;ederken, o da kendi binici kıyafetlerini Jaxom’ın eline tutuşturdu.</p>
<p>“Gerçekten de öyleyim, Bendenli,” ve Arpçı vurgulamak için elindeki ruloyu sallayarak, her bir heceyi abartarak telaffuz etti.</p>
<p>“Ya, nedir o elindeki?” diye sordu Lessa.</p>
<p>“Gemideki o renkli haritanın anahtarından başka bir şey değil!” diye yanıtladı Arpçı, onların tepkisi&#160;karşısında gülümseyerek. “Nicat’la kafa kafaya veren</p>
<p>Piemur çözdü bunu, çünkü karaların uzanışıyla ilgili bir şey olduğu hissine kapılmıştık. Öyleymiş! Kesin&#160;olmak gerekirse, toprağın altındaki kayalar.” Lessa ve&#160;F’lar köşelerinden tutarken, o da haritayı açıyordu.&#160;“Bu koyu kahverengi kısımlar çok eski kayaları, hiç&#160;deprem ya da volkanik aktivite görülmeyen yerleri&#160;işaret ediyor. Bu haritadan bizimkilere gelinceye dek&#160;hiç değişmemiş. Plato, burada sarıyla işaretlenmiş,&#160;püskürme sebebiyle terk edildiği ortada. Bakın, burada, burada ve güneyde ve Tillek’de aynı renk var.&#160;Sevgili dostlarım, eskiler Kuzeye, Kale’ye, Benden’e&#160;ve Telgar’a geldiler, çünkü bu topraklar doğal felaketlere karşı daha güvenliydi!”</p>
<p>“İplik de doğal olmayan bir felaket mi?” diye sordu Lessa esprili bir sesle.</p>
<p>“Ben felaketlerimle teker teker uğraşmayı yeğlerim,” dedi F’lar. “Hem yerden hem de gökten saldırıya uğramak biraz fazla olurdu!”</p>
<p>“Nicat ve Piemur daha sonra eskilerin metalleri, kara suyu ve kara taşı çıkardığı yerleri buldular. Yataklar hem Güney’de, hem Kuzey’de açık şekilde işaretlenmiş! Kuzey’deki madenlerin çoğunu zaten kullanmışız.”</p>
<p>“Güney’de daha fazlası mı var?” diye sordu F’lar, konuyla yakından ilgilenmişti. “Göster bana!”</p>
<p>Robinton yarım düzine küçük işareti gösterdi. “Maden yataklarının ne kadar zengin olduğu halen&#160;bilinmiyor ama Nicat'ın bize bunu yakında söyleyeceğinden eminim. O ve Piemur etkili bir takım oluşturuyorlar.”</p>
<p>“Toric’in Kalesi’nde kaç maden var?” diye sordu F’lar.</p>
<p>N’ton kıkırdadı. “Keşfedip de işlettiklerinden başka yok. Ejder binicilerinin topraklarındaysa işletilmeyi bekleyen çok daha fazlası var,” dedi güneydoğuyu işaret ederek. “Bu Geçiş bitince, sanırun madencilik&#160;yapacağım!”</p>
<p>“Bu Geçiş bitince...” F’lar sözleri yankıladı, gözleri Arpçınınkileri yakaladı, ikisinin de muhtemelen o günü göremeyeceğinin farkına varmıştı bir anda.</p>
<p>“Bu Geçiş bitince,” dedi Jaxom coşkuyla, gözleri haritayı tarıyordu, “insanlar Plato’da ve o gemilerde&#160;bulduklanmız üzerinde yoğunlaşmaya başlayabilirler.&#160;Güney’i yeniden keşfedebiliriz! Belki gemilerin sırrım&#160;bile çözeriz -ve Şafak Kız Kardeşleri’yle aramızdaki&#160;havasız boşluğu ejderlerle nasıl geçebileceğimizi...”&#160;Jaxom’ın bakışı güneydoğuya, artık görüş alanı dışında olan işaret ışıklarına kaydı.</p>
<p>“İplik tehdidini Kızıl Yıldız’ın kendisinden nasıl kazıyabileceğimizi de,” dedi Sharra fısıltıyla.</p>
<p>F’lar hüzünle güldü, gözlerinin önüne inen, artık ak düşmüş perçemini geriye attı. “Bir zamanlar Kızıl&#160;Yıldız’a ulaşabileceğimi düşünmüştüm. Belki siz&#160;gençler, insanların bir zamanlar bildiklerini öğrendikten sonra, bunu o kadar da yıldırıcı bulmazsınız.”&#160;“Başarılarını küçümseme, F’lar,” dedi Robinton&#160;sertçe. “Sen Pern’i İplikten uzak ve bir arada tuttun...&#160;Pern’in kendisine rağmen!”</p>
<p>“Eğer sen olmasaydın,” dedi Lessa etrafına bakınarak, gözleri F’lar’ın kendini kötülemesinden dolayı öfkeyle parıldıyordu, “bunların hiçbiri gerçekleşmezdi!” El işareti mutlu bir gün şerefine bayraklarla donatılmış, İpliğin hiçbir yere düşmeyeceğinin bilgisiyle&#160;emin olan Ruatha’yı kapsıyordu.</p>
<p>“LORD JAXOM!” Lytol’ın seslenişi Ruatha Kalesi’nin yüksek pencerelerinin birinden net bir şekilde duyuluyordu.</p>
<p>“Efendim?”</p>
<p>“Benden? Kale? Diğer Weyrliderleri ve Pern’in Kuzey olsun Güney olsun tüm Kale Lordları toplandılar!”</p>
<p>Jaxom çağrıyı anladığını belirtmek için elini salladı. F’lar haritayı katladı ve önünde eğilerek, Robin-ton’a iade etti.</p>
<p>“Bunu daha sonra dikkatlice inceleyeceğim, Robinton.”</p>
<p>Jaxom, Leydi Sharra’ya kolunu uzattı ve Arpustası ile ejder binicilerine önden buyurmalarını işaret edecek oldu.</p>
<p>“Kesinlikle olmaz, bu senin günün, Ruatha Kalesi’nin Lordu Jaxom,” dedi Arpçı ve eğildi, kolunu önceliğin onurunu göstermek için şaşaalı bir hareketle salladı.</p>
<p>Jaxom ve Sharra gülümseyerek avluya çıktılar, N’ton ve Robinton hemen peşlerindeydi. F’lar Les-sa’ya koluna girmesini önerdi, ama kadının gözleri&#160;küçük mutfak avlusuna takılmıştı ve bronz binicinin&#160;onun duygularını tahmin etmesi hiç de zor değildi.</p>
<p>“Bu senin de günün, Lessa,” dedi, onun elini dudaklarına götürerek. “Senin kararlılığının ve gayretinin mümkün kıldığı bir gün!” Onu kollarına çekti ve başını kaldırdı. “Ruatha topraklarında bugün Ruatha&#160;Soyu hüküm sürüyor!”</p>
<p>“Bu da demektir ki,” dedi Lessa kibirli bir tavırla, gerçi F’lar’ınkine yaslanan vücudu uysaldı, “eğer yeterince sıkı çabalarsan ve çalışırsan, istediğin her şeyi</p><div>
<p>başarabilirsin!”</p>
<p>“Umarım haklısındır,” dedi F’lar, başını şaşmaz şekilde Kızıl Yıldız’a döndürerek. “Bir gün ejder binicileri o Yıldız’ı fethedecekler!”</p>
<p>“BENDEN.T Arpçının kükremesi onları ürküterek bu zafer dolu anı yarıda böldü.</p>
<p>Kabahat işlemiş çocuklar gibi gülümseyen Lessa ve F’lar mutfak avlusunu aştılar ve Büyük Salon’a giden merdivenleri koşarak tırmandılar. Ateş tepelerindeki ejderler arka bacaklarının üzerinde yükseldiler,&#160;bu mutlu günde sevinçle bağırdılar ve ateş kertenkeleleri İpliksiz gökyüzünde baş döndürücü desenler&#160;çizdiler!</p></div>
<p>Ray Bradbury</p>
<p>UĞURSUZ BİR ŞEY GELİYOR BU YANA</p>
<p>Parmaklarımı şıklatmamla,</p>
<p>Uğursuz bir şey gelir bu yana</p>
<p>Karnaval soğuk bir Orta Batı Ekim gecesinin gece yarısından çok sonra çıkagelir. Bir Cadılar&#160;Bayramı haftasını zamanından önce sürükleyerek, bir orgun tiz siren şarkısı, düşlerin ve&#160;gençliğin yeniden elde edilmesine ilişkin&#160;baştan çıkarıcı vaadiyle herkesi çağırmaktadır.&#160;Genç dostlar James Nightshade ve Will Hallovvay&#160;bu çağrıya ilk karşılık verenlerdir. Güvenli bir&#160;mesafeden, panayır yolunun hayali canlanışını&#160;seyrederler, tüm duyguları bir heves, ürperti,&#160;gözüpeklik ve belirsizlik ayaklanması içindedir.</p>
<p>Çünkü havadaki değişimi sezmektedirler; masumiyetin hayal kırıklığıyla dehşetin kaba ve&#160;yakıcı dumanında yok olması gerektiği Güz’ün&#160;bu Güz olduğunu bilmektedirler.</p>
<p>Hâlâ düşleyen ve hatırlayanlar ve fısıltıyı duymuş, ama daha onun karanlık, şiirsel&#160;gücünü deneyimlememiş olanlar, hoş geldiniz.&#160;İçeri girin, oturun. Başkalarına hiç benzemeyen&#160;bir gölge gösterisi başlamak üzere...</p>
</body>
</html>