<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NYG0028.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_10">Osman Gazi ve İla-yı Kelimetullah</h1>
				<p class="normalnesililk">Müverrihlerin ittifakına göre Osman Bey uzuna yakın orta boylu, esmer benizli, değirmi sakallı, yuvarlak yüzlü, çatık kaşlı, geniş göğüslü idi. Ayakta durduğu zaman kolları dizlerine kadar inerdi. Bu da ona ata rahat binme ve iyi kılıç kullanma üstünlüğü sağlardı.</p>
				<p class="normalnesil">Giyimi, İslam’ın ilk muhariplerinin elbiseleri gibi, sade idi. Onlar gibi, kırmızı, yuvarlak külahının üzerine, ön tarafında genişçe bir kabarıklık meydana getiren beyaz bir sarık sarardı. Yaka ve astarı kendi renginde geniş bir kaftan giyerdi ki, uzun yenleri kolları arasından sarkarak, elbisesinin aşağı kısmını örterdi (Hammer, c. 1, s. 101).</p>
				<p class="h1baslik">Karakteri</p>
				<p class="normalnesililk">Osman Bey, dostları ve düşmanlarının müttefikan beyan ettikleri üzere, iyi ahlak sahibiydi. Yerine ve zamanına göre cezalandırmasını bildiği kadar bağışlamasını da bilirdi. Düzenli bir eğitim görmemesine rağmen, ilmî sohbetlerde bulunmayı pek sever, hiçbirini kaçırmamaya çalışırdı. Âlimleri, dervişleri, şeyhleri korur, ilim tahsil edenlere bizzat kendi kesesinden yardımda bulunurdu.</p>
				<p class="normalnesil">Muhtaçlara yine kendi elleriyle yemek dağıtmaktan zevk duyardı.</p>
				<p class="normalnesil">Savaşta kaplan, barışta yumuşaktı. İslam dinine aykırı hiçbir şey yapmazdı.</p>
				<p class="normalnesil">Bir gün Osman Bey’in huzuruna bir adam çıktı. Devrin en iyi iş gören pazarlarından Karaca-Hisar pazarının belediye gelirlerini büyük para karşılığında kendisine satmasını teklif etti. Osman Bey şaşırmıştı:</p>
				<p class="normalnesil">“Belediye geliri ne demektir?” diye sordu.</p>
				<p class="normalnesil">“Pazara mal getiren ahaliden bir miktar akçe almaktır.” cevabını alınca hiddetle yerinden fırladı:</p>
				<p class="normalnesil">“Ahalinin pazara getirdiği mal senin midir ki ondan ücret alasın? Bu nasıl teklif!”</p>
				<p class="normalnesil">“Ama beyim, beyliğin akçeye ihtiyacı var.”</p>
				<p class="normalnesil">Adama kapıyı gösterdi:</p>
				<p class="normalnesil">“Zulümle elde edilecek gelire beyliğimin ihtiyacı yok!”</p>
				<p class="normalnesil">Herhâlde Osman Bey’in modern iktisat ilminden haberi olamazdı. Ancak devletlerin halka fazla vergi yükü yüklemekle değil, daha az vergi sayesinde zenginleşeceğini, ileri görüşlülüğü ve feraseti sayesinde biliyordu. Bir miktar vergi almak mecburiyetinde kaldığı zaman bile, şimdiki gibi, pazara mal getiren herkesten bunu almak yoluna gitmemiş, vergi için pazara getirilen malın satılmasını şart koşmuştu. Malını satan da bunu seve seve ödüyor, bu yüzden Karaca-Hisar pazarı her ırktan, her dinden tüccarla dolup taşıyordu.</p>
				<p class="normalnesil">Osman Bey, hedefini çok iyi tespit etmiş, bütün planlarını buna göre yapmıştı. “Er veya geç İstanbul fethedilecek.” hadis-i şerifinin müjdesi tahakkuk edecekti. Bunu kendisi gerçekleştirmeyi umacak kadar hayalperest değildi. Yalnız davaların şahıslarla kaim olmadığını çok iyi biliyor, kendisinden sonra gelecek fatihlere yol açmaya çalışıyordu. Kısacası o, büyük fetih hareketinde üstüne düşenin tamamını yapıyordu.</p>
				<p class="normalnesil">Hadiseleri o günkü hâlleriyle değil, maziden istikbale giden sebepleriyle tahlil ederdi. Bir kere karar verildikten sonra, tehlike ne kadar büyük olursa olsun kararı tatbikten vazgeçmedi. Nitekim Ermeni-Belinde pusu kurulduğu bildirildiği zaman yolunu değiştirmediği gibi, düğünde öldürüleceği bildirilince de gitmemezlik etmemiş, ustalığı ve dehası sayesinde bunları ve benzerlerini lehine çevirmeyi bilmişti.</p>
				<p class="normalnesil">Bu üstün meziyetleri iledir ki, dünyanın öteki ucundan 400 çadırla gelen atalarının aşiretini bütün Bitinya ve civarına hâkim bir devlet yaptı. Bu devlet iki yüzyılda hemen hemen dünyanın en büyük devleti hâline geldi. Nüfusu yüz milyona, toprakları 22 milyon kilometrekareye ulaştı.</p>
				<p class="h1baslik">Manevî temeller</p>
				<p class="normalnesililk">Bu teşekkülde maneviyat ehlinin rolü hiç şüphesiz çok büyüktür. Malazgirt Zaferi’yle birlikte (26 Ağustos 1071) Anadolu’ya akan Türk boyları, çeşitli mevkilerde yerleşik bir düzen kurmuş, Anadolu büyük ölçüde Müslümanlaşmıştı. Ama bu kafi değildi. Bazı bölgeler hâlâ Ermeni ve Rumların hâkimiyetindeydi. Onların büsbütün atılmasıyla Anadolu’nun “ebedî yurt” hâline getirilmesi için daha taze, daha cevval, daha mefkûreci bir topluluğa ihtiyaç vardı. İşte Kayı Han Aşireti, Anadolu’nun bu ihtiyacına cevap veriyordu.</p>
				<p class="normalnesil">Kayılar, ana vatanlarını Cengiz müstevlilerine bırakmanın yakıcı duygusu içinde ellerine geçen yeni toprakları canla başla korudular. Cihat bayrağını açtılar. Doğu’dan gelen “Horasan erenleri” ve Anadolu’nun çeşitli bölgelerinde faaliyette bulunan tarikat mensupları, bu meyanda Ahîler, Kayı Han Aşireti mensuplarını cihat farizası etrafında organize ettiler. Bir yerde mecbur bulundukları savaşın farz olduğunu öğrenmeleri, Kayılara yeni bir kuvvet ve azim verdi. Gazi dervişler, alp erenler, hem savaşta Kayı yiğitleriyle omuz omuza bulunuyor, hem de dergahlardan, tekkelerden, zaviyelerden, camilerden ila-yı kelimetullah fikrini aşılıyor, bunun tahakkuku için lazım gelen bilgi ve tecrübeyi verip yol göstericilik vazifesini bihakkın ifa ediyorlardı.</p>
				<p class="normalnesil">Kayılar gazi dervişlere gönülden bağlanmışlar, İslam tefekkür ve tasavvufunu idrakten âciz kaldığından sapıtmış birtakım akımları ayıklamışlar, onlara iltifat etmemişlerdir.</p>
				<p class="normalnesil">Osmanlı Devleti’ni kuranlar, bu tarikatlerle içli dışlı idiler. Bu yüksek ahlak, dine bağlılık ve ila-yı kelimetullah umdelerine bağlılıklarından da bellidir. Jouannin ile von Graver, Osmanoğulları Hanedanı için, “Küre-i arz üzerinde hüküm sürmüş bütün ailelerin büyük adam yetiştirme bakımından en feyizlisidir.” derken, bu hakikati açıkça teslim etmektedirler.</p>
				<p class="h1baslik">Osman Bey’in oğulları</p>
				<p class="normalnesililk">Osman Bey’in, Orhan, Alâüddin Ali, Pazarlu, Çoban, Melik, Hamid isimli altı oğluyla Fatma adında bir kızı olmuştur. Alâüddin Ali Bey, Şey Edebâli’nin kızı Bâlâ Hatun’dan, Orhan Bey ise Ömer Bey’in kızı Mal Hatun’dan dünyaya gelmişlerdir. Osman Bey’in kaç hanımı olduğu, diğer oğullarının bu iki zevcesinden mi, yoksa başka zevcelerinden mi dünyaya geldikleri malûm değildir.</p>
				<p class="normalnesil">Alâüddin Ali Bey, Orhan Bey’den küçüktü. İlme meraklıydı. Osman Bey’in sağlığında, dedesi Edebâli Hazretleri ile önce Bilecik’te ve daha sonra Yenişehir’de otururdu.</p>
				<p class="normalnesil">Rivayete göre Osman Bey vefat ettiği zaman Orhan Bey, Alâüddin Ali’ye bey olmasını teklif etmiş. Fakat o, tasavvufla meşgul olacağını, ama istediği anda yanına koşacağını söylemiş, beyliği Orhan Bey’e bırakmıştır (Âşık Paşazade Tarihi, Neşrî ve İbn-i Kemal).</p>
				<p class="normalnesil">Bu şehzade, Osman Gazi’nin son ve Orhan Gazi’nin ilk veziri Alâüddin Paşa ile aynı ismi taşıdığından bazı müverrihler birbirine karıştırmışlar, kardeşi Alâüddin Ali’nin, Orhan Bey’e vezirlik ettiğini yazmışlardır. (İ. Hakkı Uzunçarşılı, <span class="ideitalik">Osmanlı Tarihi</span>, c. 1, s. 116).</p>
				<p class="ortayazi">* * *</p>
				</body>
</html>