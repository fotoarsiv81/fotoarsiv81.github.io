<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yavuz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">YAVUZ SELÎM I ÂİLESİ<br class="chapter" />
  (1470 – 1520) (1512 – 1520)</h1>

  <p class="normal">12) SELÎM I YAVUZ, Gaazî, "Selîm, Selîmî" (Amasya 1470a – Sırt köyü/Edirne yolu, 22.9.1520, saat 20.30 = 50) (saltanatı: 24.4.1512-22.9.1520=8,4,28) (Halîfe: 29.8.1516 – 22.9.1520=4,0,24): Velîahd 27.3.1512 – 24.4.1512 = 0,0,28. Cülûsunda 42 yaşında. Kabri İstanbul Sultânselîm Câmii'nde Sultânselîm Türbesi'nde (1522) ki tek başına yatar, sonradan yanına hiç kimse konmamıştır. Ölümü 9 gün saklandı. 1.10.1520'de cenâze namazı, cenâzeyi Edirnekapısı'nda karşılıyan Kaanûnî Süleymân'ın iştirâkiyle Fâtih Câmii'nde kılındı. Şîrpençe denen sırtında çıkan çıbandan, bu çıbanın geç ve yanlış tedâvîsinden öldü. 1480'de dedesi Fâtih tarafından İstanbul'da Eski Saray'da sünnet ettirildi (şehzâdeler Ahmed, Korkut, Şehenşâh, Alemşâh ve Oğuzhân ile berâber).</p>

  <p class="normal">74. İslâm halîfesi oldu, Haleb'de ferâgat eden III. Mütevekkil'in (cülûsu 1509) yerine halîfe îlân edildi. 767 yıllık Abbâsî hânedânı sona erdi. Şehzâdeliğinde "Sultân <span class="idebold">Selîm-Şâh</span> Hân" diye anılmıştır. Riyâziye, felsefe, edebîyat ve ulûm-i İslâmiyye'de âlim, ressâm, şâirdir. Türkce ve Arabca şiirleri de olmasına rağmen dîvânı Farsca'dır. A. N. Tarlan tarafından Türkce'ye çevrilmiştir. Dîvânı Berlin'de (1904) İmparator II. Wilhelm tarafından finanse edilerek müzehheb şekilde basılmıştır. Yavuz unvânı şehzâdeliğinden kalmadır. Şeyhülislâm Zenbilli Ali Efendi tarafından kılıç kuşatıldı.</p>

  <p class="normal">Doğum târîhi 875 H. (1469/70) olarak veriliyor (<span class="ideitalik">Tâcü't-Tevârîh</span> II, 397 ve <span class="ideitalik">Künhü'l-Ahbâr</span>). Babasının cülûs ettiği 1481'den 1512'ye kadar iki ağabeyinden sonra ancak 3. velîahd iken, babasının son saltanat ayında, velîahd ağabeyi Ahmed âsî îlân edilip dîğer ağabeyi Korkut'un da hayatta şehzâdesi olmadığı için ve Ordu tarafından desteklenmesi sebebiyle Yavuz, velîahd îlân edildi ve babası ferâgat edince cülûs etti. Trabzon'da 24 yıl sancak beyliği yaptı (1487-1511). Şâh İsmâîl'in kardeşi İbrahim Mîrzâ'yı esîr ederek Trabzon'a getirdi, İstanbul'un emri üzerine salıverdi. 1511'de Menteşe sancağı verildi, gitmedi (<span class="ideitalik">Top. Sar. Arş.</span>, E 6.185). Ayni yıl kendisine Rûmeli'nde 5 sancak birden verildi (Semendire, Vidin, Alacahisâr, Niğbolu ve İzvornik). 3.1511'de Kırım'ı ziyâret etti. Kırım'a kardeşi Şehzâde Mehmed ve oğlu Kaanûnî Süleymân'dan gayri Osmanoğlu ayak basmamıştır. Şehzâdeliğinde Gürcistân seferleri ve 1507-8'de Şâh'ın kardeşini esîr almasıyle şöhret yaptı. Kırım'da Kefe-Akkermân-Kili yoluyle karadan İstanbul'a geldi, ağabeyi Korkut tarafından şehir dışında karşılandı ve cülûs etti. Daha önce Çorlu'ya kadar gelmiş, muvaffak olamamış, Karışdıran'da babasına mağlûb olmuş (3.8.1511), İneda'dan (İğne adası) gemiyle Kefe'ye gelmişti.</p>

  <p class="normal">Îrân sefer-i hümâyûnu 20.3.1514-11.7.1515=1,4,9. Mısır sefer-i hümâyûnu 5.6.1516-26.7.1518=2,1,20 (Osmanlı târîhinin en uzun sefer-i hümâyûnu). Çaldıran zaferi 23.8.1514, Merc-i Dâbık zaferi 24.8.1516, Ridâniye zaferi 22.1.1517. Tebrîz'i fethi 6.9.1514, Şâm'ı fethi 27.9.1516, Kaahire'yi fethi 15.2.1517. Cezâyir'in resmen ilhâkı 15.5.1519. Hicâz'ın ilhâkı ve 12 yaşındaki Şerîf Ebû-Nümeyy'in Emânât-ı Mukaddese'yi Kaahire'ye gelip Yavuz'a teslîm etmesi 6.7.1517. Mısır seferinde Edirne muhâfızı: Kaanûnî Sultan Süleymân, İstanbul Muhâfızı: Pîrî Mehmed Paşa, Bursa muhâfızı: Hersek-zâde Dâmâd Ahmed Paşa. 10 günlük Edirne seyâhati 19.29.3.1514. İstanbul'dan Edirne'ye hareketi 30.8.1515. İstanbul'dan Edirne'ye dîğer hareketi 4.8.1518. Otağ-ı hümâyûnunda, Rodos seferine hareket için hastalığının geçmesini beklerken öldü, Rodos'u 2 yıl sonra oğlu aldı.</p>

  <p class="normal">Dadısı: Gül-şîrîn Hâtûn (Eyüb, Abdurrahman Şeref Caddesi'nde mektebi ve kabri var). 22.9.1503'de tâyîn edilen lalası: <span class="idebold">Fenârî-zâde</span> Şemsî Çelebi. Dîğer lalası: Süleymân Bey (1514'de Çaldıran şehîd düşen Süleymân Paşa) (<span class="ideitalik">Paşa Livâsı</span>, 471, no.25). Başhocası: Hâce-i Sultânî Kastamonlu Halîmî Çelebi b. ‘Alî (ölm. Şâm 1518), Şeyhulislâm ‘Alâeddîn ‘Arebî me'zûnu, İran ve Mısır medreselerinde ihtisas, Mısır seferinden dönüşte Yavuz'la berâber Şâm'da iken ölüp oraya gömüldü, cenâzesine Yavuz katıldı (Dimetoka'da emlâki: <span class="ideitalik">Paşa Livâsı</span>, 489, no.336). Hocası: <span class="idebold">Taşköprülü</span> Musliheddîn Mustafa Efendi. Dîğer bir hocası: Muhyiddîn Çelebi. Nedîmi: Masraf-zâde Hoca-zâde Mehmed Paşa (ölm. 27.8.1518), müderris, nişâncı 14.10.1514-3.2.1517=2,3,20, 3. vezîr ve başdefterdâr 3.2.1517-27.8.1518=1,6,22, genç yaşında öldü. Dîğer nedîmi ve ölümünde baş ucunda bulunup <span class="ideitalik">Yâ-Sîn</span> okuyan: Hasan Cân Çelebî.</p>

  <p class="normal">Çaldıran'da Tâclı Beğim b. Sultan Yâ'kub b. Uzun Hasan'ı esîr aldı ki Şâh İsmâîl'in dayı kızı ve zevcesidir. Kazasker Tâcî-zâde Câ'fer Çelebi ile evlendirdi. Bu prensesin babası İran Akkoyunlu imparatoru (15.7.1478-24.12.1490=12, 5, 10) (doğ. 1463) Sultan Yâ'qûb, Şâh İsm.'in dayısıdır. Prensesin annesi, Şîrwân-Şâh Ferruh-Yesâr'ın kızıdır.</p>

  <p class="normal">=1. ‘Ayşe Hânım b. Mengli Giray I (<span class="ideitalik">Top. Sar. Arş.</span>, E 6.185): Beyhân ve Şâh Sultânların annesidir.</p>

  <p class="normal">=2. ‘Ayşe Hafsa Hâtûn (sonra Vâlide-Sultân) (1479?-İstanbul 19.3.1534=55?) b. ‘Abdü'l-Mu'în: Bâzı kaynaklarda Hafîsa ve Hafîza şekilleri görülür. Kaanûnî Sultan Süleymân, Hadîce Sultan, Fatma Sultan, Hafsa Sultan annesi. İzdivâcı Trabzon 1494?, müddeti 26? yıl. Vâlide-sultân 22.9.1520-19.3.1534=13,5,27. Kabri İstanbul, Sultânselîm Câmii'ndeki zevci Yavuz'un yanındaki türbesi ki bu türbe 1892 zelzelesinde yıkıldı. 1509'dan îtibâren oğlu Kaanûnî ile berâber Kefe (Kırım), Manisa, İstanbul, Edirne'de yaşadı ve oğlunun cülûsunda İstanbul'a gelip son 13,5 yılını İstanbul'da geçirdi. Edirne'ye yakın Hafsa kasabasını ihyâ edip adını verdi (Evliyâ Çelebi) ve burada külliye yaptırdı. Trabzon'da imâret, medrese, Aydın'da çeşitli hayrât, Niş yakınlarında Perakan kasabasında câmî, Marmaris'te câmî, hamam, han dîğer hayrâtı arasındadır. Fakat Manisa'da yaptırdığı ve 1520'den 1539'a kadar inşââtı devâm eden külliyesi ile meşhurdur (câmî 1532, bîmârhâne 1539, hamam, imâret, mekteb, hankah, fırın, kiler, mutfak, ahır vs.).</p>

  <p class="normal">Yavuz'un KAANÛNÎ SULTÂN SÜLEYMÂN dışındaki oğulları: ŞEHZÂDE ORHÂN (1500?-1510?=10?), ŞEHZÂDE MÛSÂ (küçük öldü), ŞEHZÂDE KORKUT (küçük öldü). Binâenaleyh cülûsunda da, ölümünde de tek oğlu Şehzâde Süleymân idi. Ayrıca:</p>

  <p class="normal">ÜVEYS PAŞA (1546'da Yemen'de şehîd): Â'lî'ye göre (<span class="ideitalik">Künh,</span> Top. Sar., no. 1117 Revân, v. 464), Yavuz'un cariyeden olma oğludur. Zâten yüzü aynen Yavuz'a benzerdi ve bu yüzden Kaanûnî, kendisine hep İstanbul'dan çok uzak yerlerde görev verdi. Bağdâd, Haleb ve 1544'de Yemen beylerbeyisi oldu. Oğlu Kul Mehmed Paşa, şâir, serdâr, 1605'de vezîr olup ayni yıl Aydın'da yaşlı olarak öldü.</p>

  <p class="solbaslik">Yavuz'un Kızları</p>

  <p class="normal">1) GEVHER-HÂN SULTÂN (1494?-?) = <span class="ideitalik">İsfendiyâroğlu</span> Dâmâd Sultân-zâde Mehmed Bey (Çaldıran'da Karası Sancakbeyi iken şehîd 23.8.1514), izdivâcı 1509, izdivâc müddeti 5. II. Bâyezîd'in kızı Fatma Sultân'ın oğludur, zevcesi Sultân da dayı kızı olmaktadır.</p>

  <p class="normal">2) HADÎCE "HÂNIM" SULTÂN (Trabzon 1496?-İstanbul 1582=86?): Kabri İstanbul, Sultânselîm Câmii'nde Şehzâdeler Türbesi. Topkapı'da Sinân yapısı medrese, Aksaray'da Sinân yapısı câmî ve medrese, Edirnekapısı'nda mescid yaptırdı. =1. Dâmâd İskender Paşa (ölm. 18.8.1515), izdivâcı 1509, izdivâc müddeti 6, yş. 13?-19? İskender Paşa'nın ilk eşinden Memi Çelebi ve Hümâ Hâtûn adlı çocukları varken, bostancıbaşılıktan Ağrıboz sancak beyi olunca Sultan tezvîc edildi. Bu İskender Paşa'nın, bir sultan-zâde, II. Bâyezîd'in kızlarından birinin oğlu ve Hadîce Sultan'ın da hala-zâdesi olması kuvvetle muhtemeldir. Şimdilik daha tam bir şecere veremiyorum. Kapdân-ı deryâ (1511-18.12.1514=3), oradan vezîr ve 2. vezîr olup Amasya'da îdâm edildi. Sarıgüzel'de (İstanbul) 1505'de yaptırdığı mescidi 1460'a doğru Sadrâzam Kemânkeş Kara Mustafa Paşa câmî hâline getirmiştir. Bu izdivâcdan: <span class="idebold">Sultân-zâde Mehmed-Şâh Bey, Sultân-zâde Süleymân Bey</span> (oğlu Mustafa Bey), <span class="idebold">Sultân-zâde ‘Alî Bey, Nefîse Hanım-Sultân</span> (Kabri Sultânselîm Camii'nde) ve <span class="idebold">Sultân-zâde Kara ‘Osman-Şâh Bey/Paşa</span> (1510?-Tırhala, 1567/68=58?): Kaanûnî, cülûs eder etmez, hem kendisi, hem babası sultan-zâde ve öz ablasının oğlu olan şehzâde muâmelesi yaptığı bu Osmân-Şâh'a, çocuk olmasına rağmen, kayd-ı hayât ile Mora, İnebahtı, Tesalya sancaklarının üçünü birden verdi. Osmân-Şâh, ölümüne kadar 48 yıl Tesalya'nın merkezi Tırhala'da oturarak burasını bir İslâm şehri ve kültür merkezi hâline getirdi. Câmî, imâret, medrese, mekteb, han, hamam, köprü, çeşme, kendi türbesi (Sinân eseri), İstanbul'da Koğacıdede'de câmî ve medrese (1.1539) yaptırdı. Kaanûnî'nin yeğeni ve dostu olup, Kaanûnî tarafından, şehzâdelerden sonra Osmanlı tahtının vârisi kabûl edilmişti.</p>

  <p class="normal">=2. Dâmâd Makbûl Maktûl İbrâhîm Paşa b. Yûnus Bey (mühtedî) (Parga, 25.4.1495 – Topkapı Sarayı'nda kemendle boğulması 15.3.1536 gecesi = 40, 10, 20): izdivâcı İbrahim Paşa Sarayı, 1.6.1524 (düğünün başlaması 22 mayıs), izdivâc müddeti 11, 9, 14, yaşı 28?-40?, zevcinden 1? yaş küçük (İbrâhîm Paşa Sarayı, 1675'e kadar Topkapı Sarayı müştemilâtından sayılarak Enderûn mektebi ve kışlası olarak kullanıldı, bir kısmı bugün de ayakta ve müzedir; Eyüb Sütlücesi'nde muhteşem parkı da ünlüdür). İbrahim Paşa, 6 yaşında esîr edilip köle olarak Manisa'da zengin bir Türk dul hanımına satıldı, onun tarafından evlâd edinilip çok yüksek bir tahsil gördürüldü. Manisa'da sancak beyi olan müstakbel Kaanûnî ile yaşça akrân idi, tesâdüfen tanıştılar, dost oldular. Velîahdin hâsodabaşısı, cülûsunda hâsodabaşı ve bu makamdan def'aten sadrâzam oldu (27.6.1523-15.3.1536=12,8,18). 28 yaşında idi. Kemençeci, Mevlevî, Batı dillerine vâkıf, büyük diplomattı. Muhsine Hâtûn adlı zevcesi vardı. İlâveten serasker ve Rûmeli beylerbeyisi oldu. Kaanûnî'nin muhteşem sefer-i hümâyûnlarına katıldı. Sonra şehzâdeler gibi ibrişim kemendle îdâm edildi. Galata'da Cânfedâ tekkesinde medfûndur. İbrahim Paşa, Rûm veyâ İtalyan asıllı Parga'lı bir gemicinin (İbrahim Paşa, sonradan babasını getirdi. Yûnus Bey adıyle sancak beyi yaptırdı ve 2 kardeşini Enderûn mektebine verdi) oğludur. Hâdim Süleymân Ağa'nın yerine hâsodabaşısı oldu ki, Sadrâzam Hâdim Süleymân Paşa'dır ve İbrahim Paşa'dan bir müddet sonra sadrâzam olmuştur. İbrahim Paşa, Mohaç'ta, Budapeşte'nin, Tebrîz'in, Bağdâd'ın fethinde, Kaanûnî'ye refâkat etti. Düşmesinde en büyük âmil, Hurrem Hasekî-Sultân'dır. Paşa'nın başlıca hayrâtı: Semendire yakınlarında Kolari kasabasını kurarak burada palanga (ahşâb kale), câmî, 2 han, depolar; Osiyek Köprüsü (Drava üzerinde), Galata'da (İstanbul) câmî, Niğbolu'da câmî, medrese, şadırvân, Kumkapı'da (İstanbul) câmî (1532), Selânik'te câmî, suyolları, Aksaray'da (İstanbul) Orta Câmî, Hezargrad, Filibe, Mekke'de çeşitli hayrât. Bu izdivâcdan: <span class="idebold">Sultân-zâde Mehmed-Şâh Bey</span> (1525?-?) (Kabri Şehzâde Camii'nde); <span class="idebold">Fülâne Hanım-Sultân</span> (Kabri Şehzâde Camii'nde)=Mehmed Ağa; <span class="idebold">Hânım</span> (ismi böyledir) <span class="idebold">Hanım-Sultân</span> (Kabri Hurrem Sultân Türbesi'nde, Aksaray'da mescid ve vakıfları: <span class="ideitalik">Paşa Livâsı</span>, 518) ='Abdü'l-Kerîm Bey.</p>

  <p class="normal">3) BEYHÂN SULTÂN (ölm. 1559'dan önce, <span class="ideitalik">Top.Sar.Arş.</span>, E 12.011) =1. Dâmâd Ferhâd Paşa (1485-İstanbul, 1.11.1524=39), Hırvat, şehzâdeliğinde Yavuz'un beylerinden, yeniçeri ağası, Rûmeli Beylerbeyi 1516, Şâm Beylerbeyi 1521, 2. vezîr 1524, îdâm. =2. Dâmâd Mehmed Paşa: izdivâcı 1524'den sonra. Bu 2. izdivâcdan: <span class="idebold">İsmihân Hanım-Sultân</span> (ölm. 1559'dan sonra) (doğ. 1525'den sonra).</p>

  <p class="normal">4) HAFSA (HAFÎSA) SULTÂN (Trabzon 1500?-İstanbul 10.7.1538=38?): Kabri Sultânselîm Camii'nde, Şehzâdeler Türbesi (<span class="ideitalik">Top. Sar. Arş.</span>, D 6.245). =1. Dâmâd Fülân Ağa, bostâncıbaşı, Yavuz tarafından îdâm. =2. Dâmâd Gaazî Çoban Mustafa Paşa (îdâmı 20.8.1523) b. İskender Paşa (ölm. 1506) b. ‘Abdülkaadir Bey. İskender Paşa, Bosna beyi (1475), Rûmeli Beylerbeyi (1480), vezîr oldu, kayın-pederi Niğbolu beyi Mustafa Bey'dir (Niş'de câmî, mekteb, Eski Zağra'da emlâk, vakıflar: <span class="ideitalik">Paşa Livâsı</span>, 440-1, no.271). İskender Paşa'nın diğer oğulları Ayas Bey (Filibe'de vakıflar: <span class="ideitalik">Paşa Livâsı</span>, 518) ve Mustafa Paşa'dan büyük olup Zünnûn Şakî ısyânında şehîd olan Karamân Beylerbeyi Hurrem Paşa'dır. "Çoban" denen Mustafa Paşa, 1521'de dâmâd olup izdivâcı 2 yıl sürdü. Sultân'dan önce Sadrâzam Pîrî Mehmed Paşa'nın kızı ile evli idi. Kapıcıbaşı, Rûmeli Beylerbeyi, 3. vezîr, 2. vezîr, buradan Mısır Beylerbeyi 15.10.1522 – 4.1523, İstanbul'da îdâm edilip Gebze'de gönüldü, tekrâr 2. vezîr olmuştu. Akıl almaz hayrât bıraktı: adıyle anılan Cisr-i Mustafapaşa kasabasını kurup, burada beldeye adını veren Meriç üzerinde 1 yılda inşâ edilen (15.9.1528-4.9.1529) muhteşem köprü, câmî, imâret, mekteb, han, hamam, çarşı; Gebze'de câmî, medrese, hânkah, tâbhâne, imâret, kütübhâne, türbe (1523), anbâr, misâfirhâne, İstanbul'da câmî, medrese, imâret, türbe, tekke, vakıflar, Üsküb'de câmî, medrese, imâret, Bosna'da vakıflar, İstanbul ve Manisa'da 2 saray, Eskişehir'de Kurşunlu Câmî (1515), medrese, imâret, Mora'da Ballıbadra (Patras) yakınlarında Mustafapaşa köyü, Seyyidgaazî'de mekteb, İstanbul'da Rûmelihisârı'nda mekteb, Filibe, Selânik ve Ahıska'da vakıflar, Silistre'de hamam, Pravadi'de hamam, Edirne'de Tahmîs Hanı (1525) ve 1.301.920 akça harcanan İkikapılı Han (<span class="ideitalik">Paşa Livâsı</span>, 432, 524, no.10, no.9, 515-8, no.361). Paşa'nın Pîrî Mehmed Paşa kızından olma oğulları: Müderris Muhyiddîn Mehmed Efendi (1534/5'de Bursa'da genç yaşında öldü); Ahmed Bey (ölm. 1549, kabri Eğrikapı); Mehmed Bey (ölm. Konya 1529; Kabri Mevlânâ Türbesi yanındaki türbesinde).</p>

  <p class="normal">5) FATMA SULTÂN (ölm. 1556): Kabri İstanbul, Topkapı'da Ahmed Paşa Türbesi'nde, Topkapı'da mescid (<span class="ideitalik">Hadîka</span>, I, 157) ki sonra câmî olmuştur ve zevcinin câmiine yakındır. =1. Dâmâd Mustafa Paşa, Antalya Sancakbeyi, Sultân bu zevcini kendisi boşadı. =2. Dâmâd Gaazî Kara Ahmed Paşa, <span class="idebold">Dukagin-zâde</span> (1490?-28.9.1555, îdâm = 56?), Sadrâzam 6.10.1553-28.9.1555=1,11,23, izdivâcı 1532?, izdivâc müddeti 24? yıl. Kabri İstanbul, Topkapı'da kendi türbesi. Topkapı'da Sinân yapısı külliyesi 1558'de tamamlandı (câmî, türbe, medrese, mekteb, sebîl, çeşme). Enderûn me'zûnu, Rûmeli Beylerbeyi 1540, vezîr 1548, Tameşvar Fatihi. Kardeşi: Güzelce Rüstem Paşa (ölm. 26.11.1539) =Fülâne Hâtûn b. Sadrâzam Ayas Mehmed Paşa, bu izdivâcdan: müderris Hüseyin Hasîbî Efendi. Ve Fülâne Hâtûn (bu Hâtûn'un oğlu: Hâkânî Mehmed Bey, ünlü şâir). =3. Dâmâd Hâdim İbrâhîm Paşa (ölm. 1563), izdivâcı 1556, izdivâç müddeti birkaç ay, 2. vezîr, Silivrikapısı'nda câmii var (<span class="ideitalik">VD</span>, I, 33). Bu vezîr hâdim olduğu için, 2. zevcinin îdâmından çok üzülen Sultân, onunla hayat arkadaşlığı için sûrî şekilde nikâhlanmıştır.</p>

  <p class="normal">6) DEVLET-ŞÂHÎ SULTÂN ki kısaca ŞÂH SULTÂN diye tanınır (ölm. 1572): Kabri Sultânselîm Camii'nde. Bu Sultân hem Mevlevî, hem Merkez Efendi'nin mürîdesi idi. Hepsi İstanbul'da olmak üzere Dâvûdpaşa'da câmî (1528), Silivrikapısı'nda mekteb, Eyüb'de câmî (1556), Merkez Efendi'de tekke yaptırdı (<span class="ideitalik">Top.Sar.Arş.</span>, E 7.924, 10.752, 7.533, 8.788, 463/1,5.404/15). = Dâmâd Lutfî Paşa b.'Abdü'l-Mu'în (1488?-Dimetoka, 27.3.1564=76?), izdivâcı 1523'den önce, Sultân'ın zevcini boşaması 27.4.1541 = 19? yıl. Arnavud devşirme, Enderûn me'zûnu, sancak beyi 4.1516, Çaldıran ve Mısır seferlerine katıldı, beylerbeyi, 3. vezîr 1534, 2. vezîr 30.5.1538, Sadrâzam 13.7.1539-25.4.1541=1,9,12, bu târihte emekli, emeklilik müddeti 22, 11, 2, bu müddet içinde Dimetoka'daki mâlikânesinde yaşadı ve hacca gitti. Kabri Dimetoka. Şâir (Sehî, <span class="ideitalik">Tezkire</span>, madde), Arapça ve Türkçe 20 kadar eserin müellifi ki çoğu fıkh ve kelâm üzerinedir, en ünlüleri 1554'e kadar gelen <span class="ideitalik">Târîh</span>'i ile <span class="ideitalik">Âsaf-nâme</span> adlı çok meşhûr siyâset-nâmesidir. Başlıca hayrâtı: Edirne'de mahalle, mescid, vakıflar (<span class="ideitalik">Paşa Livâsı</span>, 62, no:137), Dimetoka'da mâlikâne (bulunduğu köyün adı son zamanlara kadar "Lutfîpaşa"), mescid, mekteb, vakıflar, mülkler (<span class="ideitalik">Paşa Livâsı</span>, 498, no.348), İstanbul Eyüb Bahâriye'ye mescid, tekke, yalı, türbe, vakıflar (<span class="ideitalik">Hadîka</span>, 168 ve 189), Yanya'da köprü, Tire'de câmî, han, hamam, İstanbul'da Sinân eseri hamam. Bu izdivâcdan: <span class="idebold">İsmihân Hanım-Sultân; Sultân-zâde Ahmed Bey, Sultân-zâde ‘Abdî Bey, Sultân-zâde Mahmûd Bey</span> (bu son üçünün sultan-zâde olduğu kesin değildir, Paşa'nın ilk eşinden de olabilir). Paşa'nın ilk eşinden: Mustafa Bey, Üveys Çelebî. Paşa'nın kardeşi: Mehmed Bey, 2.8.1523'de Karamân'da za'îm oldu.</p>

  <p class="normal">Yavuz'un bir kızının kızı olan bir <span class="idebold">Fülâne</span> (adı muhtemelen ‘Ayşe: Top. Sar. E 5.222/5) <span class="idebold">Hanım-Sultân</span> (ölm. 6.1597), önce Sadrâzam Koca <span class="idebold">Sinân Paşa</span> (ölm. 3.4.1596), sonra 2. vezîr Dâmâd Güzelce Mahmûd Paşa (ölm. 1604) (izdivâcı 1596 sonu = 1 yıldan az) ile evlendi (Mahmûd Paşa'nın dîğer eşi: ‘Ayşe Sultan b. Murâd III).</p>

  <p class="normal">Yavuz'un kızlarından bir Sultân'ın kızı olan <span class="idebold">Fülâne Hanım-Sultân</span> ise, Pertev Paşa ile evlendi. Bu izdivâcdan, babasından önce ölen Ahmed Bey doğdu. Pertev Paşa (ölm. 1574): Enderûn, kapıcıbaşı, yeniçeri ağası, vezîr 1555, 3. vezîr 1561, 2. vezîr 1565. Başlıca hayrâtı: hepsi Sinân yapısı İstanbul'da Vefâ meydanında çifte saray, kervansaray, İzmit'te câmî, han, hamam, Gelibolu ve Medîne'de vakıflar.</p>
</body>
</html>
