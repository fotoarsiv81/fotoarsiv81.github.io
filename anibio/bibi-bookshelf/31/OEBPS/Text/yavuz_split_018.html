<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yavuz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">NETÎCE:<br class="chapter" />
  XVI. ASIR BAŞLARINDA TÜRKİYE'NİN<br class="chapter" />
  UMÛMÎ DURUMU (1520)</h1>

  <p class="normal">XVI. asır başlarında, 1520'de, Yavuz'un ölümü ve genç Kaanûnî'nin cülûsu sıralarında Türkiye, bütün Türk tarihinde o âna kadar rastlanmıyan bir güce erişmiş bulunuyordu. Türkiye devleti, ekonomik ve askerî gücü bakımından –deniz gücü dâhil- dünyanın bütün öteki devletlerine hemen hemen eşit bir güç seviyesine yükselmişti. Yavuz'un doğuya ve güneye doğru iki muazzam hamlesi, Fâtih'in eserini tamamlamış ve yüceltmişti. Türkiye, Afrika'ya geniş ölçüde el atmıştı ve medenî Afrika'nın tamamını elde etmek üzere idi. Barbaros Kardeşler'in Cezâyir'de pek güçlü bir deniz devleti kurmaları, Türkiye'yi Batı Akdeniz'in de en büyük kuvveti hâline getirmişti. Nil Şelâleleri'ne kadar Afrika, Türkiye'nin idi. Orta Afrika ve Doğu Afrika'daki Müslüman devletcikler, Halîfe-Pâdişâh'ın kudretli metbûluğu altına sığınmışlar, Türk nüfuzu Ekvator'u geniş ölçüde güneye doğru atlıyarak Mozambik'in güneyine ulaşmıştı. Tunus, Türk hâkimiyetine düşecek olgun bir meyva hâlinde idi. Fas imparatorluğu da Türk nüfuzuna açıktı. Doğuda Anadolu birliği hemen hemen gerçekleşmiş olup, daha az bir gayret istiyordu. Dünyanın ikinci devleti olan İran Türk imparatorluğu bir çeyrek asırdan önce toparlanamıyacak derecede zorlu bir darbe yemiş, başkentine girilmiş, Şîîlik, Anadolu'dan hemen hemen kovulmuştu. Kuzey Irak'a hâkim olunmuştu. Bağdad ve Basra Körfezi ile Umman Denizi, Türk akışına açılmıştı.</p>

  <p class="normal">Kaanûnî'nin Avrupa siyâseti, Yavuz'un İran ve Turan'a doğru olan siyâsetini durdurmakla berâber, Charles-Quint devinin zuhûru, bu yeni siyâseti gerekli kılıyordu. Macaristan, bütün haşmetiyle, Türkiye ve Almanya-İspanya arasında sallantıda idi. Bu büyük devlete hâkim olabilecek devlet, yâni ya Türkiye, ya Almanya-İspanya, Avrupa kıt'asında tamamen üstünlük elde edecek ve cihan imparatorluğu hâline gelecektir.</p>

  <p class="normal">Osmanoğulları, tarihte hiçbir hânedâna nasib olmamış bir şan, şeref ve şevkete erişmek üzereydiler.</p>
</body>
</html>
