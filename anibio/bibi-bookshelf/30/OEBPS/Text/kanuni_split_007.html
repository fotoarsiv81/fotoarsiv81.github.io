<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kanuni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">XVI. ASIR BAŞLARINDA TÜRKİYE’NİN<br class="chapter" />
  UMÛMÎ DURUMU (1520)</h1>

  <p class="normal">XVI. asır başlarında, 1520’de, Yavuz’un ölümü ve genç Kaanûnî’nin cülûsu sıralarında Türkiye, bütün Türk tarihinde o âna kadar rastlanmayan bir güce erişmiş bulunuyordu. Türkiye devleti, iktisâdî ve askerî gücü bakımından -deniz gücü dahil- dünyanın bütün öteki devletlerine hemen hemen eşit bir güç seviyesine yükselmişti. Yavuz’un doğuya ve güneye doğru iki muazzam hamlesi, Fâtih’in eserini tamamlamış ve yüceltmişti. Türkiye, Afrika’ya geniş ölçüde el atmıştı ve medenî Afrika’nın tamamını elde etmek üzere idi. Barbaros Kardeşler’in Cezâyir’de pek güçlü bir deniz devleti kurmaları, Türkiye’yi Batı Akdeniz’in de en büyük kuvveti hâline getirmişti. Nil Şelâleleri’ne kadar Afrika, Türkiye’nin idi. Orta Afrika ve Doğu Afrika’daki Müslüman devletcikler, Halîfe-Padişah’ın kudretli metbûluğu altına sığınmışlar, Türk nüfuzu Ekvator’u geniş ölçüde güneye doğru atlayarak Mozambik’in güneyine ulaşmıştı. Tunus, Türk hâkimiyetine düşecek olgun bir meyve hâlinde idi. Fas İmparatorluğu da Türk nüfuzuna açıktı. Doğuda Anadolu birliği hemen hemen gerçekleşmiş olup, daha az bir gayret istiyordu. Dünyanın ikinci devleti olan İran Türk İmparatorluğu bir çeyrek asırdan önce toparlanamayacak derecede zorlu bir darbe yemiş, başkentine girilmiş, Şîîlik, Anadolu’dan hemen hemen kovulmuştu. Kuzey Irâk’a hâkim olunmuştu. Bağdâd ve Basra Körfezi ile Umman Denizi, Türk akışına açılmıştı.</p>

  <p class="normal">Kaanûnî’nin Avrupa siyaseti, Yavuz’un İran ve Turan’a doğru olan siyasetini durdurmakla beraber, Charles-Quint devinin zuhuru, bu yeni siyaseti gerekli kılıyordu. Macaristan, bütün haşmetiyle, Türkiye ve Almanya-İspanya arasında sallantıda idi. Bu büyük devlete hâkim olabilecek devlet, yâni ya Türkiye ya Almanya-İspanya, Avrupa kıt’asında tamamen üstünlük elde edecek ve cihan imparatorluğu hâline gelecektir.</p>

  <p class="normal">Osmanoğulları, tarihte hiçbir hanedana nasîb olmamış bir şan, şeref ve şevkete erişmek üzereydiler.</p>

  <p class="normal">İşte Avrupalıların “Muhteşem” ve “Büyük”, Türkler’in “Gaazi” ve “Kaanûnî” dedikleri İkinci Sultan Süleyman Han, böyle bir Dünyâ’da, 25,5 yaşında, “Cihan Tahtı” denen Türkiye hâkan-halîfelik makamına geçti. Şimdi, 46 yıllık saltanatı boyunca yaptıklarını ve Osmanlı Türkiyesi ile beraber Dünya’nın ne gibi değişikliklere mâruz kaldığını görebiliriz.</p>
</body>
</html>
