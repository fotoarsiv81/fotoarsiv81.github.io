<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-8.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-8.html" xml:lang="en-GB">
    <div class="Basic-Text-Frame">
      <p class="Konu-Ba-l---" id="toc_marker-4-8" xml:lang="tr-TR">8. KARDEŞLER</p>

      <p class="Normal-Yazilar"/>

      <p class="Normal-Yazilar"/>

      <p class="Normal-Yazilar para-style-override-14"><span class="char-style-override-16">B</span><span>ir insan üzerinde yargıya varırken onun içinde yetiştiği ortamı tanımanın önemini daha önce sık sık belirtmiştik. Bir çocuğun kardeşler arasında işgal ettiği yer de, kendine özgü böyle bir ortamdır. Bu açıdan bakarak insanları belirli kategorilere ayırabilir, yeterince deneyim sahibiysek, bir kimsenin kardeşlerden en büyüğü mü, yoksa ailenin tek çocuğu mu ya da çocuklardan en küçüğü mü olduğunu kestirebiliriz.</span></p>

      <p class="Normal-Yazilar">Öyle anlaşılıyor ki, en küçük çocuğun kendine özgü bir tip oluşturduğunu insanlar çok eskiden beri bilmektedir. Pek çok masal ve söylence, Tevrat ve İncil’de anlatılan pek çok kıssa böyle olduğunu gösteriyor. Bunların tümünde de en küçük çocuk hep aynı şekilde sahnede boy gösterir, hep aynı şekilde tanımlanır. Gerçekten de en küçük kardeş öbür kardeşlerin hepsinden düpedüz değişik bir ortamda büyür. Anne ve baba için ötekilerden ayrı bir çocuktur. Hepsinin en küçüğü olduğundan özel bir ilgi ve bakım görür. Kardeşlerin en <span>küçüğü olduğu için aynı zamanda cüsse bakımından en</span> ufaklarıdır; öteki kardeşler bağımsız bir yaşa ulaştıkları, büyüyecekleri kadar büyüyüp erişkin insanlar durumuna geldikleri bir sırada, o anne ve babasının yardımını çok gereksindiği bir dönemi yaşar. Dolayısıyla, çoğunlukla öteki kardeşlerin hepsinden daha sıcak bir atmosfer içinde büyür.</p>

      <p class="Normal-Yazilar">Bu durum bir dizi karakter özelliğiyle donatır kendisini; söz konusu özellikler yaşam karşısındaki tutumunu özel bir biçimde etkileyerek, kendine özgü bir kişiliğe kavuşmasını sağlar. Ayrıca buna gelip eklenen bir durum daha vardır ki, görünürde bir çelişki izlenimi uyandırır. Kendisine bir şey emanet edilemeyen, elinden bir iş geleceğine hiç ihtimal verilmeyen en küçük kardeş rolünü hep oynamak, bir çocuk için asla imrenilecek bir şey değildir, onu öylesine kamçılayıp uyarır ki, elinden neler gelebileceğini çevresindekilere göstermeyi dener. İçindeki güçlülük arzusu daha geniş boyutlar kazanır. Böylece çoğu zaman, kendisi için en elverişli konumu ele geçirmedikçe rahat etmeyen biri olup çıkar, ruhunda herkesi geride bırakmak gibi bir eğilimi geliştirir.</p>

      <p class="Normal-Yazilar"><span>Yaşamda pek sık rastladığımız tiplerdir bunlar. En küçük kardeşlerden bir grup vardır ki, kendilerinden büyük kardeşlerinin önüne geçer, kardeşlerinin tümünden daha çok başarı sağlarlar. O kadar parlak sayılamayacak bir başka grupsa, içlerinde aynı eğilimi taşımasına karşın, tam bir aktiflik ve özgüvenden yoksundur, ki bu durum da yine büyük kardeşlerle aradaki ilişkiden kaynaklanabilir. Son gruptakiler kardeşlerini aşamadıklarını görünce, kendilerini bekleyen işlerden yılgınlıkla kaçar, ödlek ve dokunsan ağlayacak kimselere dönüşür, üzerlerine düşen ödevlerden yakalarını sıyırmak için hep bir bahane arayıp dururlar. Birinci gruptakilerden daha az hırslı sayılacakları söylenemez; ama hırsları öyledir ki, ödevlerine yan çizmeye iter onları, yaşamın ödevlerinden uzakta kalarak açgözlülüklerine doyum sağlamaya ve becerilerini kanıtlama tehlikesiyle yüz yüze gelmekten kaçınmaya zorlar.</span></p>

      <p class="Normal-Yazilar"><span>En küçük kardeşin haksızlığa uğramış ve içinde bir yetersizlik duygusu taşıyormuş gibi davrandığı, bazılarımızın dikkatini çekmiştir kuşkusuz. Kendi incelemelerimizde söz konusu duyguyu en küçük kardeşlerde her zaman saptamış, ruhsal gelişimlerindeki büyük atılımın içlerindeki tatsız ve tedirgin edici duygudan kaynaklandığını belirtmiştik. Dolayısıyla, en küçük evladın güçsüz organlarla dünyaya gelmiş bir çocuktan hiç farkı yoktur. Güçsüz organların varlığı ille şart değildir; önemli olan, bir şeyin nesnel varlığı, bir kimsede gerçek bir organ yetersizliğinin varlığı değil, kişinin bu konuda içinde yaşattığı duygudur. Ayrıca, bildiğimiz bir şey varsa, çocuklukta bir hata işlemenin son derece kolay oluşudur. Bu konuda kendimizi yığınla soru karşısında bulur, bir hayli olanağın, çıkarılması gereken bir yığın sonucun bizi beklediğini görürüz. Eğitim ödevini üstlenen kişi nasıl davranmalıdır? Örneğin böyle bir çocuğun kendini beğenmişliğini kamçılamaktan vazgeçmeyerek, onu izlediği yolda daha çok uyarıp teşvik mi etmelidir? Bir çocuğun hep birinci olmasını istemek, çocuğa pek fazla şey kazandırmaz; ayrıca, deneyimler de birinci olmanın hayatta başta gelen bir önem taşımadığını göstermektedir. En iyisi, bu konuda biraz abartıya kaçarak şöyle diyebiliriz: Birinciler bize gerekli değildir. Doğrusu birincilerle karşılaşmak gönlümüzü bulandırır. Tarihe bir göz atar, de</span><span>neyimlerimizi gözden geçirirsek, birincilik çabasının bize</span> <span>mutluluk getirmeyeceğini söylemeden duramayız. Birincilik ilkesi çocuğu tek yanlı yapar, her şeyden önce toplumun iyi bir bireyi olmaktan alıkoyar onu; çünkü böyle bir ilkeyi temel alan eğitimin doğuracağı başlıca sonuç, çocuğun yalnız kendini düşünmesi, başkalarının onun önüne geçip geçemeyeceğini sürekli merak etmesidir. Çocukta kıskançlık ve kin duyguları uyanacak, ayrıca birinciliği hep elde tutamama korkusu gelip buna eklenecektir. En küçük kardeş, durumu dolayısıyla zaten daha başta sürat koşucusu olmak ve herkesi geride bırakıp öne geçmek eğilimini taşır; bu eğilim bütün davranışlarında ele verir kendini, ruhsal yaşamındaki tüm ilişkiler örgüsü bilinmediği sürece çoğunlukla dikkati çekmeyen küçük ayrıntılar biçiminde kendini açığa vurur. Örneğin böyleleri hep bir grubun başında gider, önlerine birinin gelip dikilmesine katlanamazlar. Sürat koşuculuğu, en küçük kardeşlerden büyük çoğunluğunun belirleyici bir özelliğidir.</span></p>

      <p class="Normal-Yazilar">Bazen yozlaşmış olarak karşımıza çıkan bu en küçük kardeş tipinin pek saf örneklerini de yine yaşamda bulabiliriz. Aralarında çoğunlukla enerjik kimselere rastlanır; izledikleri yolda o denli ileri gitmişlerdir ki, bütün bir ailenin kurtarıcısı durumuna gelmişlerdir. Gerilere doğru bir göz atar ve Tevrat’taki Yusuf kıssasını gözden geçirirsek, burada en küçük kardeş tipinin özelliklerinin olağanüstü bir ustalıkla anlatıldığına tanık oluruz. Her şey öylesine planlı ve açık seçik dile getirilmiştir ki, sanki kıssayı yazanlar bugün bizim güçbela ele geçirmeye çalıştığımız bilgilere daha o zamanlar sahiptir. Kuşkusuz yüzyıllar içinde bu konuda değerli bir sürü malzeme kaybolup gitmiştir. Şimdi bunların yavaş yavaş yeniden ele geçirilmeleri gerekmektedir.</p>

      <p class="Normal-Yazilar">En küçük kardeşler arasında bir başka tip de, daha önce sözünü ettiğimiz birinci tipten gelişip çıkmıştır. Birinci tipteki sürat koşucusunun ansızın bir engele çarptığını, engeli aşamayacağından korkarak yönünü değiştirip dolambaçlı bir yol izlediğini düşünelim. Cesaretini kaybeden böyle bir küçük kardeş akla gelebilecek en ödlek kişilerden biri olup çıkar. Hep geriye doğru yönelir böyleleri. Hangi iş olursa gözünde büyütür, her iş için bir bahane bulur, hiçbir işe girişme yürekliliğini gösteremez, tembellik ve uyuşuklukla zamanını öldürür. Hayatta çoğunlukla hiçbir başarı elde edemez, daha baştan her türlü rekabeti kapı dışarı eden bir alanı güçbela ele geçirip burada yaşamını sürdürür. Başarısızlıkları için türlü nedenler gösterir; pek güçsüz bir çocuk olduğu, ailesince ihmal edildiği ya da şımartıldığı, kardeşleri tarafından çelmelenip ilerlemesine fırsat verilmediği vb. bunlar arasındadır. Gerçekten organsal bir yetersizlikle donatılmışlarsa, böylelerinin alınyazısı daha da berbat bir niteliğe bürünür.</p>

      <p class="Normal-Yazilar"><span>Her iki tipten de çoğunlukla kötü insanlar çıkar. Kuşkusuz ilk tiptekiler, rekabet önem taşıdığı sürece ikinci tiptekilerden daha iyi konumdadır, başkalarının sırtında dengede tutabilirler kendilerini. Oysa ikinci tiptekiler, yetersizliklerinin ezici duygusu ve yaşamla uyuşmazlıkları nedeniyle ömür boyu kahrolup dururlar.</span></p>

      <p class="Normal-Yazilar"><span>Kardeşlerden</span> <span class="char-style-override-3">en büyüğü</span> <span>de karakteristik birtakım özellikler gösterir. Her şeyden önce ruhsal gelişim açısından mükemmel bir konumu elde bulundurmak gibi bir avantaja sahiptir. Tarihten bildiğimize göre, öbür kardeşlerden daha elverişli koşullarda yaşamıştır hep. Bazı kavimlerde ve halkın bazı kesimlerinde en büyük kardeşin bu ayrıcalıklı yeri geleneksel nitelik kazanarak varlığını koruyagelmiştir. Örneğin köylüler arasında en büyük oğul, daha çocukluktan başlayarak ileride kendisini nasıl bir geleceğin beklediğini bilir, günün birinde çiftliğin kendisine kalacağının farkındadır; dolayısıyla, zamanı gelince baba evini terk etmeleri gerekeceği duygusu içinde büyüyen öteki kardeşlerden çok daha iyi bir konumu elinde bulundurduğu kaçmaz gözünden. Köylüler dışında başka birçok ailede de yine en büyük oğulun ileride evin efendisi olacağı düşünülür ve hesaplanır. Böyle bir geleneğin pek önemsenmediği ailelerde, örneğin küçük burjuva ve emekçi çevrelerinde de en büyük oğul hiç değilse öteki kardeşlerden çok daha güçlü ve akıllı gözüyle bakılan biridir; aile içinde babanın yardımcısıdır, öbür kardeşlerinin başında bulunarak onlara göz kulak olur, denetler onları. Böylece çevrenin tüm güvenini bütün ağırlığıyla sürekli omuzlarında taşımanın böyle bir ağabey için ne anlama geleceğini düşünebiliriz. Bunun sonucu olarak öyle bir ruh durumu içinde yaşayacaktır ki, söz konusu ruh durumu yaklaşık şu düşüncelerle açığa vuracaktır kendini: Sen, öbür kardeşlerinden daha güçlü ve daha büyüksün; dolayısıyla, hepsinden daha akıllı olman gerekiyor.</span></p>

      <p class="Normal-Yazilar">Böyle bir doğrultu izleyen bir gelişimin seyrinde hiçbir aksamayla karşılaşılmadı mı, en büyük oğul öyle özellikler edinir ki, bunlar kendisini düzenin koruyucusu bir kişinin karakteriyle donatır. Böylelerinin gözünde güç denilen şey alabildiğine büyük önem taşır; gerek ellerindeki gücü, gerek güç kavramını kendilerine özgü yüksek bir değerlendirmeye konu yaparlar. Bu gibi kimselerin genellikle tutucu bir karakter özelliği taşıdıkları da gözden kaçacak gibi değildir.</p>

      <p class="Normal-Yazilar">İkinci doğan çocuklarda da yine bir güçlülük ve üstünlük eğilimine rastlanır ve bu eğilim ayrı bir nüansla açığa vurur kendini. İkinci doğan çocuklar herkesten öne geçmek için harıl harıl çalışır, yaşamlarını biçimlendiren yarış havasını davranışlarında da sergiler, önlerinde birinin bulunup üstünlük taslamasını güçlü bir uyarı gibi hissederler. Güçlerini geliştirip kendilerinden büyük kardeşleriyle yarışa girişecek gibi bir durumla karşılaştılar mı, normal olarak hızla ileriye atılırlar; ellerinde bulundurdukları güçle kendilerini görece sağlam durumda sanan ağabey ve ablaları bir de bakar ki, küçük kardeşleri onları geride bırakmakla tehdit etmektedir.</p>

      <p class="Normal-Yazilar">Yakup ve İşaya kıssası bunun için güzel bir örnektir. Söz konusu kişiler durup dinlenmek bilmez, gerçeklerden çok gösterişi hedef alan karşı durulamayacak bir çaba harcarlar. Öyle olur ki, sonunda ya amaca erişilerek ağabey aşılır ya da savaş başarısızlıkla biter ve geriye çekilme başlar ve ikinci doğan kardeş soluğu bir sinir bozukluğunda alır. Ruhundaki haksızlığa uğramışlık duygusuyla ikinci doğan kardeşin durumu, mal mülkten yoksun sınıfların varlıklı sınıflara karşı duyduğu kıskançlığa benzetilebilir. Bazen ulaşmak istedikleri amacı çok yüksekte saptar, dolayısıyla ömür boyu bunun acısını çeker, yaşamsal gerçekleri bir düşünce, bir hayal ve değersiz bir gösteriş uğruna ihmal ettiklerinden iç uyumlarını yitirirler.</p>

      <p class="Normal-Yazilar"><span class="char-style-override-3">Tek çocuğun</span> <span>da yine kendine özgü bir durumu vardır. Çevresinin eğitsel saldırılarına karşı bir boy hedefi oluşturur. Anne ve baba için bir seçim olanağı yoktur adeta, bütün eğitsel coşkularıyla tek çocuklarının üzerine çullanır. Çocuk giderek bağımsızlığını yitirir, izleyeceği yolu bir başkasının kendisine göstermesini bekler hep, çevresinden sürekli destek arar. El üstünde tutulup şımartılır çok kez, herhangi bir güçlükle karşılaşmayı beklememeye alışır; çünkü ne zaman bir güçlük baş gösterse hemen yolundan temizlenmiştir. Dikkat ve ilgi her zaman üzerinde toplandığından kendini bir şey sanması, böyle bir duyguya kapılması işten değildir. Güç bir konumda bulunur, dolayısıyla hatalı tutumlar sergilemesi adeta kaçınılmazdır. İlgili durumların önemini ve ne gibi sakıncaları sinesinde barındırdığını bilen anne ve baba, bazı tehlikeleri kuşkusuz önleyebilir. Ama yine de iş çetinliğini korur her zaman. Çoğu zaman anne ve babaların kendileri, hayatı pek çetin bulan, son derece sakıngan kimselerdir, alabildiğine büyük bir dikkat ve ihtiyatla çocuklarını eğitmeye çalışırlar. Böyle bir davranışı ise, çocuk daha büyük bir baskı gibi hisseder. Esenliği bakımından anne ve babasının duyduğu sürekli kaygı, dünyayı kafasında düşman bir nesne gibi tasarlamaya iter çocuğu, kendisi için bir uyarı oluşturur. Böylece çocuk, ileride karşılaşacağı güçlüklerle ilgili bitip tükenmeyen bir korku içinde büyür, gelecek hesabına hiçbir egzersizi, hiçbir hazırlığı yoktur, çünkü evdekiler ona hep yaşamın tatlı tarafını gösterirler. Kendi başına hangi işe el atayım dese güçlüklerle karşılaşır, yaşamda işe yaramaz duruma gelir. Batağa saplanıp kalır kolaycacık. Bazen bir asalak gibi yaşar, başkalarının çalışıp kazandığını yer.</span></p>

      <p class="Normal-Yazilar">Aynı ya da değişik cinsiyetten birden çok kardeşin rekabet durumunda yaşadığı çeşitli kombinasyonlar düşünülebilir. Dolayısıyla, tek bir vaka üzerinde bir yargıya varmak enikonu güçtür. Birden çok kız arasında tek erkek çocuğu özellikle zor durumdadır. Böyle bir ailede kızların sözü geçer, erkek çocuğu çoğu zaman hayli geri plana itilir, hele kardeşlerden en küçüğüyse rahatlıkla böyle bir durum söz konusudur; çok geçmeden, dışa kapalı bir saf oluşturan ablalarının karşısında bulur kendini. Ruhundaki saygınlık içgüdüsü büyük engellere çarpar. Dört bir yandan uğrayacağı saldırılar karşısında, geri kalmış uygarlığımızın erkeklere tanıdığı ayrıcalıkların bilincine pek varamaz, bocalayıp duraksar. Ürkeklik ve yılgınlığı o dereceyi bulabilir ki, bazen erkeksiliğe kadınsılıktan güçsüz bir gözle bakar. Morali ve özgüveni kolaylıkla sallantılı bir durum alır; bazen bu durum öylesine büyük bir dürtü rolünü oynar ki, yapacağı olağanüstü atılımla büyük işler becerir. Her iki durum da aynı nedenden kaynaklanır. Böylesi çocukların nerede soluğu alacağı, kuşkusuz çevrelerindeki koşullara bağlıdır. Ama ortak bir özellik hiçbir zaman tümüyle eksik değildir bu çocuklarda.</p>

      <p class="Normal-Yazilar"><span>Çocuğun doğarken yanında getirdiği tüm yeteneklerin, içinde yaşadığı koşullar tarafından nasıl biçimlendirilip renklendirildiğini görmekteyiz. Böylece, özellikle eğitim açısından alabildiğine sakıncalı</span> <span class="char-style-override-3">kalıtım öğretisi</span> <span>tahtından alaşağı edilmiş olmaktadır. Ancak, kalıtsal etkilerin saptanabildiği kimi durumlarla da kuşkusuz karşılaşılmaktadır. Örneğin anne ve babasıyla her türlü ilişkinin dışında büyüyen bir çocuk, anne ve babasındakilere benzeyen ya da onlardakinin aynı kimi özellikler gösterebilmektedir. Bu, bizi yadırgatır ilkin. Ne var ki, güçsüz bir vücut yapısıyla dünyaya gelen bir çocuğun gelişiminde kimi kusurlara rastlanmasının doğallığı düşünülürse, içimizdeki yadırgama kaybolur, durumu daha iyi anlarız; organlarının çevreden kaynaklanan zorunlulukları göğüsleyecek güçten yoksunluğu, belki aynı şekilde zayıf organlarla dünyaya gelmiş baba gibi çocukta da bir gerilimin doğmasına yol açacaktır. Duruma bu açıdan bakınca, karakter özelliklerinin kalıtsallığı öğretisinin pek sağlam temellere dayandığı söylenemez.</span></p>

      <p class="Normal-Yazilar"><span>Yukarıdaki açıklamadan da anlaşılacağı üzere, gelişimi sırasında çocuğun attığı hatalı adımların en tehlikelisi, başkalarından üstün olmaya çalışması ve kendisine birtakım avantajlar sağlayacak güçlü biri konumunu ele geçirmek istemesidir. Uygarlığımızda pek de yadırganmayan böyle bir eğilim bir kez insanın ruhuna yerleşti mi, çaresiz izlenecek gelişim yolu artık belirlenmiş sayılır. Bunun önüne geçilmek istenmesi durumunda, karşılaşılacak güçlükleri iyice bilmek ve anlamak gerekir. İlgili konuda tüm güçlüklerle başa çıkabilmemizi sağlayacak tutarlı bir yöntem varsa, çocukta toplumsallık duygusunun geliştirilmesidir. Böyle bir şey başarılsın yeter ki, bütün güçlükler önemini yitirir. Ne var ki, toplumsallık duygusunu geliştirebilme fırsatı zamanımızda hayli seyrek ele geçirilebilmekte, dolayısıyla söz konusu güçlükler önem ve ciddiyetini korumaktadır. Bir kez bunu böyle bildik mi, hayatta salt varlıklarını sürdürebilmek için boğuşan ve yaşamın kolay üstesinden gelemeyen insanlara rastlamamız bizi şaşırtmaz artık. Böyle kişilerin yanlış bir gelişimin kurbanı olduğunu, gelişimleri sağlıklı nitelik taşımadığı için yaşam karşısında da kusursuz bir tutum takınamadıklarını biliriz. Dolayısıyla, bir kimse üzerinde bir yargıya varırken çok dikkatli davranmalı, özellikle ahlaki (bir insanın ahlak açısından değeri konusunda) yargılarda bulunmaya yanaşmamalıyız. Bundan böyle, edindiğimiz bilgilerden yararlanarak insana bir başka yoldan yaklaşmamız gerekmektedir; çünkü insanın iç dünyasını artık eskisinden daha iyi tanıyacak durumdayız. Ayrıca, ele geçirdiğimiz bilgiler eğitim konusunda da bizim için önemli bakış açıları sağlar, hata kaynaklarını bilip tanımamız kişiyi etkileme bakımından bir hayli olanakla donatır bizi. İnsanı kendi gelişim süreci içinde değerlendirerek ele geçireceğimiz tabloda onun yalnız geçmişini değil, kısmen gelecekteki yaşamını da görebiliriz. Bu da ele aldığımız insana gerçekten bir dirimsellik kazandırır. İnsan bizim için salt bir siluet olmaktan çıkar, kendisi hakkında, uygarlığımızda çoğunlukla rastlanmayan değişik bir yargıya varabilmenin yolunu ele geçiririz.</span></p>

      <p class="Normal-Yazilar"/>
    </div>

    <div class="Basic-Text-Frame">
      <p class="Basic-Paragraph"/>
    </div>

    <div class="Basic-Text-Frame">
      <p class="Basic-Paragraph"/>
    </div>

    <div class="Basic-Text-Frame">
      <p class="Basic-Paragraph"/>
    </div>

    <div class="Basic-Text-Frame">
      <p class="Basic-Paragraph"/>
    </div>

    <div class="Basic-Text-Frame">
      <p class="Basic-Paragraph"/>
    </div>

    <div class="Basic-Text-Frame">
      <p class="Basic-Paragraph"/>
    </div>

    <div class="Basic-Text-Frame">
      <p class="Basic-Paragraph"/>
    </div>

    <div class="Basic-Text-Frame">
      <p class="Basic-Paragraph"/>
    </div>

    <div class="Basic-Text-Frame">
      <p class="Basic-Paragraph"/>
    </div>
  </div>
</body>
</html>
