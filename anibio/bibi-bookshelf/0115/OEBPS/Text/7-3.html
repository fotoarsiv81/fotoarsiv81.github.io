<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-3.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-3.html" xml:lang="en-GB">
    <div class="Basic-Text-Frame">
      <p class="Konu-Ba-l----1" id="toc_marker-5-3" xml:lang="tr-TR">11. SALDIRGAN OLMAYAN TİPİN KARAKTER ÖZELLİKLERİ</p>

      <p class="Normal-Yazilar-3 para-style-override-14"/>

      <p class="Normal-Yazilar-3 para-style-override-14"/>

      <p class="Normal-Yazilar-3 para-style-override-14"><span class="char-style-override-16">B</span><span>u gruba giren karakter özelliklerinde insanın soydaşlarına karşı yönelttiği düşmanca saldırı (agresyon), açık seçik görülebilen düz bir çizgi üzerinde devinmeyip, dışarıdan bakan birinde</span> <span class="char-style-override-3">düşmanca bir soyutlanmışlık</span> <span>izlenimi uyandırır.</span> <span class="char-style-override-3">Sanki</span> <span>bütün düşmanlık ırmağı bir dirsek yapmış, dolambaçlı bir yol izlemeye koyulmuştur. Böylelerini kimseye kötülüğü dokunmayan ama kendisini yaşam ve insanlardan soyutlayan, insanlarla hiçbir ilişki kurmaya yanaşmayan, yalnızlığı içinde başkalarıyla her türlü işbirliğinden kaçan biri olarak tanımlayabiliriz. Ne var ki, insanlığı bekleyen ödevler</span> <span>büyük bölümüyle bir işbirliğine gidilerek çözümlenebilir;</span> <span>topluma açıkça ve dolaysız saldıran, ona zarar verip varlığını sürdürebilmesi için gereksindiği olanaklardan onu yoksun bırakan biri gibi, kendini toplumdan soyutlayan kimsede de insanlara karşı bir düşmanlık duygusunun yaşandığından kuşku duyabiliriz. Burada inceleme konusu yapılabilecek alabildiğine geniş bir alan karşısında buluruz kendimizi; ancak, biz dikkati çeken birkaç karakter özelliğini ele almakla yetineceğiz. Gözden geçireceğimiz ilk özellik ise soyutlanmışlıktır.</span></p>

      <p class="Bold-1-2" id="toc_marker-5-3-1" xml:lang="en-US">Soyutlanmışlık</p>

      <p class="Normal-Yazilar-3"><span>Soyutlanmışlığın çeşitli türleri vardır. Kendilerini toplumdan soyutlayan insanlar az konuşur ya da hiç ağızlarını açmaz, bir kimsenin yüzüne bakmayarak, karşılarındakini ya dinlemez ya da söylediklerine pek dikkat etmezler. En yalınları da içinde olmak üzere tüm ilişkilerinde insanları birbirinden koparıp ayıran bir soğukluk görülür. Ellerini uzatıp biriyle tokalaşmalarında, bir şey söylerken seslerinin tonunda, bir kimseye selam veriş ya da verilen bir selamı alışlarında böyle bir soğukluk sezilir. Kendileriyle başkaları arasına bir</span> <span class="char-style-override-3">uzaklık</span> <span>koymaya çalışmakla dikkati çekerler. Bütün bu soyutlanmış belirtilerinde yine o çok iyi bildiğimiz hırs ve kendini beğenmişlik özelliği açığa vurur kendini; ancak, şimdi değişik bir kılığa bürünmüştür. İlgili özelliği kendisinde barındıran kişi başkalarından ayrı görünmek amacını güder, başkalarına benzemediğini, onlardan kendini soyutlayarak ortaya koymak ister. Ne var ki, böyle bir yoldan söz konusu kişilerin en fazla ele geçireceği şey, hayal güçlerinin bir oyunu sonucu gerçeklik taşımayan bir yücelik duygusudur yalnızca. Savaşçıl düşmanlık özelliğinin bireyde dıştan bakınca nasıl masum denilebilecek bir davranışa dönüştüğü buradan görülmektedir. Kendini soyutlamalara yalnızca bireylerde değil, topluluklarda da rastlayabiliriz. Kuşkusuz herkesin tanıdığı birçok aile vardır ki, belirleyici özellikleri başkalarına kapılarını kapamak ve kimseyle görüşüp konuşmamaktır. Daha bir dikkatle incelendi mi, bütün bu ailelerin başkalarına karşı içlerinde bir düşmanlık duygusu beslediği ve başkalarından daha üstün, daha mükemmel insanlar olduklarına inandıkları görülecektir. Kendini soyutlama eğilimi, ayrıca toplumun çeşitli sınıflarını, çeşitli dinleri, ırkları ve ulusları kapsamına alabilir. Yabancı bir kentte örneğin kentin gezi yerlerine, hatta bazen konutların yapım tarzına bakarak toplumun çeşitli kesimlerinin nasıl birbirinden ayrıldığını görmek, bize bu konuda çoğu zaman son derece aydınlatıcı bir fikir verebilir. İnsanların bu şekilde kendilerini soyutlaması, çeşitli uluslara, çeşitli din, mezhep ve sınıflara ayrılma eğilim ve ayartısına karşı duramayışı, uygarlığımızda henüz kökü derinlerde saklı bir yara olarak varlığını sürdürmektedir. Böyle bir kendini soyutlamanın sağladığı tek şey insanların birbiriyle savaşmasıdır ki, bu da bir süre sonra dağılıp çözülerek bir hiçe, modası geçmiş ve gücünü yitirmiş bir geleneğe dönüşür. Çoğunlukla görüldüğü gibi, bu yoldan bazı kimseler latent [gizli] karşıtlıklardan yararlanarak ilgili tarafları kışkırtıp birbiri üzerine salmak, böylelikle başkalarını daha kolay buyruk ve egemenlikleri altına almak, kendini beğenmişlik duygularına doyum sağlamak isterler. Başkalarına düşman gözüyle bakan sınıf ya da ulusların her zaman kendilerine mükemmel bir gözle bakarak ruhlarının seçkinliğini övgü konusu yaptıklarını ve başkaları hakkında kötü şeylerden başka söyleyecek söz bulamadıklarını görürüz. Genellikle insanların yalnızca bazı liderlerin söylediklerine kulak vermesi, bunların ise kendi düşmanca tutumları nedeniyle ve kendi çıkarlarını düşünerek başkalarındaki düşmanlık duygularını körükleyip büyütmeye çalışması, düşmanlık duygularının toplumda güçlenmesi tehlikesini yaratır. Ne var ki, Dünya Savaşı kopup da tatsız birtakım sonuçlara yol açtı mı, kimse sorumluluğu almaz üzerine. Başkalarına düşmanlık duygusu besleyenler kendi güvensizlikleri nedeniyle üstünlük ve bağımsızlık peşinde koşar, kendileri dışındakilerin çıkarlarını çiğneyerek amaçlarını gerçekleştirmeye çalışırlar.</span></p>

      <p class="Normal-Yazilar-3">Böyle bir bireyin yazgısıyla tüm dünyası kendini soyutlamada saklı yatar. Bu gibi kimselerin ilerlemeye ve uygarlığın ileri adımlarını desteklemeye elverişli bir yanları yoktur.</p>

      <p class="Bold-1-2" id="toc_marker-5-3-2" xml:lang="en-US">Korku</p>

      <p class="Normal-Yazilar-3"><span>İnsanın çevresine karşı takındığı düşmanca tutumda sıklıkla korkaklık özelliğinin rol oynadığını görürüz; bu özellik, ilgili kişinin karakterine ayrı bir kimlik kazandırır. Korkaklık, çocukluğun ilk günlerinden, çoğunlukla ileri yaşlara kadar insanın yakasını bırakmayan, hayatı akıl almaz ölçüde zehir eden, başkalarıyla ilişki kurmasını, dolayısıyla huzur içinde bir yaşamın ve verimli çalışmaların gerektirdiği temeli ele geçirmesini geniş ölçüde aksatan son derece yaygın bir belirtidir. Çünkü korku, yaşamın tüm ilişkilerine uzatabilir elini. Bir kimse ya dış dünyadan ya da kendi iç dünyasından korkar. Korkusundan ötürü toplumdan kaçacağı gibi, aynı şekilde yalnızlıktan da korkabilir. Korkak insanlar yine o bildiğimiz gruba girer, yani başkalarından çok kendilerini düşünen, dolayısıyla insan soydaşlarına karşı içlerinde hiçbir yakınlık duymayan kimselerdir tümü. Bir kez yaşamın güçlüklerinden soluğu kaçmakta almak gibi bir tutumu benimsediler mi, korkunun da gelip katılmasıyla bu tutum alabildiğine derinlik ve güçlülük kazanır. Gerçekten öyle kimseler vardır ki, herhangi bir eylemde bulunmak isteseler, diyelim evden sokağa çıksalar, kendilerine eşlik eden birinden ayrılsalar, bir göreve atansalar ya da bir aşk serüveni kendilerine uzaktan göz kırpsa, içlerinde uyanacak ilk duygu korkudur. Yaşamla ve insan soydaşlarıyla ilişkileri o denli güçsüzdür ki, alışageldikleri durumda baş gösterecek bir değişiklik içlerine hemen korku salar.</span></p>

      <p class="Normal-Yazilar-3">Dolayısıyla, kişiliklerinin ve çalışma güçlerinin gelişimi engellenir. Kuşkusuz o saat korkudan titremeye başlayıp tabanları kaldırmalarına yol açacak bir korku değildir bu. Ne var ki, duyacakları korku, adımlarını yavaşlatır, korkmalarını haklı gösterecek çeşitli neden ve bahaneler bulup öne sürerler. Korkakça davranışlarının yaşamlarında ortaya çıkan yeni bir durumdan kaynaklandığını fark etmezler.</p>

      <p class="Normal-Yazilar-3">Yukarıda anlatılan tabloyu adeta pekiştirip doğrulayan ilginç bir nokta da, bu gibi kimselerin sık sık geçmişi ve ölümü düşünmekten hoşlanmalarıdır, ki her iki konuda da düşünmek aynı sonuca çıkar. Geçmişi düşünmek, korkak kişilerin belirli durumlarla karşılaşmaktan kendilerini kurtarmak için izlediği dikkati çekmeyen, dolayısıyla pek yeğlenen bir yoldur. Her türlü eylemden kendilerini uzak tutmak için bahane arayan bu gibi kimselerde çoğunlukla ölüm ve hastalık korkusuna rastlanır. Bazen söz konusu kişiler, her şeyin boş ve yaşamın pek kısa olduğunu belirtir ya da ileride insanın nelerle karşılaşacağının bilinemeyeceğini söylerler. İnsanın gerçek amacını öbür dünyada araması gerektiğini, bu dünyadaki yaşamın son derece verimsiz bir çabadan, gelişim sürecinin önemsenmeyecek bir evresinden başka bir şey sayılamayacağını ileri süren ve insanı <span class="char-style-override-3">öbür dünya düşüncesiyle avutmaya çalışan</span> dinlerde de aynı durumu saptarız. Hırs ve açgözlülükleri bir sınavdan geçmelerine izin vermeyerek birinci tiptekileri eylem ve girişimlerden alıkoyarken, ikinci tiptekilerde bu neden, ulaşmaya çalıştıkları Tanrı’dır. Başkaları üzerinde ele geçirmeye uğraştıkları aynı üstünlük ve onları bir yaşam yeteneksizliğiyle donatan aynı hırstır.</p>

      <p class="Normal-Yazilar-3"><span>En ilk ve ilkel biçimiyle korkuya çocuklarda rastlarız; kimi çocuklar ne zaman yalnız bırakılsa, her seferinde korku belirtileri gösterir. Ne var ki, yanına gidilmesi ve yalnızlığından kurtarılmasıyla çocuğun içindeki özlem, doyuma kavuşmaz; çocuk, bir başkasının yanında olmasından bu kez başka amaçlar için yararlanır. Diyelim annesi onu tekrar yalnız bırakıp gitti, açık seçik korku belirtileri sergileyerek yine annesini çağırır; bu davranışı, annesinin yanında bulunması ya da bulunmamasıyla durumda hiçbir şeyin değişmediğini gösterir; çocuğun asıl istediği, annesini emir kulu gibi kullanıp onu baskı altında tutmaktır. Bu da, genellikle çocuğun takınacağı tutumu bağımsızlık yolunda aramasına fırsat verilmediğini, hatalı bir eğitim sonucu başka kişilere sığınmaya, başka kişilerin yardımlarını aramaya alıştırıldığını ortaya koyar.</span></p>

      <p class="Normal-Yazilar-3">Çocuğun korkusunu ne şekilde açığa vurduğu genellikle bilinmektedir. Geceleri karanlıkta bırakılarak, dış dünyayla ya da yanında görmek istediği kişilerle ilişkisi zorlaştırıldığı zaman, ortaya çıkacak korkunun dışavurumları özellikle belirgindir. Böyle bir durumda çocuğun attığı çığlıklar, gecenin koparıp parçaladığı ilişkinin adeta yeniden kurulmasını sağlar. Çığlıklar üzerine evdekilerden biri kalkıp yanına geldi diyelim, yukarıda sözü edilen sahne normal olarak yeniden tekrarlanır. Çocuk daha değişik istekler öne sürer bu kez, ışığın yakılıp yanında kalınmasını ve kendisiyle oyunlar oynanmasını vb. arzular. İstekleri yerine getirildi mi, az önceki korkusundan eser kalmaz. Ne var ki, egemen durumu biraz tehlikeye girsin, korku yeniden baş gösterir ve çocuk sarsılan egemenliğini yeniden pekiştirip sağlamlaştırmaya bakar.</p>

      <p class="Normal-Yazilar-3">Erişkinlerin yaşamında da bu belirtilere rastlarız. Örneğin bazı insanlar, yalnız başlarına evden dışarı adım atmaya yanaşmaz. Sık sık sokakta da rastlarız böylelerine; korkuyla büzülerek çevrelerine bakınır, yerlerinden kımıldamak istemez ya da azılı bir düşmandan kaçar gibi yolda koşar adım yürürler. Hatta bazen oradan geçen birine kendilerini yolun karşısına geçirmelerini rica ettikleri görülür. Güçsüz ve hasta kimseler değillerdir, normalde pek iyi yürüyebilirler, sağlık durumları çoğu kimseninkinden daha iyi bir düzeydedir; ne var ki, ufak bir güçlükle karşılaştılar mı hemen paniğe kapılırlar. Bazen iş o kadar kötüye varır ki, adımlarını evden dışarı atar atmaz yüreklerine bir güvensizlik ve korku düşer. Bu açık alan korkusunun nedeni, söz konusu kimselerin düşmanca bir kovalamacanın hedefini oluşturdukları gibi bir duyguyu sürekli içlerinde taşımalarıdır. Kendilerine sorarsanız, onları başkalarından düpedüz ayıran bir şey vardır. Bazen bu nesne tuhaf düşüncelerle açığa vurur kendini. Örneğin böyleleri her an düşebileceklerine inanır; bu da, bize kendilerini çok yüksekte dikiliyor hissettiklerini gösterir. Demek oluyor ki, korkudan kaynaklanan hastalık belirtilerinde ve korkunun normal biçimlerinde yine kişinin güçlülük ve üstünlük amacı etkinliğini sürdürmekte, ilgili amaçla yaşamları baskı altına alınan kimselerin giderek hazin bir akıbete doğru yaklaştığı görülmektedir. Çünkü birçok kimsede korkuya yol açan neden, o kimsenin yanında bulunup kendisiyle ilgilenecek bir kişiye gereksinim duymasıdır. İş ileri bir noktaya varıp böyle biri odasından dışarı adım atamaz duruma geldi mi, <span class="char-style-override-3">herkesten</span> duyduğu korkunun buyruğuna girmesini ister. Kendisi kimseye gitmez ve kimseyi ziyaret etmezken, kendisine gelmeleri gerektiğini zorla benimsetmeye çalışır başkalarına; böylelikle kendini, başkalarını egemenliği altında tutan bir kral gibi hisseder.</p>

      <p class="Normal-Yazilar-3">Söz konusu korkudan kurtulmanın tek yolu varsa, o da bireyi topluma bağlayacak bir bağın varlığıdır. Ancak kendilerinin başkalarından ayrı sayılamayacağının bilincinde olanlardır ki, yaşam yolunda korkusuzca yürüyebilir.</p>

      <p class="Normal-Yazilar-3">Buna ilginç bir örnek, 1918 yılının hareketli günlerinde geçmiş bir olaydır. Bir dizi hastam, bana artık muayenehaneme gelmelerinin olanaksız olduğunu açıklamıştı ansızın. Nedenini sorduğumda, her biri aşağı yukarı şu yanıtı vermişti: “Ortalık o kadar karışık ki, yolda nasıl biriyle karşılaşacağımı kim bilebilir. Üzerine biraz eli yüzü düzgün bir giysi geçirmeye görsün, kolaycacık başı derde girebilir insanın...”</p>

      <p class="Normal-Yazilar-3">O günlerde, insanlardaki hoşnutsuzluk, kuşkusuz büyüktü. Ne var ki, özellikle <span class="char-style-override-3">bazı</span> kimselerin durumdan ilgili sonuçları çıkarması dikkat çekicidir. Niçin başkalarının değil de, söz konusu kimselerin kafalarında böyle bir düşünce uyanmıştır? Bu bir rastlandı değildir ve nedeni de, sözü edilen kimselerin başkalarıyla pek ilişkilerinin bulunmayışı, dolayısıyla kendilerini pek güvende görmeyişleridir. Oysa toplumdan pek uzak düşmemiş kişiler böyle bir korkuyu hissetmemiş, eskisi gibi işlerinin güçlerinin peşinde koşup durmuşlardır.</p>

      <p class="Normal-Yazilar-3"><span>Korkunun daha az önemsenecek gibi olmasa bile, daha masum bir türü de</span> <span class="char-style-override-3">çekingenliktir</span> <span>ve korku konusunda söylediklerimizi çekingenlik için de yineleyebiliriz. Kendilerini saran ilişkiler örgüsü ne kadar yalın bir nitelik taşırsa taşısın, çekingen çocuklar başkalarıyla ilişki kurmaktan kaçınır hep ya da bir fırsatını bulup kurulmuş ilişkileri koparıp atarlar; içlerindeki yetersizlik inancı ve başkalarına benzemedikleri duygusu, çevreleriyle ilişki kurmada kendilerini bir isteksizlikle donatır.</span></p>

      <p class="Bold-1-2" id="toc_marker-5-3-3" xml:lang="en-US">Ürkeklik</p>

      <p class="Normal-Yazilar-3">Bu karakter özelliğini taşıyanlar, yapmaları gereken bir ödeve pek çetin gözüyle bakan ve onun üstesinden gelebilmek için gereken gücü kendilerinde bulamayan kişilerdir. İlgili özellik, genellikle ileri doğrultuda, ağır devinimler kılığında açığa vurur kendini; öyle ki, kişiyle onun karşı karşıya bulunduğu yaşamsal sorun arasındaki uzaklık, ancak ağır bir tempoyla azalma gösterir, hatta değişmeden kalır bazen. Ürkek insanlar, herhangi bir yaşamsal sorunun çözümü üzerine eğilmeleri beklenirken, ansızın bambaşka bir yerde soluğu alır, örneğin seçmeyi düşündükleri bir meslek için aslında hiç de elverişli sayılamayacakları kararına varırlar. Söz konusu meslekte kendileri için akla gelmedik olumsuzluklar keşfeder, bu amaçla mantıklarını alabildiğine zorlar, sonunda ilgili mesleği benimsenmesi olanaksız duruma sokarlar. Demek oluyor ki, ürkekliğin dışavurum biçimleri devinimlerin temposundaki yavaşlama dışında, bir ödevin yerine getirilmeyişinin sorumluluğunu başkalarının üzerine yıkma amacı güden önlem ve hazırlıklardır.</p>

      <p class="Normal-Yazilar-3">Bireysel psikoloji, bu son derece yaygın durumla ilgili sorunlar kompleksini, <span class="char-style-override-3">araya uzaklık koyma sorunu</span> diye nitelemiştir. Bireysel psikolojinin bu konuda saptadığı perspektiften bakarak, bir insanın takındığı tutum konusunda şaşmaz bir yargıya varabilir, yaşamın üç büyük sorununun çözümüyle kişi arasındaki uzaklığı ölçebiliriz. Söz konusu olan, toplumsal ödevlerin çözümü, ben’in sen’le ilişkisi, kişinin kendisiyle başkaları arasındaki bağı yaklaşık doğru sayılacak gibi kurup kurmadığı ya da böyle bir bağın kurulmasını engelleyip engellemediğidir. İlk yaşamsal sorun meslek sorunu, ikincisi cinsel sorun, yani sevgi ve evlilik sorunudur. Attığı yanlış adımın büyüklüğünden, bu üç sorunun çözümüyle arasına koyduğu uzaklıktan yola koyularak, bir insanın kişiliğiyle ilgili bazı sonuçlara varabilir, dolayısıyla insanı tanıma sanatına da bazı şeyler kazandırabiliriz.</p>

      <p class="Normal-Yazilar-3">İlgili durumların temel özelliği, genellikle insanın kendisiyle üstesinden gelmesi gereken ödevler arasına az ya da çok bir mesafe koymasıdır. Daha yakından irdelediğimizde olayın, bu olumsuzluk dışında olumlu bir yönü de içerdiğini görür, yalnızca olumlu yön nedeniyle söz konusu tutumun yeğlendiğini düşünebiliriz. Çünkü bir ödeve hiç hazırlıksız el atıldı mı, başarısızlık durumunda hafifletici birtakım nedenler ele geçirilir, özgüven ve kendini beğenmişlik duygusu da bundan hiç zarar görmez. İlgili kişiler için durum çok daha güven vericidir; altlarında bir ağın gerilmiş hazırda bekletildiğini bilen ip cambazları gibi çalışır böyleleri. Düştüler mi, bu yumuşak bir düşüş olur, ödeve hazırlıksız el atılıp başarılamadığında kişilik duyguları tehlikeye girmez, çünkü çeşitli nedenler dolayısıyla elden pek fazla bir şey gelmediği söylenebilir kendi kendine, söz konusu ödevin çözümü için zaten vaktin geçtiği ya da işe yeterince erken başlanamadığı gibi bahanelere başvurularak, normal koşullarda işin parlak bir şekilde sonuçlandırılabileceği ileri sürülebilir; yani başarısızlığın nedeni kişilik yapısındaki bir yetersizlik değil, fazla önem taşımayan bir durumdur. Öyle bir durum ki, sorumluluğunu ilgili kişinin üstlenmesi düşünülemez. Ama diyelim ki el atılan iş her şeye karşın başarıldı, o zaman başarının değeri daha da büyür. Çünkü hamaratça üzerine eğilindi mi, şu ya da bu ödevin başarıyla çözümlenmesine kimse olağanüstü bir şey gözüyle bakamaz, pek doğal bir sonuç sayar bunu. Gelgelelim, bir kimse geç işe sarılır, fazla bir çalışma yapmaz ya da hiç hazırlıksız işe koyulur ama yine de ödevin üstesinden gelirse, ki düşünülmeyecek bir şey değildir bu, o zaman tamamen değişik bir durum ortaya çıkar. Böyle bir kimse adeta iki kat kahraman pozu takınır, çünkü başkalarının iki elle göreceği işi sözde o tek elle yapıp çıkarmıştır.</p>

      <p class="Normal-Yazilar-3"><span>İşte dolambaçlı yollar izlemenin bazı kişilere sağlayacağı avantajlardır bunlar. Böyle bir tutum, insanın gerek hırs ve açgözlülüğünü, gerekse kendini beğenmişliğini ele verir, hiç değilse kendi kendine gösteriş yapmak isteyen biri sayılacağını ortaya koyar. İlgili kişiler çalım satmak, başkalarında rastlanmayan özel birtakım güçlere sahip olduklarını çevreye göstermek için böyle bir davranışa başvururlar.</span></p>

      <p class="Normal-Yazilar-3">Buradan kalkarak, önlerindeki çözüm bekleyen sorunlara hemen el atmak istemeyen, kendi kendilerine engelleyici birtakım güçlükler çıkaran ve sorunların yanına sokulmayı hiç düşünmeyen ya da bunu duraksayarak yapan insanları daha iyi anlayabiliriz. Sorunların çevresinde izlenen dolambaçlı yolda da tembellik, umursamazlık ve meslek değiştirme gibi yaşamın birtakım özellikleri yer alır. Kimi insanlar vardır, söz konusu tavrı dışarıdan bakınca duruş ve oturuşlarında da sergilerler; bazen öylesine esnek bir yürüyüşleri vardır ki, her fırsatta bir yılan gibi kıvrılır, eğilip bükülürler. Kuşkusuz bir rastlantı değildir bu; ihtiyatla söylemek gerekirse, hemen hepsi de çözmeleri gereken önemli sorunların semtine uğramak istemeyen kişilerdir.</p>

      <p class="Normal-Yazilar-3">Hayattan aldığımız bir örnekle şimdi bunu daha açık seçik göstermeye çalışalım. Vereceğimiz örnek, halinde büyük bir bezginlik okunan, yaşamaktan bıkmış, kafasından intihar düşünceleri geçiren bir adamla ilgilidir. Adam bundan böyle hiçbir şeye sevinemez duruma gelmişti, bütün hal ve tavrı hayat denilen şeyle çoktan alıp vereceği kalmamış biri sayılacağını açığa vurmaktaydı. Kendisiyle yapılan bir konuşmadan anladığımıza göre, üç erkek kardeşten büyüğüydü; hayatta müthiş atılımlar sonucu yükselip hayli üstün bir düzeye erişmiş açgözlü bir babanın oğluydu. Babasının gözbebeğiydi adeta; günün birinde kendisinin de babası gibi aynı yolu izlemesi planlanmıştı. Küçük yaştayken annesi ölen hastamızın üvey annesiyle arası iyiydi; belki de bunun nedeni, babasının hastamıza büyük ölçüde arka çıkmasıydı.</p>

      <p class="Normal-Yazilar-3"><span>Ailenin ilk çocuğu olan hastamız, güç ve şiddete tapan biriydi, her haliyle despotça bir izlenim uyandırıyordu. Okulda kısa bir süre sınıfın başına geçmiş, okulu bitirince babasının mağazasını yönetmeye koyulmuştu. Yanında çalışanlara karşı sadaka dağıtan bir koruyucu gibi davranıyor, ağzından nazik sözleri hiç eksik etmiyordu; mağazadaki işçilerin durumu doğrusu kötü sayılmazdı; onlara en yüksek ücreti ödüyor, kendisinden bir şey rica eden kimseyi eli boş döndürmüyordu.</span></p>

      <p class="Normal-Yazilar-3">Gelgelelim, 1918 devriminden sonra halinde bir değişiklik baş göstermişti. Yanında çalışan adamlardan sürekli yakınıyor, onların uygunsuz davranışlarına ne kadar içerlediğini durmadan açığa vuruyordu. Sözde, işçiler daha önce rica ederek kendisinden aldıklarını, şimdi bir hak gibi ondan istemekteydi. Hastamızın durumdan duyduğu öfke öylesine geniş boyutlara ulaşmıştı ki, mağazayı kapamayı bile düşünmeye başlamıştı.</p>

      <p class="Normal-Yazilar-3">Buradan anlaşıldığına göre, hastamız üstlendiği ödev açısından amaca varmasına ramak kalmışken gerisin geri çark etmişti. Normalde iyi yürekli bir patrondu. Gelgelelim, güçlülük durumunda bir tehlikeyle karşılaşır karşılaşmaz, benden paso demiş, dünya görüşünün yalnızca fabrikanın yönetimi değil, en başta kendisi açısından sakıncalı nitelik taşıdığı, gün ışığına çıkmıştı. Başkalarına söz geçiren biri sayılacağını göstermek gibi bir hırs taşımasaydı, kendisini rahatsız edecek bir durum söz konusu olmazdı. Ama isteği, kişisel gücünü sergileyebilmek. Koşulların gelişimi ise bunu güçleştirmiş, dolayısıyla mesleğinden haz duymamaya başlamıştı. Mağazayı kapatıp bir kenara çekilmeyi düşünmesi, yanında çalışan adamların uygunsuz isteklerine karşı bir saldırı, bir suçlama anlamını taşıyordu.</p>

      <p class="Normal-Yazilar-3"><span>Demek oluyor ki, kendini beğenmişliğiyle ancak belirli bir noktaya kadar ulaşabilmişti. Ansızın ortaya çıkan yeni durumdaki terslik, en başta onu hedef alıyordu. Bundan böyle, o zamana kadarki ilkelerine bağlı kalamayacağı anlaşılmıştı. Ne var ki, tek yönlü bir gelişimi geride bırakmış, dolayısıyla artık yönünü değiştirip bir başka ilkeyi benimseme olanağını yitirmişti. Güçlülük ve üstünlüğü kendisine amaç bellediği, dolayısıyla kendini beğenmişlik özelliğine aşırı önem ve ağırlık kazandırdığı için, gelişebilme yeteneğinden yoksun kalmıştı.</span></p>

      <p class="Normal-Yazilar-3">Hastamızın yaşamının kalan bölümüne şöyle bir göz attık mı, toplumsal ilişkilerinin pek yeterli sayılamayacağını anlarız. Böyle bir tutum izleyen kimsenin, yalnızca kendi üstünlüğünü benimseyen, her istediğini yapan kimseleri çevresinde toplayabileceği açıktır. Beri yandan, hastamızın sert bir eleştirmen sayılacağını da belirtmeliyiz. Zekâdan yana bir eksiği bulunmadığından, fırsat düştükçe ona buna karşı aşağılayıcı nitelikte pek isabetli eleştiriler yöneltmekten geri kalmamıştı. Bu davranışı da eşini dostunu kendisinden uzaklaştırmış, uzun zaman gerçek bir dosttan uzak yaşamış, başkalarıyla ilişkilerindeki boşluğu her türlüsünden eğlencelerle kapatmaya çalışmıştı.</p>

      <p class="Normal-Yazilar-3">Ama hastamız, gerçek başarısızlığa aşk ve evlilik sorununda uğramıştı. Bu konuda daha çok önceden kendisini bekleyen yazgı, nihayet gelip onu bulmuştu. Alabildiğine derin arkadaşça bir ilişki oluşturduğundan sevginin en az katlanabileceği bir şey varsa, iki taraftan birinin egemenlik tutkusudur. Gelgelelim, hastamız evlilik yaşamında da egemenliği elinde bulundurmak istemiş, evleneceği kadını seçerken ister istemez bu noktayı göz önünde tutmuştu. Egemenlik ve üstünlük hırsıyla dolu tipler, sevdikleri kişiyi güçsüz olmayan, ele geçirilmesi kendilerine bir zafer gibi görünecek kimseler arasından seçerler. Böylelikle aynı mizaçta iki kişi bir araya gelir; bunların bir arada yaşaması, alabildiğine şiddetli kavga ve didişmelerden oluşan sonu gelmez bir zincir gibidir. Bizim hastamızın da kendine eş olarak seçtiği kadın böyle biriydi, hatta hastamızdan daha çok egemenlik hırsıyla doluydu. İki taraf da egemen bir konumu ele geçirmek için ister istemez alabildiğine değişik çare ve yollara başvurmuştu. Bunun sonucu olarak günden güne birbirlerinden uzaklaşmış, ne var ki birbirlerinden tümüyle de ayrılamamışlardı. Bunun nedeni de, bu tür insanların dönüp dolaşıp zaferi kazanacakları umuduna kapılması, dolayısıyla savaş alanını kolay kolay terk edememesiydi.</p>

      <p class="Normal-Yazilar-3">Hastamız, ayrıca söz konusu dönemle ilgili bir düşünü anlatmıştı bize. Düşünde bir kızla konuşuyordu; kız bir hizmetçiye benziyor, mağazasında çalışan muhasebeci kıza dikkati çekecek ölçüde benzerlik gösteriyordu. Hastamız konuşmasının bir yerinde (düşünde) şöyle demişti: “Ben prens soyundan geliyorum.”</p>

      <p class="Normal-Yazilar-3">Bu düşün hastamızın kafasındaki hangi düşünceleri yansıttığını anlamak güç değildir. Bir kez, insanlara nasıl tepeden bakan biri olduğunu ele vermektedir düş. Herkes hastamızın gözüne bir hizmetçi gibi görünmektedir; herkes son derece kültürsüz ve değersizdir. Özellikle karşıdaki kişi bir kadın ise. Söz konusu dönemde hastamızın karısıyla bir savaşım içinde bulunduğunu anımsarsak, düşteki hizmetçi görüntüsünün ardında karısının saklı yattığını düşünmek pek yersiz sayılmaz.</p>

      <p class="Normal-Yazilar-3">Hastamız, eşi görülmedik bir kibirle çok yüksekteki bir amacı gözüne kestirdiği için, kimse onu anlamaz, kendisi ise herkesten az bu işin üstesinden gelir. Kurum ve çalımına paralel olarak, başkalarından giderek uzaklaşır. Kasılarak, haklı hiçbir temele dayanmayan bir yücelik iddiasında bulunur ama başkalarında değerli bir yan görmeye yanaşmaz. Bu öyle bir hayat felsefesi ve öyle bir tutumdur ki, ne dostluğa, ne sevgiye yer bırakır.</p>

      <p class="Normal-Yazilar-3"><span>Bu gibi sapa davranışları haklı göstermek için ileri sürülen kanıtlar pek karakteristiktir. Çoğu kez insana pek doğru ve doğal gelen nedenlerdir hepsi; ama ortadaki durumdan değil, bir başka yerden alınıp getirilir, yaşanılan duruma uygun düşmezler. Örneğin toplum arasına karışma gereğini hisseden biri diyelim ki bir meyhanenin müdavimleri arasına karışır, burada içki içer, iskambil oynar ve benzeri şeylerle oyalanarak vakit öldürür, böylelikle dost ve tanıdıklar edineceğine inanır. Gece geç vakit eve döner meyhaneden, dolayısıyla sabahleyin uykusunu alamaz, bunu da haklı göstermek için şöyle der: “İnsan arasına çıkmak gerek...” Bu arada ödevlerini savsaklamasa, yine neyse... Ama toplum arasına karışacağım diyerek beklenenden bambaşka bir yerde soluğu alırsa, davranışı için ne kadar doğru nedenler ileri sürerse sürsün, kuşkusuz haksız durumdadır. Bir başkası ise, özellikle bir meslek seçimi öncesinde bulunan gençlerde görüldüğü gibi, ansızın politikayla uğraşma hevesini duyar. Kuşkusuz, politika küçümsenecek bir uğraş değildir. Ancak, bir kimsenin gerek kendisini, gerek başkalarını aptal yerine koymasının, kendisine bir meslek seçecek ya da seçtiği mesleğe hazırlanacakken, politikadan başka bir şeyle uğraşmamasının savunulacak yanı yoktur.</span></p>

      <p class="Normal-Yazilar-3"><span>Bu son vakada açıkça görüyoruz ki, bizi doğru yoldan saptıran, nesnel deneyimlerimiz değil, nesneler konusundaki</span> <span class="char-style-override-3">kişisel görüşümüz</span><span>, olayları teraziye vuruş ve değerlendiriş tarzımızdır. Bu bakımdan içine düşülen yanılgı ve yanılgı olasılıkları sayılamayacak kadar çoktur, başı sonu görülemeyen bir zincir gibi uzayıp gider. Böyle kimselerin ileri süreceği kanıtlar üzerinde durup, yaşam planlarını inceleyerek ilgili yanılgıları ele geçirmeye çalışmak ve bunların nasıl ortadan kaldırılacağını söz konusu kişilere öğretmek zorundayız. Dolayısıyla, eğitimin bir karakteristik özelliği daha belirlenmiş olmaktadır. Eğitmek, hataların önünü kesmek demektir. Ama bunun için, hataların ön ayak olduğu kusurlu gelişimin bir insan için nasıl trajediye dönüşebileceğini gösteren ilişki ve durumları tanımak gerekir. Nemesis’ten, yani bir intikam Tanrıçasından söz açmakla bu ilişkileri çok önceden tanımış, en azından sezmiş eski ulusların bilgeliğinden hayranlığımızı ve takdir duygumuzu esirgeyemeyiz. Toplumun yararına uygun davranmayarak kendi güçlülük kültü doğrultusunda bir yol izleyen, soydaşlarının çıkarlarını bir kenara iterek ve yenilgiyle karşılaşmaktan sürekli korkup titreyerek dolambaçlı yollardan amacına varmaya çalışan bir insanın başına gelecek kötülüklerin nasıl doğal sonuçlar sayılacağını, böyle bir kusurlu gelişim bize göstermektedir. Söz konusu kişilerde sıklıkla</span> <span class="char-style-override-3">nevrotik belirtilere de</span> <span>rastlarız. Bunların özel bir amaç ve özel bir anlamları vardır, en başta insanı herhangi bir eylemden alıkoymayı hedef alırlar; çünkü ilgili kişiler kendi deneyimlerinden bilir ki, bu uçurumun hemen kenarını izleyen yolda attıkları her adım olağanüstü tehlikeleri içerecektir.</span></p>

      <p class="Normal-Yazilar-3"><span>Toplumda kaçaklara yer yoktur. Toplum kişide belirli bir uysallık ve uyum yeteneği arar, ondan aktif bir rol oynamasını ve başkalarına yardım eli uzatmasını ister, onun diğer insanlardan üstün olmak için başa geçmesini hoş karşılamaz. Bunun ne kadar doğru sayılacağını çoğu kişi kendi deneyimlerinden ya da çevresindekilerin durumundan bilir. Kuşkusuz toplumdan kaçan biri onu bunu ziyaret eder, herkese nazik davranır, başkalarını rahatsız etmek istemez. Ne var ki, içinde başkalarına karşı bir türlü sıcaklık duyamaz. Çünkü güçlülük eğilim ve çabası onu bundan alıkoyar; beri yandan, başkalarından da aynı şekilde içtenlikli bir davranış göremez. Çoğu zaman masada sessiz oturur, hiç de neşeli bir insan hali yoktur üzerinde, topluluğa yapıcı hiçbir katkıda bulunamaz. Büyük topluluklarda konuşmaktan çok ikili söyleşiyi seçer. Göze çarpmayan konularda bile karakterini açığa vurur, örneğin hep haklı çıkmak ister, herkes için önemsiz konularda bile bu tutumunu elden bırakmaz. Ne gibi kanıtlara başvurduğu onun için önemsizdir, onun asıl istediği başkalarını haksız çıkarmaktır. Alıştığı yoldan saptığı an bilmecemsi belirtiler gösterir, yorgundur ama niçin bilmez, bir telaşa kaptırır kendini, bu telaş onu hep geride tutar, uykuları haram olur, bir halsizlik hisseder üzerinde; kısacası, yığınla derdi vardır ama bunlar üzerinde çoğunlukla doğru bir bilgi veremez. Görünürde hasta biridir, hastalığı da</span> <span class="char-style-override-3">sinirselliktir</span><span>. Ama gerçekte bütün bu belirtiler, dikkati asıl konudan başka yana çekmek için başvurulan kurnazca çarelerdir. Bu gibi çarelere el atılması bir rastlantı sayılamaz. Böyle bir kimsenin, örneğin korkudan, gecenin olması gibi doğal bir olaya karşı koymak istemesindeki inatçılık düşünülürse, dünyevi yaşama uyum sağlayamadığı anlaşılır. Çünkü davranışının temelinde geceyi ortadan kaldırmak isteğinden başka bir şey yatmaz. Bunu aslında normal yaşama uyum sağlamasının koşulu olarak öne sürer. Ne var ki, böylesine yerine getirilemez bir koşulu öne sürmekle kötü niyetini ele verir. Yani her şeye hayır diyen biridir.</span></p>

      <p class="Normal-Yazilar-3">Bu gibi nevrotik belirtilerin tümünün, ilgili kişinin karşısına çıkan ödevden ürkmesi, ya onu daha yavaş bir tempoyla daha hafif koşullarda ele almak ya da ondan düpedüz kaçıp kurtulmak için bir bahane araması sonucu oluştuğunu söyleyebiliriz. Böyle bir kimse, insanlığın ayakta kalmasını sağlayacak ödevlerden de kendisini uzak tutmakla hem kendi yakın çevresine, hem de, daha geniş bir açıdan bakıldığında, bütün insanlara zarar verir. Eğer insanı tanıma konusunda daha çok bilgi sahibi olup, toplumsal yaşamın mantıksal ve içkin [immanent] kurallarına karşı girişilecek saldırıyla, bunun sonradan birey için doğuracağı hazin akıbet arasındaki korkunç neden ve sonuç ilişkisini gözden uzak tutmasaydık, söz konusu durumların kökü şimdiye kadar dünyadan ç<span>oktan kazınırdı. Ancak, neden ve sonuç arasındaki sürenin çoğunlukla onun olması ve sıklıkla duruma bir yığın komplikasyonun eklenmesi, genellikle söz konusu ilişkileri daha eksiksiz saptayıp bunlardan gereken bilgileri edinmemize ve öğrendiklerimizi başkalarına aktarmamıza olanak verme</span>mektedi<span>r. Ancak bütün bir yaşam çizgisini geriye doğru izlemek ve insanın yaşamöyküsünü derinliğine taramak konusunda harcayacağımız yığınla çaba sonucu aradaki ilişkiyi görebilmekte ve hatanın nereden kaynaklandığını çıkarabilmekteyiz.</span></p>

      <p class="Bold-1-2" id="toc_marker-5-3-4" xml:lang="en-US">Uyum Yeteneğindeki Azalmanın Belirtisi Olan Dizginlenmemiş İçgüdüler</p>

      <p class="Normal-Yazilar-3"><span>Öyle insanlar vardır ki, bunlarda belirli dışavurum biçimleri ön planda yer alır; ilgili biçimlerin karakteristik özelliği de bizde</span> <span class="char-style-override-3">terbiyesizlik</span> <span>duygusunu uyandırmasıdır. Örneğin tırnaklarını kemirmekten bir türlü vazgeçemeyen, sürekli burunlarını karıştıran, ayrıca dizginlenmemiş bir tutku izlenimi uyandıracak bir açgözlülükle yemeğe saldıran kimseler bu insanlar arasında yer alır. Aç kurt gibi yemeğin üzerine atılan, hiçbir engel tanımadan ve hiçbir şeyden utanıp sıkılmadan içindeki açgözlülüğü doyurmak isteyen birini gördük mü, böyle bir davranışın bir anlamı olması gerektiğini hemen kavrarız. O ne çiğneyiştir lokmaları! O ne ağız şapırdatış, o ne höpürdetiştir! Kocaman kocaman lokmalar adeta çiğnenmeden gövdeye indirilir, bir uçuruma yuvarlanıp kaybolurlar sanki. Beri yandan, lokmaların mideye indirilişindeki çabukluk da şaşılmayacak gibi değildir. Ama böyle bir yemek yeyişte dikkatimizi çeken, işin salt biçim yönü değildir; yemeklerin miktarı, öğünlerin sıklığı da yine ilginçtir. Yemek yerkenki halleri dışında gözümüzde canlandıramadığımız insanlar bulunduğunu ileri sürersek, abartmaya kaçmış sayılmayız. Bizde</span> <span class="char-style-override-3">terbiyesizlik</span> <span>izlenimi uyandıran bir başka tip de, belirgin bir</span> <span class="char-style-override-3">pasaklılıkla</span> <span>açığa vurur kendini. Çok çalışan insanlarda karşılaştığımız kendini koyvermişlikle ya da ağır işlerde çalışanlarda rastladığımız dağınıklıkla ilgisi yoktur bunun. Sözünü ettiğimiz kimseler âdet olduğu üzere ağır işlerde çalışmaz, hatta çoğu zaman işin yanına bile sokulmazlar. Öyleyken dış görünümlerindeki dağınıklık ve pasaklılıktan asla kurtaramazlar kendilerini. Bu halleri kolay öykünülemeyecek bir yapmacıklığı, bir düzensizliği ve yakışıksızlığı içerir. Böylelerinin pek karakteristik bir özelliği de, insanın karşısına bir başka türlü çıksalar asla tanınmayacak oluşlarıdır.</span></p>

      <p class="Normal-Yazilar-3">İşte bu dışavurum biçimleri, terbiyesiz insanı dış bakımdan karakterize eden özelliklerdir. İlgili özelliklerle, terbiyesiz kimse, pek oyuna katılmayı düşünmediği ve başkalarından ayrı, başı çekmek istediği konusunda anlaşılması güçlük doğurmayan bir ipucu verir bize. Bu ve diğer terbiyesizliklere kalkışan herkes üzerimizde insan soydaşlarının kendilerini pek ilgilendirmediği izlenimini uyandırır. Bizleri şaşırtan, yakışıksız davranışlar değil, bunların kökeninin sıklıkla çocuklukta bulunuşudur. Hiçbir çocuk yoktur ki, gelişimi düz bir çizgi izleyebilsin. Ancak, dikkatimizi daha çok üzerine çeken durum, bazı kimselerin çocukluklarındaki bu huylarından ileride bir türlü vazgeçemeyişidir.</p>

      <p class="Normal-Yazilar-3"><span>Söz konusu yakışıksız durumların nedenlerini araştırırsak, bu insanların kendi soydaşlarına ve ödevlerine karşı az ya da çok yadsıyıcı bir tutum takındığını görürüz. Aslında yaşamdan kendilerini uzak tutmak isteyen ve başkalarıyla işbirliğine yanaşmayan kimselerdir hepsi. Bu da, niçin onların ahlaki önlemlerle huylarından vazgeçirilemeyeceğini bize açıklar. Yaşam karşısında yadsıyıcı bir tutum takınanlar, örneğin tırnaklarını kemirmekte pek haklıdır; çünkü toplumdan kaçmak için bundan daha iyi bir yol pek düşünülemez. Toplumdan uzak kalmak isteyen biri için, örneğin hep kirli bir yaka ya da pejmurde bir ceketle toplum içinde görünmekten daha uygun ve daha etkili bir çare yoktur. Kendisini başkalarının dikkati, eleştirisi ve rekabetiyle yüz yüze getirecek bir işin başına geçmekten yakayı sıyırmada ya da sevgi ve evlilikten kaçmada, başkalarının karşısına bu şekilde çıkmaktan daha iyi ve daha mükemmel ne yardım edebilir ona? Böyleleri hem rekabet ortamından uzak kalmaya bakar, hem de kötü alışkanlıklarına işaret ederek bunun için güzel bir bahane uydururlar: “Böyle bir alışkanlığım olmasaydı, neler neler elde etmezdim; ama yazık ki böyle bir alışkanlığım var!..”</span></p>

      <p class="Normal-Yazilar-3"><span>Böyle bir kötü alışkanlığın ilgili kimsenin kendisini kollayıp korumasına ne denli elverişli nitelik taşıdığını, çevre üzerinde egemenlik kurmada bundan nasıl yararlandığını bir örnekle gösterelim. Hastamız 22 yaşında bir kız olup,</span> <span class="char-style-override-3">yatağını ıslatmaktadır</span><span>. Kardeşler arasında sondan bir öncekidir. Güçsüz bir çocuk olduğundan ona özel bir bakım ve ilgi gösteren annesine dikkati çekecek kadar bağlıdır. Öte yandan, gerek kötü huyu, gerek korku nöbetleri ve uykusundan bağırarak uyanmalarıyla annesini gece gündüz yanından ayırmaz. Annesinin ilgisini öbür kardeşlerinden daha çok kazanmasına bir zafer, kendini beğenmişliği için bir iksir gözüyle bakar. Hastamızın bir diğer karakteristik özelliği de okul, arkadaşlık ve toplantı gibi konularda ilişki kurmaktan düpedüz kaçışıdır. Evden sokağa çıkması gerektiği zaman duyduğu korku özellikle şiddetlidir. Büyüyüp de akşamüzeri sık sık alışveriş yapmak gibi bir durumla karşılaştığında, evden ayrılması her defasında ölüm gelir kendisine. Her seferinde korkuyla dolup taşarak bitkin halde eve döner, yolda karşılaştığı türlü tehlikelerle ilgili olarak dehşet verici şeyler anlatır.</span></p>

      <p class="Normal-Yazilar-3">Bütün bunların, kızın annesinin yanında sürekli kalmaya hazırlandığını gösteren belirtiler sayılacağı ortadadır. Gelgelelim, ailenin maddi durumu bunu sağlamaya elverişli olmadığından günün birinde kızın bir iş tutması planı üzerinde düşünülüp taşınılmaya başlanır. Sonunda hastamız bir işe girmeye razı edilir. Ne var ki, aradan iki gün geçmeden eski huyu nükseder, yeniden yatağını ıslatmaya başlar; bu da, yanlarında çalıştığı kimseleri alabildiğine kızdırıp, patronların onu işten çıkarmalarına yol açar. Söz konusu belirtinin gerçek anlamını sezemeyen anne, sert bir şekilde suçlayıp paylar kızını. Kız da bunun üzerine canına kıymaya kalkarak hastaneyi boylar. Son derece büyük bir üzüntüye kapılan anne, yemin billah ederek, kızına bundan böyle yanından hiçbir yere ayrılmayacağını açıklar.</p>

      <p class="Normal-Yazilar-3">Yatağını ıslatmak, geceden ve yalnız kalmaktan korkmak. Bu üç belirtinin ve ayrıca intihar girişiminin aynı amaca yönelik olduğu anlaşılmaktadır. İlgili belirtiler, dile gelerek bize şunları söyler gibidir: “Annemin yanından bir yere ayrılamam,” ya da, “Annemin sürekli benimle ilgilenmesi gerekiyor.” Böylece kötü bir huy, çok derin bir anlam kazanmaktadır. Bir insanı salt böyle bir kötü huya dayanarak değerlendirebileceğimiz ama söz konusu kusurları gidermek istiyorsak insanı <span class="char-style-override-3">bütünüyle</span> anlamamız gerektiği açıktır.</p>

      <p class="Normal-Yazilar-3">Genel olarak şunu söyleyebiliriz ki, çocuklarda görülen kötü huylar, çoğu zaman çevrenin dikkatini çekmek, üstün bir rol oynamak, güçsüzlüğünü ve yeteneksizliğini erişkinlere göstererek onları ne yapacaklarını bilemez duruma sokmak ve böylece güçlü bir kişi olarak öne çıkıp eskisinden elverişli bir konumu ele geçirmek amacına yöneliktir. Çocuklarda sık rastladığımız bir diğer kötü alışkanlık da onların, eve gelen konukların dikkatini çekmek istemeleri, çoğu zaman hoş denilemeyecek bir şekilde seslerini duyurmaya çalışmalarıdır ki, bunun için de yine aynı şeyi söyleyebiliriz. Bir konuğun salona ayak atmasıyla, başka zaman son derece uslu çocukların bazen sanki cin çarpmış gibi davrandığı görülür. Çocuk bu ziyarette kendisi de rol oynamak ister, birtakım yollara başvurur amacına şu ya da bu şekilde gereği gibi ulaşamadan işin peşini bırakmaz. Söz konusu çocuklar, büyüdükleri zaman bu gibi huysuzluklarının yardımıyla toplumsal yaşamın gereklerine hep yan çizmeye bakacak ya da birtakım engellemelere başvuracaklardır. İlgili belirtilerin altında her zaman egemenlik hırsı ve kendini beğenmişlik tutkusu yatar; ama bunlar insanın karşısına öylesine tuhaf kılıklarda çıkarlar ki, çokluk tanınmaları olanaksızdır.</p>

      <p class="Normal-Yazilar-3"/>

      <p class="Normal-Yazilar-3"/>
    </div>
  </div>
</body>
</html>
