<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x5.html" xml:lang="en-GB">
    <div class="Basic-Text-Frame">
      <p class="B-l-m-Ba-l----4" id="toc_marker-1" xml:lang="tr-TR">ADLER ÜZERİNE</p>

      <p class="No-Paragraph-Style-1 para-style-override-12"/>

      <p class="Normal-Yazilar-4">28 Mayıs 1937’de İskoçya’nın üniversite kentinde yaşlı, tıknaz bir adam, yolda giderken ansızın yığılıp kaldı. Az sonra da kalp sektesinden dünyaya yumdu gözlerini. Bireysel psikoloji konusunda bir yaz kursuna katılmak için bir araya gelmiş çok sayıda öğrenci topluluğu o gün boşuna hocalarını bekledi: Alfred Adler diye biri yoktu artık, 1930’dan beri yaşadığı Amerika’da başarılarının doruğunda bulunduğu bir sıra, modern “derinlik psikoloji”sinin üç büyük kurucusundan biri sayılan Adler, öbür iki arkadaşını geride bırakarak dünyadan göçüp gitmişti; öldüğü zaman 67 yaşındaydı. Adler’den iki buçuk yıl sonra da psikanalizin kurucusu Sigmund Freud bu dünyaya veda etti (1938). Adler ve Freud’un ölümünden sonra daha uzun süre hayatta kalan C. G. Jung ise, derinlik psikolojisinin üç büyük kurucusunun sonuncusu olarak 1961’de dünyaya gözlerini kapadı.</p>

      <p class="Normal-Yazilar-4">Gerçekte bir derinlik psikoloğu muydu Adler? Şu sıra bütün dünyada sayıları artış gösteren taraftarlarının bu konuda bir görüş birliği içinde oldukları söylenemez. İlgili sorun, Uluslararası Bireysel Psikoloji Derneği’nin 1966’da Hollanda’da yapılan kongresinde gündemdeki konuların başında yer almıştır.</p>

      <p class="Normal-Yazilar-4">“İnsan olmak, kendini yetersiz hissetmek ve üstün bir konumu ele geçirmek üzere çaba harcamak demektir.”</p>

      <p class="Normal-Yazilar-4">“Mutlak bir doğru yoktur, ancak bu doğruya en yakın bir şey var ki, o da toplumsal yaşamdır.”</p>

      <p class="Normal-Yazilar-4">“Cinsellik kişisel bir sorun değildir.”</p>

      <p class="Normal-Yazilar-4">“Duygular kanıt niteliği taşıyamaz.”</p>

      <p class="Normal-Yazilar-4">“Nevroz bir <span class="char-style-override-13">fiksiyondur;</span><span class="char-style-override-14"><a class="footnote-link" href="#footnote-225-1" id="footnote-225-1-backlink">1</a></span> nevrozlu, kendi tokatlarına yanağını uzatan kişidir.”</p>

      <div class="footnote">
        <p class="Basic-Paragraph-3"><a class="footnote-anchor" href="#footnote-225-1-backlink" id="footnote-225-1">1</a> <span class="char-style-override-13">Hayal, kuruntu. (Çev. n.)</span></p>
      </div>

      <p class="Normal-Yazilar-4">Freud’un libido, bilinçaltı, baskılama ve karşı koyma ya da Jung’un arketip, ekstraversiyon [dışa yöneliş] ve introversiyon [içe yöneliş] kavramlarıyla kıyaslandı mı, Adler’in yukarıdaki tipik sözleri bambaşka bir dünyadan kaynaklanır gibidir. Ne var ki, aslında Freud’un psikanalizi, Jung’un analitik, Adler’in bireysel ve toplumsal psikolojisi her şeye karşın aynı ruh ve zekânın ürünüdür. Kurucularının dünya görüşleri her ne kadar bir yelpazenin kanatları gibi birbirinden ayrılsa da, kurdukları öğretilerin bir birlik ve bütünlük oluşturduğunu söyleyebiliriz. Söz konusu öğretiler arasındaki farklar çoğu kez kısa formüllerle dile getirilmeye çalışılmış, örneğin Freud’un psikanalizinin büyük kent insanına, Jung’un analitik psikolojisinin henüz doğadan kopmamış taşra sakinleriyle ilkel yaşam düzeyindeki kimselere, “lise öğretmenleri için bir psikoloji” sayılan Adler psikolojinin ise orta ve küçük kentlerde oturanlara hitap ettiği söylenmiştir. Ya da Freud’un çocukların, Jung’un ömrünün ikinci yarısında bulunan kırk yaş üzerindeki erişkinlerin, Adler’in ise gençlerin psikolojisini açıklığa kavuşturduğu, dolayısıyla bu üç öğretinin birbirini bütünlediği ileri sürülmüştür. Fransızların Katolik psikanalizcisi Bayan Maryse Choisy daha da ileri giderek Freud, Jung ve Adler isimlerine arketipik simgeler gözüyle bakar, <span class="char-style-override-13">Freud’u</span><span class="char-style-override-14"><a class="footnote-link" href="#footnote-225-2" id="footnote-225-2-backlink">2</a></span> cinsel içgüdülerinin, dolayısıyla yaşam sevinci’nin bir peygamberi, o görkemli kuşun adını taşıyan <span class="char-style-override-13">Adler’i</span><span class="char-style-override-14"><a class="footnote-link" href="#footnote-225-3" id="footnote-225-3-backlink">3</a></span> saygınlık eğilimi ve üstünlük çabasının bir yorumcusu görür; <span class="char-style-override-13">Jung’u</span><span class="char-style-override-14"><a class="footnote-link" href="#footnote-225-4" id="footnote-225-4-backlink">4</a></span> <span>ise insanlığı elinden tutup gerilere, kolektif bilinçdışının pınarına götüren biri sayar. Tıpkı karikatürler gibi bu tür yorumlar da her zaman tipik bir özelliği içerir, ne var ki söz konusu özelliği düpedüz abartıp basite indirgerler. Jung, ruhun bir simyacısı, parapsikolojiye belirli bir eğilim gösteren “tarih dışı bir parapsikolog”, Freud ise aslında tüm psikolojik sorunların çözümünü “eldekinden daha mükemmel bir fizyolojiden” bekleyen bir doğa bilimciydi. Adler’e gelince, kuramla başı hoş olmayan bir gerçekçi, bir pragmatisyendi; pratisyen bir hekim, hastalara yardım eli uzatan bir kişiydi. “Bilimsellik” üzerinde o kadar fazla durmayan, pratiğe yönelik bir insan sarrafıydı, insanların yardımcısı olmak ve öyle de kalmak isteyen biriydi. İşte bu kitap da ondaki bu eğilimin en güzel kanıtını oluşturmaktadır. Yazmaktan pek hoşlanmaz, üslup konusunu fazla önemsemezdi.</span></p>

      <div class="footnote">
        <p class="Basic-Paragraph-3"><a class="footnote-anchor" href="#footnote-225-2-backlink" id="footnote-225-2">2</a> <span class="char-style-override-13">Freud, Türkçe’de</span> <span class="char-style-override-15">sevinç</span> <span class="char-style-override-13">anlamına gelir. (Çev. n.)</span></p>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-3-backlink" id="footnote-225-3">3</a> <span class="char-style-override-13">Adler, Türkçe’de</span> <span class="char-style-override-15">kartal</span> <span class="char-style-override-13">anlamına gelir. (Çev. n.)</span></p>

          <div class="footnote">
            <p class="Basic-Paragraph-3"><a class="footnote-anchor" href="#footnote-225-4-backlink" id="footnote-225-4">4</a> <span class="char-style-override-13">Jung, Türkçe’de</span> <span class="char-style-override-15">genç</span> <span class="char-style-override-13">anlamına gelir. (Çev. n.)</span></p>
          </div>
        </div>
      </div>

      <p class="Normal-Yazilar-4">Bu kitap, Adler’in 1926’da Viyana’da verdiği bir dizi konferansı içeriyor; dinleyicilerden Broser adında biri konferansları stenoyla kaleme almış, kendisinden sonraki kuşakların eline geçmesini sağlamıştır.</p>

      <p class="Normal-Yazilar-4">Peki kimdi bu Adler? Yapıtları günümüz Amerikası’nda yine büyük ilgi gören, Max Scheler’in ve Keyserling’in kendisinden zamanımızın bir dâhisi diye söz açtığı, ne var ki Almanca konuşulan ülkelerde unutulup gitmiş büyük kişiler arasında yer alan bu adam kimdi?</p>

      <p class="Normal-Yazilar-4">Adler, Macaristan sınırları içindeki Burgonya’dan göçüp Viyana’ya gelen ve burada hububat ticaretiyle uğraşan küçük burjuva bir babanın ikinci oğlu olarak 7 Şubat 1870’de dünyaya açtı gözlerini. Dört erkek ve iki kız kardeşi vardı. Ancak sonradan Avusturya uyruğuna geçmiş, Rus asıllı eşi Bayan Raissa ile birlikte mezhep değiştirip, henüz dört çocuğunun doğumundan önce Protestanlığı kabul etmişti. Daha dört yaşındayken büyüdüğünde hekim olacağını söylemişti Adler. Erkenden böyle bir karara varması, bir kez yanı başında yatağında ölen kardeşinin üzerinde bıraktığı izlenimden, ikincisi hastalıklı annesini iyileştirme arzusundan, üçüncüsü bizzat kendisinin de belki raşitizmli bir çocuk olmasından kaynaklanıyordu. Bu durum, kurduğu öğretiyi anlamada Penzig (bugün Viyana’nın VIII. bölgesi) sokaklarında geçen çocukluğundan daha az önem taşımamaktaydı. Nitekim Adler’in kendisi de insanları tanıma becerisini salt “sokak çocukluğundan” gelmesine borçlu olduğunu sonradan ikide bir yineleyip durmuş, bunda da yalnızca bir şaka amacı gütmemiştir. Genç bir göz hekimi olarak Yahudi küçük burjuva mensuplarının oturduğu Prater Caddesi’nde açtığı muayenehanenin pek kazanç sağlamadığını görüp pratisyen hekimlik yapmaya başlamış, sempatik ve iyi kalpli bir ev hekimini kendisine örnek alıp, piknik vücut yapısına ve “zyklothym” mizacına uygun bir çalışma ortaya koyarak herkesin sevgisini kazanmıştır. 1897’de evlenmiş, 1898’de ilk kızı Valentine dünyaya gelmiş, onu 1901’de bugün New York Park Avenue’de ünlü bir nöropsikiyatr olarak çalışan kızı Alexandra’nın, 1905’de bugün aynı şekilde New York’da psikiyatristlik yapan oğlu Kurt’un doğumu izlemiş, 1909’da ise kızı Nelly doğmuştur. En büyük kızı otuzlu yıllarda kocasıyla annesinin yurduna göç etmiş, burada öyle görülüyor ki karı koca bir “temizlik” eylemine kurban gitmiştir. Viyana tıp çevrelerinde o zamanlar alay konusu olan Freud’u savunan Adler, Freud’dan, kendisini her çarşamba Bergasse’deki evinde toplanan araştırma grubuna katılmaya çağıran o efsanevi kartı almıştır. 1907 yılında <span class="char-style-override-3">“Organların Yetersizliği Üzerine İnceleme”</span> adlı yapıtını yayımlayarak daha sonraki “organ diyalekti” ya da “organ dili” öğretisinin ilk temel taşını koymuştur. İlginç yapıt, cinsel davranışları dışavurumsal devinimler olarak yorumlayan “cinsel jargon” ile birlikte psikosomatik tıbbın ilk sistematik taslağının hazırlanmasına önayak <span class="char-style-override-13">olmuştur.</span><span class="char-style-override-14"><a class="footnote-link" href="#footnote-225-5" id="footnote-225-5-backlink">5</a></span></p>

      <div class="footnote">
        <p class="Basic-Paragraph-3"><a class="footnote-anchor" href="#footnote-225-5-backlink" id="footnote-225-5">5</a> <span class="char-style-override-13">Freud’un “organsal hazırlık” ve “ruhsal çatışmaların organik semptomlara isterik dönüşümü” kavramıyla birlikte. İlk psikosomatik deneme olan</span> <span class="char-style-override-15">“Organsal Semptomların Psikogenezi ve Psikoterapisi”</span> <span class="char-style-override-13">(Berlin 1925), Adler’in o zamanlar ürolog olarak çalışan, oldukça parlak öğrencisi Rudolf Allers tarafından çıkarılmış, yine Adler’in pek yetenekli bir öğrencisi sayılan Dr. Rudolf Schwarz kitabın hazırlanmasında pek büyük bir rol oynamıştır. Ne var ki, her ikisi de söz konusu kitabın yayımlanmasından sonra Adler’in, Bireysel Psikoloji Derneği’nden ayrılmış; marksist Manes Sperber, Otto, Alice Rühle (Gerstel), ayrıcı özel terminolojisinden Adler’in pek hoşlanmadığı ve kitaplarının kamuoyundaki olumlu yankılarından tedirginlik duyduğu Fritz Künkel aynı yolu izlemiştir.</span></p>
      </div>

      <p class="Normal-Yazilar-4"><span>Darwin’in o zamanlar egemenliğini sürdüren, “beceriklilerin yaşayacağı, beceriksizlerin ise yok olup gideceği” öğretisi ile Lombroso’nun “soysuzlaşma” öğretisi dikkate alındığında, Adler’in</span> <span class="char-style-override-3">İnceleme</span><span>’sinin adeta devrim niteliği taşıdığı anlaşılacaktır. Söz konusu yapıt her iki öğretiye bir tepki oluşturur. Göz hekimi Adler’in gözlemlerinin odak noktasında güçlüksüzleri çokluk kalıtsal nitelikteki yetersiz organların zamanla güçsüzlüklerini dengelemekle kalmadığı, hatta aşırı derecede fonksiyonel bir kompensasyon [denge] sağlayabildiği ve olağanüstü denilebilecek işlevsel bir üstünlüğe kavuşabildiği görüşü yer almaktaydı. Kekeme Demosthenes’in büyük bir hitabet gücüne sahip bir kimse, miyop Menzel’in hatırı sayılır bir ressam, aynı şekilde miyop Gustav Freytag’ın alabildiğine titiz betimlemeleriyle ün salmış bir yazar olması doğrusu tuhaf sayılmaz mıydı? Kendisini yansıtan portresinde şaşı bir bakışı yok muydu Dürer’in? El Greco, pek büyük bir olasılıkla astigmat değil miydi? Bir hayli müzisyen vardı ki, işitme duyularında bir yetersizlikten şikâyetçiydi ve günün birinde kulakları duymaz olmuştu hepsinin; örneğin Beethoven, Smetana ve Clara Schumann bunlar arasındaydı. Bruckner’in dış kulağında ise bir deformasyon seçilmekteydi. Adı geçen kişilerde söz konusu organların işlevsel üstünlüklerini sağlayan, adı geçen yetersizlikler değil miydi? Böylece nasıl olup da dâhi dediğimiz kişilerin çokluk bir “dégénnere supérieur” görünümü sergilediklerine ilişkin Lombroso’nun ortaya attığı çelişik soru yanıtlanıyor, ayrıca biyolojik bakımdan yetersizlerin hayatta kalacağı, ötekilerinse yok olup gideceği sorunu açıklığa kavuşturuluyor, bir zaman gerçek bir deha kültünün doğmasına yol açmış o deha bilmecesi doğabilimsel yoldan açıklığa kavuşturuluyordu: Daha önceleri Buffon’un, Lessing’in ve</span> <span class="char-style-override-13">Goethe’nin</span><span class="char-style-override-14"><a class="footnote-link" href="#footnote-225-6" id="footnote-225-6-backlink">6</a></span> <span>söyledikleri gibi belki de deha salt çabanın bir ürünüydü, yani bir organın biyolojik nedenlerden kaynaklanan işlevsel yetersizliği nedeniyle erkenden başlayan bir egzersizin, bir alıştırmanın sonucunda ortaya çıkmaktaydı. Adler, başlangıçta yetersiz organın yetersizliğini kendi kendine kompanze ettiği [dengelediği] sonucuna varmış ve zamanla beyne genel bir kompensasyon organı gözüyle bakmaya başlamışsa da, sonraları düşüncesini değiştirerek, kompensasyon, aşırı kompensasyon ve dekompensasyon [kompensasyon işlevinin ortadan kalkması] olaylarının söz konusu organ tarafından gerçekleştirilmediği ve merkezi sinir sisteminin bunda bir rol oynamadığı, adı geçen olayların insanın istemine, ruhsal üstyapısına bağlı olduğu, biyolojik altyapısıyla bir ilgisi bulunmadığı görüşüne varmıştır. Organ yetersizliğini biyoloji açısından ele almaktan yavaş yavaş uzaklaşan Adler, genellikle bilincine varılmayan öznel yetersizlik duygusuyla durumu açıklamaya yönelmiştir. Söz konusu yetersizlik, Adler’e göre, çokluk nesnel bir varlığa sahip değildi, bir kuruntu niteliği taşımaktaydı, ya da solaklıkta ve kızıl saçlılıktaki gibi genellikle sosyal bakımdan olumsuz bir değerlendirmenin sonucuydu. Nihayet mitoloji ve sanat, organsal birtakım kusurları içeren yaratıklarla dolup taşmaktaydı. Yazgı Tanrıçaları, kâhinler ve ozanlar kördü, Hephaistos ya da Wieland gibi kuyumcu ve tanrılar topallıyordu, biçimsiz vücut yapısı dolayısıyla alay konusu yapılan III. Richard “kötü bir insan olmaya eğilim gösteriyordu.”</span></p>

      <div class="footnote">
        <p class="Basic-Paragraph-3"><a class="footnote-anchor" href="#footnote-225-6-backlink" id="footnote-225-6">6</a> <span class="char-style-override-13">A. Gehlen tarafından genişletilerek “yetersiz varlık” olarak insan öğretisine dönüştürülen Adler öğretisinin, bir başka yerde belirttiğim gibi, daha çok önce Goethe’nin,</span> <span class="char-style-override-15">“Hayvanların Metamorfozu”</span> <span class="char-style-override-13">adlı kitabında açığa vurulduğuna tanık olmaktayız: “Bir yaratıkta bir üstünlük mü görüyorsun, nerede bir yetersizliği olduğunu araştır, işte o zaman tüm yaratıkların anahtarını ele geçirirsin...” Egon Friedell de insanlığın uygarlık tarihini Adler öğretisiyle yorumlamaya çalışmıştır.</span></p>
      </div>

      <p class="Normal-Yazilar-4">Buna göre, “yetersizlik duygusu” yetersizliğin kendisinden daha önemliydi ve her zaman sosyal bir arka planı vardı. İnsanı yiyip bitiren bu duygu kimilerinde, bu kişilerin ortadan kaldırılmasını amaçlayan bir çabanın gösterilmesine yol açıyor, bazılarında ise toplumdışı (sosyal) ya da topluma karşı (antisosyal) bir tutumun doğmasına neden oluyordu: Sosyal açıdan yararsız bir alanda etkinlik gösterme, gerçek ya da hayali bir üstünlüğe ulaşmak için hastalık derecesinde bir çabanın harcanması, bir “sanki”, bir “fiksiyon”. Son iki sözcüğü Adler, H. Vaihinger’in o zamanlar moda olan “Sanki felsefesi”nden alarak <span class="char-style-override-3">“Asabi Karakter”</span>i (1912) ve daha sonra “Nevroz”u açıklamada kullanmıştı.</p>

      <p class="Normal-Yazilar-4"><span>Bir yay, üzerine ne kadar kuvvetli bastırılırsa, o kadar yükseğe fırlar, yeter ki basınç altında kırılıp kopmasın. Bunun gibi yetersizlik duygusu da bir tek insanın ya da bir topluluğun üzerine ne kadar kuvvetle bastırırsa, söz konusu kişi ya da topluluk o kadar yukarı fırlamak ister. İnsan tek başına yetersizdir, ancak toplum içinde yaşamını sürdürebilir. Mutlak bir doğru varsa, toplum bu biricik mutlak doğrudur. Yetersizlik duygusu insanı toplum dışına iter; ne var ki, doğuştan insanda var olan toplumsallık duygusunun kalıntıları yeniden diriltilip, insan yeniden topluma kazandırılabilir. Toplum dışına itilen insan ‘kötü’ değil, yalnızca cesareti kırılmış biridir; cesaretlendirildi mi, tekrar toplumun yararlı bir üyesi durumuna sokulabilir. Toplumsallık duygusuyla yetersizlik duygusu arasındaki çatışmadan insanın “devinim yasası” ortaya çıkar, çünkü yaşam devinim demektir. Herkes erken çocukluk döneminden başlayarak “fiktif” (hayali) bir yaşam amacına yönelik yaşam planını oluşturur, bu gizli yaşam planı içinde temel doğrultular üzerinde bütünsel bir varlık olarak devinir, ilerler, kendi yaşam amacına yaklaşmaya çalışır. Yaşam amacı, yaşam planıyla uyum içindeyse, kişisel yaşam üslubu toplumun yaşam üslubuna uygunluk gösteriyorsa, insan, saptadığı amaca da ulaşır sonunda.</span></p>

      <p class="Normal-Yazilar-4">Bu kuramdan yola koyularak bireysel psikolojinin bütün önemli sorunlarını anlayabiliriz. Böyle davranıldı mı saygınlık eğilim ve çabasının, insanın güvensizlik ve yetersizlik duygusunu yenme denemesinden, nevrozun ise kendini güvenlik altına alma denemesinin başarısızlığa uğramasından başka bir şey olmadığı görülecektir. Aynı şekilde, söz konusu kuramdan kalkarak, kadının güçlü bir “erkeksi protesto” ile toplumsal köleliğine başkaldırmasını, aşırı korkak anneyi ve böyle bir annenin çocuğunu şımartma konusu yapmasını, aile içinde ilk doğmuş çocukların sonradan tahtından edilmesini ve kardeşler arasındaki savaşımı, kardeşler içindeki konumunun, çocuğun yaşam üslubuna damgasını vurmasını, toplumsal davranış biçimlerinden sapmaların güvenini yitirmiş ben’in savunma mekanizmalarından ve insanın soydaşlarına karşı saldırı (agresyon) biçimlerinden başka bir şey sayılamayacağını ve ilgili savunma mekanizmalarıyla agresyon biçimlerinin nevroz ve psikozdan kriminozlara ve cinsel sapıklıklara, uykusuzluktan intihara kadar uzanabileceğini anlama olanağını ele geçirebiliriz. Hatta kişiyi intihara götüren melankoli bile başkalarına karşı ‘dolaysız bir saldırı’ olup, bu niteliğini korur her zaman.</p>

      <p class="Normal-Yazilar-4">Böylece ‘karşılaştırmalı bireysel psikoloji’ aslında karşılaştırmalı bir sosyal psikoloji niteliğini kazanmış, ‘ben psikolojisi’ olmaktan çıkarak Karl Mannheim’ın istediği ve örneğin Talcott Parsons’un action theory’sinde gerçekleştirmeye çalıştığı bir sosyal psikolojiye dönüşmüştür. Adler’in göz önüne serdiği “yaşamın üç büyük sorunu”, toplumsal yaşamla ilgilidir. David Riesmann’ın dışarıdan yönetilen toplumda aradığı “other-centeredness”, ruhsal sağlığın temel koşuludur. Dolayısıyla, bugün Amerika’da ortaya atılan “Is Alfred Alive <span class="char-style-override-13">Today?”</span><span class="char-style-override-14"><a class="footnote-link" href="#footnote-225-7" id="footnote-225-7-backlink">7</a></span> sorusu aslında gereksiz bir sorudur. Ama yine de burada ilgili soruyu ayrıntılara kaçmadan yanıtlamaya çalışacağız.</p>

      <div class="footnote">
        <p class="Basic-Paragraph-3"><a class="footnote-anchor" href="#footnote-225-7-backlink" id="footnote-225-7">7</a> <span class="char-style-override-13">“Alfred Adler Bugün Yaşıyor mu?” Robert W. White’ın bir yazısının başlığı, Contemporary Psychology: A Journal of Review II/1, Ocak 1957.</span></p>
      </div>

      <p class="Normal-Yazilar-4">Adler’in insanı konu alan bilimler için taşıdığı önem hâlâ tartışma konusudur. Bazıları için örneğin Leibniz’in yanında Christian Wolf gibi ikinci derecede önem taşıyan biridir. Öğrencilerden bir grup vardır ki, Adler’e asla bir ‘derinlik psikoloğu’ gözüyle bakmaz; nitekim Adler de kendisinin hiçbir zaman böyle biri olduğunu söylememiştir. Bazı kimselerse Adler’in öğrencisi olmamalarına karşın, Adler’i, Freud–Adler–Jung sacayağını oluşturan psikologlardan biri sayar. Adler’in ilk gerçek varoluşçu psikolog olduğunu söylemek de <span>yanlış olmaz, çünkü ilkin V. E. Frankl’ın “varoluşçu çözümlemesi”, Adler’in öğretisinin tutarlı bir uzantısıdır; ikincisi, Adler’in ateşli bir okuyucusu olan Sartre’ın insanı, Adler’in “asabi karakterinin” genişletilip bir insan tablosuna dönüştürülmesinden başka bir şey değildir. Ayrıca yaşamı bir ‘plan’ olarak gören</span> <span class="char-style-override-3">(vida es proyecto)</span> <span>Ortega y Gasset de, yalnızca şu cümleyi yazmakla bile Adler’i İspanyolca’ya çevirmiş sayılır:</span> <span class="char-style-override-3">“La vida no nos esté impuesta, sino propuesta”</span><span>. Adler’in temel düşüncelerini ustalıklı ve dâhice yansıtan bu cümlenin anlamı şöyledir: “Yaşam bize bağışlanmamış, bir yükümlülük olarak verilmiştir.” Ne var ki, Adler’in ‘yaşam topluma karşı bir sorumluluktur’ tezinin Ortega’da dikkate alınmadığını belirtmeden geçmemek gerekiyor. Bir ara Maximilian von Rogister’e ölümünden sonra öğretisinden geriye neler kalacağını soran Adler, ondan şu yanıtı almıştır: “Hepsi kalacak, ama sizin adınızı taşımayacak.” “Hiçbir Batılı yazar yoktur ki, Adler kadar yağmalanmış olsun,” diye ekler Rogister sözlerine, “Ama yine de iyidir böyle olması, çünkü Freud’un ve Jung’un öğretilerinin insanların kafasında yol açtığı karışıklığı hafifletmeye katkıda bulunuyor.” Ancak, Rogister’in görüşünün bugün az sayıda kişi tarafından paylaşıldığını belirtmeliyiz. Ancak, günümüzün hatırı sayılır Alman psikoloğu Wolfgang Metzger de şu soruyu yöneltmektedir: “Gerçekte günümüz insanının başına musallat olan nedir, Freud hastalığı mı, (bununla Freud’un cinsel nevrozları kastedilmektedir!), yoksa Adler hastalığı mı?” (Bununla da ilk kez Adler’in tanımladığı ‘saygınlık eğilim ve çabası’ anlatılmak istenmektedir).</span></p>

      <p class="Normal-Yazilar-4">Adler, günümüz Amerikası’nda, ‘ben psikolojisi’nin ilk büyük öncüsü olarak kutlanmaktadır. Buna karşılık, Adler’in zamanının işçi sınıfının maddi durumunu düzeltmekten çok, Amerikalıların ‘self-importance’ diye nitelediği kolektif aşağılık kompleksine karşı savaştığını keşfeden Henri de Man, Adler’in öğretisini temel alarak kendi neo-sosyalizmini kurmaya çalışmıştır. Beri yandan, Dale Carnegie saygınlık eğilimi kavramını Adler’den almış, ama Viyanalı hekim, psikolog ve pedagog Adler gibi söz konusu eğilimdeki aşırılık ve aksaklıklarla savaşmak değil, tersine kendi bencil amaçları uğrunda insanları sömürmek için bu yola başvurmuştur. Adler’in toplumun tek biricik doğru olduğu postulatının bugün Amerika’da <span class="char-style-override-3">‘community’</span> adı altında karşımıza çıkması, oysa bu ülkede çok sayıda taraftarı bulunan Adler akımının söz konusu sözcüğü <span class="char-style-override-3">‘social interest’</span> diye çevirmesi, çevrilmesi olanaksız toplumsallık duygusunu <span class="char-style-override-3">social interest</span> ile karşılaması, ileriki yıllarda Adler’in daha pek çok değişik yoruma konu yapılacağını ve bu yorumların Luis Way’in <span class="char-style-override-3">Adler’s Place in Modern Psychology</span> kitabını alabildiğine değişik açılardan bütünleyeceğini göstermektedir. Amerika’da Adler’in kitaplarının sürekli yeni baskıları yapılmakla kalmayıp sistematizasyon çalışmaları sürdürülmekte, Prof. Heinz’ın ve Rowena Ansbacher’in iki büyük yapıtı gibi antolojiler hazırlanmaktadır.</p>

      <p class="Normal-Yazilar-4"><span>T. W. Adarno’ya göre, Freud psikanalizinin hâlâ geçerliğini koruduğu Almanya’da bugün Harvard Üniversitesi’nde profesör Robert W. White gibi bir kimse çıkıp Adler’in Freud üzerindeki etkisini saptamayı göze alamamaktadır. White’ın belirttiğine göre, Freud 1911’de Adler’in “güvenlik eğilimleri” kavramını kabul etmeye yanaşmamışsa da, aynı kavramı 1912’de “savunma mekanizmaları” adıyla alıp benimsemiştir. Öte yandan Adler’in,</span> <span class="char-style-override-3">içgüdünün tersine dönüşümü,</span> <span>Freud’da</span> <span class="char-style-override-3">tepkisel oluşum’</span><span>a (1908), Adler’in temel doğrultusu Freud’da</span> <span class="char-style-override-3">ben-ideali’</span><span>ne (1914), Adler’in</span> <span class="char-style-override-3">saldırı içgüdüsü</span> <span>Freud’da</span> <span class="char-style-override-3">ölüm içgüdüsü’</span><span>ne (1920) dönüşmüştür. Yine White, Adler öğretisindeki sadelik ve yalınlığın bu öğreti için hem bir avantaj, hem de bir dezavantaj oluşturduğunu söyler. Sorduğu soruya verdiği yanıt ise olumludur:</span> <span class="char-style-override-3">“Adler is very much alive today and we should know our indebtedness to</span> <span class="char-style-override-15">him.”</span><span class="char-style-override-14"><a class="footnote-link" href="#footnote-225-8" id="footnote-225-8-backlink">8</a></span> <span>Adler’in düşünceleri halen günümüz düşüncesinin akıp giden ırmağı içine karışmış bulunmakta,</span> <span class="char-style-override-3">“and have become the accepted clinical common sense of our</span> <span class="char-style-override-15">time.”</span><span class="char-style-override-14"><a class="footnote-link" href="#footnote-225-9" id="footnote-225-9-backlink">9</a></span> <span>Böyle bir cümleye eklenecek ne olabilir.</span></p>

      <div class="footnote">
        <p class="Basic-Paragraph-3"><a class="footnote-anchor" href="#footnote-225-8-backlink" id="footnote-225-8">8</a> <span class="char-style-override-13">“Alfred Adler bugün pekâlâ yaşıyor ve bizim kendisine neler borçlu olduğumuzu bilmemiz gerekiyor.” (Çev. n.)</span></p>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-9-backlink" id="footnote-225-9">9</a> <span class="char-style-override-13">“Çağımızın klinik sağduyusu olarak kabul edilmiş bulunmaktadır.” (Çev. n.)</span></p>
        </div>
      </div>

      <p class="Normal-Yazilar-4"><span><br/>
      <br/></span></p>

      <p class="Normal-Yazilar-4 para-style-override-13"><span class="char-style-override-5">Oliver Brachfeld</span></p>

      <p class="Normal-Yazilar-4 para-style-override-13"><span class="char-style-override-5">Münster 1965</span></p>

      <p class="Normal-Yazilar-4"/>

      <p class="B-l-m-Ba-l----4" id="toc_marker-2" xml:lang="tr-TR">ÖNSÖZ</p>

      <p class="Basl-klar" xml:lang="en-US"/>

      <p class="Normal-Yazilar-4 para-style-override-14"/>

      <p class="Normal-Yazilar-4"><span class="char-style-override-16">B</span>u kitap olabildiğince geniş bir okuyucu kitlesine bireysel psikolojinin sarsılmaz temel ilkelerini ve bunların insanı tanımadaki değerini, insanlarla kurulan ilişkilerdeki ve kişinin kendi yaşamını kurmadaki önemini açıklama amacını gütmektedir. Viyana’daki bir halkevinde, birkaç yüz kişilik bir dinleyici kitlesi önünde yıl boyu verilen konferanslardan doğup çıkan kitabın başlıca ödevi, toplum içindeki etkinliğimizin içerdiği kusurları bireylerin hatalı davranışından yola koyularak anlamak, bu hataları göz önüne sermek ve bireylerin toplum yaşamına daha iyi uymalarını sağlamaktır.</p>

      <p class="Normal-Yazilar-4">Meslek yaşamında olsun, bilimsel çalışmalarda olsun içine düşülen hatalar kuşkusuz üzücü ve zararlı bir nitelik taşıyor. Bilimsel araştırı ve uğraşlarımıza katılan hamarat meslektaşlarımız, umarım bu kitapta sunulan saptama ve deneyimleri bundan öncekiler gibi gözden kaçırmayacaklardır.</p>

      <p class="Normal-Yazilar-4">Burada yardımlarından ötürü Dr. Gus Broser’e içten teşekkürlerimi sunarım. Kendisi büyük bir çaba harcayarak konferanslarımın hemen hemen tümünü stenoyla zapt etmiş, sonradan bunları tasnif ederek bir düzene sokmuştur. Ancak bu kitabın onun yardımıyla çıkabildiğini belirtirsem, abartmış sayılmam.</p>

      <p class="Normal-Yazilar-4">Ayrıca ben İngiltere’de ve Amerika’da bireysel psikolojiye yeni yandaşlar kazandırmaya çalışırken, dizgi sırasında provaları gözden geçirip düzeltileri yapan ve kitabın basılacak duruma gelmesine çalışan kızım Dr. Ali Adler’e de aynı şekilde teşekkür etmek isterim.</p>

      <p class="Normal-Yazilar-4">S. Hirzel Yayınevi de örnek bir çaba göstererek kitabın bir an önce yayımlanmasına çalışmış, ihtiyatlı bir tutumla kamuoyunu önceden kitap için hazırlamıştır. Dolayısıyla, bireysel psikoloji onlara karşı büyük bir şükran duyduğumu açığa vurmayı borç bilir.</p>

      <p class="Normal-Yazilar-4">Bu kitabın ve içerdiği konferansların, insanlığın yoluna ışık tutacağını umarım.</p>

      <p class="Normal-Yazilar-4"><br/>
      <br/></p>

      <p class="Normal-Yazilar-4"/>

      <p class="Normal-Yazilar-4 para-style-override-13"><span class="char-style-override-5">Dr. Alfred Adler</span></p>

      <p class="Normal-Yazilar-4 para-style-override-13"><span class="char-style-override-5">Londra, 24 Kasım 1926</span></p>

      <p class="B-l-m-Ba-l----4" id="toc_marker-3" xml:lang="tr-TR">GİRİŞ</p>

      <p class="Basl-klar" xml:lang="en-US"/>

      <p class="Basl-klar para-style-override-15" xml:lang="en-US"><span class="char-style-override-17">İnsanın ruhu onun yazgısıdır.</span></p>

      <p class="Normal-Yazilar-4 para-style-override-13"><span class="char-style-override-5">Herodot</span></p>

      <p class="Normal-Yazilar-4 para-style-override-14"/>

      <p class="Normal-Yazilar-4 para-style-override-14"><span class="char-style-override-3"><br/>
      <br/>
      <br/>
      <br/></span></p>

      <p class="Normal-Yazilar-4"><span class="char-style-override-16">İ</span><span>nsanı tanıma sanatının temelleri, fazla böbürlenip gururlanmaya izin verecek gibi değildir. Tersine, insanı gerçekten tanıyış, belirli ölçüde bir alçakgönüllülüğün doğmasını sağlar, çünkü bunun ne çetin bir iş olduğunu öğretir bize; öyle bir iş ki, uygar yaşamlarının başından beri insanlar üstesinden gelebilmek için uğraşıp durmaktadır. Gelgelelim, şimdiye kadar bu işin planlı ve sistematik şekilde ele alındığı söylenemez; dolayısıyla, insanı tanıma bilgisiyle donatılmış büyük insanlara her zaman seyrek rastlamaktayız. Bunu söylemekle nazik bir noktaya parmak basmış oluyoruz. Nedeni şu: Kendimizi önyargılara kaptırmaksızın insanları böyle bir bilgiye sahip olup olmadıkları açısından yokladık mı, genellikle sınavı başaramadıklarını görürüz. Hiçbirimizin insanı tanıma konusunda fazla bilgisi yoktur. Bunun da nedenini, toplumdan soyutlanmış bir yaşam sürmemizde aramak gerekiyor. Hiçbir dönemde, insanların bugünkü kadar soyutlanmış bir yaşam sürdüğü görülmemiştir. Hepimiz daha çocukluktan başlayarak, yeterince ilişkiler örgüsü içermeyen bir yaşamı üstleniriz. Ailemiz toplumdan soyutlar bizi. Ayrıca tüm yaşam biçimimiz, hemcinslerimizle aramızda insanı tanıma sanatını öğrenebilmek için mutlaka zorunlu içli dışlı bir ilişkinin kurulmasına fırsat vermez. İşte birbirine bağlı iki etken size; çünkü in</span><span>sanı doğru dürüst tanıma sanatını kavrayamadığımızdan</span> <span>kendi dışımızdakilere, yabancı kimseler gözüyle bakarız; bu da onlarla ilişki kurmamızı önler.</span></p>

      <p class="Normal-Yazilar-4"><span>İnsanı tanıma sanatının gereği gibi üstesinden gelemeyişimizin en büyük sakıncalarından biri de, hemcinslerimizle bir- arada yaşamayı pek beceremememizdir. İnsanların birbirlerini görmeden birbirleri önünden geçip gitmeleri, ne söylediklerini anlamadan birbirleriyle konuşmaları, birbirlerinin karşısında yabancı gibi dikildiklerinden aralarında bir türlü ilişki kuramayışları, yalnızca geniş bir toplum içinde değil, pek dar bir aile çevresinde bile bunu başaramayışları sık sık üzerinde durulan önemli bir noktadır. Çocuklarını anlamayan anne ve babaların, beri yandan anne ve babaları tarafından kendilerini anlaşılmamış gören çocukların yakınmalarından daha sık karşılaştığımız bir başka yakınma gösterilemez. Oysa toplumsal yaşamın temel koşulları, insanları birbirlerini anlamaya alabildiğince zorlayıcı nitelik taşır, çünkü yanı başımızdaki hemcinsimize karşı takınacağımız tutum ve davranış buna bağlıdır. İnsanı tanıma konusunda daha çok bilgi edinebilsek, bir arada yaşamanın bazı köstekleyici biçimleri silinip giderdi ortadan; çünkü bunlar günümüzde varlığını sürdürüyorsa, tek nedeni birbirimizi tanıyamamamız, dolayısıyla dış görünüşe aldanıp birbirimizin iki yüzlü ve sinsi oyunlarına gelmemizdir.</span></p>

      <p class="Normal-Yazilar-4">Böylesine zorlu ve çetin bir alanda insanı tanıma sanatı diye bir disiplini kurmaya yönelik çabaların neden özellikle tıp biliminden kaynaklandığını, böyle bir sanatın ne gibi önkoşullara dayanıp, ne gibi ödevleri üstlenmesi gerektiğini ve kendisinden neler beklenebileceğini bu kitapta anlatmaya çalışacağız.</p>

      <p class="Normal-Yazilar-4">En başta <span class="char-style-override-3">nöroloji,</span> insanı tanıma sanatına ivedilikle gereksinim gösteren bir disiplindir. Bir sinir hekimi, kendisine başvuran <span class="char-style-override-3">hastaların</span> ruhsal yaşamıyla ilgili olarak bir an önce bir fikir edinmek zorundadır. Tıbbın bu dalında hastaların durumu konusunda işe yarar bir yargıya varabilmek, tedaviye yönelik gerekli önlemleri alıp, zorunlu kürleri uygulamak ya da salık vermek için hastanın iç dünyasında neler olup bittiğini anlamak şarttır. Üstünkörü davranışların burada yeri yoktur, atılacak yanlış bir adımın çok geçmeden cezası çekilir, beri yandan doğru bir yaklaşım hemen başarıyla ödüllendirilir. Yani nöroloji dalında sonucu o saat alınan hayli sıkı bir sınav söz konusudur. Toplumsal yaşamda ise, bir insana ilişkin olarak verilecek yargılarda hataya daha çok yer vardır. Gerçi burada da yapılan hatalara karşılık ceza her defasında hazırdır; ama söz konusu ceza bazen kendini o kadar geç açığa vurur ki, aradaki ilişkiyi bundan böyle kavrayamaz, içine düşülen bir yanılgının nasıl olup, belki on yıllar sonra tehlikeli sonuçlara yol açabildiğine şaşmakla kalırız. Böylesi durumlar, insanı tanıma sanatını öğrenmenin ve bu konuda derinleşmenin herkes için bir zorunluluk, bir ödev bilinmesi gerektiğini dönüp dolaşıp gözlerimizin önüne sermektedir.</p>

      <p class="Normal-Yazilar-4">İnsanı tanımaya yönelik araştırmalarımızın, çok geçmeden ortaya koymuş olduğuna göre, günümüzde sıklıkla karşılaşılan ruhsal anormallikler, komplikasyonlar ve yetersizlikler, gerçekte normal diye nitelediğimiz insanların ruh yaşamlarına yabancı hiçbir öğeyi içermemektedir. Ruhsal anormalliklerde de normal ruhsal yaşamdaki aynı öğe ve durumlarla karşılaşmaktayız; ne var ki, bunlar daha kaba hatlarla ve daha belirgin olarak açığa vurur kendilerini ve daha kolay teşhis edilirler. Bu da bir avantaj sağlar bize; ruhsal anormalliklere dayanarak gerekli bilgileri edinir ve anormal ruhsal yaşamla normal ruhsal yaşam arasında karşılaştırmalara giderek birtakım deneyimler kazanır, nihayet ilgili deneyimlerden yararlanıp, normal durumları daha iyi kavrayabilecek yeteneğe kavuşuruz. Bu da her mesleğin insandan istediği egzersizden fazla bir şeyi gerektirmez; ancak, bu alanda kendimizi vererek çalışmamız ve hiçbir zaman sabrı elden bırakmamamız şarttır.</p>

      <p class="Normal-Yazilar-4">Ruhsal anormalliklerin bize öğrettiği ilk şey, insanın ruhsal yaşamının oluşumunda en güçlü dürtü ve uyarıların ilk çocukluk çağından kaynaklandığıdır. Hani gerçekte pek gözde büyütülecek bir keşif değildir bu; çünkü benzeri görüş ve düşünceler çeşitli dönemlerde çeşitli bilgin ve araştırıcılar tarafından savunulagelmiştir. Ancak, bizim, insanı tanıma sanatında yeni olan şey, çocukluktaki yaşantı, izlenim ve davranışları bireyin daha ilerideki durum ve davranışlarıyla karşılaştırarak, çocukluktaki ruhsal yaşamla daha sonraki ruhsal yaşam arasında bağlayıcı bir ilişkinin varlığını saptamamızdır. Söz konusu çalışmalar sırasında ele geçirdiğimiz çok önemli bir bulgu da şudur: <span class="char-style-override-3">Ruhsal yaşamdaki olaylara, asla bir bütünlüğü içeren kendi içinde kapalı birimler gibi bakılamaz;</span> bunları kavramak istiyorsak, ruhsal yaşamdaki olayları bölünmez bir bütünün parçaları gibi ele alıp insanın devinim çizgisini, yaşam modelini ve yaşam üslubunu saptamamız, çocuklukta izlenen yolun gizli amacının ilerideki yıllarda izlenen yolun gizli amacıyla özdeşliğini kabullenmemiz mutlaka zorunludur. Kısaca, araştırmalarımız şu noktayı şaşılacak bir açık seçiklikle ortaya koymuştur: <span class="char-style-override-3">Bireydeki ruhsal devinim</span> hep aynı kalmakta, ruhsal olayların dış görünümü, somutluk derecesi, dışavurum biçimi değişmesine karşın, bu olayların dayandığı temeller, amaç ve dinamizm, kısaca ruhsal yaşamın amaç doğrultusunda devinimini sağlayan tüm öğeler değişmeden varlığını sürdürmektedir. Diyelim bir hastamız var, karakterinde bir korkaklık özelliği saklı yatıyor, güvensizlikle dolup taşıyor içi, başkalarından kendini soyutlamaya sürekli çaba harcıyor; bu durumda, hastanın, söz konusu karakter özelliklerini henüz üç, dört yaşındayken edindiğini, ne var ki bunların o yaşta bir sadelik ve yalınlık taşıyıp daha kolay saptanabildiğini kanıtlayabiliyoruz. Bu yüzdendir ki, çalışmalarımızı sürdürürken ilk planda dikkatimizi hastanın çocukluğuna yöneltmeyi her zaman kural edindik. Çocukluğundan yola koyularak bir insanın ilerideki yaşamına ilişkin birçok şeyi kestirebiliyor, bu konuda kimseden bir açıklama beklemeksizin pek çok şeyi önceden bilebiliyoruz. Bir insanda gördüğümüz şeylere ilk çocukluk yaşantılarının izleri diye bakıyoruz. Öte yandan, çocukluğunda yaşanmış hangi olayları anımsadığını bir insanın ağzından işitip, bunları gereği gibi yorumladık mı, karşımızdakinin nasıl biri sayılacağı konusunda bir fikir edinebiliyoruz. İlgili konuda bize yardımcı olan bir gerçek de, insanların ilk yaşam yıllarında edindikleri modelden ileride kolay kolay yakayı sıyıramamalarıdır. Bunu başarabilenler varsa da, sayıları fazla değildir. Gerçi erişkinlik döneminde ruhsal yaşam değişik durumlarda değişik biçimde açığa vurur kendini ve değişik bir izlenim uyandırır; ama bu, yaşam modelinin değiştiği anlamına gelmez. Ruhsal yaşam, erişkinlik döneminde de aynı temel çizgi üzerinde seyreder ve ister çocukluk, ister yaşlılıkta bireyin yaşam amacının aynı kaldığı görülür. Dikkatimizin ağırlık noktasını çocukluk yaşamı üzerine kaydırmamızın bir nedeni de işte budur; çünkü bir kez şunu öğrenmiş bulunuyoruz ki, hastalarımızda bir değişikliği amaçlıyorsak, sondan işe koyulup sayısız yaşantı ve izlenimlerini teker teker gözden geçirerek işin üstesinden gelemeyiz; yapmamız gereken, hastalarımızın yaşam modellerini ele geçirmek ve ilgili modellere dayanarak onların nasıl kimseler sayılacakları, dolayısıyla sergiledikleri hastalık belirtileri konusunda bilgi edinmektir.</p>

      <p class="Normal-Yazilar-4">Bu yüzden, çocuğun ruhsal yaşamının gözlemlenmesi insanı tanıma sanatımızın belkemiğini oluşturmuş, şimdiye kadar ilk yaşam yıllarının incelendiği çok sayıda çalışma yapılmıştır. Bu alanda henüz gereği gibi işlenip değerlendirilmemiş alabildiğine zengin bir malzeme elimizin altında bulunmaktadır; öyle ki, söz konusu malzeme topluluğu daha uzun bir süre araştırmalara yetecek düzeyde olup, isteyen bunlara dayanarak önem taşıyan yeni ve ilginç bulgulara varabilecektir.</p>

      <p class="Normal-Yazilar-4">İnsanı tanıma sanatı, aynı zamanda hatalardan sakınabilmemizi sağlar, çünkü salt kendisi için var olan bir bilim değildir bu. İnsanı tanıma konusunda öğrendiklerimiz, bizi kendiliğinden eğitsel çalışmaların içine sürüklemiştir ve yıllar var ki ilgili alanda çaba harcayıp duruyoruz. Beri yandan, eğitsel uğraşlar, insanı tanımayı önemli bir bilim sayan, söz konusu bilimi yaşamayı ve öğrenmeyi amaç edinen herkes için <span>alabildiğine zengin bir maden kuyusudur; çünkü böyle bir bilim, kitaptan okuyarak değil, pratikteki deneyimlerle ele geçirilebilir ancak. Nasıl ki iyi bir ressam, portresini yapmak istediği kişinin yüz hatlarına ancak o kişinin kendisinde uyandırdığı duyguları yerleştirebilirse, ruhsal yaşamdaki her olayın da insanı tanıma sanatını öğrenecek kişi tarafından yaşanması ve kendi iç dünyasına aktarılması gerekir. Dolayısıyla, insanı tanıma sanatına, öğrenilmesi için elde yeterince araç ve gerecin bulunduğu, öbür sanatların yanında</span> yer alıp onlardan hiç de aşağı kalmayan ve belirli bir grup insanın, yani sanatçıların büyük bir önemle el atıp yararlandığı bir sanat gözüyle bakmak gerekmektedir. Söz konusu sanat, özellikle bilgilerimizin zenginleşmesini sağlar, ki bu da en azından daha düzgün ve daha sağlıklı bir ruhsal gelişim olanağının ele geçirilmesi demektir.</p>

      <p class="Normal-Yazilar-4">İnsanı tanımaya yönelik çalışmalarda sık karşılaşılan bir güçlük, biz insanların bu noktada son derece alıngan davranmamızdır. Az sayıda kişi vardır ki, ilgili konuda araştırma ve incelemelerde bulunmamış olmalarına bakmaksızın, kendilerinden insanı tanıyan kimseler olarak söz etmesin. Hele insanı tanımaya yönelik bilgilerini zenginleştirmek istemenizden ilk anda alınmayacak kimselerin sayısı daha da azdır. İnsanı tanıma sanatını gerçekten öğrenmek isteyenler, insanın değerini kendi yaşantılarından ya da başka kişilerin ruhsal sorunlarını paylaşmaktan kaynaklanan bir yaklaşımla sezip kavrayanlardır ancak. Bu da, çalışmalarımızda belirli bir taktik uygulamamızın gerekliliğini ortaya koymaktadır; çünkü ruhsal yaşamını gözlemleyerek elde ettiğimiz bilgileri, bir insanın gözlerinin önüne kabaca sermek kadar kötü bir nazarla bakılıp yergi konusu yapılan bir başka şey gösterilemez. Başkalarının düşmanlığını üzerine çekmek istemeyen kimse, bu konuda dikkatli davranmak zorundadır. Bu bilimle uğraşırken gereken titizliğe aldırmamak ve ondan kötü yolda yararlanmak, diyelim bir masada başkalarıyla otururken yanı başınızdakilerin ruhsal yaşamı konusunda ne çok şey bildiğinizi ya da sezdiğinizi kendilerine belli etmek kadar, insanın adını kötüye çıkaracak başka bir şey yoktur. Bu öğretinin temel görüşlerini yabancı birine hazır ürünler gibi sunmak, yine sakıncalar doğuracak bir davranıştır. İlgili konuda bazı şeyler bilenler bile, böyle bir davranışla kendilerini haklı olarak incinmiş hissedeceklerdir. Dolayısıyla, başta söylediğimizi tekrarlayarak diyebiliriz ki, insanı tanıma sanatı, bu sanatla uğraşanları alçakgönüllü olmaya zorlar, kazanılacak bilgilerin zamanından önce ya da durup dururken karşıdakilere sunulmasına izin vermez çünkü; zaten tersi bir davranış, yüksekten atmak ve elinden neler geldiğini başkalarına göstermek gibi çocuksu bir kibir ve gururu sergiler. Erişkinler için böyle bir davranış çok sakıncalıdır. Dolayısıyla, bizim önerimiz beklemek, kendi kendini sınamadan geçirmek ve insanı tanımaya yönelik bilgilerle kimsenin başını ağrıtmamaktır; böyle yapılmaması, oluşum evresindeki bu bilim ve izlediği amaç konusunda yeni birtakım güçlükler doğuracak, bizi bu bilimi öğrenenlerin coşkulu olmakla beraber düşüncesiz tutumlarından doğmuş hataları üstlenmek zorunda bırakacaktır. Bu yüzden dikkat ve ihtiyatı elden bırakmamak, şu ya da bu kişi üzerinde bir yargıya varırken hiç değilse elimizde o kimseye ilişkin derli toplu bir bilginin varlığının gerektiğini unutmamak, ancak karşımızdakine bir yararı dokunacağına emin olduktan sonra kendisi hakkında bildiklerimizi açığa vurmak en iyi yoldur. Çünkü, doğru sayılsa bile, bir yargıyı zamansız ve yersiz olarak kaba biçimde dile getirmek, yığınla zararlı sonucun doğmasına yol açar.</p>

      <p class="Normal-Yazilar-4"><span>Bu konuşmamızı sürdürmeden, kuşkusuz şimdiye kadar bazı kişilerin kafasında uyanan bir itirazın üzerinde durmak yerinde olacaktır. Yukarıda ileri sürdüğümüz sava, yani bir insanın yaşam çizgisinin değişmeden kaldığı gerçeğine birçok kimse akıl erdiremeyecek, insanın hayatta nihayet bir sürü deneyim edindiğini ve ilgili deneyimlerin o kimsenin tutum ve davranışlarında değişikliklere yol açacağını düşünecektir. Ancak şurası unutulmamalıdır ki, her deneyim çok çeşitli değerlendirmelere açıktır. Şöyle iki insan gösterilemez ki, aynı deneyimden aynı yararlı sonucu çıkarabilsin. Dolayısıyla, deneyimlerinden bir türlü ders alamadığı görülür insanların. Gerçi bazı güçlüklerden nasıl sakınılabileceği öğrenilir, ilgili güçsüzlükler karşısında belirli bir tavır takınılır. Ama bir insanın devinim çizgisinde bir değişikliğe yol açmaz, bu. İncelemelerimiz sırasında göreceğimiz gibi, insanlar edindiği deneyimlerden ancak belirli bir ölçüde yararlanır ve deneyimlerden çıkarılan bu yararlı sonuçların, daha yakından bakıldığında hep de o kişinin yaşam çizgisine uyan, onun yaşam modeline güçlülük kazandıran bir nitelik taşıdığı görülür. Dilin kendine özgü bir şekilde açığa vurduğu gibi, her insan kendi deneyimlerini edinir; bununla dilin söylemek istediği şey, deneyimlerini nasıl değerlendireceği konusunda herkesin kendi başına buyruk olduğudur. Gerçekten de deneyimlerinden insanların nasıl birbirinden alabildiğine değişik sonuçlar çıkardığını, günlük yaşamda gözlemler dururuz. Örneğin birine rastlarız, alışkanlık sonucu hep aynı hatayı işlemektedir. Diyelim hatasını görmesini sağladık ilgili kişinin; böyle bir durum değişik sonuçlara yol açacaktır. Söz konusu kişi, hatasından el çekmenin zamanı geldiği sonucuna varacaktır belki. Ancak bunun, seyrek karşılaşılan bir durum olduğunu söylemeliyiz. Bir başkası ise, bize vereceği yanıtta hatayı hanidir işleyegeldiğini, artık ondan vazgeçemeyeceğini belirtecektir. Bir üçüncüsü ise, böyle bir hatadan ötürü anne ve babasını, ya da genel olarak gördüğü eğitimi suçlayacak, kimsenin zamanında kendisiyle ilgilenmediğini, şımarık yetiştirildiğini ya da kendisine sert davranıldığını dile getirecek ve hatasında diretecektir. Ne var ki, bu sonuncular ilgili davranışlarıyla salt eleştirilmekten kaçmak istediklerini ortaya koyacaktır. Böyle bir yola başvurarak bir özeleştiriden titizlikle ve görünürde haklı olarak yakayı sıyırmaya bakacaklardır. Kendileri asla bir suçu kabullenmeyecek, elde edemedikleri şeylerin kabahatini hep başkalarına yükleyeceklerdir. Hatalarından kurtulmak için bizzat pek bir çaba harcamadıklarını hep görmezlikten gelecek, üstelik büyük bir inatla hatalarında ayak direyecekler, beri yandan hatalarının suçunu canları istedikçe gördükleri kötü eğitimin üzerine yıkacaklardır. Çok çeşitli şekillerde değerlendirilebilecek deneyimlerden değişik so</span><span>nuçların çıkarılabilmesi, bir kimsenin tutumunu niçin değiştirmeye yanaşmadığını, neden yaşantılarını tutumuna uyacak gibi biçimlendirdiğini anlamamızı sağlar. Öyle görü</span><span>lüyor ki, kendini tanımak ve değiştirmek, insan için yapılması hepsinden zor bir iştir.</span></p>

      <p class="Normal-Yazilar-4"><span>Bu konuda işe el atmak ve insanları daha iyi bir şekilde eğitmek isteyen kimsenin, insanı tanıma sanatının deneyim ve bulgularına sahip değilse enikonu güç durumda kalacağı kuşkusuzdur. Böyle biri belki yüzeysel bir çalışma dışına çıkamayacak ve aynı durumun değişik bir nüans kazanmasına bakarak bir şeyleri değiştirdiğini sanacaktır. Böylesi girişimlerle bir insanın ne denli az değiştirilebileceğini, devinim çizgisinin bir başka seyir izlememesi durumunda sözde baş gösteren değişikliğin ileride yine silinip gidecek bir yaldızdan başka bir şey sayılamayacağını pratik yaşamdan alınmış örnekler üzerinde kesinlikle görüp anlayacağız. Demek oluyor ki, insanı değiştirmek pek kolay gerçekleşen bir süreç değildir, bunun için belirli bir ihtiyat ve sabrın varlığı, özellikle her türlü kişisel büyüklenmeden el çekilmesi zorunludur; çünkü karşımızdaki kişi bizim büyüklenmelerimize konu olmakla yükümlü değildir. Ayrıca, ilgili sürecin karşıdaki kişiye cazip gelecek gibi yöneltilmesi şarttır; çünkü bir kimse normalde severek yediği bir yemeği önünden itip uzaklaştırıyorsa, nedeni yemeğin uygun biçimde sunulmamasıdır.</span></p>

      <p class="Normal-Yazilar-4">İnsanı tanıma sanatının aynı derecede önemli bir başka yönü de toplumsallığıdır. Birbirlerini daha iyi anlayan insanların birbirleriyle daha iyi geçinip birbirlerine daha çok yaklaşacakları kuşkusuzdur. Çünkü birbirlerini daha iyi anlamaları sonucunda insanların birbirlerini aldatma olanağı da ortadan kalkacaktır. Böyle bir olanak, toplum için çok büyük bir tehlikeyi içerir. Dolayısıyla, hayatın ortasına götürüp bırakacağımız çalışma arkadaşlarımıza söz konusu tehlikeyi göstermemiz gerekmektedir. Bu arkadaşlarımız yaşamdaki bilinçdışı öğeyi, tüm saklayıp gizlemeleri, tüm kamuflajları, maskelemeleri, hile ve hurdaları görüp sezme gücünü, etkileme konusu yapabilecekleri kişilerin dikkatini bunların üzerine çekme ve kendilerine yardım elini uzatma yeteneğini kazanmak zorundadır. Bunu da bize ancak bilinçli şekilde uygulayacağımız insanı tanıma sanatı sağlayacaktır.</p>

      <p class="Normal-Yazilar-4">İnsanı tanımaya yönelik bilgileri devşirmeye ve uygulamaya en çok kimlerin elverişli sayılacağı da yine ilginç bir sorudur. Bu bilimle salt kuramsal olarak uğraşılamayacağını daha önce belirtmiştik. Tek başına kuralların bilinmesi yeterli değildir, bunların yalnızca inceleme konusu olmaktan çıkarılıp pratiğe aktarılması ve daha yüce bir anlayışa konu edilmesi gereklidir; öyle ki, insanın gözü şimdiye kadar edindiği deneyimlerin elverdiğinden daha çok kesinlik kazansın ve daha derinleri görebilsin. Bizi insanı tanıma sanatıyla uğraşmaya iten neden de işte budur. Ancak, söz konusu sanatı canlı kılabilmemizin tek yolu, kuramsal olarak ele geçirdiğimiz ilkeleri yaşam içerisinde sınamadan geçirmek ve uygulamaktır. Eğitimimiz sırasında bize verilen bilgiler arasında insan bilgisinin çok az yer alması ve bunların çoğunlukla doğruluktan uzak oluşu, bizi yukarıdaki sorunla karşı karşıya bırakmaktadır. Ruhsal yaşamında ne ölçüde bir gelişimi gerçekleştireceği, okuduklarından ve yaşadıklarından insanı tanımada ne ölçüde yararlanabileceği her çocuğun kendisine bırakılmıştır. Ayrıca, insanı tanıma sanatı bir gelenekten de yoksundur. Bu konuda henüz bir öğretinin varlığından söz edilemez. İlgili sanat, günümüzdeki durumuyla, örneğin henüz simya aşamasındaki kimya bilimine benzemektedir.</p>

      <p class="Normal-Yazilar-4"><span>Gözlerimizi eğitimimizin oluşturduğu karmaşa içinde dolaştırıp, insanı tanıma sanatını öğrenmeye en uygun kişileri saptamak istersek, bunların hemcinsleriyle ve yaşamla şu ya da bu şekilde ilişkilerini sürdüren, henüz böyle bir ilişkiler örgüsünden kendilerini koparıp almamış kimseler olduğunu, yani iyimserlik taşan ya da en azından kötümserliğin kendilerini bir tevekküle sürüklemediği insanlar sayılacağını görürüz. Ne var ki, insanı tanıma sanatını kavramak için söz konusu ilişkilerden ayrı olarak ilgili sanatı yaşamak da gerekmektedir. Bu noktadan kalkarak şöyle bir sonuca varabiliriz: Şimdiki kırık dökük eğitimimizi dikkate alırsak, gerçek anlamıyla insanı tanıma sanatını elde edecek kişiler belirli bir grup içinden çıkacaktır; bunlar da</span> <span class="char-style-override-3">pişman olmuş günahkârlar’</span><span>dır, yani ruhsal yaşama ilişkin yanılgıların içinde bulunup sonradan kendilerini kurtarmış, ya da en azından bu yanılgılarla burun buruna gelmiş kimselerdir. Ama doğallıkla daha başkaları, hataları kendilerine gösterebilen ya da belirgin bir özdeşleşme yeteneğine sahip olan kişiler de olabilir bunlar. Ne var ki, insanı en iyi tanıyanlar, sözü edilen yanılgıları kendi üzerlerinde yaşayanlar arasından çıkacaktır. Ancak, pişman olmuş günahkâr kimse yalnızca günümüzde değil, bütün dinlerin gelişim döneminde de hepsinden çok el üstünde tutulmuş, doğru yolda yürüyen binlerce diğer kişiden daha üstün görülmüştür. Bunun neden böyle olduğu sorusu karşısında şunu itiraf etmek gerekiyor ki, yaşamın güçlüklerinden geçerek gelen, harcadığı çabayla bataklıktan kendini kurtaran, tüm zorlukları geride bırakıp yüksek bir düzeye ulaşan biri, yaşamın iyi ve kötü yanlarını herkesten iyi bilir. Bu konuda kimse su dökemez eline, özellikle doğru yoldan ayrılmamışlar kendisiyle boy ölçüşemez.</span></p>

      <p class="Normal-Yazilar-4">İnsan ruhunu tanımanın kendiliğinden sırtımıza yüklediği bir ödev daha vardır: Bir insanın pratikte elverişsizliği görülen yaşam modelini yıkmak, hayatın içinde serseri dolaşmasına yol açan o sağlıksız perspektifi elinden alarak, başkalarıyla bir arada mutlu bir yaşam için ona, daha uygun bir perspektifi benimsetmeye çalışmak, bir düşünme ekonomisini, ya da alçakgönüllü bir söyleyişle toplumsallık duygusunun seçkin rol oynayacağı yeni bir yaşam modelini onun eline tutuşturmaktır. İdeal bir ruhsal gelişime ulaşmak gibi bir amacımız yok asla. Ama tek başına kendisine sunacağımız yeni perspektifin, yanılgı ve hatalar içinde yaşayan biri için pek büyük bir yardım sayılacağı, çünkü böylelikle ilgili kişinin, hangi doğrultuda hatalara düştüğünü kesinlikle görüp anlayacağı kuşkusuzdur. İnsanla ilgili tüm olayları bir neden ve sonuç ilişkisine bağlayan katı deterministleri de bizimki gibi bir bakış açısı pekâlâ memnun bırakacaktır; çünkü insanda yeni bir gücün, yeni bir etkenin, <span class="char-style-override-3">kendi kendini tanıma</span> diye bir olayın, kendi içinde olup bitenleri kavrayıp, bunların nerelerden kaynaklandığını daha üst bir düzeyde anlama yetisinin gözlerini dünyaya açması durumunda, deterministlik [gerekircilik] bir başka kılığa bürünecek, bir yaşantının yol açacağı sonuçlar eskisinden değişik nitelik taşıyacaktır. İnsan değişecek ve değişik durumunu hep koruyacaktır.</p>
    </div>

    <div class="Basic-Text-Frame">
      <p class="Basic-Paragraph-3"/>
    </div>

    <div class="Basic-Text-Frame">
      <p class="Basic-Paragraph-3"/>
    </div>

    <div class="Basic-Text-Frame">
      <p class="Basic-Paragraph-3"/>
    </div>

    <div class="Basic-Text-Frame">
      <p class="Basic-Paragraph-3"/>
    </div>

    <div class="Basic-Text-Frame">
      <p class="Basic-Paragraph-3"/>
    </div>
  </div>
</body>
</html>
