<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-4.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-4.html" xml:lang="en-GB">
    <div class="Basic-Text-Frame">
      <p class="Konu-Ba-l----1" id="toc_marker-5-4" xml:lang="tr-TR">12. DİĞER KARAKTER ÖZELLİKLERİ</p>

      <p class="Normal-Yazilar-3 para-style-override-16"/>

      <p class="Bold-1-2" id="toc_marker-5-4-1" xml:lang="en-US">Neşelilik</p>

      <p class="Normal-Yazilar-3 para-style-override-14"><span class="char-style-override-16">B</span>aşkalarına yardım etme, başkalarının ilerleme ve gelişmesine katkıda bulunma, başkalarını sevindirme konusunda içinde barındırdığı eğilimin boyutlarını saptayarak, bir insandaki toplumsallık duygusu konusunda kolaylıkla bir karara varabileceğimizi daha önce belirtmiştik. Başkalarını sevindirebilme yeteneği, dış görünümleri nedeniyle bu yeteneğe sahip kimselerin çevreden büyük bir ilgi görmesini sağlar. İnsana kolaycacık sokulur söz konusu kişiler; hemen o an içimizde uyanan duyguyla kendilerini başkalarından daha cana yakın bulur, davranışlarının toplumsallık duygularının karakteristik bir dışavurumu sayılacağını tamamen sezgisel yoldan anlarız. Şen şakrak kimselerdir böyleleri; ne kendileri her zaman üzgün ve tasalı yüz taşır, ne de başkalarını üzüntü ve dertlerinin nesnesi ya da taşıyıcısı durumuna sokarlar. Başkalarıyla birlikteyken neşe saçmayı, yaşamı güzelleştirmeyi ve daha yaşanılır kılmayı başarabilen insanlardır hepsi. İyi bir insan karşısında bulunduğumuzu yalnızca o insanın davranışlarından, bize sokulmak istemesinden, bizimle konuşmasından, yarar ve çıkarlarımıza önem vermesinden, hatta bu konuda bizden yardımını esirgememesinden sezebileceğimiz gibi, bunu karşımızdakinin tümüyle dış görünümünden, mimiklerinden, duygularından ve <span class="char-style-override-3">gülüşlerinden</span> de çıkarabiliriz. Yaman bir psikolog olan Dostoyevski, gülüşüne bakılarak bir insanın uzun boylu psikolojik araştırılardan çok daha iyi anlaşılabileceğini belirtir. Çünkü hem dostça ve nazik, hem düşmanca ve saldırgan nüansları içerir gülme; ikinci durumu, örneğin başkalarının uğradığı felaketlere gülmelerde görürüz. Hatta öyle insanlara rastlarız ki, gülmesini hiç beceremezler; insandan insana şöyle derin bir ilişki kurabilmenin alabildiğine uzağında bulunur, başkalarını sevindirme ve bir toplulukta şen bir atmosfer yaratma istek ve eğiliminden düpedüz yoksun yaşarlar. Daha başka, sayıları azımsanmayacak kadar çok insan vardır ki, başkalarını sevindirme yeteneğinden hiç nasiplerini almadıkları gibi, ayak attıkları her yerde çevresindekilere hayatı zehir etmeye bakarlar hep; sanki tüm ışıkları söndürüp, dört bir yanı karanlığa boğacaklarmış gibi bir edayla ortalıkta dolaşıp dururlar. Ya hiç gülmez ya da istemeye istemeye bunu yapar, yaşamaktan duydukları yalancı sevinci sözümona böylece dile getirirler. Dolayısıyla, üzerimizde neşe saçar bir izlenim uyandırabilen bir yüze karşı sempati duyacağımız açıktır; böylece, sempati ve antipati duyguları, anlamamızı sağlayacak bir açıklığa kavuşmuş olmaktadır.</p>

      <p class="Normal-Yazilar-3">Bu insanlara karşıt bir tip de bozguncu diye niteleyebileceğimiz kimselerden oluşur; dünyayı hep bir işkence yeri gibi göstermeye çalışır, insanın acılarını deşip dururlar. Girişimlerinde o kadar ileri giderler ki, bu girişimleri bilinçli görmemiz durumunda alabildiğine büyük bir şaşkınlığa kapılmamak elde değildir. Ama önce bunların nasıl insanlar olduklarını görelim. Öyle kimseler vardır ki, sanki hep omuzlarında müthiş bir yükün ağırlığını duymak ister, başka türlü yaşayamazlar. Ne zaman küçük bir güçlükle karşılaşsalar, bunu gözlerinde alabildiğine büyütürler; geleceği hep kötü görür, ne zaman çevrelerinde sevinçli bir olay yaşansa hemen uyarıcı seslerini duyururlar. Karamsarlık iliklerine kadar işlemiştir; yalnızca kendileri değil, başkaları hesabına da duyulan bir karamsarlıktır bu. Çevrelerinde bir neşe belirtisi görmesinler, hemen rahatları kaçar, başkalarıyla aralarında kurdukları tüm ilişkilere yaşamın olumsuz yönlerini getirip yerleştirirler. Yalnızca sözle değil, davranışları ve beklentileriyle de insan soydaşlarının neşe içinde yaşamasını köstekler, gelişimine engel olurlar.</p>

      <p class="Normal-Yazilar-3"/>

      <p class="Bold-1-2" id="toc_marker-5-4-2" xml:lang="en-US">Düşünme ve Anlatım Biçimi</p>

      <p class="Normal-Yazilar-3"><span>Kimi insanların düşünme ve düşüncelerini dışavurum biçimi üzerimizde o kadar somut bir izlenim bırakır ki, ister istemez dikkatimizi çeker. Sanki düşünce ve konuşmaları “dar kalıplar içine tıkılmıştır.” Düşünüp konuşurken hep belirli kalıplara uyarlar; dolayısıyla, onların nasıl düşünüp düşüncelerini açığa vuracaklarını önceden kestirebiliriz. Yüzeysel gazete haberlerinde ve kötü romanlarda karşılaşılan bir dile başvururlar. “Hesaplaşmak”, “gününü göstermek”, “hançer darbesi” gibi sözleri yineleyip dururlar.</span></p>

      <p class="Normal-Yazilar-3"><span>Böyle bir konuşma tarzı da bir insanı tanımamıza katkıda bulunacak özellik taşır. Çünkü öyle düşünüş biçimleri ve öyle deyişler vardır ki, bunlardan konuşma sırasında yararlanmamak gerekir ya da yararlanılması uygun kaçmaz. Kötü konuşma üslubunun yavanlık ve sığlığı, bu anlatım biçiminde yankılanıp durur ve hatta bazen konuşanı bile korkutur. Bir konuşmada durmadan atasözlerine başvurulması ya da düşünülüp söylenilen her şeyde bir alıntıdan yararlanılması, karşıdaki kişinin yargı ve eleştirisinin ne kadar az umursandığını gösterir. Pek çok insan böyle bir konuşma tarzından kendilerini kurtaramaz ve böylelikle geri kalmışlıklarını ele verirler.</span></p>

      <p class="Bold-1-2" id="toc_marker-5-4-3" xml:lang="en-US">Öğrenci Gibi Davrananlar</p>

      <p class="Normal-Yazilar-3">Sık sık öyle insanlarla karşılaşırız ki, sanki gelişimlerinin bir noktasında duraklamışlardır da, öğrencilik çağından bir türlü çıkamamaktadırlar. Evde, sokakta, bir toplulukta, çalışma yerlerinde hep öğrenci davranışı sergilerler; sürekli pusuda bekleyip kulaklarını kabartır, bir şey söylemeye çalışırlar. Bir topluluk içinde, bir soru sorulduğunda, hemen bir yanıt bulup vermeye çalışır, sanki birinden önce davranmak, kendilerinin de bu konuda bir şeyler bildiğini ve karşısındakilerden iyi bir not almayı beklediklerini göstermek isterler. Belirli yaşam koşullarında kendilerini güvende hissetmeleri, öğrenci davranışını sergilemeyecekleri koşullarda ise huzursuz olmaları bu kişilerin karakter yapısında yer alır. Bu tiptekiler de çeşitli düzeyde kimselerdir. İnsanın üzerinde pek sempatik denilemeyecek, kuru, soğuk ve yanına pek yaklaşılmaz bir izlenim bırakır, bazen de her şeyi bilen ya da her şeyi belirli kural ve formüllere göre sınıflandırmaya çalışan bir allame gibi davranırlar.</p>

      <p class="Normal-Yazilar-3"/>

      <p class="Bold-1-2" id="toc_marker-5-4-4" xml:lang="en-US">İlke Adamları ve Kılı Kırk Yaranlar</p>

      <p class="Normal-Yazilar-3"><span>Kendisinde her zaman bir öğrenci hali görülmese de, davranışı bir öğrenciyi anımsatan insanlardır bunlar; yaşamın bütün dışavurumlarını belirli bir ilke içine tıkmaya çalışır, hangi durumda olursa olsun bir kez saptadıkları ve bundan böyle vazgeçemeyecekleri bir ilkeye göre davranmak isterler; her şey doğru bildikleri ilkeyi izlemezse kendilerini rahat hissetmeyeceklerine inanmışlardır. Ayrıca, bu kişiler çoğunlukla kılı kırk yaran kimselerdir. Üzerimizde alabildiğine güvensizlik içinde oldukları izlenimini bırakırlar. Bu güvensizlikten ötürü de sonsuz bir zenginliğe sahip olan yaşamı birkaç kural ve formül içine zorla hapsetmeye çalışırlar, çünkü başka türlü apışıp kalır ve korkuya kapılırlar. Daha önceden kurallarını bilmedikleri bir oyunda rol almak istemezler. Bir kurala uyduramadıkları durumlardan kaçmakta alırlar soluğu. Çevrelerinde kendilerinin hesaba katılmadığı bir oyunun oynanmasından alınıp gücenirler. Böyle bir yöntemle çevredekiler üzerinde belirli bir otorite sağlayacakları açıktır. Örneğin asosyal [toplumdışı] titizlik vakalarını buna örnek gösterebiliriz. Beri yandan, aynı kimselerin önüne geçilmez bir hükmetme hırsıyla ve kendini beğenmişlikle dolup taştığı görülür.</span></p>

      <p class="Normal-Yazilar-3"><span>Çalışkan kimseler olsalar bile, davranışlarında hep bir kılı kırk yararlık ve yavanlık sergilerler. Çoğu zaman söz konusu belirtiler bu insanların her türlü girişim gücünü köstekler, onları bir çember içine hapseder, birtakım tuhaf özellikler edinmelerine yol açar. Örneğin bazılarında kaldırımın hep kenarında yürüme ya da kaldırımın belirli taşlarına basma gibi bir alışkanlıkla karşılaşılır. Bazıları ise, alıştıklarından daha değişik bir yolu izlemeye bir türlü razı edilemez. Yaşamın büyük bir bölümü, bu insanları ilgilendirmez hiç. Alışkanlıkları çoğunlukla alabildiğine büyük bir zaman kaybına yol açar; gerek kendileri, gerek çevreleri hesabına bir hoşnutsuzluk davranışlarına eşlik eder. Alışmadıkları yeni bir durumla karşılaştıklarında elleri ayakları tutmaz olur; çünkü böyle bir durum için hazırlıklı değillerdir ve bir kural, sihirli bir formül olmaksızın işin içinden çıkamayacaklarına inanırlar. Dolayısıyla, herhangi bir değişiklikten elden geldiğince kaçmaya bakarlar. Örneğin böyleleri için kıştan ilkbahara geçiş bile birtakım güçlükler doğurur, çünkü hayli bir zaman kışı talim edip durmuşlardır. Havaların ısınmasıyla kapalı mekânlardan dışarıya çıkış, dolayısıyla çevreyle ilişkilerin sıklaşıp yoğunluk kazanması, içlerinde korku uyandırır, kendilerini pek iyi hissetmezler. İlkbahar gelince, keyifsizlikten yakınan kişilere dönüşürler. Değişen durumlara doğru dürüst uyum sağlayamadıklarından, girişim gücünü pek gerektirmeyen konumlarda bulunurlar hep. Ne var ki, ancak değişmedikleri sürece söz konusu konumlarda kalırlar. Ancak unutulmamalıdır ki, onlardaki bu özellikler asla doğumsal nitelik taşımaz, değişmez şeyler olmayıp yaşam karşısında takınılan yanlış tutumlardır. Ama bu özellikler öylesine büyük bir güçle ruhlarını ele geçirmiştir ki, başka bir şeye yer bırakmazlar; dolayısıyla, bunlardan yakayı sıyırmaları pek düşünülecek gibi değildir.</span></p>

      <p class="Normal-Yazilar-3"/>

      <p class="Bold-1-2" id="toc_marker-5-4-5" xml:lang="en-US">Boyun Eğme</p>

      <p class="Normal-Yazilar-3">Girişim gücünü gerektiren konumlara pek elverişli sayılmayacak bir tip de, içleri bir çeşit <span class="char-style-override-3">uşaklık</span> duygusuyla dolu insanlardır. Bu insanlar ancak emir kulluğu yapabilecekleri yerlerde kendilerini rahat hissederler. Bir başkasına uşaklık yapan kimse için yalnızca uyulacak yasa ve kurallar vardır. Bu tiptekiler, büyük bir coşkuyla başkalarına hizmet edecekleri bir konum ararlar kendilerine. Yaşamın alabildiğine değişik durumlarında bu gibi kimselerle karşılaşır, dış görünümlerinden bile onları tanıyabiliriz. Hafif kambur dururlar, bellerini biraz daha bükmek için hep hazırda bekler, karşısındakinin sözlerine dikkatle kulak verir ama bunu işittikleri üzerinde sonradan düşünüp taşınmak için değil, söylenilene peki demek ve istenileni yerine getirmek için yaparlar. Kendilerini boyun eğer durumda göstermeye önem verirler. Söz konusu davranışları bazen inanılmaz boyutlara ulaşır. Öyle kimseler vardır ki, başkalarının emri altına girmeye can atarlar. Bununla, yalnızca başkalarından <span class="char-style-override-3">üstün olmaya çalışanların</span> ideal kimseler olarak benimsenmesi gerektiğini söylemek istemiyoruz. Amacımız, yaşamın ödevlerinin gerçek çözümünü yalnızca başkalarının kulu kölesi kesilmede görenlerin tutumundaki olumsuzluğu vurgulamaktır.</p>

      <p class="Normal-Yazilar-3"><span>Alabildiğine çok sayıda insan için başkalarının emri altına girmek, sanki bir yaşam yasasıdır. Anlatmak istediğimiz kişiler hizmet eden sınıftan değil, dişi cinsiyettendir. Kadının erkeğin egemenliği altına girmesi gerektiği hiçbir yerde yazılı olmamasına karşın, bu, sanki herkesin kafasına nakşedilmiş bir yasadır; günümüzde hâlâ sayılamayacak kadar çok sayıda kişinin bu yasaya bir dogma gibi sarıldığı görülür. Kadının erkeğin egemenliği altına girmek için yaratıldığına inanmışlardır bir kez. Böyle bir inanışın doğal sonucu ise, kadının egemenliği ele geçirmeye çalışmasıdır. Söz konusu görüşler insanlar arasındaki tüm ilişkileri berbat edip çıkmasına karşın, günümüzde [1924] hâlâ kökü kazınmaz bir batıl inanç gibi varlığını sürdürmektedir. Hatta kadınlar arasında bile bu inancın hayli yandaşı bulunur, adeta sonsuza dek geçerli bir yasa gibi bu duruma boyun eğerler. Ancak, şimdiye kadar ilgili görüşlerin kendisine yarar sağladığı bir kimse gösterilemez. Hatta sık sık, “Kadın erkeğin egemenliği altına girmeseydi, her şey çok daha iyi olurdu!” gibi bu duruma yakınmalar işitilmektedir. Bir başkasının egemenliği altına girmeye kolaycacık katlanacak hiçbir insan gösterilememesi bir yana, erkeğin egemenliği altına giren bir kadın, aşağıdaki örnekten anlaşılacağı gibi çoğunlukla kuruyup solar, bağımsızlığını yitirir. Vereceğimiz örnek önemli kişilerden birinin karısıyla ilgilidir. Kadın, bir aşk evliliği yapmasına karşın, yukarıda sözü edilen dogmaya sıkı sıkıya bağlı bulunuyordu ve kocası da yine aynı dogmaya inanmıştı. Kadın giderek tam anlamıyla makineleşmiş, gözü ödevden ve hizmetten başka bir şey görmez olmuştu. Bundan böyle bağımsız hiçbir duyguya yer vermiyordu gönlünde. Böylesi durumlara alışık olan çevrenin, kadının davranışını pek hoş karşılamadığı söylenemezdi; ama kadın hesabına bir avantaj sayılmazdı, bu. Durum sarpa sarıp ilgilileri büyük güçlükler karşısında bırakmamışsa, nedeni olayın görece yüksek düzeydeki kişiler arasında geçmesiydi. Ne var ki, kadının erkeğin buyruğu altına girmesine insanların büyük bir bölümünün doğal bir yazgı gibi baktığı düşünülürse, böyle bir durumun ne çok çatışmaya yol açabileceği anlaşılır. Kadının kendi buyruğu altına girmesine doğal bir gözle bakan bir erkeğin, durumdan hoşnutsuzluk duymasına yol açacak neden hiçbir zaman eksik olmayacaktır, çünkü kadının erkeğin egemenliği altına girebileceği gerçekte düşünülemez.</span></p>

      <p class="Normal-Yazilar-3">Bazı kadınlar itaat ruhunu o kadar geniş boyutlu bir şekilde içlerinde taşır ki, özellikle aradıkları erkek tipi hükmetme hırsıyla dolu ya da kaba ve hoyrat davranışlı kişilerdir. Ne var ki, doğaya aykırı bu durum kısa süre sonra büyük bir çatışmaya dönüşür. Kimi zaman insanda öyle bir izlenim uyanır ki, sanki söz konusu kimseler, kadının erkeğin egemenliği altına girmesini karikatürize etmek ve böyle bir şeyin saçmalığını kanıtlamak istemiştir.</p>

      <p class="Normal-Yazilar-3">Söz konusu güç durumdan insanoğlunu çekip çıkaracak yol ortadadır. Bunun için erkekle kadının birlikte sürdürecekleri yaşamın, taraflardan hiç birinin diğerini egemenliği altına almayacağı bir arkadaşlık, bir işbirliği niteliği taşıması gerekir. Şimdilik böyle bir şey ideal gibi görünse de, en azından elimize bir ölçüt tutuşturacak; böyle bir ölçüt bir insanın uygarlık alanında ne derece ilerlediğini ya da ne derece geride kaldığını, işlenen hatalar varsa bunların nerelerde aranması gerektiğini belirlememizi sağlayacaktır.</p>

      <p class="Normal-Yazilar-3"><span>Egemenlik altına girme sorunu yalnız kadın ve erkek ilişkisinde karşımıza çıkmaz. Yalnızca erkeğin omzuna, içinden çıkılamayacak güçlükleri yüklemekle kalmaz, ulusların yaşamında da büyük rol oynar. Bütün bir Ortaçağ’ın ekonomik açıdan, egemenlik açısından</span> <span class="char-style-override-3">kölelik</span> <span>temeline dayandığı, günümüzde yaşayan insanlardan belki de büyük çoğunluğunun köle ailelerden geldiği, iki ayrı sınıfın yüzyıllar boyu birbiriyle alabildiğine keskin bir karşıtlık içinde yaşadığı, bugün [1924] bile kimi uluslarda kast durumunun hâlâ bütün amansızlığıyla korunup ayakta tutulduğu düşünülürse, bir başkasının egemenliği altına girme ilkesi ve bunu elde etme çabasının hâlâ insanların ruhlarında varlığını koruduğunu ve belirli bir tip insanı biçimlendirecek gücü gösterebildiğini de anlarız kuşkusuz. Bilindiği gibi, Antikçağ’daki geçerli görüşe göre çalışmak aşağılık bir şeydi, kölelerin işi sayılmaktaydı, efendinin çalışmak gibi pis bir işe bulaşması uygun düşmezdi; ayrıca, efendi salt emir veren kimse değil, tüm iyi özellikleri kendisine toplayan biriydi. Egemen sınıf</span> <span class="char-style-override-3">en seçkin insanlardan</span> <span>oluşuyordu; nitekim Yunanca “aristos” sözcüğü her iki anlamı da içermekteydi. Aristokrasi, en seçkinlerin egemenliği demekti. Ne var ki, kimin aristokrat sayılacağı insanlardaki erdem ve üstünlükler gözden geçirilerek değil, zora başvurularak belirleniyordu. Böyle bir gözden geçirme ve sınıflandırma işlemine olsa olsa köleler, yani efendilere hizmet eden kimseler arasında başvurulmaktaydı. En seçkin kişi ise, egemenlik ve otoriteyi elinde bulunduran kişiydi.</span></p>

      <p class="Normal-Yazilar-3">İnsanların köle ve efendi olarak iki ayrı kategoriye ayrılması, bu konudaki görüşleri günümüze kadar etkilemişti; ne var ki, insanları birbirine yaklaştırma çabalarının sürdürüldüğü çağımızda bu görüşler her türlü anlam ve önemini yitirmiştir. Büyük düşünür Nietzsche’nin bile dünyada en iyilerin egemenliği elinde bulundurmasını, ötekilerinse bunların egemenliği altına girmesini istediğini unutmayalım. İnsanların hizmet edenler ve egemenliği elinde bulunduranlar olarak ikiye ayrılacağı düşüncesini kafalardan söküp atmak ve kendimizi tam anlamıyla başkalarına eşit hissetmek bugün bile kolay değildir. Bu konuda bizi ağır yanılgılardan koruyacak bir bakış açısının günümüzde elde bulunuşuna bile büyük bir ileri adım gözüyle bakılması gerekmektedir; çünkü bazı insanların içine kölelik ruhu öylesine yerleşmiştir ki, ne zaman bir kimseye bir hiç için teşekkür etme fırsatını ele geçirseler bundan memnunluk duyar, adeta yaşıyor olmalarını durmadan bağışlatmaya çalışırlar. Elbette böyle bir davranışın onları hiç rahatsız etmediği söylenemez; çoğunlukla pek mutsuz hissederler kendilerini.</p>

      <p class="Normal-Yazilar-3"/>

      <p class="Bold-1-2" id="toc_marker-5-4-6" xml:lang="en-US">Kibirlenme ve Büyüklenme</p>

      <p class="Normal-Yazilar-3">Bazı insanlar vardır ki, daha önce sözü edilen tipin karşıtıdır, hep büyüklenir, başrolü oynamak isterler. Yaşam bitip tükenmeyen bir sorudur onlar için: <span class="char-style-override-3">“Nasıl herkesten üstün olabi</span><span class="char-style-override-3">lirim?”</span> <span>İnsan hayatında türlü başarısızlıkların eşlik ettiği bir roldür bu. Aşırı düşmanca bir saldırganlığı ve etkinliği içermiyorsa, belirli boyutları aşmamak koşuluyla bir dereceye kadar hoş görülebilir. Buyruk verecek birine gereksinim duyulan konumlarda, bir organizasyonun söz konusu olduğu durumlarda ilgili kimseler karşımıza çıkar hep. Bu gibi yerlerde ve böylesi koşullarda kendiliklerinden öne geçer, halkın galeyan halinde bulunduğu çalkantılı dönemlerde boy gösterirler. Özellikle onların su yüzüne çıkması doğaldır; çünkü bunun için gereken jeste, tavra, tutkuya sahiptirler. Ayrıca, gereken hazırlığı yapmış, gereği gibi işin üzerin</span>de düşünüp taşınmışlardır. Daha çocukluklarında evdekileri hep sağa sola koşturmuş, kendilerinin arabacı, kondüktör ya da general olarak boy gösteremedikleri hiçbir oyundan hoşlanmamışlardır. Aralarında çoğu zaman öylelerine rastlanır ki, kendilerinin başkalarına değil de, bir başkasının kendilerine emir vermesi durumunda hemen iş yapamaz olur, verilen bir buyruğa uygun davranmaları gerektiğinde telaş ve heyecana kapılırlar. Bazıları da vardır, belki daha iyi hazırlanmış olmalarına karşın önderlik rolünü oynayacak aşamaya bir türlü yükselemezler. Oysa böyleleri, normal zamanlarda gerek meslek hayatlarında, gerek toplumsal yaşamda hep küçük bir grup bulup başa geçerler. Hep ön planda yer alır, hep ileri atılır, büyük laflar ederler. Toplumsal yaşamın kurallarına gölge düşürmedikleri sürece davranışlarına diyecek yoktur. Elbette böylelerinin günümüzde bile el üstünde tutulması doğru sayılamaz; çünkü uçurumun kenarında dikilen, durumları kuşkusuz pek de iç açıcı sayılamayacak, topluma pek de iyi uyum sağladıkları söylenemeyecek kişilerdir hepsi. Kendilerini alabildiğine zora koşar, bir türlü rahata kavuşamaz, genelde olsun, ayrıntılarda olsun her zaman üstünlüklerini kanıtlamak isterler.</p>

      <p class="Bold-1-2" id="toc_marker-5-4-7" xml:lang="en-US">Belirli Bir Ruh Durumunun İnsanları</p>

      <p class="Normal-Yazilar-3"><span>Kimi insanlar vardır, yaşam ve yaşamın ödevleri karşısında takınacakları tutum fazlasıyla ruhsal durumlarına bağlıdır; bunlarda da söz konusu özelliğin doğumsal nitelik taşıdığını ileri süren bir psikolojinin yine sapa yolda olduğunu ileri sürebiliriz. Söz konusu kişilerin tümü son derece açgözlü, dolayısıyla duyarlı kişilerdir; yaşamdan hoşnut oldukları söylenemez, çeşitli çıkar yollar ararlar kendilerine.</span> <span class="char-style-override-3">Duyarlılıkları</span> <span>ileriye doğru uzatılmış duyargalardan farksızdır, hayatın çeşitli durumlarını önce bununla yoklayıp kontrol eder, ancak daha sonra gereken tavrı takınırlar. Öyle insanlar vardır ki, sürekli olarak neşeli bir ruh durumu içinde bulunur, yani meydan okuyan ve ısrarlı bir tutumla hayatı şen tarafından yaşamaya bakar, sevinç ve neşeyi yaşamın vazgeçilmez temeli yapmaya çaba harcarlar. Derece bakımından burada da yine akla gelebilecek çeşitli nüanslar saptamak mümkündür. Bu insanlardan bazıları her zaman</span> <span class="char-style-override-3">çocuksu şen</span> <span>bir davranış sergiler, çocuksu hallerinde kalbe adeta ferahlık veren bir hava vardır, kendilerini bekleyen ödevlerden kaçmaz, oyunsu-sanatsal bir tutumla söz konusu ödevlere el atar ve onların üstesinden gelirler. Güzellik ve cana yakınlık bakımından kendileriyle boy ölçüşecek başka kimse gösterilemez.</span></p>

      <p class="Normal-Yazilar-3"><span>Ne var ki, aralarında bazıları neşeyle dolup taşan yaşam görüşlerinde fazla ileriye gider, biraz ciddiye alınması gereken durumlara da güle oynaya yaklaşım sağlamak isterler; yaşamın ciddiliğine pek uzak düşen çocuksu bir davranış sergiler, dolayısıyla üzerimizde hiç de iyi bir izlenim bırakmazlar. Bu gibi kişileri iş başında görmek insanda bir kuşku, bir güvensizlik uyandırır, çünkü onlar işin biraz fazla kolayına kaçarak güçlüklerle başa çıkmak isterler. Bu noktadan hareket edilerek çetin ödevlerden çoğunlukla uzakta tutulur böyleleri ama zaten kendileri de sıklıkla böylesi ödevlere yanaşmazlar. Güç bir ödevin üzerine eğilmeleri gerçekte seyrek karşılaşılan bir durumdur. Ne var ki, haklarında sevimli birkaç söz söylemeden bu tiplere veda etmeyi yine de doğru bulmuyoruz. Dünyada normal olarak karşılaşılan, sayıları alabildiğine kabarık somurtkanlarla kıyaslandığında, yine de böylelerinden sempatimizi esirgeyemeyiz; hep üzgün ve suratı asık ortada dolaşıp, karşılaştıkları her şeyi kötü yanından ele alan kimselerden daha kolay kazanabiliriz böylelerini.</span></p>

      <p class="Bold-1-2" id="toc_marker-5-4-8" xml:lang="en-US">Şanssızlar ve Karganın Yuvadan Attıkları</p>

      <p class="Normal-Yazilar-3"><span>Tutum ve davranışlarıyla toplumsal yaşam gerçeğine ters düşen bir kimsenin gün gelip bir karşı darbeyle yüz yüze gelmesi psikolojik bakımdan pek doğaldır. Gelgelelim, insanlar çoğunlukla bundan ders almaz, başlarına gelen felaketi şahıslarını hedef alan hak edilmemiş bir bela, peşlerinden hiç ayrılmayan bir talihsizlik sayarlar. Bütün ömürlerini ne kadar şanssız olduklarını, hiçbir işi başaramadıklarını, neye ellerini atsalar onun hep ellerinde kaldığını düşünmekle geçirirler. Hatta öyleleri vardır ki, sanki tekin sayılmayacak korkunç bir güç özellikle onları gözüne kestirmiş gibi uğradıkları yenilgilerle böbürlenme eğilimi gösterirler. Bu bakış açısı üzerinde biraz düşünüldü mü, işin içinde yine kendini beğenmişliğin parmağı olduğunu görmek zor değildir. Bu tür kişilerin tümü de, sanki çatık kaşlı bir Tanrı salt kendileriyle uğraşıyormuş gibi davranırlar. Diyelim ki fırtınalı bir havada bir şimşek çaktı, çakan şimşeğin özellikle kendilerini arayıp bulacağını düşünür, o kadar ev dururken kendi evlerine bir hırsızın girebileceği korkusuyla kahrolur, kısacası ufak bir güçlükle karşılaşmaya görsünler, hemen hazırda bekleyen felaket, kapılarını çalacakmış gibi bir duyguya kapılırlar.</span></p>

      <p class="Normal-Yazilar-3"><span>Bu gibi aşırı davranışlara kaçabilen bir kişi, kendisini mutlaka şu ya da bu şekilde olayların merkezi sayıyor demektir. Bir insanın kendisini durmadan belanın bulduğu biri gibi göstermesi, üzerimizde bazen pek masum bir izlenim bırakır. Oysa gerçekte böyleleri bütün düşmanca güçlerin salt kendileriyle ilgilendiğini, kendilerinden başkasına kulak asmadığını söyleyerek alabildiğine bir kendini beğenmişlikle dolup taştıklarını ele verir. Daha çocukluklarında hayatı kendilerine haram eden, kendilerini hep haydutlar, katiller ve diğer korkunç yaratıklar tarafından izleniyor sanan ve hayaletlerle ruhların kendileriyle ilgilenmekten başka yapacakları işler olmadığına inanan kimselerdir hepsi.</span></p>

      <p class="Normal-Yazilar-3">Ruh durumları çoğunlukla dış görünümlerinde kendini açığa vurur. Neşesiz ve bezgin bir halleri vardır; hep biraz kambur yürür, sırtlarında ne büyük bir yük taşıdıklarını başkaları fark etsin isterler. Ömür boyu ağır bir yükü omuzlamakla yükümlü kılınmış <span class="char-style-override-13">karyatid’leri</span><span class="char-style-override-14"><a class="footnote-link" href="#footnote-225-3" id="footnote-225-3-backlink">3</a></span> anımsatırlar insana. Her şeyi aşırı ölçüde ciddiye alır, her şeyi kötümser bir bakışla değerlendirirler. Böyle bir ruh durumunda ellerini neye atsalar ellerinde kalmasının, yalnızca kendilerine değil, başkalarına da hayatı zehir eden karganın yuvadan attığı kimseler olmalarının anlaşılmayacak bir yanı yoktur. Bütün bunların da nedeni yine kendini beğenmişlik, yine bir çeşit büyüklenmedir.</p>

      <div class="footnote">
        <p class="Basic-Paragraph-2"><a class="footnote-anchor" href="#footnote-225-3-backlink" id="footnote-225-3">3</a> <span class="char-style-override-20">Yunan mitolojisinde Sparta dolayındaki Artemis tapınağının rahibesi. Mimaride, başlarında yapıların çatılarını taşıyan uzun giysili kadın figürü. (Çev. n.)</span></p>
      </div>

      <p class="Normal-Yazilar-3"/>

      <p class="Bold-1-2" id="toc_marker-5-4-9" xml:lang="en-US">Dindarlık</p>

      <p class="Normal-Yazilar-3"><span>Bazıları bazen yaşamdan elini ayağını çekerek dine sığınır. Aslında burada da daha önce yaptıkları işi yaparlar. Sızlanır, yakınıp durur, acı ve ıstıraplarıyla sürekli olarak Tanrı’nın başını ağrıtır, onu hep kendi şahıslarıyla ilgilendirmeye bakarlar. Son derece el üstünde tutup tapındıkları varlığın gerçekte kendi hizmetlerine bakmakla yükümlü olduğunu, tüm sorumluluklarını üzerinde taşıdığını, yapay çarelerle, örneğin gayet ateşli bir yakarış ya da daha başka dinsel bir özveriyle bu varlığın sevgisini kazanabileceklerini düşünürler çoğunlukla. Kısacası, sanki Tanrı ne yapacağını bilmiyormuş gibi, yapması gereken şey üzerine onun dikkatini çekmek isterler. Böylesi bir dindarlığın alabildiğine bir dinsizlik sayılacağını doğrusu itiraf etmek gerekir; öyle ki, diyelim engizisyon dönemi hortladı, en başta ateşte yakılacak kişiler bunlardır. Tanrı karşısında sergiledikleri davranış da başkaları karşısındaki davranışlarından farklı değildir; nitekim başkaları karşısında da hep yakınıp mızmızlanır ama ortadaki durumu düzeltmek için kıllarını kıpırdatayım demezler.</span></p>

      <p class="Normal-Yazilar-3"><span>Böyle bir tutumun hangi boyutlara ulaşabileceğini 18 yaşındaki bir kız hastamız ortaya koyuyor. Alabildiğine kusursuz ve becerikli biridir hastamız; ne var ki pek açgözlüdür, bütün dinsel yükümlülükleri titizlikle yerine getirerek bu alanda kendini göstermiştir. Günlerden bir gün kendi kendisine suçlamalar yöneltmeye başlar, yeterince dindar sayılamayacağını, dinsel yasalara aykırı davrandığını ve sık sık günah işlediğini kafasından geçirir. Nihayet bu davranışında öylesine ileri gider ki, bütün gün kendi kendine veriştirip durur; dolayısıyla, çevresindekiler akli dengesini yitirdiğinden ciddi olarak kuşku duyarlar; çünkü hastamızda toz kondurulacak en küçük bir yan bulamazken, onu hep bir köşeye çekilmiş ağlarken ve kendi kendine yergiler döşenirken görürler. Derken rahibin biri işlediğini söylediği günahların günah sayılamayacağını, dolayısıyla özgür olduğunu açıklar hastamıza, üzerindeki yükten kendisini kurtarmak ister. Ertesi gün hastamız sokakta rahibin önünde durur, yüksek sesle yüzüne karşı kiliseden içeri ayak atmaya layık olmadığını, çünkü daha önce kendi üzerindeki büyük günah yükünü şimdi rahibin üzerinde taşıdığını bağırır.</span></p>

      <p class="Normal-Yazilar-3">Hastalığın bundan sonraki gelişimini izleyecek değiliz. Görülüyor ki, hırs denilen şey dinsel alanda da etkin olabilmekte, kendini beğenmişlik, kişiyi erdem ve erdemsizlik, temizlik ve pislik, iyilik ve kötülük konusunda yargıç koltuğuna oturtabilmektedir.</p>
    </div>
  </div>
</body>
</html>
