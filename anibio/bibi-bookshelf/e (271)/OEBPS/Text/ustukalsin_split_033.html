<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustukalsin.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
</style>
</head>

<body class="calibre">
  <h1 class="solbaslik" id="calibre_toc_31">İŞTE TAM BU SAATLERDE</h1>

  <p class="normal">&nbsp;</p>

  <p class="normal">İşte tam bu saatlerde bir yara gibidir su</p>

  <p class="normal">Yeni deşilmiş uçlarında sokakların, küçük uçlarında.</p>

  <p class="normal">Senin güneş sarnıcı gözlerin</p>

  <p class="normal">Ölüm yası içindeki bir evde</p>

  <p class="normal">Olmaması gereken bir şey gibi, kırılan bir ayna gibi.</p>

  <p class="normal">Bu saatlerde.</p>

  <p class="normal">Çarmıhını yanından eksik etmeyen bir İsa gibi</p>

  <p class="normal">Merdiven taşıyan bir adam görüyoruz</p>

  <p class="normal">Sırtında on iki basamak taşıyan bir adam görüyoruz</p>

  <p class="normal">Bu adamı ne kadar çok seviyorum, bu kuşu ne kadar</p>

  <p class="normal">Sen ne seviyorsun sen zaten sevince</p>

  <p class="normal">Alnınla ayıklarsın yeryüzünü,</p>

  <p class="normal">Çardaklar binaların ağızlarında</p>

  <p class="normal">Aşar gider kendi sınırlarını,</p>

  <p class="normal">Köpekler gizli bir dağı havlar.</p>

  <p class="normal">&nbsp;</p>

  <p class="normal">Bunlar iyidir diyorum bunlar senden haberli,</p>

  <p class="normal">Yoksa nerden bilecekler</p>

  <p class="normal">Karbon sınırında yaşayan balıklar</p>

  <p class="normal">Kovadan sızan hicret gününü,</p>

  <p class="normal">Peygamberin parmaklarına asıp paltolarını</p>

  <p class="normal">Nasıl girecekler tanrıevine</p>

  <p class="normal">Mucizesever müslümanlar,</p>

  <p class="normal">Ve On Binlerin Dönüşü sırasında</p>

  <p class="normal">Greklerin keçilerle çiftleştiği</p>

  <p class="normal">Dağ yolları neyle donanacak?</p>

  <p class="normal">&nbsp;</p>

  <p class="normal">Yine de yine de sevişirken</p>

  <p class="normal">Kullandığımız her kelime</p>

  <p class="normal">Hırsızın devirdiği eşya.</p>

  <p class="normal">&nbsp;</p>

  <p class="normal">Minibüslerle morarmış sokaklar</p>

  <p class="normal">Buğdayın parayla değişildiği</p>

  <p class="normal">Paranın ekmekle değişildiği</p>

  <p class="normal">Ekmeğin tütünle değişildiği</p>

  <p class="normal">Tütünün acıyla değişildiği</p>

  <p class="normal">Ve artık hiçbir şeyle değişilmediği acının.</p>

  <p class="normal">O sokaklarda.</p>

  <p class="normal">Saatler yağmuru gösteriyor,</p>

  <p class="normal">Bugün bu küçük salı günü</p>

  <p class="normal">Her şeyi eksik İstanbul’un, tepelerinden başka,</p>

  <p class="normal">Yalnız Galata</p>

  <p class="normal">Galata</p>

  <p class="normal">Gecenin bodrumlarında beslediği</p>

  <p class="normal">O tükenmez paslanma tutkusunu</p>

  <p class="normal">Bir ağız mızıkası halinde</p>

  <p class="normal">Denize yediriyor yavaş yavaş</p>
</body>
</html>
