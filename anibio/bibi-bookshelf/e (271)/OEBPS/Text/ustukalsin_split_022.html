<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustukalsin.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
</style>
</head>

<body class="calibre">
  <h1 class="solbaslik" id="calibre_toc_20">ÜVERCİNKA</h1>

  <p class="normal">&nbsp;</p>

  <p class="normal">Böylece bir kere daha boynunlayız sayılı yerlerinden</p>

  <p class="normal">En uzun boynun bu senin dayanmaya ya da umudu kesmemeye</p>

  <p class="normal">Lâleli’den dünyaya doğru giden bir tramvaydayız</p>

  <p class="normal">Birden nasıl oluyor sen yüreğimi elliyorsun</p>

  <p class="normal">Ama nasıl oluyor sen yüreğimi eller ellemez</p>

  <p class="normal">Sevişmek bir kere daha yürürlüğe giriyor</p>

  <p class="normal">Bütün kara parçalarında</p>

  <p class="normal" style="text-indent:3%">Afrika dahil</p>

  <p class="normal">&nbsp;</p>

  <p class="normal">Aydınca düşünmeyi iyi biliyorsun eksik olma</p>

  <p class="normal">Yatakta yatmayı bildiğin kadar</p>

  <p class="normal">Sayın Tanrıya kalırsa seninle yatmak günah, daha neler</p>

  <p class="normal">Boşunaymış gibi bunca uzaması saçlarının</p>

  <p class="normal">Ben böyle canlı saç görmedim ömrümde</p>

  <p class="normal">Her telinin içinde ayrı bir kalp çarpıyor</p>

  <p class="normal">Bütün kara parçaları için</p>

  <p class="normal" style="text-indent:3%">Afrika dahil</p>

  <p class="normal">&nbsp;</p>

  <p class="normal">Senin bir havan var beni asıl saran o</p>

  <p class="normal">Onunla daha bir değere biniyor soluk almak</p>

  <p class="normal">Sabahları acıktığı için haklı</p>

  <p class="normal">Gününü kazanıp kurtardı diye güzel</p>

  <p class="normal">Birçok çiçek adları gibi güzel</p>

  <p class="normal">En tanınmış kırmızılarla açan</p>

  <p class="normal">Bütün kara parçalarında</p>

  <p class="normal" style="text-indent:3%">Afrika dahil</p>

  <p class="normal">&nbsp;</p>

  <p class="normal">Birlikte mısralar düşürüyoruz ama iyi ama kötü</p>

  <p class="normal">Boynun diyorum boynunu benim kadar kimse değerlendiremez</p>

  <p class="normal">Bir mısra daha söylesek sanki her şey düzelecek</p>

  <p class="normal">İki adım daha atmıyoruz bizi tutuyorlar</p>

  <p class="normal">Böylece bizi bir kere daha tutup kurşuna diziyorlar</p>

  <p class="normal">Zaten bizi her gün sabahtan akşama kadar kurşuna diziyorlar</p>

  <p class="normal">Bütün kara parçalarında</p>

  <p class="normal" style="text-indent:3%">Afrika dahil</p>

  <p class="normal">Burda senin cesaretinden laf açmanın tam da sırası</p>

  <p class="normal">Kalabalık caddelerde hürlüğün şarkısına katılırkenki</p>

  <p class="normal">Padişah gibi cesaretti o, alımlı değme kadında yok</p>

  <p class="normal">Aklıma kadeh tutuşların geliyor</p>

  <p class="normal">Çiçek Pasajında akşamüstleri</p>

  <p class="normal">Asıl yoksulluk ondan sonra başlıyor</p>

  <p class="normal">Bütün kara parçalarında</p>

  <p class="normal" style="text-indent:3%">Afrika hariç değil.</p>

  <p class="sagnormal"><span class="ideitalik">(1956)</span></p>
</body>
</html>
