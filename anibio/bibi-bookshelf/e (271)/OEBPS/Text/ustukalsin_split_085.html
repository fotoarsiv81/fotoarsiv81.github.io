<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustukalsin.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
</style>
</head>

<body class="calibre">
  <h1 class="solbaslik" id="calibre_toc_81">BUGÜN NE?</h1>

  <p class="normal">&nbsp;</p>

  <p class="normal">Saat gecenin bir buçuğu (bugün günlerden ne?)</p>

  <p class="normal">Gözlerinden uyku akan bir taksinin içindeyim</p>

  <p class="normal">Geçip gidiyorum bütün hayatımı da seni de</p>

  <p class="normal">Başkent en pahalı örümceğini biriktiriyor</p>

  <p class="normal">Unutkanlık, acı, acılar, acılarımız</p>

  <p class="normal">Biliyorum sen kaldın bir de hayatım kaldı geride</p>

  <p class="normal">Eğlencenin (bayağı bir şölendi) ilerlediğini</p>

  <p class="normal">Bir karnaval tadıyla ilerlediğini</p>

  <p class="normal">Bir adamın bir öykü anlattığını, bir türkü söylediğini</p>

  <p class="normal">Bir kadının saat onda masadan kalkıp gittiğini</p>

  <p class="normal">Merkez kaymakamını, rejisör yardımcısını, Medet’i</p>

  <p class="normal">Ve sonunda içinde yirmi çocuk taşıyan bir minibüs gibi</p>

  <p class="normal">ÇARPIŞTIĞIMIZI. Senin başın dönüyor, benim bir ayağım basmıyor</p>

  <p class="normal">Nasıl oluyor bütün bunlar nasıl oluyor?</p>

  <p class="normal">Biliyorum tek bir güvercin onaylamayacak bunu</p>

  <p class="normal">Tek bir sokak tek bir tezgâh tek bir saniye</p>

  <p class="normal">Eksikliğe mi alışmışım ne? Mutsuzluğa mı yoksa?</p>

  <p class="normal">Her şeyin ilk kez tam olmasını istiyorum da o mu olmuyor?</p>

  <p class="normal">Neden kişi bir çiçek koparır gibi kaldırıyor da kadehini</p>

  <p class="normal">Sonra kırgınlıkla vuruyor masaya elindeki sübyeyi?</p>

  <p class="normal">Tek bir köpek onaylamayacak bunu tek bir Mayıs</p>

  <p class="normal">Ne mi bugün? Perşembe. Sabah erken kalkmıştım</p>

  <p class="normal">Hazinenin serin ve ışıksız koridorlarından, Gelirler’den;</p>

  <p class="normal">Kâğıt hışırtısıyla dolu Bütçe’nin içinden</p>

  <p class="normal">Bakanlık berberine selâm vererek</p>

  <p class="normal">Gelmiş girmiştim odama (seviyorum da bu odayı)</p>

  <p class="normal">Evet girmiştim, şimdiyse seni ve hayatımı</p>

  <p class="normal">Ne olduğu iyice kestirilemeyen bir parıltı gibi</p>

  <p class="normal">Geride bırakarak gidiyorum. Nereye?</p>

  <p class="normal">Yarın bütün bu ağaçları sulayacaklar</p>

  <p class="normal" style="text-indent:3%">&gt;</p>

  <p class="normal">Ağaçların Afroditini anımsadım şimdi</p>

  <p class="normal">O ağacın yanından geçerken gökyüzü ne derindi</p>

  <p class="normal">Ama bugünkü gökyüzü onun Ayrılıkça’ya berbat bir çevirisi</p>

  <p class="normal">Sen metinde her nasılsa üç satır atlamıştın</p>

  <p class="normal">Ben de geçmişe çevirdim bütün gelecek zaman kiplerini</p>

  <p class="normal">Böyle yetişmişim ben, içim götürmez kenarından azıcık kesilmiş ekmeği</p>

  <p class="normal">Hiç anımsamıyorum tam dolu olmayan bir bardaktan su içtiğimi</p>

  <p class="normal">Karnaval. Soytarılar. Maskelilerle birleştiriyoruz masamızı</p>

  <p class="normal">Bizim payımıza düştü şölenin kaçınılmaz trafiği</p>

  <p class="normal">Gülüşlerimiz nasıl da söndü galadan sonra sokağa atılan çiçekler gibi</p>

  <p class="normal">Ve şimdi: iki kere iki.</p>

  <p class="normal">Kırdım, evet, seni. Ama kırmıştın beni</p>

  <p class="normal">Hadi sadece kırılmıştım diyerek önleyeyim herhangi bir eleştiriyi</p>

  <p class="normal">Kalbim, Kalbim! Söyle şimdi ne yapacağım ben bu kalbi?</p>

  <p class="normal">Ne yaparım söyle daha da derine düşerse yaram</p>

  <p class="normal">&nbsp;</p>

  <p class="normal">Ben sana rasladığım günlerde, hangi günlerdi onlar</p>

  <p class="normal">Tuhaf şey bir günde değişiyor kişi</p>

  <p class="normal">Senden öncesi öyle uzak ki anılar bile yok sanki</p>

  <p class="normal">Geldin masaya oturdun ve hayatımı böldün bir milât gibi</p>

  <p class="normal">Ve tavukçudaki hırslı Roma Valisi</p>

  <p class="normal">Yani Pontus Pilatus birlikte kurduğumuz İsa’ları çarmıha gerdi</p>

  <p class="normal">Ve sen üç satır atladın neden atladın</p>

  <p class="normal">Tek bir kuş tek bir şapka tek bir çorap onaylamayacak bunu</p>

  <p class="normal">Tek bir çiçek anlayamayacak</p>

  <p class="normal">Şu zambakgillerin akıl almaz işlerini</p>

  <p class="normal">Tek bir insan anlayamayacak</p>

  <p class="normal">Fazıl’ı: İçi boşalmağa yüz tutmuş o şiir tankerini.</p>

  <p class="normal">Ve Tahsin: Onu bir duygu taşaronu olarak ananlar olacaktır</p>

  <p class="normal">Operada Cinayet imgesine uygun işler yaptı bu ikisi</p>

  <p class="normal">&nbsp;</p>

  <p class="normal">Bense sessizce ayrılıp gittim yarasını kuliste saran bir soytarı gibi</p>

  <p class="normal">Tavukçu benim için artık tavşanın suyunun suyu gibi</p>

  <p class="normal">Sana gelince, ah sen yok musun sen</p>

  <p class="normal">Bir daha raslar mıyım sana</p>

  <p class="normal">Günlerin ne getireceği bilinmez ki</p>

  <p class="normal">&nbsp;</p>

  <p class="normal">Ben bu şiiri yazdım barok biçimi</p>

  <p class="normal">Her gün bir şiir yazacağım sana.</p>

  <p class="normal">&nbsp;</p>

  <p class="normal">Takvim olsun bu: aşkımın takvimi</p>

  <p class="normal">&nbsp;</p>

  <p class="normal">İşte sana sayfaların ilki</p>

  <p class="sagnormal"><span class="ideitalik">(10 Mayıs 1973)</span></p>
</body>
</html>
