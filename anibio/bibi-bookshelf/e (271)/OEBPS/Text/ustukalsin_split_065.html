<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustukalsin.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
</style>
</head>

<body class="calibre">
  <h1 class="solbaslik" id="calibre_toc_62">SİZ,<br class="chapter" />
  &nbsp;&nbsp;&nbsp;SAATLERİ</h1>

  <p class="normal">&nbsp;</p>

  <p class="normal">Siz, saatleri yaşadınız. Zamantaşlarını. Niceldir saatler. Adsızdırlar. Renklerini, kokularını kişiselliklerden alırlar.</p>

  <p class="normal">Aylar birbirinin içinden yürüyebilir. Ağustosta bile Marta gönderme vardır. Yine de gönderme mevsim mantığıyla sınırlıdır.</p>

  <p class="normal">Günlerse bambaşka. Bir günün öbürünün önüne geçmesine izin yok. Günün gizi hem kişiselliğimizde, hem de onun kendi kişiselliğinde.</p>

  <p class="normal">Siz, saatleri yaşadınız. <span class="ideitalik">Henüz sözcük haline dönüşmemiş, ya da bir sözcük karşılığı oluşmamış durumlar</span> yarattınız. Tanığınızım.</p>

  <p class="normal">Aylar ayları açıklıyor.</p>

  <p class="normal">Saatler saatleri kum saatiyle açıklayabiliyor.</p>

  <p class="normal">Açıklanmayan tek şey aşk: En büyük sayrılık ve en büyük sağlık.</p>

  <p class="normal">Günü tam gelmemiş olarak bir yanını gizleyen duygu.</p>

  <p class="normal">Denetçi anlamaz, tarihçi atlar, terzi bir araya getiremez, sanatçı elden kaçırır.</p>

  <p class="normal">Kent yıkılıyor. Sokaklar uçtan uca kazılmış. Sesimiz radyasyon içinde. Mühendisler geldiler; kedi resmini bile cetvelle çizerler. Gözlemevinde art arda mevsimler sökülür.</p>

  <p class="normal">Mahşerin ortalık yerinde size rastladık. Elinizi şuramıza koydunuz.</p>

  <p class="normal">Sürgündük. Göçebeliğin elverişli yanlarını da yitirmiş gibiydik. Yanınızda göçmen olduk. Bir yerleşmişlik duygusu ki, hırkamız yazlık sinemada iliklenir.</p>

  <p class="normal">Güneş her sabah verilmiş bir söz gibi doğuyordu.</p>

  <p class="normal">Gerçek neydi biliyor musunuz: Her şey.</p>

  <p class="normal">Yüz yıl sonra bugün yaşayan hiçbir anne, hiçbir sevgili, hiçbir bebek, hiçbir bıldırcın, hiçbir balina, hiçbir örümcek, hiçbir aslan, hiçbir ceylan, hiçbir yılan var olmayacak. Ayrı bir kardeşlik kanıtı değil mi bu? Hayat kanıtı. Birbirimizin her yönden çağdaşıyız.</p>

  <p class="normal">Siz tebeşirle karatahtaya ne güzel yazan.</p>

  <p class="normal">Kuzular için özel bir bölüm açmayı da hiç unutmayan.</p>

  <p class="normal">Saatlerle yaşadınız. <span class="ideitalik">Düşlerinizde doğulu bir ressamın elinden çıkmış ağırlıksız yapraklar.</span></p>

  <p class="normal">Kızböceği de göründü. Gece de uçmaya başlamış.</p>

  <p class="normal">Bakır kaptan günlük kokusu yayılır.</p>

  <p class="normal">Geceyle birlikte.</p>

  <p class="normal">Gece de.</p>

  <p class="normal">Sen Serpin, sen Nuri, orda burda nasıl dolaştırdınız. Benziyordunuz. Aynı kişi miydiniz?</p>

  <p class="normal">İki din var: siyah ve beyaz. Gerisi?..</p>
</body>
</html>
