<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustukalsin.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
</style>
</head>

<body class="calibre">
  <h1 class="solbaslik" id="calibre_toc_5">AŞK</h1>

  <p class="normal">&nbsp;</p>

  <p class="normal">Şimdi sen kalkıp gidiyorsun. Git.</p>

  <p class="normal">Gözlerin durur mu onlar da gidiyorlar. Gitsinler.</p>

  <p class="normal">Oysa ben senin gözlerinsiz edemem bilirsin</p>

  <p class="normal">Oysa Allah bilir bugün iyi uyanmıştık</p>

  <p class="normal">Sevgiyeydi ilk açılışı gözlerimizin sırf onaydı.</p>

  <p class="normal">Bir kuş konmuş parmaklarıma uzun uzun ötmüştü</p>

  <p class="normal">Bir sevişmek gelmiş bir daha gitmemişti</p>

  <p class="normal">Yoktu dünlerde evelsi günlerdeki yoksulluğumuz</p>

  <p class="normal">Sanki hiç olmamıştı</p>

  <p class="normal">&nbsp;</p>

  <p class="normal">Oysa kalbim işte şuracıkta çarpıyordu</p>

  <p class="normal">Şurda senin gözlerindeki bakımsız mavi, güzel laflı</p>

  <p class="normal" style="text-indent:3%">İstanbullar</p>

  <p class="normal">Şurda da etin çoğalıyordu dokundukça lafların dünyaların</p>

  <p class="normal">Öyle düzeltici öyle yerine getiriciydi sevmek</p>

  <p class="normal">Ki Karaköy köprüsüne yağmur yağarken</p>

  <p class="normal">Bıraksalar gökyüzü kendini ikiye bölecekti</p>

  <p class="normal">Çünkü iki kişiydik</p>

  <p class="normal">&nbsp;</p>

  <p class="normal">Oysa bir bardak su yetiyordu saçlarını ıslatmaya</p>

  <p class="normal">Bir dilim ekmeğin bir iki zeytinin başınaydı doymamız</p>

  <p class="normal">Seni bir kere öpsem ikinin hatırı kalıyordu</p>

  <p class="normal">İki kere öpeyim desem üçün boynu bükük</p>

  <p class="normal">Yüzünün bitip vücudunun başladığı yerde</p>

  <p class="normal">Memelerin vardı memelerin kahramandı sonra</p>

  <p class="normal">Sonrası iyilik güzellik.</p>

  <p class="sagnormal"><span class="ideitalik">(1954)</span></p>
</body>
</html>
