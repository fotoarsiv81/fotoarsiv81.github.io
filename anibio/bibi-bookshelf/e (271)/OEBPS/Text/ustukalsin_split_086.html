<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustukalsin.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
</style>
</head>

<body class="calibre">
  <h1 class="solbaslik" id="calibre_toc_82">ROMAN OKUDUM<br class="chapter" />
  &nbsp;&nbsp;&nbsp;SENİ DÜŞÜNDÜM</h1>

  <p class="normal">&nbsp;</p>

  <p class="normal">Bende tarçın sende ıhlamur kokusu</p>

  <p class="normal">Yürürüz başkentin sokaklarında</p>

  <p class="normal">&nbsp;</p>

  <p class="normal">Bir nehir şu tutuk konuşan cumartesi</p>

  <p class="normal">Üstünde iki yonga: Çarşamba, bir de cuma</p>

  <p class="normal">&nbsp;</p>

  <p class="normal">Ayrılık lâfları etme sevgilim</p>

  <p class="normal">Önümüz Temmuz önümüz Ağustos nasıl olsa</p>

  <p class="normal">&nbsp;</p>

  <p class="normal">Kolkola yürüyoruz tek tük öpüşüyoruz</p>

  <p class="normal">Sonra ayrılıyoruz korkuyoruz da</p>

  <p class="normal">&nbsp;</p>

  <p class="normal">Kimi zaman neden kalabalığın içinde duruyoruz da</p>

  <p class="normal">Kimi zaman bir köşe arıyoruz en sapa</p>

  <p class="normal">&nbsp;</p>

  <p class="normal">İşimiz mi yok, şu Akay’a sapalım istersen</p>

  <p class="normal">İstersen garson girelim ilkyazın gazinosuna</p>

  <p class="normal">&nbsp;</p>

  <p class="normal">Börekçi! diye bağır istersen şurda</p>

  <p class="normal">Kısmet çıkar -sanırım- Emek’te oturan kıza</p>

  <p class="normal">&nbsp;</p>

  <p class="normal">Abiler! Abiler! diye bir şey satayım ben</p>

  <p class="normal">Mendilim kalmamış kâğıt peçete yok mu çantanda?</p>

  <p class="normal">&nbsp;</p>

  <p class="normal">Üç peseta gibi bir paraya dondurma yemiştim</p>

  <p class="normal">Madrid’de yemiştim, ve çatılardan kanguru akıyordu Londra’da</p>

  <p class="normal">&nbsp;</p>

  <p class="normal">Seversin mi beni, doğru söyle ama? – Sigara?</p>

  <p class="normal">Ne eflâtun etin var, yanarca mı yanarca</p>

  <p class="normal">&nbsp;</p>

  <p class="normal">İnan Selimiye’nin minareleri gibisin</p>

  <p class="normal">Her seferinde başka yoldan çıkılır nirvanaya</p>

  <p class="sagnormal"><span class="ideitalik">(12 Mayıs 1973)</span></p>
</body>
</html>
