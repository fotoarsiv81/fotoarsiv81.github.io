<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustukalsin.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
</style>
</head>

<body class="calibre">
  <h1 class="solbaslik" id="calibre_toc_28">GÖÇEBE</h1>

  <p class="normal">&nbsp;</p>

  <p class="normal">Sen sık sık gülen gülerken de</p>

  <p class="normal">Sevecen bir Akdeniz çizgisini</p>

  <p class="normal">Sol yanına ağzının</p>

  <p class="normal">İliştiren çocuk özenle</p>

  <p class="normal">Yabana mı atıyorum yani seni</p>

  <p class="normal">Yabana mı atıyorum saat altı buçukları</p>

  <p class="normal"><span class="ideitalik">Çocuk ve Allah</span>‘ın en eski baskısını</p>

  <p class="normal">Değil, değil bunların biri</p>

  <p class="normal">Gözlerimin gemileri kuş istiyor</p>

  <p class="normal">Açılıp kapandıkça sevdam</p>

  <p class="normal">Kapanıp açılıyor bir mavi</p>

  <p class="normal">Şahmaran süt istiyor kefeninden</p>

  <p class="normal">Üç aylık ölmüş çocukların</p>

  <p class="normal">Kerem ile Arzu geliyor Aslı ile Kanber</p>

  <p class="normal">Ay kana kana batıyor</p>

  <p class="normal">&nbsp;</p>

  <p class="normal">Ay kana kana batıyor</p>

  <p class="normal">Eşkiyalar gecenin yangınını izliyorlar uzakta</p>

  <p class="normal">Kargapazarı dağlarını dolanan yaşlı ve öfkeli bir otobüsteyim</p>

  <p class="normal">Jandarma daima nesirde kalacaktır</p>

  <p class="normal">Eşkiyalar silahlarını çapraz astıkça türkülerine</p>

  <p class="normal">Ve bu dağlar böyle eşkiya güzelliği taşıdıkça</p>

  <p class="normal">Patronunun karısını zimmetine geçirip</p>

  <p class="normal">Amasya’dan Kars’a kaçmakta olan sayman yardımcısıyla</p>

  <p class="normal">Alevilikten konuşuyoruz uzun süre</p>

  <p class="normal">Yanımdaki hep bir gazetede Marilyn Monroe’nun resimlerine</p>

  <p class="normal" style="text-indent:3%">bakıyor</p>

  <p class="normal" style="text-indent:3%">&gt;</p>

  <p class="normal">&nbsp;</p>

  <p class="normal">Marilyn Monroe öldü diyorum ona</p>

  <p class="normal">Ölümü siyah bir kâkül gibi alnına düşürmesini bildi</p>

  <p class="normal">Şimdiyse Cennette Nietzsche’nin metresi olması gerekir</p>

  <p class="normal">Bunları diyorum daha ne varsa diyorum</p>

  <p class="normal">İşte hiçbir sebep olmadığını sevişmemeye</p>

  <p class="normal">İşte çocukluğumdan beri içimde bir önsezi olduğunu</p>

  <p class="normal">Bunun bir gün birine rastlamak gibi bir şey olduğunu</p>

  <p class="normal">Belki de bir günler bunun için Aydın’da bulunduğumu</p>

  <p class="normal">Zaten nedense hep bir şehirden bir şehre yolcu olduğumu</p>

  <p class="normal">İşte eflatun kakalı çocuklar olduğunu Kütahya’da</p>

  <p class="normal">Ankara’da dokunak Yozgat’ta becerik olduğunu</p>

  <p class="normal">Van’da güreşçi develer gibi süslediklerini kamyonları</p>

  <p class="normal">İstanbul’da minarelerin lirik olduğunu köprülerinse dialektik</p>

  <p class="normal">Acemi bir bulut bozuyor bütün görüntüyü eski bir şarkı gibi</p>

  <p class="normal">&nbsp;</p>

  <p class="normal">Bu şarkıyı ne zaman duysam aklıma</p>

  <p class="normal">Sinirli bir elin uysal bir bardağa</p>

  <p class="normal">Çok yukardan döktüğü bir içki gelir</p>

  <p class="normal">Sonsuz ve olağanüstü bir bira</p>

  <p class="normal">Köpüklene köpüklene biçimlendirir</p>

  <p class="normal">Soyunarak ağlayan bir kadını</p>

  <p class="normal">Acı bilincinde sonrasızlığın</p>

  <p class="normal">Ama bırakalım bırakalım bunları</p>

  <p class="normal">Yoldan piyade erleri geçiyor tahta bavullarıyla ve büyük</p>

  <p class="normal" style="text-indent:3%">yakalarıyla</p>

  <p class="normal">&nbsp;</p>

  <p class="normal">Ve faytoncular görüyorum</p>

  <p class="normal">Yere basışlarındaki ağırlığı azaltmak için</p>

  <p class="normal">Tanrısal bıyıklarıyla durumlarını paraşütlendiren</p>

  <p class="normal">&nbsp;</p>

  <p class="normal">Kars’tayım bu ne biçim Kars bir kenarda</p>

  <p class="normal">Pekâlâ yalçınlık iddiasında bulunabilecek bir tepenin üstünde</p>

  <p class="normal">Kars kalesi yükseliyor</p>

  <p class="normal">Gökyüzünü Ankara kalesine göre daha soyut ve daha elverişli</p>

  <p class="normal" style="text-indent:3%">bir şekilde</p>

  <p class="normal">&nbsp;</p>

  <p class="normal">Hırpalayan bu kale de olmasa</p>

  <p class="normal">N’olacak bakalım hırpalayan bu kale de olmasa</p>

  <p class="normal">Kuşkusuz artacak yalnızlığım sevgili çocuk</p>

  <p class="normal">&nbsp;</p>

  <p class="normal">Biliyorsun ben hangi şehirdeysem</p>

  <p class="normal">Yalnızlığın başkenti orası</p>

  <p class="normal">&nbsp;</p>

  <p class="normal">Bir de yine sevgili çocuk</p>

  <p class="normal">Biliyorsun kişi tutkularıyla</p>

  <p class="normal">Yalnızlığını adlandırıyor o kadar</p>

  <p class="normal">&nbsp;</p>

  <p class="normal">Arkada bir su devrile devrile akıyor</p>

  <p class="normal">Rastgele bir ağaca soruyorum</p>

  <p class="normal">Bir şey var sanki onu soruyorum</p>

  <p class="normal">Değil orda diyor belki biraz daha ilerde</p>

  <p class="normal">Tanrı meleğini ağırlamaya çalışan</p>

  <p class="normal">Ataerkil bir aile gözümü alıyor</p>

  <p class="normal">&nbsp;</p>

  <p class="normal">Dedelerin yüzlerinde erozyon</p>

  <p class="normal">Silip götürmüş bütün evetleri</p>

  <p class="normal">&nbsp;</p>

  <p class="normal">Annelerinse ağızlarında hiyeroglif</p>

  <p class="normal">Babalarınsa ağustoslar atasözleri</p>

  <p class="normal">&nbsp;</p>

  <p class="normal">Amcalarınsa avdan boş dönüyor elleri</p>

  <p class="normal">Teyzelerse elleriyle yargılıyor gök güzelliğini</p>

  <p class="normal" style="text-indent:3%">&gt;</p>

  <p class="normal">&nbsp;</p>

  <p class="normal">Ablalarınsa boyunları soru işareti</p>

  <p class="normal">Ağabeylerse utançlarından emrah</p>

  <p class="normal">&nbsp;</p>

  <p class="normal">Sıralanmışlar su boylarına</p>

  <p class="normal">Bıçakla soyuyorlar kelimeleri</p>

  <p class="normal">&nbsp;</p>

  <p class="normal">Ya suya giden küçük kızlar</p>

  <p class="normal">Onlar</p>

  <p class="normal">Tıpkı o kuşlar gibi</p>

  <p class="normal">Uçan daha bir süre</p>

  <p class="normal">Sonra da vurulduktan</p>

  <p class="normal">&nbsp;</p>

  <p class="normal">Bir mezarın doğurduğu iştahlı bir çocuktur Anadolu şiiri</p>

  <p class="normal">&nbsp;</p>

  <p class="normal">Ey şiir arayıcısı ey esrik kişi</p>

  <p class="normal">Şu son dönemecini de aşınca gecenin</p>

  <p class="normal">Doğacak gün artık gündüze ilişkin değil</p>

  <p class="normal">Bu ağartı ancak yürekle karşılanabilir</p>

  <p class="normal">Bütün iş orda işte, ordan usturuplu geçmesini bil</p>

  <p class="normal">Tutsaksan ellerin sıvışır gider zincirlerinden</p>

  <p class="normal">Ve balyozla vursalar mısralarına</p>

  <p class="normal">Soylu bir demir sesi yükselir</p>

  <p class="normal">Soylu büyük ve mavi bir demir sesi</p>

  <p class="normal">&nbsp;</p>

  <p class="normal">Ellerim gece yatısına çağrılmış</p>

  <p class="normal">Ve</p>

  <p class="normal">Telâşsız görünmeye çalışan bir Kafka gibi</p>

  <p class="normal">&nbsp;</p>

  <p class="normal">Yüzüm giyotine abone</p>
</body>
</html>
