<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ustukalsin.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-right: 5pt;
    margin-top: 5pt;
    margin-left: 5pt;
    margin-bottom: 5pt;
    }
</style>
</head>

<body class="calibre">
  <h1 class="solbaslik" id="calibre_toc_86">Cemal Süreya Biyografisi</h1>

  <p class="normal">&nbsp;</p>

  <p class="normal"><span class="idebold">CEMAL SÜREYA</span> <span class="ideitalik">(Erzincan, 1931 - İstanbul, 9 Ocak 1990)</span> Şair, yazar.</p>

  <p class="normal">Asıl adı Cemalettin SEBER. Dr. Suat Hüseyin, Ali Fakir, Osman Mazlum (<span class="ideitalik">Pazar Postası</span> ve <span class="ideitalik">Vatan</span> gazetesindeki eleştirilerinde), Hasan Basri (<span class="ideitalik">Papirüs</span> dergisindeki şiir çevirilerinde), Yürüyen Adam (Mülkiye’deyken yazdığı şiir ve mektuplarında), Cemasef <span class="ideitalik">(Kazgan</span>‘daki şiir ve desenlerinde), Charles Suarez (<span class="ideitalik">Mülkiye</span> dergisindeki karikatür ve desenlerinde), Suna Gün (1960 sonrasında, Fevzi Halıcı‘nın Konya’da çıkardığı <span class="ideitalik">Çağrı</span> gazetesinde), Ali Hakir, Hüseyin Karayazı (<span class="ideitalik">Su</span> dergisinde, 1962), Adil Fırat (<span class="ideitalik">Su</span> dergisinde, 1963), Ahmet Gürsu, Genco Gümrah, Birsen Sağnak (son eşinin adı) imzalarını da kullandı. Güllü Hanım ile Hüseyin Seber’in oğlu. Ailesinin “Dersim harekâtı” sırasında Bilecik’e sürgün edilişi nedeniyle ilköğrenimine bir yıl gecikmeli olarak İstanbul Beyoğlu 37. İlkokulu’nda başladı, ancak 1941-42 ders yılı ortasında babasının İstanbul’a izinsiz gelişinden ötürü tekrar Bilecik’e döndü ve üçüncü sınıfın ikinci yarısından itibaren Bilecik Birinci İlkokulu’nda okudu. 1944’te Bilecik Ortaokulu’na başladıktan üç ay sonra parasız yatılı olan Cemal Süreya, 1947-48 öğrenim yılında yine parasız yatılı olarak Haydarpaşa Lisesi’ne girdi ve pekiyi dereceyle bitirdi. Olgunluk sınavını da aynı dereceyle vererek (1950) AÜ Siyasal Bilgiler Fakültesi’ne kaydoldu. 1953’te Seniha Nemli ile nikâhlandı, ancak düğünleri mezun olduktan sonra yapıldı. 1954 Haziranında Siyasal Bilgiler Fakültesi’nden mezun oldu; aynı yıl Eskişehir Vergi Dairesi’nde stajyer olarak göreve başladı. 1955’te kızı Ayçe dünyaya geldi; Maliye müfettiş muavini olarak İstanbul’a atandı. 1958’te yeterlik sınavını vererek 5. sınıf maliye müfettişi oldu. 1959 Temmuzunda 50. dönem yedek subay adayı olarak askere alındı; 1960’ta teğmen rütbesiyle terhis oldu. <span class="ideitalik">Papirüs</span> dergisini çıkarmaya başladı (C. Süreya <span class="ideitalik">Papirüs</span>‘ü üç kez çıkardı: 4 sayı, Ağustos 1960-Mayıs 1961; 47 sayı, 1966-70; 2 sayı, 1980 Bahar). Askerlik hizmeti sırasında fark dersleri vererek hukuk diploması da aldı; 1961 Kasımında, “Maliye Denetim Usulleri ve İktisadi Devlet Teşekkülleri”ni incelemek üzere Fransa’ya gönderildi. Seniha Nemli ile olan evliliği Fransa’ya gitmeden önce sona erdi ancak boşanmaları yedi yıl sürdü. Fransa’dayken Hilmi Ziya Ülken’in yeğeni Suna Lokman’la nişanlandıysa da 1963’te yurda dönüşünde ayrıldı. 1965’te memurluktan istifa ederek çevirmenlik ve yayımcılık yapan Cemal Süreya, o yıllarda R. Tomris adını kullanan Tomris Uyar’la birlikte <span class="ideitalik">Papirüs</span>‘ü yeniden yayımladı (47 sayı; 1966-70). Tomris Uyar’ın evlenip Ankara’ya yerleşmesinden sonra tanıştığı M. Seyda’nın baldızı Zuhal Tekkanat’la 1967 Ağustosunda İstanbul’da evlendi ve bu evlilikten 1969’da oğlu Memo Emrah dünyaya geldi. 1971’in sonlarında memurluğa dönerek İstanbul Hocapaşa Vergi Dairesi Kontrolörlüğü‘nde göreve başladı; ertesi yıl Maliye Tetkik Kurulu üyesi olarak Ankara’ya gitti. 1973’te Zuhal Tekkanat’tan ayrıldı ve 1975 başında Güngör Demiray ile evlendiyse de aynı yılın sonunda ayrıldı. 1975’te İstanbul Darphane ve Damga Matbaası Genel Müdürlüğü‘ne atandı. Aynı yılın eylül ayında Darphane’deki görevinden ayrılarak yine Ankara’ya, Maliye Tetkik Kurulu’na döndü; Kültür Bakanlığı‘nın 9 kişilik Kültür Kurulu’na seçildi (20 Eylül 1976-18 Mayıs 1978). 1977’de Ankara’da çıkan <span class="ideitalik">Türkiye Yazıları</span>‘nın kısa bir süre (3 sayı) yayın yönetmenliğinde bulundu; bu derginin renkli sayfalarında yer alan yazılarla, “Adamlar Adamlar” başlıklı imzasız yazıların ilk ikisi ona aittir. Son olarak <span class="ideitalik">Oluşum</span>‘u yönetti (Haziran 1977-1980). Bu yıllarda yine eski eşi Zuhal Tekkanat’la birlikte oldu; yaklaşık dört yıl sonra, bu kez “bayan en nihayet” dediği Birsen Sağnak’la evlendi. 1978’de yeniden maliye müfettişliğine döndü; <span class="ideitalik">Maliye Bülteni</span> adlı dergiyi <span class="ideitalik">Maliye Dergisi</span>‘ne dönüştürüp canlılık kazandırdı. 1982’de emekliye ayrıldıktan sonra bir süre <span class="ideitalik">Meydan-Larousse</span> (ek II) ve <span class="ideitalik">ANSA Omnis</span> ansiklopedilerinde çalıştı; Ortadoğu İktisat Bankası‘nda yönetim kurulu üyeliği yaptı (1983). İstanbul’da Kulaksız Mezarlığı‘nda toprağa verilen Cemal Süreya’nın adı Kadıköy’de oturduğu sokağa verildi ve adına <span class="ideitalik">2000’e Doğru</span> dergisi tarafından bir de şiir ödülü kondu.</p>

  <p class="normal">Cemal Süreya’nın edebiyata eğilimi, çocukluğunda okuduğu Hazreti Ali cenkleri ve Köroğlu öyküleri, “1001 Roman” ve “Yavrutürk” gibi tefrikalarla başladı. Daha sonra bunların yerini aşk ve serüven romanları aldı. Ancak onun yaşamında okudukları kadar, henüz beş yaşında ve Erzincan’dayken tanıştığı sinemanın büyük etkisi vardır. İlkokul yıllarında duvar gazeteleri çıkaran Cemal Süreya yatılı okuduğu ortaokul yıllarında, tarih romanları yazarı M. Sami Karayel’in eski eşi ve edebiyat öğretmeni Nimet Kolçak ile Fransızca öğretmeni Abdullah Bahri’den etkilendi. Bilecik’te okul dışı zamanını halkevi kitaplığında geçirdi; bu yıllarda okuduğu polisiyeler ve tarihsel romanlar yerini <span class="ideitalik">Paris Esrarı</span> ve nihayet Dostoyevski’ye bıraktı; özellikle Dostoyevski’de kendi yaşamından izler bulmuştur. Yaz aylarında şantiye çadırları bekleyen, koza fabrikasında çocuk işçilerle birlikte çalışan Cemal Süreya, Haydarpaşa Lisesi’nde edebiyat öğretmeni olan M. B. Yazar’dan eski yazı, Ali Oksal’dan da aruzu öğrendi ve ilk şiirlerini aruzla yazdı. Lisenin son sınıfındayken A. M. Dıranas’ın şiiriyle tanıştı ve “Kar” şiiri onu adeta büyüledi. Bu yönelişte, Ş. Hulusi’nin eski eşi, edebiyat öğretmeni Melahat Babacan’ın rolü büyüktür.</p>

  <p class="normal">İlk şiiri (“Şarkısı Beyaz”) <span class="ideitalik">Mülkiye Fikir ve Sanat Dergisi</span>‘nde 8 Ocak 1953’te çıktı. Bu dergi dışında, İskender Fikret’in yayımladığı <span class="ideitalik">XX. Asır</span>, <span class="ideitalik">Yeditepe</span>, <span class="ideitalik">Evrim</span>, <span class="ideitalik">Kaynak</span>, <span class="ideitalik">Şiir Sanatı</span>, <span class="ideitalik">Yenilik</span>, <span class="ideitalik">Şimdilik</span> ve özellikle <span class="ideitalik">Pazar Postası</span> dergilerinde şiirleri yayımlanan Süreya, başta M. C. Anday olmak üzere, birçok ünlü şairin dikkatini çekmeyi başardı. <span class="ideitalik">Pazar Postası</span>‘nda Osman Mazlum adıyla şiir eleştirileri yazdı; bu yazılarını <span class="ideitalik">Vatan</span>‘da (1957-59), <span class="ideitalik">Türk Dili</span> (1963), <span class="ideitalik">Su</span>, <span class="ideitalik">Yeni İnsan</span>, <span class="ideitalik">Dönem</span>, <span class="ideitalik">Yapraklar</span> ve <span class="ideitalik">Yeni Dergi</span>‘de sürdürdü. 1957-58 yıllarında N. F. Kısakürek’in <span class="ideitalik">Büyük Doğu</span> dergisine de birkaç yazı verdi; Mülkiye’den arkadaşı olan S. Karakoç‘un ünlü “Mona Rosa” adlı şiirinin desenlerini çizdi. Başta <span class="ideitalik">Papirüs</span> olmak üzere çeşitli dergi ve gazetelerde göründü: <span class="ideitalik">Politika</span> (1976), <span class="ideitalik">Yeni Ulus</span>, <span class="ideitalik">Aydınlık</span> (1980) ve <span class="ideitalik">Hürgün</span> gazeteleriyle <span class="ideitalik">Köken</span>, <span class="ideitalik">Soyut</span>, <span class="ideitalik">Maliye Dergisi</span> (1972), <span class="ideitalik">2000’e Doğru</span>, <span class="ideitalik">Saçak</span> (kültür-sanat bölümünü de bir süre yönetti), <span class="ideitalik">Maliye Yazıları</span>, <span class="ideitalik">Yusufçuk</span>, <span class="ideitalik">Milliyet Sanat</span>, <span class="ideitalik">Gösteri</span>, <span class="ideitalik">Şiir Atı</span>, <span class="ideitalik">Gergedan</span>, <span class="ideitalik">Argos</span>, <span class="ideitalik">Çocukça</span>, <span class="ideitalik">Gökyüzü</span>, <span class="ideitalik">Yazko Edebiyat</span>, <span class="ideitalik">Yazko Somut</span>, <span class="ideitalik">Bravo</span>, <span class="ideitalik">Cönk</span>, <span class="ideitalik">Gözde Kadın</span>, <span class="ideitalik">Yeni Yapraklar</span>, <span class="ideitalik">Beyaz Perde</span>, <span class="ideitalik">Sivas Su</span> gibi birçok dergide kültür ve sanat konularında yazılar yayımladı.</p>

  <p class="normal">Daha çok <span class="ideitalik">Pazar Postası</span>‘nda yayımladığı yazıları ve ilk kitabı <span class="ideitalik">Üvercinka</span> ile İkinci Yeni şiirinin öncülerinden oldu. Yeni bir imge düzeni ve söyleyiş biçimiyle İkinci Yeni şiirinin karanlığını giderdiği, şaşırtıcı eğretilemeler ve gerçeküstü imgelerle yeni bir şiir estetiği oluşturduğu kabul edildi. Bu şiirlerinde, cinsel aşkı yalnızlık ve umutsuzluktan kurtulmanın bir yolu olarak gördü. İkinci Yeni şiirinin en yetkin örneklerinden biri olarak kabul edilen <span class="ideitalik">Üvercinka</span>‘da, Garip akımına karşı dursa da ondan gelen dil ve kültür değerlerini farklı bir duyarlık alanı yaratarak kullandığı söylenebilir. Hatta bu kitaptaki şiirlerin, A. İlhan şiirinin duygusallığıyla Garipçilerin zekâya dayalı şaşırtmacasından oluşan bir denge içinde oluştuğu dikkati çeker. “Üvercinka” adı, “güvercin kanadı” tamlamasının başından bir harf, sonundan da iki hecenin atılmasıyla ortaya çıkmıştır. Anadolu coğrafyasına açılan şiirlerinden oluşan <span class="ideitalik">Göçebe</span>‘de erotizm ve aşk temalarıyla birlikte toplum, tarih ve kültür öğelerini biçim, ses ve imgeye ağırlık vererek işledi. Cemal Süreya’nın şiirlerinde aşk isyanla bütünleşir; ona göre şiir, “kurulu düzene karşı“dır, “anayasa”ya aykırıdır ve tabiatın ahlakı kovduğu yerde ortaya çıkar. Ancak şiirin ideolojiye indirgenmesine de karşıdır; şiiri, şairin fikir eğiliminin değil, kişiliğinin belirleyeceğine inanır, şiirin “insan töresi, insanın kendisi” olmasını ister. Şiirleri Doğu ile Batı‘nın bir uzlaşısı değil, çelişkisidir. Şiiri, “dramım, açmazım, kurtuluşum, batağım, sevgilim, gözaltım ve kendi kendimi hiçlemeyi bilişim” ya da “Güneşten yırtılan caz, kavaldan akan gökyüzü” gibi ifadelerle tanımlar.</p>

  <p class="normal">Dil anlayışını ise “Türkçe’den bir kıl kopar; içinde güneşler, dünyalar, ırmaklar vardır. Ama Türkçe’den koparacaksın” sözleriyle ifade eder. Birçok konuyu günlük hayattan çıkarırken dile plastik biçimler verir; sözcüklerin çağrışım güçlerinden yararlanır. Dile egemenliği ve keskin zekâsıyla şiirlerinde sınırsız bir imgelem yaratır. Özgürlüğe düşkünlük ve kendine güven onu lirizme; sıkıntı ve bunalım trajediye; bir şeyi aşağılanmaktan kurtarma ve işi şakaya vurma ise humora yöneltir. Onda duygusallıkla alay, utançla cüret iç içe geçmiş gibidir. Şiirlerinde görülen lirizmle ironinin iç içe geçmişliğinin yanı sıra, özellikle düzyazılarında resimle şiir arasındaki bağıntı üzerinde de durur. <span class="ideitalik">Beni Öp Sonra Doğur Beni</span>‘den itibaren “şiirin kendine özgü anlatım gücü, kelimenin tınısıyla çağrışım gücüne indirgenir.” <span class="ideitalik">Beni Öp Sonra Doğur Beni</span> adlı yapıtının yayımından altı ay önce şöyle demiştir: “Erotik bir şiirdir benimki. Sanırım en belirgin özelliği budur. Dipte tarih içinde uygarlık ve varolma sorunu tartışılır.” Ondaki her imge bu çağrışımlar aracılığıyla eski örneklerle alışveriş halindedir. Bu tarihsel bakış açısıyla yaşam, aşk, kent, uygarlık gibi konuları divan ve halk şiiri geleneklerinden de yararlanarak ele alan Cemal Süreya’nın, gelenekten yenilik yaratırken şiirin konu ve biçim alanını zenginleştirerek Türk şiirine yeni bir söyleyiş gücü getirdiği söylenebilir. M. C. Anday, O. Rifat, İ. Berk, T. Uyar, S. Karakoç ve A. İlhan ile Fransız şairler G. Apollinaire, M. Jacob, P. Eluard ve J. Prévert beğendiği ve etkilendiği şairlerdir. Ama onun asıl kaynakları, Türk şiir geleneği, kutsal kitaplar, mitoloji, destanlar, tarih ve coğrafyadır.</p>

  <p class="normal">Şiirlerini topladığı <span class="ideitalik">Sevda Sözleri</span>‘nden sonra aynı tarihte (1988) iki kitap birden çıkardı. Bunlardan <span class="ideitalik">Sıcak Nal</span>, şiir çizgisinin doğal uzantısı olarak kabul edilirken <span class="ideitalik">Güz Bitigi</span>‘de yeni bir deneye girdiği ve “her biri tohum kapsülleri gibi patlayan sıkı şiir birikimlerinden oluşan tek bir yapı” kurduğu belirtildi. Türkiye’de folklorun köylülükle eşanlama geldiği bir dönemde “Folklor Şiire Düşman” başlıklı ünlü yazısıyla yeni bir tartışma yaratan Süreya, eleştiri ve denemeleriyle edebiyat dünyasını etkiledi. Bu tür yazılarından bir bölümünü <span class="ideitalik">Şapkam Dolu Çiçekle</span> ve <span class="ideitalik">Günübirlik</span> adlı kitaplarında topladı. <span class="ideitalik">Milliyet Sanat</span> ve <span class="ideitalik">Gösteri</span> dergilerinde yayımladığı günlüklerinde anı, deneme ve eleştiri türlerini birlikte geliştirdiği görülür. Türk edebiyatının en güzel aşk mektuplarından olan <span class="ideitalik">On Üç Günün Mektupları</span>, 12-24 Temmuz 1972 tarihleri arasında, kalp ameliyatı için hastaneye yatan eşi Zuhal Tekkanat’a yazılmıştır. <span class="ideitalik">2000’e Doğru</span> dergisinde Ocak 1987’den itibaren “İzdüşümler” başlığı altında birçok ünlüyü bilinmeyen yönleriyle ele aldığı yazıları ölümünden sonra <span class="ideitalik">99 Yüz</span> adıyla kitaplaştı. F. Perinçek ve N. Duruel tarafından hazırlanan, şairin yaşamı ve sanatını konu alan biyografik bir inceleme kitabı vardır: <span class="ideitalik">Cemal Süreya: Şairin Hayatı Şiire Dahil</span> (1995).</p>

  <p class="normal">Ödül: <span class="ideitalik">Üvercinka</span> ile 1958 Yeditepe Şiir Armağanı (Arif Damar ile [<span class="ideitalik">İstanbul Bulutu</span>] paylaştı); <span class="ideitalik">Göçebe</span> ile 1966 TDK Şiir Ödülü; <span class="ideitalik">Sıcak Nal</span> ve <span class="ideitalik">Güz Bitigi</span> ile 1988 Behçet Necatigil Şiir Ödülü.</p>

  <p class="normal"><span class="idebold">Yapıtları:</span> Şiir: <span class="ideitalik">Üvercinka</span>, İst.: Yeditepe, 1958; <span class="ideitalik">Göçebe</span>, İst.: De, 1965; <span class="ideitalik">Beni Öp Sonra Doğur Beni</span>, İst.: E, 1973; <span class="ideitalik">Sevda Sözleri</span> (<span class="ideitalik">Uçurumda Açan</span> ile birlikte toplu şiirleri), İst.: Can, 1984; <span class="ideitalik">Güz Bitigi</span>, İst.: Dönemli, 1988; <span class="ideitalik">Sıcak Nal</span>, İst.: Dönemli, 1988; <span class="ideitalik">Sevda Sözleri</span>, (toplu şiirleri) İst.: Can, 1990 (dergilerde ve mektuplarda kalan şiirlerle birlikte yb <span class="ideitalik">Sevda Sözleri</span>, İst.: Yapı Kredi, 1995).</p>

  <p class="normal">Deneme-Eleştiri: <span class="ideitalik">Şapkam Dolu Çiçekle</span>, İst.: Ada, 1976; <span class="ideitalik">Günübirlik</span>, İst.: Adam, 1982 (yb <span class="ideitalik">Uzat Saçlarını Frigya</span>, İst.: Yön, 1992); <span class="ideitalik">99 Yüz / İzdüşümler-Söz Senaryoları</span>, İst.: Kaynak, 1991; <span class="ideitalik">Folklor Şiire Düşman</span>, İst.: Can, 1992; <span class="ideitalik">Aydınlık Yazıları / Paçal</span>, İst.: Kaynak, 1992; <span class="ideitalik">Oluşum’da Cemal Süreya</span>, İst.: Kaynak, 1992; <span class="ideitalik">Papirüs’ten Başyazılar</span>, İst.: Cem, 1992; <span class="ideitalik">Toplu Yazılar I (Şapkam Dolu Çiçekle ve Şiir Üzerine Yazılar)</span>, İst.: Yapı Kredi, 2000.</p>

  <p class="normal">Günce: <span class="ideitalik">999 Gün/Üstü Kalsın</span>, İst.: Broy, 1991 (genişletilmiş yb <span class="ideitalik">Günler</span>, İst.: Yapı Kredi, 1996).</p>

  <p class="normal">Mektup: <span class="ideitalik">On Üç Günün Mektupları</span>, (haz. E. Öz) İst.: Cem, 1990 (genişletilmiş yb İst.: Yapı Kredi, 2000).</p>

  <p class="normal">Çocuk Kitabı: <span class="ideitalik">Aritmetik İyi Kuşlar Pekiyi</span>, (haz. N. Güngör) İst.: Broy, 1993.</p>

  <p class="normal">Söyleşi: <span class="ideitalik">“Güvercin Curnatası”,</span> (haz. N. Duruel) İst.: Yapı Kredi, 1997.</p>

  <p class="normal">Derleme: <span class="ideitalik">Mülkiyeli Şairler</span>, İst.: Ekin B., 1966; <span class="ideitalik">100 Aşk Şiiri</span>, İst.: Gerçek, 1967.</p>

  <p class="normal">Diğer: <span class="ideitalik">Cemal Süreya Arşivi</span>, (haz. F. Perinçek) İst.: Kaynak, 1991.</p>

  <p class="normal">Çeviri: <span class="ideitalik">Gelinlik Kız</span> (E. İonescu), İst.: De, 1964; <span class="ideitalik">Küçük Prens</span> (A. de S. Exupéry; R. Tomris [Tomris Uyar] ile), Ank.: Bilgi, 1965; <span class="ideitalik">Bir Aşk Kırgınının Şarkısı</span> (Apollinaire; R. Tomris ile), İst.: De, 1965; <span class="ideitalik">Günümüz Sağcı Fikirleri</span> (S. de Beauvoir), İst.: Dönem, 1966; <span class="ideitalik">Sade’ı Yakmalı mı?</span> (S. de Beauvoir), İst.: Fahir Onger, 1966; <span class="ideitalik">Amerika Birleşmemiş Devletleri</span> (V. Pozner), İst.: Gerçek, 1967; <span class="ideitalik">Aşkın Suçları</span> (M. de Sade), İst.: Fahir Onger, 1967; <span class="ideitalik">Palto</span> (N. V. Gogol’den oyunlaştıran J. Cosmos), İst.: Varlık, 1968; <span class="ideitalik">Gök Cephesi</span> (N. Dinh-Thi), İst.: Cem, 1968; <span class="ideitalik">32 Saat Özgürlük</span> (G. Hernadi), İst.: Habora, 1968; <span class="ideitalik">Milli Kurtuluş Cephesi</span> (D. Bravo), İst.: Ant, 1969; <span class="ideitalik">Emperyalizm: Kapitalizmin En Yüksek Aşaması</span> (V. I. Lenin), Ank.: Sol, 1969; <span class="ideitalik">Dine Karşı Düşüncenin Tarihi</span> (A. Bayet), İst.: Varlık, 1970; <span class="ideitalik">Büyük Ahlak Doktrinleri</span> (F. Grégoire), İst.: Varlık, 1971; <span class="ideitalik">Vadideki Zambak</span> (Balzac), İst.: Altın Kitaplar, 1971 (3. bas.); <span class="ideitalik">Gönül ki Yetişmekte</span> (G. Flaubert), 1971; <span class="ideitalik">Goriot Baba</span> (Balzac), İst.: Altın Kitaplar, 1974; <span class="ideitalik">Meyhane</span> (E. Zola), İst.: Altın Kitaplar, 1974 (2. bas.); <span class="ideitalik">Çin Uyanınca</span> (A. Peyrefitte; G. Demiray ile), İst.: E, 1975; <span class="ideitalik">Venezuella Makiliklerinde Douglas Bravo Konuşuyor</span>, İst.: 1976; <span class="ideitalik">Mutluluk Getiren Seks</span>, İst.: Seçme Kitaplar, 1976; <span class="ideitalik">Emeğin ve Emekçilerin Tarihi</span> (P. Brizon), Ank.: Onur, 1977; <span class="ideitalik">Faşizmin Analizi</span> (M. A. Macciocchi)<span class="ideitalik">,</span> İst.: Payel, 1977; <span class="ideitalik">Kırmızı Balon</span> (A. Lamorisse), İst.: Cem, 1980 (3. bas.); <span class="ideitalik">Yarını Bilen Adam Nostradamus</span> (J. C. de Fontbrune; Birsen Sağnak imzasıyla), 1982; <span class="ideitalik">Bir Tanem</span> (F. Marceau), İst.: Gendaş, 1991 (2. bas.); <span class="ideitalik">Yürek ki Paramparça</span>, (çeviri şiirler, der. E. Canberk) İst.: Yapı Kredi, 1995; <span class="ideitalik">Sosyoloji Tarihi</span> (Bouthoul), İst.: İletişim, 1995 (2. bas.); <span class="ideitalik">Madam Bovary</span> (G. Flaubert); <span class="ideitalik">Sefiller</span> (V. Hugo); <span class="ideitalik">Nekrassov</span> (J. P. Sartre); <span class="ideitalik">Kürtler</span> (B. Nikitin); <span class="ideitalik">Eski Evler Eski İnsanlar</span> (S. Duhani); <span class="ideitalik">İhtilalin Özü</span> (Mao Zedung); <span class="ideitalik">Yeşil Papa</span> (Asturias).</p>

  <p class="normal"><span class="idebold">Kaynaklar:</span> <span class="idebolditalik">BF</span> (4 Haziran 1999, eşi Zühal Tekkanat tarafından); Necatigil, <span class="ideitalik">İsimler</span>, 102; Çankaya, VI, 3590-92; C. Süreya (haz.), <span class="ideitalik">Mülkiyeli Şairler</span>, İst., 1966, s. 73-76; <span class="ideitalik">Sinan Yıllığı 1973</span>, İst., 1973; Karaalioğlu, 134-135; Kurdakul, <span class="ideitalik">Sözlük</span>, 168-169; Özkırımlı, <span class="ideitalik">TEA</span>, I, 274-275; “Cemal Süreya Özel Sayısı”, <span class="ideitalik">Yusufçuk</span>, Mart 1980; E. Ercan, “Cemal Süreya ile Röportaj”, <span class="ideitalik">Düşün</span>, Ocak 1986; İ. Özel-M. Kutlu, “Seber, Cemal Süreya”, <span class="ideitalik">TDEA</span>, VII, 474-476; Ö. İnce; “Ve Şiirin Gişesinde Oturan Şair”, <span class="ideitalik">Gösteri</span>, Şubat 1990; H. İ. Bahar; “Şiirin Acı Gülümseyişi”, <span class="ideitalik">Cumhuriyet Kitap</span>, S. 16 (1 Haziran 1990), s. 11; E. Ayhan, “Şiirin Kâhyası Çoktur”, <span class="ideitalik">Cumhuriyet Kitap</span>, S. 21 (13 Temmuz 1990), s. 19; M. Buyrukçu, “Cemal Süreya ile Son Gün”, <span class="ideitalik">Gösteri</span>, Şubat 1990; <span class="ideitalik">Çağdaş Türk Dili</span>, “Cemal Süreya Özel Sayısı”, Nisan 1990; O. Kâhyaoğlu, “Cemal Süreya’nın Şiir ve Yazın Dünyasına Kısa Bir Bakış”, <span class="ideitalik">Birikim</span>, Nisan 1990; <span class="ideitalik">Maliye Yazıları</span>, (Cemal Süreya Özel Bölümü) S. 22 (Ocak-Şubat 1990), s. 61-99; <span class="ideitalik">Gösteri</span>, (Cemal Süreya Eki) Şubat 1990; N. Güngör, “Cemal Süreya’nın Öğrencilik Yılları” <span class="ideitalik">Gösteri</span>, Aralık 1991; Cemal Süreya, <span class="ideitalik">Folklor Şiire Düşman</span>, İst., 1992, s. 74; E. Ayhan; <span class="ideitalik">Şiirin Bir Altın Çağı</span>, İst., 1993; <span class="ideitalik">Aritmetik İyi Kuşlar Pekiyi</span>, (haz. N. Güngör) İst., 1993; F. Perinçek-N. Duruel, <span class="ideitalik">Cemal Süreya: Şairin Hayatı Şiire Dahil</span>, İst., 1995; G. Akın, <span class="ideitalik">Şiir Üzerine Notlar</span>, İst., 1996, s. 97-100; S. Sezer, “Yaşamın Alev Halinin Anlatıcısı Cemal Süreya”, <span class="ideitalik">Cumhuriyet Kitap</span>, S. 313 (15 Şubat 1996); E. Temelkuran, “Hep Sürgün Bir Çocuk”, <span class="ideitalik">aynı yerde</span>; M. Buyrukçu, “Şairin Hayatı Şiire Dahil”, <span class="ideitalik">aynı yerde</span>; M. Uyguner, “Cemal Süreya İçin”, <span class="ideitalik">Cumhuriyet Kitap</span>, S. 314 (22 Şubat 1996); <span class="ideitalik">“Güvercin Curnatası”,</span> (Cemal Süreya ile konuşmalar; haz. N. Duruel) İst., 1997; A. Özkırımlı, <span class="ideitalik">O Güzel İnsanlar</span>, İst., 1998, s. 178-180.</p>

  <p class="sagnormal"><span class="ideitalik">Tanzimattan Bugüne Edebiyatçılar Ansiklopedisi, YKY</span></p>
</body>
</html>
