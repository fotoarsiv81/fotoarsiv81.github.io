<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-10.html" xml:lang="en-GB">
    <div class="Basic-Text-Frame">
      <p class="split"></p>

      <p class="anabaslik" id="toc_marker-6"><span class="Font-Style42" style="font-size:1.13em;">5. BÖLÜM</span></p>

      <p class="paragraf"></p>

      <p class="anabaslik-copy">HİPNOZUN YAPILACAĞI ORTAM</p>

      <p class="paragraf"><span class="regular-metin">Tekniklerin ve kişisel hipnoz deneyiminin etkinliğini arttırmak için uygun bir ortamınız olmalı. Oda ılık (oda sıcaklığının birkaç derece üzeri idealdir) ve dekor rahatlatıcı olmalı. Duvarlar, mobil­yalar, halılar, perdeler ve zemin dikkat dağıtıcı olmamalı. Kokular giderilmeli. Bitkiler sorun yaratmaz ve tütsü ya da diğer hoş koku­ları seviyorsanız elbette hazır bulundurabilirsiniz. Fakat rahatsız edici ya da keskin kokuları yok edin.</span></p>

      <p class="paragraf"><span class="regular-metin">Giriş için göz sabitlemesi tekniğini kullanacaksanız, objenin ra­hatlamak için kullanacağınız sandalyeden ya da kanepeden daha yu­karıda olduğundan emin olun. Hastalarımın çoğu kişisel hipnozu yataklarında ya da kanepede uzanarak yapmayı tercih ediyorlar. Ben yaslanarak oturmanızı tavsiye ederim. Bilinçaltınız uzanmayı uyumakla çağrıştırmaya programlanmıştır ve fiziksel olarak yor­gunsanız gerçekten uykuya dalabilirsiniz. Yaslanmak bu tür bir çağ­rışım yapmaz ve bedeniniz için daha rahat olacaktır.</span></p>

      <p class="paragraf"><span class="regular-metin">Ben hastalarımla ve kendi kişisel hipnozum için müzik kullanı­rım. Kendi kaydınızı yapmak (sonra daha detaylı olarak anlatılacaktır) ya da profesyonel kasetler kullanmak hipnoza giriş için en etki­li yoldur. Çoğu insan kişisel hipnoz için kullandıkları odada mum yakmayı tercih eder.</span></p>

      <p class="paragraf"><span class="regular-metin">Doğal olarak odanın olabildiğince sessiz olması gerekir. Kapıyı kapatın ve evde bulunan insanlardan sizi en az otuz dakika rahatsız etmemelerini isteyin.</span></p>

      <p class="paragraf"><span class="regular-metin">Önceden hazırlanmış kasetleri kullanırken kulaklık kullanmanı­zı tavsiye ederim. Kulaklıklar dışarıdan gelen sesleri engeller ve hipnozcunun sesini kişinin bilinçaltına yönlendirir. Hipnoz odanız için verebileceğim diğer tavsiyeler şunlardır:</span></p>

      <p class="paragraf"><span class="regular-metin">Oturduğunuz yerin yakınında bir battaniye bulundurun.</span></p>

      <p class="paragraf"><span class="regular-metin">Yakınınızda kağıt mendil bulundurun.</span></p>

      <p class="paragraf"><span class="regular-metin">Yaşadıklarınızı kaydetmek istiyorsanız sandalyenizin yanında taşınabilen bir kasetçalar koyun.</span></p>

      <p class="paragraf"><span class="regular-metin">Bir metronom ya da metronom vuruşları kaydı hipnoza girmek için çok iyi bir fon olur. Ayrıca kendi sesinizin temposuna yardımcı olur.</span></p>

      <p class="paragraf"></p>

      <p class="arabaslik-sol-kucuk"><span class="bold" style="font-size:0.92em;">Kendi Kasetini Hazırlamak</span></p>

      <p class="paragraf"></p>

      <p class="paragraf"><span class="regular-metin">Başta kendi kişisel hipnoz kasetinizi yapmak beceri ve boş zaman gerektiriyor gibi görünebilir. Bütçenizi aşan pahalı bir yöntem izle­nimi bırakabilir. Aslında değildir. Büyük ihtimalle ticari olarak ön­ceden hazırlanmış kişisel hipnoz kasetlerine aşinasınızdır. Ucuzdur­lar ve bu tekniği kendi evinizin rahatlığı ve mahremiyetinde uygula­manıza yardımcı olur. Ticari kasetler ilk kişisel hipnoz uygulamanız için iyidir ancak kendi kasetinizi yapmanız daha caziptir. Kaseti ken­di belli hedeflerinize göre kişiselleştirebilirsiniz. Bu askıdan herhan­gi bir kıyafet almaktansa ısmarlanmış bir kıyafet almakla eşdeğerdir.</span></p>

      <p class="paragraf"><span class="regular-metin">Yüksek kaliteli bir kişisel hipnoz kaseti yapmak ortalama olarak bir saatinizi alır. Ayrıca, kasetinizi kendiniz yaparak hipnoz bilimi ve sanatı hakkında çok daha fazla şey öğrenirsiniz.</span></p>

      <p class="paragraf"><span class="regular-metin">Kendi kişisel kasetinizi yapmanızın üç basit aşaması vardır. İlk aşama hipnoza giriştir. Giriş, 6. Bölüm’den 9. Bölüm’e kadar vere­ceğim örneklerden herhangi biri olabilir. Belirli amaçlar için hazırlanmış metinler ikinci bölümü oluşturur ve örneklerini 11, 13 ve 15. Bölümlerde bulabilirsiniz. Uyanma telkinleri ise üçüncü ve son bö­lümü oluşturur. 6. Bölüm’de standart bir örnek verilecektir.</span></p>

      <p class="paragraf"><span class="regular-metin">Kişiselleştirilmiş kasetinizi kaydederken yavaş ve tane tane ko­nuşun. Dinlendirici bir fon müziği çalmak hoş olabilir. Fon müziği, istenmeyen trafik gürültüsünü ya da diğer odalardan gelebilecek gü­rültüleri kamufle etmek için kullanılabilir. Kasetlerde ve plaklarda okyanus dalgaları, hafif bir yağmur ya da kırda bahar sesleri bulu­nur. Metronom ya da saat tıkırtısı gibi diğer seçenekler sesinizin temposuna ve hipnoza girişe yardımcı olur.</span></p>

      <p class="paragraf"><span class="regular-metin">Kendi kişisel hipnoz kasetlerinizi kullanarak gerçek anlamda ge­leceğinizi inşa etmek için bilinçaltınızı kullanıyor olursunuz. Kişi­sel hipnoz, bu inşa etme sürecini kendi kendinize yapmak anlamına gelir. Herhangi bir aracı yoktur, çünkü müşteri ve hipnozcu tek ve aynı kişidir. Kişisel hipnozla tüm kontrol sizdedir çünkü telkinleri siz verir, tüm süreci siz yönetirsiniz. Belleğinizin daha büyük bir bölümünü kullanıyor, onu kişisel ve olumlu bir şekilde uyguluyor olursunuz. Kişisel hipnoz bir öğrenme ve gelişme deneyimidir. Si­ze, yapıcı değişimler için sıçrama tahtanız olarak hizmet eder.</span></p>

      <p class="paragraf"><span class="regular-metin">Kendinize olumlu hipnotik telkinler verdiğinizde amaçlarınızı ve hedeflerinizi beyan edersiniz. Alıştırmalar bu süreci kısa zamanda hızlandıracak ve kişisel hipnozda daha ustalaşmanızı sağlayacaktır. Bu yaklaşıma eskiden size engel olan şeyleri yeni fırsatlar olarak yeniden programlama olarak bakın.</span></p>

      <p class="paragraf"><span class="regular-metin">Kişisel hipnoz için en uygun zaman sabahın erken saatleri, uyan­manızdan hemen sonrasıdır. Gece insanı olabilirsiniz ya da enerjini­zin en yüksek oluğu zaman öğleden sonra olabilir. Biyolojik saati­niz ne olursa olsun, egzersizlere ne kadar erken başlarsanız o kadar çok şey elde edersiniz. Doğal ancak yararsız bir eğilim olan oyalan­mak isteyeceğiniz en son şeydir. Ayrıca kişisel hipnozu günün fark­lı saatlerine rahatlamak ve enerjinizi odaklamak için de kullanabi­lirsiniz.</span></p>

      <p class="paragraf"><span class="regular-metin">Benim verdiğim metinlerden birini kullanırken ya da kendi iste­ğinize göre uyarlanmış bir metin hazırlarken bu telkinleri standart</span> <span class="regular-metin">girişten hemen sonra kaydedin. Hızınıza ve seçtiğiniz döngüye bağ­lı olarak tamamlanmış kasetiniz yaklaşık yarım saatlik bir uzunluk­ta olacaktır. Kasetinizi otuz dakikadan daha uzun yapmayın.</span></p>

      <p class="paragraf"><span class="regular-metin">Başarı her an gelebilir. Hemen de olabilir daha sonradan da his­sedebilirsiniz. Birkaç gün içinde küçük değişimler gözlemleyebilir­siniz ancak gerçek değişimler birkaç hafta içinde gerçekleşecektir. Bazı insanlar kasetlerdeki mesajlara hemen tepki verirler, bazı in­sanlar yavaş ve dikkatli bir şekilde, adım adım her gün biraz daha değişir ve gelişirler. Er geç özgüveninizi geliştirecek ve kendi me­tinlerinizi yazabileceksiniz.</span></p>

      <p class="paragraf"><span class="regular-metin">İşte size kasetlerinizi daha etkili bir şekilde kullanabilmeniz için ek birkaç ipucu:</span></p>

      <p class="paragraf"><span class="regular-metin">Hipnotik transa girmeye hazırlanırken parmaklarınız bükülme belirtileri gösteriyor mu? Elleriniz gergin mi oluyor? Yumruklarını­zı sıkıyor musunuz? Eğer öyleyse, parmaklarınızı açın ve ellerinizi rahatlatın. Ayak ayaküstüne mi atıyorsunuz? Ayak ayaküstüne at­mamak ayaklarınızda daha iyi bir kan dolaşımı sağlar. Kıyafetleri­niz ya da ayakkabılarınız sıkıyorsa, kendi rahatınız için onları gev­şetin. Biraz daha gevşeyin ve sakinleşin.</span></p>

      <p class="paragraf"><span class="regular-metin">Kaset seansınızda daha aktif bir rolünüz olsun istiyorsanız yatak­ta ya da sandalyede oturun ve seans bittikten sonra uzanın. Kaseti­nizi uyku vaktinizde kullanacaksınız uyanma kısmını eklemeyin. Tek yapmanız gereken kendinize hipnoz durumundan doğal uykuya geçiş telkini vermeniz. 15. Bölüm’e uykusuzluk için bir metin ekle­dim.</span></p>

      <p class="paragraf"><span class="regular-metin">Kişisel hipnoz sırasında bilincinizin başka şeyler düşünmesi ol­dukça normaldir. Böyle bir şey olduğunda zaman kaybettiğinizi dü­şünüp endişelenmeyin. Ayrıca hipnoamnezi de (hafıza kaybı) yaşa­yabilirsiniz, bu hipnozun oldukça derin bir aşamasına işarettir. Bi­lincinizin faaliyetlerinin ve/veya sıkılmanızın hipnozla bir ilgisi yoktur. Biz sadece bilinçaltıyla ilgileniyoruz.</span></p>

      <p class="paragraf"><span class="regular-metin">Kayıt boyunca uzun boşluklar olarak müzik eklemenizi kesinlik­le tavsiye ederim. Bu, trans seviyenizi derinleştirecek ve etraftan gelen dikkat dağıtıcı sesleri engelleyecektir. Ve tekrar belirtmeliyimki müzikle birlikte kasetin toplam uzunluğu 30 dakikayı geçmeme­lidir.</span></p>

      <p class="paragraf"><span class="regular-metin">Metninizi kasete kaydettikten sonra 6. Bölüm’de verdiğim gibi bir uyanma prosedürü ekleyin. “Uyanma”, aslında hiç uykuya dal­madığınız ve bilinçsiz olmadığınız için doğru bir kavram değil. Bu kavramı kullanma sebebim halkın hipnoz anlayışına bu kadar işle­mesidir. Uyanma bölümü zihninizin kendini yavaş yavaş tekrar günlük bilinçli dünyasına yönlendirmesine yardımcı olur.</span></p>

      <p class="paragraf"><span class="regular-metin">Aşağıdaki metin ilk kasetinizi yapmanız için kullanılabilir. Bu basit bir egzersizdir ve içinde bir giriş ve bir uyanma öğesi bulunur:</span></p>

      <p class="paragraf"><span class="regular-metin">(10 saniyelik okyanus dalgaları sesleri, sonra da fonda sesinizle eş zamanlı metronom vuruşları.)</span></p>

      <p class="paragraf"><span class="regular-metin">“Arkana yaslan ve fondaki metronomu dinle. Her metronom vu­ruşuyla biraz daha rahatla.”</span></p>

      <p class="paragraf"><span class="regular-metin">“20’den geriye doğru sayarken beni dinle. Geriye giden her sayı vücudundaki her bir kası o kadar rahatlatacak ki 1’e ulaştığımda sen hipnozun çok derin ve rahat bir seviyesine ulaşacaksın.”</span></p>

      <p class="paragraf"><span class="regular-metin">“20, 19, 18, çok çok rahatsın.”</span></p>

      <p class="paragraf"><span class="regular-metin">“17, 16, 15, derine, derine, derine.”</span></p>

      <p class="paragraf"><span class="regular-metin">“14, 13, 12, çok çok derindesin.”</span></p>

      <p class="paragraf"><span class="regular-metin">“11, 10, 9, çok çok rahatsın.”</span></p>

      <p class="paragraf"><span class="regular-metin">“8, 7, 6, çok uykun geldi. 5, 4, 3, çok çok rahatsın. 2, 1, çok de­rin uykudasın. 20-20-20.”</span></p>

      <p class="paragraf"><span class="regular-metin">“Şu anda hipnozun çok rahat bir seviyesindesin. Şimdi de ben 7’den geriye doğru sayarken beni dinle. Ben geriye doğru sayarken fondaki metronom vuruşlarının sesinin geriye giden her sayıyla azaldığını göreceksin ve ben 1’e ulaştığımda benim sesimden başka hiçbir şey duymayacaksın. Hipnozun çok derin ve rahat bir seviye­sinde olacaksın.”</span></p>

      <p class="paragraf"><span class="regular-metin">(Sayarken, bir de tamamen yok olacak şekilde metronomun se­sini kısın.)</span></p>

      <p class="paragraf"><span class="regular-metin">“7, çok çok çok derine, derine, derine.”</span></p>

      <p class="paragraf"><span class="regular-metin">“6, çok çok çok derine, derine, derine.”</span></p>

      <p class="paragraf"><span class="regular-metin">“5, çok çok çok derine, derine, derine.”</span></p>

      <p class="paragraf"><span class="regular-metin">“4 çok çok çok derine, derine, derine.”</span></p>

      <p class="paragraf"><span class="regular-metin">“3, çok çok çok derine, derine, derine.”</span></p>

      <p class="paragraf"><span class="regular-metin">“2, çok çok çok derine, derine, derine.”</span></p>

      <p class="paragraf"><span class="regular-metin">“1, çok çok rahatsın, çok çok derin bir uykudasın. 20-20-20.”</span></p>

      <p class="paragraf"><span class="regular-metin">“Şu anda hipnozun çok derin ve rahat bir seviyesindesin. 20’nin arka arkaya benim sesimle ya da kendi sesinle üç kez tekrarlanma­sı, seni hipnozun bu güzel, derin seviyesinin çok derinine çabuk bir şekilde ulaştıracak. Bu seni o seviyeye her kişisel hipnoz alıştırman­da daha çabuk bir şekilde getirecek ve çok daha derine inebilecek­sin.”</span></p>

      <p class="paragraf"><span class="regular-metin">(Bu noktadan sonra istediğiniz komutu verebilirsiniz ve transı aşağıdaki şekilde bitirebilirsiniz:)</span></p>

      <p class="paragraf"><span class="regular-metin">“Şimdi, birkaç dakika içinde, ben 5’e kadar sayınca gözlerini açacak ve tekrar tamamen uyanmış olacaksın. Bu derin ve dinlendi­rici uyku sayesinde kendini çok daha iyi hissedeceksin. Tamamen rahatlamış olacaksın. Hem zihinsel hem de fiziksel olarak... En ufak bir uyku sersemliği ya da yorgunluk hissi olmadan oldukça sakin ve dingin olacaksın.</span></p>

      <p class="paragraf"><span class="regular-metin">Ve bir dahaki sefere uykuya bu kadar çabuk ve kolay bir şekilde giremeyeceksin fakat çok çok daha derine inebileceksin.”</span></p>

      <p class="paragraf"><span class="regular-metin">“1... 2... 3... 4... 5... Tamamen uyanık ve dinçsin.”</span></p>

      <p class="paragraf"></p>

      <p class="arabaslik-sol-kucuk"><span class="bold" style="font-size:0.92em;">Hipnoza Yardımcı Araçlar</span></p>

      <p class="paragraf"></p>

      <p class="paragraf"><span class="bold">Hipnoz diski:</span> <span class="regular-metin">Ben bunu ofisimde kullanıyorum ve size de ger­çekten tavsiye ederim. Bu dik bir şekilde asılı siyah ve yeşil renkli bir disktir. Disk, elektronik anahtar senkron 60 rpm AC motorda ça­lışırken yavaşça döner. Dönen disk, görsel olarak, aynı anda birbi­rinin tersine dönen iki sarmal illüzyonu yaratır. Bu aynı zamanda bir tünelde ilerliyormuşsunuz hissi verir ve girişi hızlandırır. Açıkçası bence daha iyi bir göz sabitleme aracı bulamazsınız.</span></p>

      <p class="paragraf"><span class="regular-metin">Müzik aletleri satan herhangi bir dükkandan elektronik ya da kurmalı metronom satın alabilirsiniz. Bazı elektronik modellerde işitsel vuruşların yanı sıra üstte kırmızı bir ışık da vardır.</span></p>

      <p class="paragraf"><span class="regular-metin">Ucuz klipsli ya da küçük mikrofonları, portatif kaset çalarları, teypleri, kulaklıkları ve yastık hoparlörlerini (uyurken kaset dinle­yebilmeniz için) elektronik ev aletleri ya da hobi aletleri satan dük­kanlarda bulabilirsiniz.</span></p>

      <p class="paragraf"><span class="regular-metin">Herhangi bir lambanıza kırmızı titreyen bir ampul takabilirsiniz.</span></p>
    </div>
  </div>
</body>
</html>
