<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-9.html" xml:lang="en-GB">
    <div class="Basic-Text-Frame">
      <p class="split"></p>

      <p class="paragraf"></p>

      <p class="anabaslik" id="toc_marker-5"><span class="Font-Style42" style="font-size:1.13em;">4. BÖLÜM</span></p>

      <p class="paragraf"></p>

      <p class="anabaslik-copy">HİPNOZ ÖNCESİ GÖRÜŞMESİ</p>

      <p class="paragraf"><span class="regular-metin">Büyük ihtimalle hipnoz olarak bilinen bilim dalıyla ilgili birçok yanlış kanınız vardır. Daha önceden 2. Bölüm’de hipnozla ilgili ge­nel yanılsamalardan bahsetmiştim. Kişisel hipnoza başlamadan ön­ce, bu teoriyi ve benim “hipnoz öncesi görüşmesi” olarak adlandır­dığım bu deneyimin klinik özelliklerini göz önünde bulundurun. Aşağıdakiler hipnotik transla ilgili başlıca konuların kısa özetidir.</span></p>

      <p class="paragraf"><span class="regular-metin">Hipnotik trans sırasında ve sonrasında ne olmasını beklersiniz? Çoğu insanın bu konuyla ilgili düşünceleri gazete makalelerinden, dergilerdeki sansasyonel hikayelerden, sahne gösterilerinden, film­lerden ve televizyondan bildiklerinden kaynaklanır. Trans süresince tamamen bilinçsiz olacaklarını ve trans bittikten sonra hiçbir şey ha­tırlamayacaklarını düşünürler.</span></p>

      <p class="paragraf"><span class="regular-metin">Hipnotik uyku ve normal uyku arasında hiçbir benzerlik yoktur. Hipnoza giriş sırasında gözlerinizin gittikçe yorulmasına ve tıpkı uykuya dalarken kapattığınız gibi gözlerinizi kapatmanıza rağmen, gözlerinizin kapalı durduğu süre boyunca gözlerinizin açık oldukla­rı zaman kadar uyanık ve tetikte olacaksınız.</span></p>

      <p class="paragraf"><span class="regular-metin">Hipnozun sonunda, hipnoz sırasında olanları unutmayabilirsiniz. Büyük ihtimalle televizyonda özel eğitimli kişilerin hipnoz için kul­lanıldığı hipnoz denemeleri gösterilerini gördüğünüz için, birinin si­zi hipnoz etmesine izin verdiğinizde başınıza aynı şeylerin gelece­ğini düşünebilirsiniz. Muhtemelen transtayken neler olduğuyla ilgi­li tam bir hafıza kaybı yaşayacağınızı zannedebilirsiniz. Şaşırtıcı bir şekilde, büyük olasılıkla yaşadığınız her şeyi hatırlayacaksınız an­cak aslında hipnoz edilmediğinizi düşüneceksiniz. İnsanları çok az bir kısmı hafızalarını kaybedecek kadar derin transa girebilirler ve derin trans olağan klinik amaçlar için gerekli değildir ve çok az ter­cih edilir.</span></p>

      <p class="paragraf"><span class="regular-metin">Bir hipnozcuyla çalışırken birçok insan zihninin kontrolünü kay­bedeceğinden korkar. Halk arasında, birinin onları hipnoz etmesine izin verirlerse hipnozcunun emirlerine itaat etmekten başka bir se­çenekleri olmayacağına dair yaygın bir izlenim vardır. Hipnozcu­nun büyük irade gücünün onların irade gücünü tamamen bastıraca­ğını ve dolayısıyla da emirlerini neredeyse otomatik bir şekilde ye­rine getirmek zorunda kalacaklarını düşünürler. Bu faktör listede bulunan sonraki engele bağlanır: Yönetilme korkusu.</span></p>

      <p class="paragraf"><span class="regular-metin">Eğer bu doğru olsaydı aramızdaki çoğu insan hipnoz edilmeye razı olmazdı. Şahsen ben razı olmazdım. Hipnoz yalnızca hipnozcu­nun güçlü irade gücüyle yapılabilseydi hipnoz için en uygun kişiler zayıf iradeli insanlar olurdu. Bu doğru değil, gerçekte tam tersi ge­çerli.</span></p>

      <p class="paragraf"><span class="regular-metin">Hipnozcu tarafından kontrol edilmekten korkmanıza gerek yok ve gerçekten karşı çıktığınız bir şeyi yapmaya ya da söylemeye as­la zorlanamazsınız. Eğer biri sizi gerçekten rahatsız edecek bir şey yapmaya ya da söylemeye zorlarsa, bu zihninizde öyle büyük bir ça­tışmaya sebep olur ki (“yapmalıyım ama yapamam”) kendi kendini­ze hemen transtan çıkarsınız. Hiçbir hipnozcu sizi ahlaki ya da etik kurallarınızı çiğneyecek bir şey yapmaya zorlayamaz.</span></p>

      <p class="paragraf"><span class="regular-metin">Makul bir iradeyle konuşup okuyabilen herkes kendi kendini hipnoz edebilir.</span></p>

      <p class="paragraf"><span class="regular-metin">Neredeyse herkes daha çok ya da daha az bir aşamada, hemen yada uzun bir eğitimin ardından hipnotik telkine cevap verebilir.</span></p>

      <p class="paragraf"><span class="regular-metin">Hipnozun “gücü” kişinin hipnoz edilebilme gücüdür, hipnozcu­nun “gücü” değil.</span></p>

      <p class="paragraf"><span class="regular-metin">Kelimelerin gücü dinleyenlerin zihninde uyandırdıkları fikirler­dedir. Hipnozu belli fikirlerin kabul edilmesi oluşturur.</span></p>

      <p class="paragraf"><span class="regular-metin">Hipnoz kasetlerindeki telkinler günlük yaşantımızda büyük etki­ye sahiptir. Sürekli karşı karşıya kalırız. Bilerek ve amaçlı bir şekil­de kendi fiziksel ve duygusal yararımıza kullanılabilir.</span></p>

      <p class="paragraf"><span class="regular-metin">Kendinizi çok zorlamayın, rahat olun. Güçlü bir direnç, hipnoz edilmek için aşırı çaba göstermek iyi tepkiyi engelleyecektir.</span></p>

      <p class="paragraf"><span class="regular-metin">Transtayken kasetiniz bozulursa ne olur? Gülmeyin, bu çok so­rulan bir sorudur. Bir kişinin aniden hipnozcunun sesinin (kişinin kendi sesi de dahil) kaybolmasına göstereceği tepki transın derinli­ğine ve duruma göre değişir. Hafif transta olan biri kendi isteğiyle uyanabilir. Somnambulistik (derin) transta olan biri ya kısa bir sü­rede hipnozdan çıkar ya da doğal uykuya geçer ve uykudan hipnoz­dan çıkmış bir halde uyanır.</span></p>

      <p class="paragraf"><span class="regular-metin">Aslında sizi hipnozcular hipnoz etmez ve şimdiye kadar hiçbir hipnozcu tek bir insanı hipnoz etmemiştir! Ancak çoğu insan derin hipnoza girmeyi çok istedikleri için girmiştir. Hiç kimse göz kapan­ması telkini vererek gözlerinizi kapatmanızı sağlayamaz. Siz iste­medikçe gözlerinizi kapatmazsınız. Siz istemezseniz başka hiç kim­se kendi kendinize saymanızı ya da kolunuzu kaldırmanızı sağlaya­maz.</span></p>

      <p class="paragraf"><span class="regular-metin">Bu hazırlayıcı açıklamaların çoğu aşırı utangaç ve ürkek olma­mak kaydıyla, yetişkinlerden çok daha kolayca hipnoz edilebilen çocuklar söz konusu olduğunda bir kenara bırakılabilir. Çocuklar daha az eleştireldir ve genelde iknaya ve telkine karşı daha uysaldır. Neredeyse tamamen, sempatik ve anlayışlı bir yaklaşımla birlikte “prestij etkenine” güvenebilirsiniz.</span></p>

      <p class="paragraf"><span class="regular-metin">Ben genellikle küçük çocuklara onlara nasıl özel bir tür uykuya geçeceklerini öğretmek istediğimi söylüyorum. Ancak gözlerinin yorulup gece uykuya daldıklarında olduğu gibi kapanmasına rağ­men, bu özel uykunun daha farklı olacağını, çünkü söylediğim her</span><span class="regular-metin">şeyi duyabileceklerini hatta uyanmadan benimle konuşabilecekleri­ni de ekliyorum. Çocuğun güvenini kazanmak ve ilgisi uyandırmak kaydıyla, bunun yeterli olduğunu düşünüyorum.</span></p>

      <p class="paragraf"><span class="regular-metin">Yanılgıları, şüpheleri ve korkuları gidermek için harcanan za­man hiçbir zaman boşa gitmez. Bu zaman hipnozun daha hızlı ve başarılı olmasını garantilemekle kalmaz, aynı zamanda başarısızlık­larda daha az görülür. Bu süreçte sizin oynadığınız rol pasif olması­na rağmen çok önemlidir. Sizin işbirliğiniz ve istekliliğiniz olmadan hiçbir şey, en ufak bir kişisel hipnoz gerçekleştirilemez.</span></p>
    </div>
  </div>
</body>
</html>
