<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-2.html" xml:lang="en-GB">
    <div class="Basic-Text-Frame">
      <p class="split"></p>

      <p class="anabaslik" id="toc_marker-2"><span class="Font-Style42" style="font-size:1.13em;">1. BÖLÜM</span></p>

      <p class="paragraf"></p>

      <p class="anabaslik-copy">HİPNOZUN KISA TARİHİ</p>

      <p class="paragraf para-style-override-8"></p>

      <p class="paragraf"><span class="regular-metin">Hipnoz kullanımının tarihi dindar liderler, büyücü doktorlar, ka­bile hekimleri ve şamanlara kadar dayanır. Eski Mısır ve Yunan ka­hinleri trans halini birçok şifa için kullanmışlardır. Ruhun ve mık­natısın iyileştirici etkileri Paracelsus (1493-1541) tarafından ortaya konmuştur. Paracelsus, mıknatısların hastalıkları iyileştirdiğini varsaymıştır.</span></p>

      <p class="paragraf"><span class="regular-metin">Peder Hehl, Viyana’da şifa dağıtmak için çıplak vücutlara çelik levhalar uygulamıştır. Franz Anton Mesmer bu kavramı geliştirip, kendi tedavileri için bir “geçiş” aracı olarak kullandı. Bu yönteme “canlı manyetizması” adını verdi ve yöntem 18. yüzyılın ikinci bö­lümünde Avrupa’da çok tutuldu.</span></p>

      <p class="paragraf"><span class="regular-metin">Mesmer farkında olmadan günümüzün grup psikoterapisinin, psikanalizinin ve ruhsal şifasının temelini atmıştır. Sonraki öğrenci­leri, katalepsinin bulucusu Petetin, yapay uyurgezerliği (hipnotizma) keşfeden Marquis de Puysegur ve araç gereçsiz manyetize ede­bilen ve yandaşlarının kendilerine Barbarinciler dedikleri de Barba</span><span class="regular-metin">rin’dir. İsveç ve Almanya’da bu grup Spiritualistler (Tinselciler) ola­rak adlandırıldı. Mesmerizm (e.n. Hipnotizmayı kullanan ve hayvan­sal manyetizma kavramını ortaya atan Anton Mesmer adına türetil­miş bir deyimdir) hızla bütün dünyaya yayıldı ve sonunda terapi dünyasından tamamen silinmeden önce 1840 yılına kadar sürdü.</span></p>

      <p class="paragraf"><span class="regular-metin">İskoç cerrah James Esdaile, Hindistan’dayken 1840 ve 1850 yılla­rı arasında hipnoz kullanarak yüzlerce operasyon gerçekleştirdiğini açıkladı. 1849’da genel anestetik eterle çalışmalarıyla tanınan Crawford Long, Mesmerizmin ABD’de ameliyatlarda kullanıldığını ortaya çıkardı.</span></p>

      <p class="paragraf"><span class="regular-metin">Modern hipnozun babası İngiliz James Braid’di. Başta kuşkucu olan Braid, Manchester’da La Fontaine’nin (İsveçli Mesmerimci) 1843’te yaptığı bir gösteriye tanık olduktan sonra bilimsel araştır­masını tekniğe dönüştürdü. Alınan sonuçların manyetik sıvılardan kaynaklanmadığı, “fenomenin yalnızca, telkine açıklığı yapay ola­rak arttırılan kişiye verilen telkine bağlı olduğu” sonucunu çıkardı.</span></p>

      <p class="paragraf"><span class="regular-metin">Ne yazık ki Braid, uyumak anlamına gelen Yunanca “hypnos” sözcüğünden yola çıkarak “hipnoz” terimini türetti. Hipnozun bir uyku durumu olmadığını fark ettiğindeyse bu hali “monodeizm” (tek düşüncelilik) olarak yeniden adlandırmaya çalıştı, ancak hip­noz terimi halk arasında ve bilim camiasında çok tutulmuştu, dola­yısıyla Braid’in durumu düzeltme çabaları başarısız oldu. Braid’in bilime en büyük katkısı, hipnozun normal bir başlatma olmadan da meydana gelebileceğini bulmasıydı. Ancak bu buluş bir yüzyıldan daha uzun süre görmezden gelindi.</span></p>

      <p class="paragraf"><span class="regular-metin">Telkinli terapinin gerçek kurucusu, kitabı Du Sommeil 1866 yı­lında basılan Ambroise-August Liebault’tu. Liebault hastalarına söy­lediği “sizi ilaçlarla tedavi etmemi istiyorsanız bana ücret ödemek zorundasınız, ancak hipnozla tedavi etmeme izin verirseniz bunu üc­retsiz yaparım” cümlesiyle tanınır. Onun doğruluğu, bencil olmayı­şı, kendini muhtaçlara adaması ve hipnozdaki başarısı, Nancy’nin ünlü bir nörolojisti, başta kuşkucu, daha sonra hipnozun ateşli bir destekçisi olan Hippolyte Barnheim’in ilgisini çekti. İkisi birlikte Braid’in teorilerini geliştirip 12.000’den fazla hastayı tedavi ettiler.</span></p>

      <p class="paragraf"><span class="regular-metin">İkisi de hipnozu normal davranışların bir fonksiyonu olarak gör­düler ve telkin kavramını geliştirdiler. Semptom gidermenin zarar­sız ancak etkili olduğunu addettiler. Görüşleri; hipnozun, histerinin tehlikeli bir biçimi olduğunu iddia eden Charcot’un görüşlerini alt üst etmişti.</span></p>

      <p class="paragraf"><span class="regular-metin">Bernheim’in telkinin hipnozun temeli olduğunu belirttiği kitabı De La Suggestion basıldığında, hipnoz bir bilim olarak 1886’da da­ha da gelişti. Hipnozun itibar kazanması onun güvenilirliği sayesin­de olmuştu. Ancak 1880’de Viyanalı pratisyen olan Dr. Breuer, hip­noz uygulamasını semptomları salt telkinle yok etmenin ötesine ge­çiren hipnoz terapisindeki en önemli buluşu ileri sürdü. Bu buluşu tesadüfen, hastalarından biri hipnozun etkisinde özgürce konuşma­ya ikna edilip, semptomlarının birçoğunun yok olmasına sebep olan yoğun bir duygusal tepki sergilediğinde keşfetti. Bu olay Freud’un ilgisini çekti ve Freud olayı daha etraflıca araştırmak üzere Breuer’e katıldı ve onun vardığı sonuçları doğruladı. Bu keşfin önemi, hip­noz terapisindeki asıl öneminin doğrudan semptomların giderilmesi değil, görünen nedenlerinin yok edilmesi olduğunu ortaya çıkarmasıydı.</span></p>

      <p class="paragraf"><span class="regular-metin">Daha sonra Freud hipnozu bir kenara bırakıp serbest çağrışımı ve psikanalizi geliştirdi. Bunun öncelikli sebebi, Freud’un hastaları­nın çoğunu derin trans haline sokamamasıydı. Tüm hipnotik telkin öğretisini küçümsediği için kendi egosu hipnoz biliminin aleyhine çalıştı.</span></p>

      <p class="paragraf"><span class="regular-metin">Dünya Savaşları ve Kore Savaşı’nın nevrozları için gereken hız­lı tedavi tartışması hipnoterapiye olan ilgiyi arttırdı. Bu tartışmalar­dan ortaya çıkan en önemli avantaj psikiyatriyle hipnoz teknikleri­nin birleşmesiydi.</span></p>

      <p class="paragraf"><span class="regular-metin">13 Eylül 1953’te Amerikan Sağlık Kuruluşu Ruh Sağlığı Konse­yi resmi olarak hipnozu kabul edip, tıp fakülteleri ve yüksek lisans eğitim müfredatları için tavsiye etti. İngiliz Sağlık Kuruluşu daha önceden hipnozun psikiyatride ve cerrahide kullanılmasını onayla­mıştı.</span></p>

      <p class="paragraf"><span class="regular-metin">Bugün binlerce diş hekimi, doktor, psikiyatrist ve diğer sağlık uzmanı hipnoz eğitimi alıyor. Hipnozcu olmayan insanları hipnoz kullanımı konusunda eğitecek özel okullar bile var. Hipnoz, tıpta ve psikiyatride değerli bir araç olarak ortaya çıkmıştır. Karşılaştığı en­gellere rağmen, birçok bilim adamı tarafından tamamen tanınmış ve kullanılmıştır.</span></p>
    </div>
  </div>
</body>
</html>
