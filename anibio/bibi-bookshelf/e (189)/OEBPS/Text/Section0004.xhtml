<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>SON'a DOĞRU</h1>

  <p><i>"Bütün yavru kediler, büyüdükleri için ölürler."</i></p>

  <p style="text-align: right;">Emile Ajar</p>

  <p><br /></p>

  <p>— İster seçkin, ister onların deyişiyle 'deli', ne olursak olalım, kendi tarihimizde ilk kez oluşacak bir toplu eylem söz konusuyken, çoğunluğun onayını almak zorundayız. Oybirliği!</p>

  <p>— Doğrusu bunun, bizim türümüzde özel mutasyona uğrayarak, hiçbir Homo sapiens'te gelişmediği kadar gelişen bireysellik genine karşı işlenecek genetik bir suç olduğunu düşünmüyor değilim. Ayrıca, kişisel olarak anonimlikten ve çoğunluktan hiç hoşlanmadığımın bilinmesini de isterim... Ama madem ki, biyolojik bir içgüdü olarak da adlandırılabilecek bir duyguyla türümüzü korumaya karar verdik o halde bir kereye özgü olmak üzere öbür seçilmişlerin de onayını almak, oybirliği sağlamak durumundayız!</p>

  <p>— Bir diplomattan çok, çevreci bir politikacı gibi konuştunuz!., diye kalın bir kahkaha attı Carmen.</p>

  <p>— O bir diplomat mı?</p>

  <p>— Bilmiyor musunuz Afife? İlahi size yani... Brooks'la tanıştığı Kuzey Amerika yıllarında Mösyö Gary, Fransa'nın Los Angeles konsolosuydu.</p>

  <p>Demek Brooks Nin'le çok önceden tanışıyorlardı... Ah yani, demek Romain aynı zamanda diplomatmış da...</p>

  <p>— Ben aslında yalnızca bir jonglörüm, diye düzeltti Romain. Yanıma geldi, artık çok sevdiğinden emin olduğum uzun saçlarımı okşamaya başladı.</p>

  <p>— Diğer bütün uğraşlarım, hepsi... annemi hoşnut etmek içindir.</p>

  <p>Sessizlik davet edildi odaya. Sanırım hepimiz kendi ebeveynimizi, tamamen hoşnut etmeyi asla başaramadığımız anne ve babalarımızı düşünüyorduk. Ve tabii aklımız Kafka'nınkine kayıyordu ister istemez. Onun devlet ve Tanrı disiplininden, bürokrasi tutsaklığından çok daha korkunç olduğunu büyük bir yüreklilikle ortaya koyduğu ve mutlaka bir biçimde yaşantımızda beliren/belirecek anne-baba terörünü anımsıyorduk. Mösyö Kafka'nın Fantolt'ta kaç numaralı odada kaldığını merak ettim aniden. Ona bugüne dek rastlamamıştım, ama sosyal birisi olmadığını da biliyordum...</p>

  <p>— Annemden boşuna söz etmedim, diye sessizliği böldü Romain.</p>

  <p>— Onun anlattığı ve şu anda bize yararı dokunacağına inandığım, pek az bilinen bir olayı size aktaracağım.</p>

  <p>'Bir oğlum olsaydı, nasıl bir anne olurdum?' sorusu bir korku filmi alt yazısı gibi geçti gözlerimin önünden.</p>

  <p>— Annem bir Rus'tur, ama beni tam bir Fransız gibi yetiştirmek için, Fransız annelerden çok daha fazla emek harcamıştır. Fransız İhtilali de onun gerçek bir Fransız'dan çok daha iyi bildiği konulardan biridir.</p>

  <p>Başarmış mıydı peki? Bana kalırsa, Romain bizler gibi ulusu, kültürü ve kimliği evrensel bir insandı. Fransız olmaksa, yalnızca Nina Borisovskaya'yı mutlu etmek anlamıyla yüklüydü ve bu nedenle çok önemliydi.</p>

  <p>— Devrimci bir bakışla, miskin sayılabilecek Fransız köylülerini ayaklandıran etkenin yoksulluk, baskı ve eşitsizlikten çok, çavdar ekmeği olduğuna inanır annem.</p>

  <p>Çavdar ekmeği?</p>

  <p>— Çavdar ekmeği, diye gülümseyerek yineledi Romain.</p>

  <p>— Bilmem, biraz biyokimya ve mikrobiyolojiyle canınızı sıkar mıyım?</p>

  <p>Hepimiz ilgiyle onu dinliyorduk. Devrim öncesi moda olan, 'ekmek bulamıyorlarsa, pasta yesinler!' biyolojik bir şifre olmasındı sakın?</p>

  <p>— Çavdar mahmuzu deyimine ne kadar aşinasınız bilmiyorum? Bir mantarın normal yaşam evrelerinden biridir bu. Fakat bu evrede kalan mantar çok tehlikelidir, çavdar ununda yüzde bir dahi bulunsa zehirlidir.</p>

  <p>Peki bunun Fransız Devrimi'yle ilişkisi neydi?</p>

  <p>— 1788 kışının çok soğuk geçtiğini, ardından da yapış yapış bir bahar geldiğini söyler annem. Böyle bilgileri nereden edinir, nasıl öğrenir, asla anlayamamışımdır. Nina'nın sırlarından biri işte!.. Boğazını temizlemek için perkülatörde yeni pişmiş kahve koydu fincanına, kocaman bir yudum doldurdu ağzına. Bekliyorduk.</p>

  <p>— Yaz geldiğinde, sözünü ettiğim çavdar mahmuzları sarmıştı tarlaları. Yani o yılın ürünü çavdar unu zehirliydi!</p>

  <p>— Fakat toplu ölümlerden hiç söz etmez normal tarih kitapları? dedi Carmen.</p>

  <p>— Ah hayır, daha ilginç bir olaya neden oldu zehirli çavdar unu. Çünkü, ağızdan alındığında beyinde etkili olan ve görsel-işitsel halüsinasyonlara yol açan çavdar mahmuzu, 1788 ürünüyle beslenen Fransız köylüleri üzerinde saldırganlık etkisi yarattı. Kısacası, çavdar mahmuzunun Fransız Devrimi'ni ciddi olarak etkilediğine inanır annem!</p>

  <p>— C'est ça! diyerek gür bir kahkaha attı Mösyö de Bergerac. Ayağa kalktı, odada gezinerek yüksek sesle düşünmeye başladı.</p>

  <p>— Fransız köylüleri üzerinde bir çeşit cinnet etkisi yaratan çavdar ekmeği, zamanın ve konumun uygunluğu göz önüne alınırsa, isyankârlığı arttırarak, pekâlâ tarihsel bir rol oynamış olabilir! Neden olmasın yahu?.. Hah hah ha!..</p>

  <p>Odadaki gergin hava yumuşadı, kaslarımız gevşedi.</p>

  <p>— Fakat bu yarı-kurgu öyküden alınacak 'hisse'ye bakarak, saldırganlığımızı artıracak bir şeyler içmek asla işe yaramayacaktır, dedi Roni.</p>

  <p>— Birincisi bizim saldırganlığımız soyuttur, ikincisi Fransız köylüleri, öbür bütün köylüler gibi normaldir.</p>

  <p>— Yani, çok ve çabuk ürerler ve çoğunluk oluştururlar, diye ekledi.</p>

  <p>— Kalemi kılıca dönüştürecek bazılarımızı yabana atmayınız Mösyö Chagall! diye gürledi Cyrano.</p>

  <p>— Ah-ha!.. Beyler, beyler, diyerek onların konuşmasını kesti Romain.</p>

  <p>— Öykümü farklı yorumluyorsunuz. Biz, yalnızca onları çok korkutan ve asla başa çıkamadıkları için bizlerden tamamen kurtulmaya çalıştıkları hazinemizi kullanacağız.</p>

  <p>Anlamıştık.</p>

  <p>— Hiçbir kalıba, sansüre, töreye uymayan, sığmayan düş gücümüzü, hayal yetimizi kullanacağız biz, dedi.</p>

  <p>Ayağa kalktı ve Cyrano'dan ödün bir reverans yaptı.</p>

  <p>— Sevgili hanımefendiler ve beyefendiler. Bir oyun oynayacağız!</p>

  <p>'Oyun' sözü beni güldürdü. Sırılsıklam âşık bir genç kadın gülünce, kikir kikir bir ses çıkar, öyle oldu; kikirdedim.</p>

  <p>— Sakın MIŞ GİBİ oyunu olmasın Mösyö Gary? diye sordu Carmen de Cervantes.</p>

  <p>— Unutmayın ki, ben değirmen gibi son derece somut nesneleri bile görmeMİŞ GİBİ oynayamayan bir soydan geliyorum! Kaldı ki, soyut 'şey'lerle oynamak normaller için daha trajik sonuçlar yaratacaktır.</p>

  <p>— Elbette, dedi Cyrano,</p>

  <p>— Yalnız, sizin sözünü ettiğiniz de herhangi bir değirmen değildi Carmen, onlar yel değirmenleriydi...</p>

  <p>— Peki ya bizim oyunumuz?</p>

  <p>— Bizimkinin bir çeşit halüsinasyon oyunu olacağını seziyorum, dedi Roni.</p>

  <p>— Yanılsamalar ve sanrılar...</p>

  <p>— Eğlenceli olmalı, dedim neşeli, cıvıl cıvıl bir sesle. Berbat bir şey söylemişim gibi baktılar bana.</p>

  <p>— Bu bir ölüm-kalım oyunu Madam, dedi, Cyrano. Halbuki ben oyunun mizah yanının daha ağır basacağını sanıyordum.</p>

  <p>— Elbette öyle olacak, dedî Romain gülerek.</p>

  <p>— Ama oyun oyunluğunu bilmeli ve bizim de şanımıza yakışmalı! Bende bunu demek istemiştim ya...</p>

  <p>— Adı: Ben çok eğlendim: Hoşça kalın. Teşekkürler!</p>

  <p>— Oyunun adı bu mu?</p>

  <p>— Evet, dedi Romain,</p>

  <p>— Je me suis bien amuse. Au revoir et merci.</p>

  <p>— Desenize çok güleryüzlü bir ayrılık olacak bizimkisi, dedi merakla Roni.</p>

  <p>— "Neşeli bir ölüm de denebilir", diye gülümsedi Romain.</p>

  <p>— Jean Cocteau'nun bu! diye sevinçle atıldım. Romain'le göz göze geldik. Bir daha âşık olacağım hiçbir erkekle böyle göz göze gelemeyeceğimi anladım. Büyülenmiş gibi, öylece kaldık... Ne kadar, bilmiyorum... Anımsayamıyorum. Bilmek de istemiyorum.</p>

  <p>— Oyunun ayrıntıları ve rollerimiz konusunda konuşmak için daha kapsamlı bir toplantı yapmamız gerekecek, dedi Cyrano.</p>

  <p>— Örgütlenmekten söz ediyorsunuz, diye sevindi Roni Chagall.</p>

  <p>— Organize olmak, bir gelişmişlik belirtisidir.</p>

  <p>— Ah tabii, dedi Romain.</p>

  <p>— Gelişmiş ve anonim bir eylem, diye ekledi küçümseyen bir sesle.</p>

  <p>Sonra bana döndü, o küçük odada oturduğum koltuğun önüne diz çöktü, eski zaman âşıklarının yaptığı gibi, bir elimi avuçları arasında yumuşacık sıktı ve kalbine bastırdı.</p>

  <p>— Afife sevgilim, sana 'Afife Pirî nasıl biridir?' diye soracak vaktim olmadı. Ama insan sevdiğini, en çok onun kendi ağzından, gözünden bilmek ister.</p>

  <p>Doğrusu, bir oda dolusu başkalarının önünde böyle apaçık ilan-ı aşk edilmesi pek hoşuma gittiyse de, biraz mahcup olduğumu yadsıyamam. En azından, 'şimdi sırası mı?' diye düşünecekleri sıkıntısı doldu içime.</p>

  <p>— Aşkın sırası olmaz Afife, geldi mi, artık vardır!</p>

  <p>— Biz çıkalım, dedi Carmen usulca.</p>

  <p>— Evet evet, hemen çıkalım, dedi Cyrano. Sesinde yoğun Gaskon aksanı vardı o sırada.</p>

  <p>— Fakat, henüz her şeyi konuşmadık, diye mızıklandı Roni.</p>

  <p>— Onların arasında da zeki olanlar var, şu Dr. Günnar'ı sakın atmayın yabana!</p>

  <p>— Canım görüyorsunuz ki, âşıklar baş başa kalmak istiyorlar. Bundan daha ivedi ve önemli bir şey olabilir mi? Aşk Mösyö Chagall, aşk!., diye heyecanla haykırdı Cyrano.</p>

  <p>Hızını alamadı, ayağa fırladı;</p>

  <p>— Kuşkusuz aşk, aşk kuşkusuz!</p>

  <p>Odur saran yüreği coşku</p>

  <p>Her bakışta yaratılan o yaman duygu.</p>

  <p>Ruhun sıyrılıp karanlıktan</p>

  <p>Sevgilinin göklerine yükselişi</p>

  <p>Yasemin dallarından kayarak yüreğin en genç saatlerinde titreyişi</p>

  <p>Ve ölümden zerre kadar sakınmayışı!</p>

  <p>Aşk, kuşkusuz aşktır o!</p>

  <p>Soluklanarak düş gücünün doruklarında</p>

  <p>İçilen yaşam suyu</p>

  <p>Ölümsüzlüğün zehirli fısıltılarında</p>

  <p>Ve sevgilinin öptüğü aslında</p>

  <p>Kuşkusuz aşk, aşktır kuşkusuz</p>

  <p>Ancak yüreği öpülürse,</p>

  <p>Öpülürse yüreği duyulur sesi</p>

  <p>Ruhun gizli sularında</p>

  <p>Sessizce uyuyan derinde</p>

  <p>Aşk, kuşkusuz aşktır o!</p>

  <p>Çıplak bir iltifatın en latif - Kıvrımlarında</p>

  <p>Harikulade, saf ve zarif</p>

  <p>Bana soracak olursanız tuhaf ve naif</p>

  <p>En olmazın oluru, kıyametin neşesi</p>

  <p>Aşk, aşktır o, tanırsınız eninde sonunda...</p>

  <p><br /></p>

  <p>Cyrano de Bergerac'ın heyecanı, tarzı ve içtenliği öyle gerçekti ki, hemen bulaşıyordu. Carmen de Cervantes, ayaklarının ucunda yükselerek, Cyrano'nun kulağına bir şeyler fısıldadı, Cyrano titremeye benzer gürültülü bir çığlık attı.</p>

  <p>Cyrano'yu dinlerken bir an bile gözlerini benden çekmeyen Romain, hiç kımıldamadan konuştu;</p>

  <p>— En derin iltifatlarımı kabul ediniz Mösyö de Bergerac. Oyunumuza gelince, hiç meraklanmayın, oyuna başladık bile...</p>

  <p>Sessizce çıktılar.</p>
</body>
</html>
