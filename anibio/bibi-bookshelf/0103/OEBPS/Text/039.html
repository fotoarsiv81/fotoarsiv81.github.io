<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1223"></a>Süngeryüklü Eşekle Tuz Yüklü Eşek</h2>

  <p class="p9">Bir eşekçi, elinde asa,</p>

  <p class="p9">Bir Roma impatoru edasıyla</p>

  <p class="p9">Sürüyormuş uzun kulaklı iki düldülü.</p>

  <p class="p9">Biri sünger yüklü, bıraksan uçacak;</p>

  <p class="p9">Öteki ağır aksak,</p>

  <p class="p9">Sırtında şişeler varmış gibi</p>

  <p class="p9">Tıka basa tuz doluymuş küfeleri.</p>

  <p class="p9">Bizim üç ahbap çavuş az gitmiş uz gitmişler</p>

  <p class="p9">Dere tepe düz gitmişler</p>

  <p class="p9">Varmışlar geçit veren bir ırmağa</p>

  <p class="p9">Ve bakın orda neler gelmiş başlarına.</p>

  <p class="p9">Oysa her gün de geçerlermiş aynı yerden</p>

  <p class="p9">Eşekçi sünger yüklü eşeğe binmiş</p>

  <p class="p9">Sürmüş tuz yüklüsünün ardından</p>

  <p class="p9">Gel gör ki bu öndeki eşeğin</p>

  <p class="p9">Keyfince yürüyesi gelmiş</p>

  <p class="p9">Ve ayakları yerden kesilmiş.</p>

  <p class="p9">Tekrar su yüzüne çıkınca da</p>

  <p class="p9">Kaçmış gitmiş hoplaya zıplaya.</p>

  <p class="p9">Neden derseniz, sularla cenkleşirken</p>

  <p class="p9">Öylesine erimiş ki sırtındaki tuz,</p>

  <p class="p9">Tüy gibi hafif bulmuş kendini birden</p>

  <p class="p9">Uzun kulaklı dostumuz.</p>

  <p class="p9">Sünger yüklü öbür dostumuz da</p>

  <p class="p9">Aynı yolu tutmaya kalkmaz mı!</p>

  <p class="p9">Koyun gibi uymuş başkasının kafasına</p>

  <p class="p9">Gırtlağına kadar battığı sularda</p>

  <p class="p9">Kendisi, eşekçi ve sünger</p>

  <p class="p9">Bir hayli içki devirmişler:</p>

  <p class="p9">&mdash; Sünger içer de biz içmez miyiz?</p>

  <p class="p9">Demiş eşekle eşekçimiz.</p>

  <p class="p9">Ama sünger öyle hızlı içmiş</p>

  <p class="p9">Ve öylesine ağırlaşmış ki birden</p>

  <p class="p9">Kıyıyı bulamamış eşek bu kadar yükle;</p>

  <p class="p9">Üstelik eşekçi de bir yandan</p>

  <p class="p9">Sıkı sıkı sarılmış boynuna can havliyle</p>

  <p class="p9">Ha boğuldu, ha boğulacaklarken</p>

  <p class="p9">Gelmiş, canlarını kurtarmış birisi</p>

  <p class="p9">Kimmiş gelen, önemli değil orası.</p>

  <p class="p9">Şu dersi aldık ya, o yeter bize:</p>

  <p class="p9">Herkesin gidişi bir olmamalı,</p>

  <p class="p9">Her gördüğünü yapanın yamandır hali.</p>

  <p class="p9">Buydu demek istediğim başlarken söze.</p>
</body>
</html>
