<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx369"></a>Kurtla Kuzu</h2>

  <p class="p9">Kim daha güçlüyse hep odur haklı;</p>

  <p class="p9">İnanmayan dinlesin bu masalı.</p>

  <p class="p9">Kuzunun biri su içiyormuş</p>

  <p class="p9">Pırıl pırıl bir dereden.</p>

  <p class="p9">Aç bir kurt çıkagelmiş yukardan,</p>

  <p class="p9">Av peşinde besbelli.</p>

  <p class="p9">&mdash; Vay, demiş öfkeyle;</p>

  <p class="p9">Sen kim oluyorsun da,</p>

  <p class="p9">Suyumu bulandırıyorsun benim?</p>

  <p class="p9">Şimdi anlatırım ben sana.</p>

  <p class="p9">&mdash; Aman efendim, demiş kuzu;</p>

  <p class="p9">Kızmayın da bir bakın nerdeyim.</p>

  <p class="p9">Ben nasıl bulandırırım suyunuzu,</p>

  <p class="p9">Akıntı benden yana.</p>

  <p class="p9">Siz yukardasınız.</p>

  <p class="p9">Ben yirmi adım aşağıda.</p>

  <p class="p9">&mdash; Onu bunu bilmem, demiş canavar;</p>

  <p class="p9">Bulandırıyorsun işte, o kadar.</p>

  <p class="p9">Hem dahası var, hımbıl:</p>

  <p class="p9">Sen bana küfretmişsin geçen yıl.</p>

  <p class="p9">&mdash; Nasıl olur Devletlim, demiş kuzu;</p>

  <p class="p9">Geçen yıl dünyada yoktum.</p>

  <p class="p9">Süt kuzusuyum, baksanıza.</p>

  <p class="p9">&mdash; Sen değilsen kardeşindir, ukala.</p>

  <p class="p9">&mdash; Kardeşim yok ki küfretsin size.</p>

  <p class="p9">&mdash; Seninkilerden biridir öyleyse;</p>

  <p class="p9">İşiniz gücünüz beni çekiştirmek,</p>

  <p class="p9">Çobanlarınız, köpeklerinizle birleşerek.</p>

  <p class="p9">Hepsini anlattılar bana.</p>

  <p class="p9">Size artık haddinizi bildirmeli,</p>

  <p class="p9">Deyip kesmiş devletli;</p>

  <p class="p9">Kaptığı gibi kuzuyu doğru ormana</p>

  <p class="p9">Ve orada</p>

  <p class="p9">Görmüş hesabını güzelce;</p>

  <p class="p9">Danıştayı, yargıtayı, hepsi içinde.</p>
</body>
</html>
