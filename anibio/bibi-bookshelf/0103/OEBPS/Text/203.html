<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx8611"></a>İnsan ve Yılan</h2>

  <p class="p9">Bir yılan görmüş, insanlardan bir insan:</p>

  <p class="p9">&mdash; Dur, hain, demiş; geberteyim de seni,</p>

  <p class="p9">Kurtulsun şerrinden dünya.</p>

  <p class="p9">Bu sözler üzerine kötü hayvan,</p>

  <p class="p9">-Kötü hayvan dediğim, yılan:</p>

  <p class="p9">İnsan da olabilirdi pekâlâ.-</p>

  <p class="p9">Evet, bu sözler üzerine yılan</p>

  <p class="p9">Neye uğradığını bilemeden</p>

  <p class="p9">Bir çuval içinde bulmuş kendini,</p>

  <p class="p9">Anlamış idam kararı giydiğini</p>

  <p class="p9">İdamlık suçu olsun olmasın.</p>

  <p class="p9">Haklı olduğunu belirtmek için</p>

  <p class="p9">İnsanoğlu bir nutuk çekmiş yılana:</p>

  <p class="p9">&mdash; Sen, demiş, nankörlüğün ta kendisisin.</p>

  <p class="p9">Kötülere iyilik etmek budalalıktır.</p>

  <p class="p9">Geber ki öfken ve zehirli dişlerin</p>

  <p class="p9">Kimsenin canına kıyamaz olsun.</p>

  <p class="p9">Yılan savunmak istemiş kendini</p>

  <p class="p9">Dilinin döndüğü kadar:</p>

  <p class="p9">&mdash; Öldürmek gerekseydi, demiş;</p>

  <p class="p9">Dünyadaki bütün nankörleri,</p>

  <p class="p9">Kimler sağ kalırdı acaba?</p>

  <p class="p9">Kendi ağzınla kendini suçluyorsun;</p>

  <p class="p9">Doğruysa bütün söylediklerin</p>

  <p class="p9">Çevir gözlerini kendine bak biraz da:</p>

  <p class="p9">Canım elinde:</p>

  <p class="p9">Asarsın da kesersin de,</p>

  <p class="p9">Adalet dediğin nedir?</p>

  <p class="p9">Senin çıkarın, keyfin, esintin değil mi?</p>

  <p class="p9">Bu yasana dayanıp öldür beni;</p>

  <p class="p9">Ama ölürken bırak da hiç olmazsa</p>

  <p class="p9">Ben de şunu söyleyeyim sana:</p>

  <p class="p9">İnsandır, insan, yılan değil</p>

  <p class="p9">Nankörlüğün ta kendisi, bunu böylece bil.</p>

  <p class="p9">&mdash; Bu laflar saçma olmasına saçma,</p>

  <p class="p9">Haklı olmak yalnız bana özgüdür, ama</p>

  <p class="p9">Başkalarına da soralım istersen.</p>

  <p class="p9">&mdash; Soralım, demiş yılan.</p>

  <p class="p9">Bir inek varmış orada, çağırmışlar;</p>

  <p class="p9">Anlatmışlar durumu, inek şaşakalmış:</p>

  <p class="p9">&mdash; Bunun için mi çağırdınız beni, demiş;</p>

  <p class="p9">Yılan haklı elbet, sorulacak şey mi bu?</p>

  <p class="p9">Yıllardır beslerim şu insanoğlunu</p>

  <p class="p9">Her gün türlü iyilikler görür benden;</p>

  <p class="p9">Her şeyim onun, yalnız onun içindir:</p>

  <p class="p9">Sütümü, çocuklarımı yer içer satar,</p>

  <p class="p9">Sayemde kesesi dolu döner pazardan.</p>

  <p class="p9">Yaşlandıkça bozulan sağlığını</p>

  <p class="p9">Hekimler değil, benim düzelten.</p>

  <p class="p9">Benim bütün emeklerim, çektiklerim</p>

  <p class="p9">Yalnız ona kâr ve keyif sağlar.</p>

  <p class="p9">Hizmetinde ihtiyarladım, tükendim,</p>

  <p class="p9">Ne ot verir, ne otlakta rahat bırakır</p>

  <p class="p9">Bağlar unutur beni bir köşede.</p>

  <p class="p9">Bir yılan olsaydı efendim,</p>

  <p class="p9">Bundan daha nankör olabilir miydi?</p>

  <p class="p9">Daha fazla söyletmeyin beni.</p>

  <p class="p9">&mdash; Bunun lafına bakılır mı? demiş insan;</p>

  <p class="p9">Bilmiyor ne dediğini, bunamış.</p>

  <p class="p9">Şu öküze soralım.</p>

  <p class="p9">&mdash; Soralım, demiş yılan.</p>

  <p class="p9">Ağır adımlarla yaklaşmış öküz</p>

  <p class="p9">Sorunu geviştirdikten sonra kafasında</p>

  <p class="p9">Anlatmış bütün yıl gördüğü işlerin</p>

  <p class="p9">Ne kadar ağır olduğunu;</p>

  <p class="p9">Her yıl yeniden ekip üretmek için</p>

  <p class="p9">Toprağın insanlara bol bol</p>

  <p class="p9">Hayvanlara cimrice verdiği nimetleri,</p>

  <p class="p9">Nasıl çiftten çifte koşulduğunu;</p>

  <p class="p9">Bunlara karşılık ne sopalar yediğini;</p>

  <p class="p9">Yaşlanınca da nasıl kurban edildiğini</p>

  <p class="p9">İnsan günahlarının kanlarıyla yıkanmasını</p>

  <p class="p9">Öküzlerin şeref sayması gerektiğini.</p>

  <p class="p9">İnsanoğlu bu sözleri de beğenmemiş:</p>

  <p class="p9">&mdash; Susturalım, demiş</p>

  <p class="p9">Bu asık suratlı nutukçuyu.</p>

  <p class="p9">Büyük büyük laflar!</p>

  <p class="p9">Biz yargıç ol dedik.</p>

  <p class="p9">Savcı olup suçlamaya kalkıyor beni.</p>

  <p class="p9">Reddediyorum onu da.</p>

  <p class="p9">Ağaç yargıç olsun.</p>

  <p class="p9">Ağaç hepsinden dertliymiş meğer.</p>

  <p class="p9">Sıcağa, yağmura, rüzgârlara karşı</p>

  <p class="p9">O değil miymiş koruyan insanları?</p>

  <p class="p9">Bağları, bahçeleri bizim için donatır,</p>

  <p class="p9">Ne gölgeler, ne meyveler sunarmış bize.</p>

  <p class="p9">Bunlara karşılık hödüğün biri gelir</p>

  <p class="p9">Vurur baltayı yıkarmış ağacı yere.</p>

  <p class="p9">O ağaç ki bütün yıl nasıl cömertçe</p>

  <p class="p9">İlkbaharda çiçek, sonbaharda meyve,</p>

  <p class="p9">Yazın gölge, kışın ocak şenliğidir!</p>

  <p class="p9">Devirecek yerde budasalar olmaz mı?</p>

  <p class="p9">Dallarını yeniden büyütebilir.</p>

  <p class="p9">Haksız çıkmak insanın işine gelir mi?</p>

  <p class="p9">Zorla da olsa kazanması gerek davayı:</p>

  <p class="p9">&mdash; Benimkisi enayilik, demiş;</p>

  <p class="p9">Ne diye dinlerim sanki bunları!</p>

  <p class="p9">Kapmış torbayı çalmış duvardan duvara,</p>

  <p class="p9">İçindeki yılanın canı çıkasıya.</p>

  <p class="p9">Böyledir işte büyükler:</p>

  <p class="p9">Akıl, mantık güçlerine gider.</p>

  <p class="p9">Kafalarına komuşlardır bir kez</p>

  <p class="p9">Hayvan, yılan, her şey, herkes</p>

  <p class="p9">Onların keyfi için yaratılmıştır</p>

  <p class="p9">Buna karşı ağzını açan</p>

  <p class="p9">Sersemdir, aklını kaçırmıştır.</p>

  <p class="p9">Orası öyle; ama ne yapmalı:</p>

  <p class="p9">Ya uzaktan konuşmalı, ya susmalı.</p>
</body>
</html>
