<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3657"></a>İhtiyar Kadınla İki Hizmetçi Kız</h2>

  <p class="p9">İki hizmetçi kız varmış</p>

  <p class="p9">Yaşlı bir kadının evinde çalışan.</p>

  <p class="p9">Eğirme işlerinde öyle ustaymışlar ki</p>

  <p class="p9">Kaderin İplikçi Kız Kardeşlen</p>

  <p class="p9">Onların yanında acemi kalırmış.</p>

  <p class="p9">Yaşlı kadının tek derdi, tek zoru</p>

  <p class="p9">Hep iş başında görmekmiş kızları.</p>

  <p class="p9">Phoibos altın saçlarını gösterir göstermez</p>

  <p class="p9">Çarklar başlarmış dönmeye, iğler sarmaya</p>

  <p class="p9">Çevir babam çevir, bük babam bük.</p>

  <p class="p9">Dur dinlen yok.</p>

  <p class="p9">Bir kör olası horoz</p>

  <p class="p9">Hiç şaşmaz başarmış yaygarayı</p>

  <p class="p9">Şafağın arabası sökün eder etmez.</p>

  <p class="p9">Bizim yaşlı kadın, horozdan da belalı,</p>

  <p class="p9">Giyip çirkin etekliğini, yağ lekeli</p>

  <p class="p9">Bir lamba yakar ve doğru odalarına</p>

  <p class="p9">Var güçleri, var iştahlarıyla uyuyan</p>

  <p class="p9">Zavallı iki hizmetçinin.</p>

  <p class="p9">Biri tek gözünü yarı açıp</p>

  <p class="p9">Öteki bir koluyla gerinirken</p>

  <p class="p9">Horoza lanet okurmuş ikisi birden</p>

  <p class="p9">&mdash; Ah bir gebersen! diyerek kötü kötü.</p>

  <p class="p9">Dedikleri olmuş, horoz enselenmiş;</p>

  <p class="p9">Gırtlağından kesilmiş sabah düdüğü.</p>

  <p class="p9">Kesilmiş, ama bizim kızlar</p>

  <p class="p9">Bu işten hiç de kârlı çıkmamışlar.</p>

  <p class="p9">Tersine, daha yeni yatmışlarken</p>

  <p class="p9">Acuze, saatinde kalkamam diye</p>

  <p class="p9">Başlıyormuş cinler gibi cirit oynamaya</p>

  <p class="p9">Dört bir yanında evinin.</p>

  <p class="p9">Çok kez böyle bir dertten kurtulayım derken</p>

  <p class="p9">Daha belalısına düşer insan.</p>

  <p class="p9">Bu olmuş bizim kızların başına gelen:</p>

  <p class="p9">Cadı karı gelince horozun yerine</p>

  <p class="p9">Düşmüşler beterin beterine.</p>
</body>
</html>
