<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1865"></a>Kurt Çoban Olmuş</h2>

  <p class="p9">Bir kurt yeterince pay alamaz olmuş</p>

  <p class="p9">Çevresindeki koyunlardan;</p>

  <p class="p9">Bir başka kılığa girmeyi düşünmüş.</p>

  <p class="p9">Yararlanıp tilkinin postundan,</p>

  <p class="p9">Çobanlar gibi bir gocuk geçirmiş sırtına,</p>

  <p class="p9">Uzun bir değnek edinmiş,</p>

  <p class="p9">Bir de kaval sokmayı unutmamış</p>

  <p class="p9">Koltuğunun altına,</p>

  <p class="p9">Toz kondurulmasın diye çobanlığına.</p>

  <p class="p9">Elinden gelse yazacak külahının üstüne:</p>

  <p class="p9">"Adım Şaban, benim sizin çoban" diye.</p>

  <p class="p9">Böylece kılığı uydurunca</p>

  <p class="p9">Dayamış ön pençelerini değneğe</p>

  <p class="p9">Bizim sinsi Şaban, yaklaşmış usulca.</p>

  <p class="p9">Şaban, asıl Şabansa çimene yatmış</p>

  <p class="p9">Uyuyormuş derin derin.</p>

  <p class="p9">Köpeği de uykudaymış, heybesi bile.</p>

  <p class="p9">Koyunların çoğu da öyle.</p>

  <p class="p9">Onlar uyuyadursun, bizim hinoğluhin</p>

  <p class="p9">Uyumayanları peşine takmak için</p>

  <p class="p9">Kılığına söz de eklemeye kalkmış:</p>

  <p class="p9">&mdash; Seslenmeden olmaz, demiş ve işte o zaman</p>

  <p class="p9">İş sarpa sarmış:</p>

  <p class="p9">Kıvıramamış çoban gibi konuşmayı</p>

  <p class="p9">Sesi gümbürdetmiş dereyi tepeyi</p>

  <p class="p9">Ve foyası çıkmış meydana.</p>

  <p class="p9">Koyun, köpek, çoban,</p>

  <p class="p9">Kalır mı o sesi duyup da uyanmayan?</p>

  <p class="p9">Bu hengâmede ne yapsın zavallı canavar,</p>

  <p class="p9">Üstelik sırtında gocuk da var</p>

  <p class="p9">Ne kaçabilmiş seninki,</p>

  <p class="p9">Ne de savunabilmiş kendini.</p>

  <p class="p9">Sahtekârlar her zaman</p>

  <p class="p9">Bir yanlarıyla verirler yakayı ele:</p>

  <p class="p9">Kurt isen kal kurtluğunla,</p>

  <p class="p9">En sağlamı budur, bana sorarsan.</p>
</body>
</html>
