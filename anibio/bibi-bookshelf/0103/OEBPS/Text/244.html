<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx10818"></a>Aşk ve Çılgınlık</h2>

  <p class="p9">Aşkın esrarlı olmayan nesi var?</p>

  <p class="p9">Nedir o yaylar, oklar?</p>

  <p class="p9">O meşale, o kanatlı bebek?</p>

  <p class="p9">Öyle bir günde kavranılabilecek</p>

  <p class="p9">Bilimlerden değil bu bilim.</p>

  <p class="p9">Ben de her şeyi açıklayacak değilim.</p>

  <p class="p9">Bu masalımda sadece,</p>

  <p class="p9">Aşk Tanrısı'nın nasıl kör olduğunu</p>

  <p class="p9">Anlatmak istiyorum kendimce.</p>

  <p class="p9">Aşk kör olmuş da kötü mü olmuş,</p>

  <p class="p9">Belki de mutluluğu bundan bulmuş,</p>

  <p class="p9">Orasını ben bilemem doğrusu,</p>

  <p class="p9">Âşıklara sormalı bunu.</p>

  <p class="p9">Aşkla Çılgınlık bir gün</p>

  <p class="p9">Oynuyorlarmış birlikte</p>

  <p class="p9">Aşk gözlerini yitirmezden önce.</p>

  <p class="p9">Birden kavgaya tutuşurlar, bilmem niçin?</p>

  <p class="p9">Aşk der ki gidelim tanrılar kuruluna</p>

  <p class="p9">Kim haklı kim haksız onlar söylesin.</p>

  <p class="p9">Çılgınlıkta o sabır ne gezer:</p>

  <p class="p9">Öyle bir yumruk atar ki aşkın yüzüne</p>

  <p class="p9">Güzel gözlerinden ışık gitti gider.</p>

  <p class="p9">Afrodit öcünü almadan durur mu?</p>

  <p class="p9">Hem bir kadın hem ana olarak</p>

  <p class="p9">Düşünün göklerde kopardığı yaygarayı.</p>

  <p class="p9">Tanrılarda ne kafa kalmış, ne kulak.</p>

  <p class="p9">Zeus, Nemesis, cehennem yargıçları</p>

  <p class="p9">Hepsi hepsi yemiş paparayı.</p>

  <p class="p9">Bundan büyük suç olmaz diyormuş</p>

  <p class="p9">Oğlu değneksiz adım atamıyormuş.</p>

  <p class="p9">Az gelirmiş hangi cezayı verseler</p>

  <p class="p9">Aşkın gözleri de açılmalıymış hemen.</p>

  <p class="p9">Tanrılar uzun uzun düşünmüşler</p>

  <p class="p9">Yurt ve kamu yararını gözeterekten,</p>

  <p class="p9">Sonunda Yüce Divan vermiş kararı:</p>

  <p class="p9">Çılgınlık mahkûm edilmiş oybirliğiyle</p>

  <p class="p9">Aşka kılavuzluk etmeye bundan böyle.</p>
</body>
</html>
