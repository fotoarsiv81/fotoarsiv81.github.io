<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx929"></a>Sıçanların Oturumu</h2>

  <p class="p9">Bir kedi varmış, adı Karabela,</p>

  <p class="p9">Duman attırıyormuş sıçanlara.</p>

  <p class="p9">Öylesine kırmış geçirmiş ki</p>

  <p class="p9">Gözlerden kaybolmuş sıçan milleti.</p>

  <p class="p9">Sağ kalanların her biri bir delikte,</p>

  <p class="p9">Açlıktan tahtaları kemirmekte.</p>

  <p class="p9">Karabela kedi olmaktan çıkmış,</p>

  <p class="p9">Şeytanın ta kendisi olmuş gözlerinde.</p>

  <p class="p9">Derken Karabela, günün birinde,</p>

  <p class="p9">Sıçan koklamaktan bıkmış,</p>

  <p class="p9">Kaldırmış kuyruğu, çıkmış sokağa,</p>

  <p class="p9">Bir dişi kedi aramaya.</p>

  <p class="p9">Hemen de bulmuş belalısını,</p>

  <p class="p9">Mart sefasıdır başlamış uzaklarda.</p>

  <p class="p9">Bu arada sıçanların artakalanı,</p>

  <p class="p9">Fırsat bu fırsattır deyip,</p>

  <p class="p9">Bir delikte burun buruna verip,</p>

  <p class="p9">İvedi bir oturum kurmuşlar,</p>

  <p class="p9">Ölüm kalım meselesi üstünde durmuşlar</p>

  <p class="p9">Başkan, en tedbirli sıçan,</p>

  <p class="p9">Düşüncesini söylemiş yekten:</p>

  <p class="p9">&mdash; Bence, demiş, her şeyden önce,</p>

  <p class="p9">Ne yapıp yapmalı, Karabela'nın boynuna</p>

  <p class="p9">Bir çıngırak aşmalı.</p>

  <p class="p9">Üstümüze yürüdü mü çıngırak öter,</p>

  <p class="p9">Her sıçan da gireceği deliğe girer.</p>

  <p class="p9">Başka çare yok, deyip kesmiş,</p>

  <p class="p9">Herkes başkandan yana oy vermiş.</p>

  <p class="p9">Bundan iyi akıl can sağlığı.</p>

  <p class="p9">Gel gelelim çıngırağı nasıl aşmalı?</p>

  <p class="p9">Biri demiş, benden paso,</p>

  <p class="p9">Öteki demiş, ben miyim Allah'ın budalası?</p>

  <p class="p9">Kaytaran kaytarana,</p>

  <p class="p9">Oturum da ermiş sona.</p>

  <p class="p9">Ben ne oturumlar gördüm böylesi,</p>

  <p class="p9">Boşuna toplar, konuştururlar herkesi.</p>

  <p class="p9">Sıçanlar değil, papazlar, başpapazlar,</p>

  <p class="p9">Toplanır, toplanır, hiçbir iş yapmazlar.</p>

  <p class="p9">Konuşmaya geldi mi,</p>

  <p class="p9">Sarayda akıl öğreten bol;</p>

  <p class="p9">İş yapmaya geldi mi,</p>

  <p class="p9">Tek kişi ara da bul.</p>
</body>
</html>
