<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx502"></a>Tanrıların Koruduğu Simonides</h2>

  <p class="p9">Üç türlü kimse var ki bu dünyada</p>

  <p class="p9">Ne kadar övsen o kadar kârlı çıkarsın:</p>

  <p class="p9">Kimdir bunlar? Tanrılar, metresin ve kralın.</p>

  <p class="p9">Malherbe böyle der, ben de katılırım ona.</p>

  <p class="p9">Geçerli bir öğüt bu, bütün çağlar için.</p>

  <p class="p9">Övgü gıdıklar, kazanır her yüreği:</p>

  <p class="p9">Avlayan onunla avlar güzelleri.</p>

  <p class="p9">Göreceksiniz bu anlatacağım masalda</p>

  <p class="p9">Tanrılar nasıl karşılıyor övülmeyi.</p>

  <p class="p9">Atinalı şair Simonides</p>

  <p class="p9">Bir atleti övecekmiş sipariş üstüne.</p>

  <p class="p9">Bakmış, konu bir hayli tıkız:</p>

  <p class="p9">Atletin soyu sopu ünsüz mü ünsüz:</p>

  <p class="p9">Babası orta halli bir bezirgân</p>

  <p class="p9">Kendisinde de bacak gücü var sadece.</p>

  <p class="p9">Ne yapsın, nesini övsün zavallı şair?</p>

  <p class="p9">Bir şeyler söyledikten sonra ona dair,</p>

  <p class="p9">Kastor ve Polluks'a.</p>

  <p class="p9">Yıldız olup göklerde gezen</p>

  <p class="p9">İki dost tanrıya getirmiş sözü:</p>

  <p class="p9">&mdash; Onlardan ayrılmamalıdır, demiş,</p>

  <p class="p9">Bütün atletlerin gözü.</p>

  <p class="p9">Bu kardeş yıldızlar, demiş, şöyledir, böyledir:</p>

  <p class="p9">Onları örnek alan yükselir, yücelir.</p>

  <p class="p9">Uzatmayalım, övgüsünün üçte ikisini</p>

  <p class="p9">Bu tanrılara ayırmış bizimki.</p>

  <p class="p9">Atlet, bir kese altın verecekmiş şaire;</p>

  <p class="p9">Ama görünce övgünün kısırlığını,</p>

  <p class="p9">Üçte bire indirmiş kesedeki altını;</p>

  <p class="p9">Açıkça da taş atmış şaire:</p>

  <p class="p9">&mdash; Üst tarafını Kastor'la Polluks'tan al, diye.</p>

  <p class="p9">Ama, demiş,</p>

  <p class="p9">Onlar borçlarını ödeye dursun,</p>

  <p class="p9">Ben de ağırlamak isterim sizi:</p>

  <p class="p9">Buyurun, bu akşam şeref verin soframıza:</p>

  <p class="p9">Seçkin kişiler, yakınlarım, dostlarımla.</p>

  <p class="p9">Simonides kabul etmiş bu daveti,</p>

  <p class="p9">Övgüsüne karşılık, hiç değilse,</p>

  <p class="p9">İyi bir yemek yerim diyerek.</p>

  <p class="p9">Yaman bir ziyafet: Yenilmiş, içilmiş;</p>

  <p class="p9">Herkesin keyfi yerindeymiş.</p>

  <p class="p9">Derken bir hizmetçi gelmiş koşa koşa:</p>

  <p class="p9">İki adam var, demiş kapıda:</p>

  <p class="p9">Sayın Simonides'i istiyorlar acele.</p>

  <p class="p9">Şair kalkmış sofradan</p>

  <p class="p9">Herkes atıştırıp dururken.</p>

  <p class="p9">Gelen iki adam meğerse Cevza burcunun</p>

  <p class="p9">Övdüğü iki yıldız tanrısıymış.</p>

  <p class="p9">Teşekkür etmişler şairin övgüsüne,</p>

  <p class="p9">Karşılık olarak da</p>

  <p class="p9">Bir haber vermişler kendisine:</p>

  <p class="p9">&mdash; Bu ev yıkıldı yıkılacak,</p>

  <p class="p9">Hemen uzaklasın burdan, demişler.</p>

  <p class="p9">Olmuş dedikleri:</p>

  <p class="p9">Bir direk devrilmiş;</p>

  <p class="p9">Ve bütün tavan inivermiş birden</p>

  <p class="p9">Sofranın ve davetlilerin üstüne.</p>

  <p class="p9">Bununla da yetinmemiş,</p>

  <p class="p9">Şairin öcünü alan tanrılar:</p>

  <p class="p9">&nbsp;Atletin bacağını kırmış bir direk.</p>

  <p class="p9">Çoğu sakatlanan davetliler</p>

  <p class="p9">Kaçışmışlar yel yepelek.</p>

  <p class="p9">Ün Tanrısı yaymış haberi dört bir yana.</p>

  <p class="p9">Bir hayli gürültü koparmış bu mucize;</p>

  <p class="p9">Tanrılar şairi seviyor diye de</p>

  <p class="p9">İki kat artmış şiirlerinin ücreti.</p>

  <p class="p9">Ve ondan övgü istemekte yarışa giren</p>

  <p class="p9">En soylu kişiler bile şart koşmaz olmuş</p>

  <p class="p9">Atalarının da övülmesini.</p>

  <p class="p9">Başta söylediğime dönüp derim ki:</p>

  <p class="p9">Tanrıları ve benzerlerini</p>

  <p class="p9">Övmekte kusur etmeye gelmez.</p>

  <p class="p9">Şiir Tanrıçası Melpomene de</p>

  <p class="p9">Para işlerinde küçük düşmek istemez.</p>

  <p class="p9">Değeri yüksek tutulmalı bizim sanatın.</p>

  <p class="p9">Şanları şerefleri artar</p>

  <p class="p9">Bize güler yüz gösteren büyüklerin:</p>

  <p class="p9">Olympos'la Parnassos'un eskiden</p>

  <p class="p9">Kardeşçe geçinmeleri bundan.</p>
</body>
</html>
