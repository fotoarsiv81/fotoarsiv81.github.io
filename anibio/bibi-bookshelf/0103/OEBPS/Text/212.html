<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx9127"></a>Balıklar ve Kaval Çalan Çoban</h2>

  <p class="p9">Anet kıza vurgun Tirsis çoban</p>

  <p class="p9">Öyle yanık türküler söyler</p>

  <p class="p9">Öyle sesler çıkarırmış ki kavalından</p>

  <p class="p9">Mezarlarında ürperirmiş ölüler.</p>

  <p class="p9">Bir gün yine türküleri, kavalıyla</p>

  <p class="p9">Yürüyormuş bir dere boyunca.</p>

  <p class="p9">Kırlarda türlü çiçekler açmış</p>

  <p class="p9">Tatlı yeller esiyormuş çayırda.</p>

  <p class="p9">Tirsis çoban bir de bakmış</p>

  <p class="p9">Sevgilisi balık avlıyor oltasıyla.</p>

  <p class="p9">Ama şu sersem balıklara bak ki sen</p>

  <p class="p9">Tutulmuyorlar hiçbiri çoban kızına.</p>

  <p class="p9">İnsan, hayvan, yüreği taştan</p>

  <p class="p9">Her yaratığı duygulandıran çoban</p>

  <p class="p9">Balıkları da büyülerim sanmış,</p>

  <p class="p9">Ama aldanmış;</p>

  <p class="p9">Şöyle bir türkü döktürmüş onlara:</p>

  <p class="p9">&mdash; Ey bu akarsuların yurttaşları;</p>

  <p class="p9">Bırakın sizin o ünlü su perisi</p>

  <p class="p9">Bekleye dursun derin mağarasında da</p>

  <p class="p9">Bin kez daha güzelini gelin görün;</p>

  <p class="p9">Tutsağı olmaktan korkmayın bu güzelin.</p>

  <p class="p9">Onun zulmü bizleredir yalnız;</p>

  <p class="p9">Sizler güler yüzlü karşılanırsınız.</p>

  <p class="p9">Korkmayın, canınıza kıymak istemiyor ki,</p>

  <p class="p9">Billur gibi bir havuzda besleyecek sizi.</p>

  <p class="p9">Bir kaçınız bu arada can verirse de</p>

  <p class="p9">Ne mutlu ölene Anet'in ellerinde.</p>

  <p class="p9">Hiçbir etkisi olmamış bu söylevin,,</p>

  <p class="p9">Sağır ve dilsizmiş hepsi dinleyenlerin.</p>

  <p class="p9">Tirsis çoban ne diller dökse nafile;</p>

  <p class="p9">Ya, demiş, demek tatlı söz kâr etmiyor size.</p>

  <p class="p9">Gitmiş upuzun bir ağ getirmiş</p>

  <p class="p9">Balıklar sürüyle dolmuş içine;</p>

  <p class="p9">Hepsini Anet'in ayakucuna sermiş.</p>

  <p class="p9">Ey krallar, koyun değil insan güdenler,</p>

  <p class="p9">Kimi zaman beyinsiz bir sürüye</p>

  <p class="p9">Akıl vermek için boşuna nefes tüketenler:</p>

  <p class="p9">Tatlılıkla getiremezsiniz onları yola.</p>

  <p class="p9">Laf anlamazlara başka türlü davranmak gerek</p>

  <p class="p9">Gücünüzü kullanıp ağlarınızı gererek.</p>
</body>
</html>
