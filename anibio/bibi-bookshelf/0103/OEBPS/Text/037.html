<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1112"></a>Kartalla Bokböceği</h2>

  <p class="p9">Kartal, tavşan kardeşi kovalıyormuş.</p>

  <p class="p9">Bir delik ararken zavallı, çıka çıka</p>

  <p class="p9">Bokböceğinin yuvası çıkmış karşısına:</p>

  <p class="p9">Böylesi sığınak düşman başına,</p>

  <p class="p9">Ama girmiş içine ister istemez:</p>

  <p class="p9">Kartal saldırınca sığınağın üstüne</p>

  <p class="p9">Bokböceği girmiş araya:</p>

  <p class="p9">&mdash; Kuşların sultanı, demiş; kolay sizin için</p>

  <p class="p9">Bu zavallı konuğumu kapıp götürmek;</p>

  <p class="p9">Ama ne olur, küçük düşürmeyin beni;</p>

  <p class="p9">Ya bağışlayın canını biçarenin</p>

  <p class="p9">Ya benimkini de beraber alın.</p>

  <p class="p9">Komşum, kaç yıldır ahbabım o benim.</p>

  <p class="p9">Zeus'un kuşu cevap bile vermeden,</p>

  <p class="p9">Bir kanat vuruşta sersemletmiş böceği</p>

  <p class="p9">Ve almış götürmüş tavşan kardeşi.</p>

  <p class="p9">Bokböceği fena içerlemiş bu saygısızlığa,</p>

  <p class="p9">Vızz diye uçmuş kartalın yuvasına</p>

  <p class="p9">O gelmeden kırmış yumurtalarını,</p>

  <p class="p9">Tazecik, nazlı yumurtalarını,</p>

  <p class="p9">En tatlı umutlarını koca kartalın,</p>

  <p class="p9">Bir tekini bile bağışlamadan.</p>

  <p class="p9">Kartal dönüp görünce başına geleni,</p>

  <p class="p9">Cıyak cıyak ne yaygara koparmış düşünün:</p>

  <p class="p9">Kimden öç alacağını bilememesi</p>

  <p class="p9">Çileden çıkarıyormuş onu büsbütün.</p>

  <p class="p9">Havaya gitmiş sızlanıp yakınmaları;</p>

  <p class="p9">Yaslı bir ana olarak geçirmiş o yılı.</p>

  <p class="p9">Ertesi yıl daha yükseğe kurmuş yuvayı.</p>

  <p class="p9">Bokböceği oraya da yetişmiş,</p>

  <p class="p9">Yumurtalar o yıl da güme gitmiş.</p>

  <p class="p9">Tavşan kardeşin öcü alınmış artık.</p>

  <p class="p9">Bu sefer altı ay sürmüş kartalın yası,</p>

  <p class="p9">Ormanları tutmuş ağıtlarının yankısı.</p>

  <p class="p9">Ganymedes'i kanatlarında kaçıran kuş</p>

  <p class="p9">Sonunda tanrılar kralına başvurmuş;</p>

  <p class="p9">Götürmüş bütün yumurtalarını</p>

  <p class="p9">Zeus'un etekleri içine bırakmış,</p>

  <p class="p9">Tanrı korumak zorunda kalsın diye.</p>

  <p class="p9">Orda da yumurtalara dokunmazlar ya!</p>

  <p class="p9">Düşman yine de bırakmamış yakasını:</p>

  <p class="p9">Bir tezek kırıntısı düşürüvermiş</p>

  <p class="p9">Zeus'un güzelim kaftanı üstüne;</p>

  <p class="p9">Eteklerini silkeleyince Tanrı</p>

  <p class="p9">Fırlatıp atmış pisliği ve yumurtaları.</p>

  <p class="p9">Kartal bu densizliğini öğrenince</p>

  <p class="p9">Zeus'un Sarayını bırakıp gitmeye kalkmış;</p>

  <p class="p9">&mdash; Çıkarım, demiş, senin uyduluğundan.</p>

  <p class="p9">Uğramam göklerine, gider çölde yaşarım.</p>

  <p class="p9">Zavallı Zeus susmuş, ne diyebilir?</p>

  <p class="p9">Olsa olsa bokböceğini</p>

  <p class="p9">Yüce divanın önüne çıkarabilir.</p>

  <p class="p9">Çağırmış ve böcek anlatmış olan biteni.</p>

  <p class="p9">Kartalı haksız bulmuş ölümsüz yargıçlar,</p>

  <p class="p9">Ama iki düşmanı barıştıramamışlar.</p>

  <p class="p9">Tanrılar kralı düşüne taşına,</p>

  <p class="p9">Şu çareyi bulmuş sonunda:</p>

  <p class="p9">&mdash; Bir başka mevsime alınsın, demiş;</p>

  <p class="p9">Kartalın sevişip yuva kurma zamanı;</p>

  <p class="p9">O mevsimde bütün boklugiller</p>

  <p class="p9">Kışlak arayıp dağ sıçanı gibi</p>

  <p class="p9">Saklansın, gün ışığına çıkamasınlar.</p>
</body>
</html>
