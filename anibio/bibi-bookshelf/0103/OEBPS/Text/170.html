<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6838"></a>Paşa İle Tüccar</h2>

  <p class="p9">Pek bilmiyorum nerde galiba Afrika'da bir yerde,</p>

  <p class="p9">Yunanlı bir tüccar kurmuş dolabı,</p>

  <p class="p9">Soyup soğana çeviriyormuş milleti.</p>

  <p class="p9">Bir paşa varmış arkasında,</p>

  <p class="p9">Yardımını pahalıya satan bir paşa.</p>

  <p class="p9">Ona buna dert yanmış Yunanlı,</p>

  <p class="p9">Paşa çok para alıyor diye.</p>

  <p class="p9">Üç başka Osmanlı, daha küçük rütbeli,</p>

  <p class="p9">&mdash; Bizimle anlaş, demişler Yunanlıya;</p>

  <p class="p9">Yılda üçümüze birden vereceğin para,</p>

  <p class="p9">Paşaya verdiğinden daha az tutar.</p>

  <p class="p9">Yunanlı dinlemiş, bakmış hakları var;</p>

  <p class="p9">&mdash; Peki, demiş.</p>

  <p class="p9">Ama paşa her şeyi öğrenmiş hemen.</p>

  <p class="p9">&mdash; Aman Paşam, demiş adamları;</p>

  <p class="p9">Senin kuyunu kazıyor bu herifler;</p>

  <p class="p9">Sen onları gönderemezsen bir an önce Cennette Muhammed'i görmeye,</p>

  <p class="p9">Onlar seni gönderecekler.</p>

  <p class="p9">Dört bir yanda adamların var, biliyorlar;</p>

  <p class="p9">Öcünden korumak için kendilerini</p>

  <p class="p9">Zehirlemeye kalkacaklar seni,</p>

  <p class="p9">Tüccarları bundan böyle</p>

  <p class="p9">Öbür dünyada koruyasın diye.</p>

  <p class="p9">Bu durum karşısında</p>

  <p class="p9">İskender gibi davranmış Paşa:</p>

  <p class="p9">Göze alıp zehirlenmeyi gitmiş hemen,</p>

  <p class="p9">Oturmuş sofraya tüccarın evinde.</p>

  <p class="p9">Öyle rahat konuşmuş,</p>

  <p class="p9">Öyle kaygısızca yemiş içmiş ki</p>

  <p class="p9">Hiçbir şeyden haberi yok sanmış</p>

  <p class="p9">Bizim Yunanlı tilki.</p>

  <p class="p9">Derken bir ara:</p>

  <p class="p9">&mdash; Dostum, demiş paşa;</p>

  <p class="p9">Beni bırakıyormuşsun duydum;</p>

  <p class="p9">Hadi bu neyse ama</p>

  <p class="p9">Bir çorap örülüyormuş başıma.</p>

  <p class="p9">Bunda parmağın olacağını sanmam;</p>

  <p class="p9">İyi adam bilirim seni,</p>

  <p class="p9">Beni zehirleyeceğine inanmam.</p>

  <p class="p9">Her neyse, kapatalım bu bahsi.</p>

  <p class="p9">Arkadaş diye bulduğun kimselere gelince:</p>

  <p class="p9">Lafı uzatmak niyetinde değilim;</p>

  <p class="p9">Sana bir masal anlatacağım sadece.</p>

  <p class="p9">İyi dinle, düşün, kararını öyle ver.</p>

  <p class="p9">Bir çoban varmış,</p>

  <p class="p9">Sürüsü, bir de köpeğiyle yaşarmış.</p>

  <p class="p9">Adamın biri çobana demiş ki bir gün:</p>

  <p class="p9">&mdash; Bu koca köpeği ne diye beslersin?</p>

  <p class="p9">Her gün bir somun yer bu, yazık değil mi?</p>

  <p class="p9">Ver şunu köyün ağasına da kurtul.</p>

  <p class="p9">Üç küçük köpek al yerine;</p>

  <p class="p9">Hem masrafın azalır,</p>

  <p class="p9">Hem bir yerine üç bekçin olur.</p>

  <p class="p9">Gerçekten de çoban köpeği çok yiyormuş,</p>

  <p class="p9">Üç köpeğin payıyla doymuyormuş,</p>

  <p class="p9">Ama kurtlar bastırınca da</p>

  <p class="p9">Yediğini hak ediyormuş.</p>

  <p class="p9">Gel gelelim, çoban vermiş köpeği,</p>

  <p class="p9">Az yiyen üç köpek almış yerine.</p>

  <p class="p9">Kurtlar gelinceye kadar işler iyi gitmiş</p>

  <p class="p9">Ama geldikleri gün,</p>

  <p class="p9">Üç az yiyen köpek ha varmış ha yokmuş!</p>

  <p class="p9">Sürüye olanlar olmuş.</p>

  <p class="p9">Aklın varsa bırak o köpekleri de</p>

  <p class="p9">Sen bana dön gene.</p>

  <p class="p9">Yunanlının aklı ermiş,</p>

  <p class="p9">Paşaya aslan payını vermiş.</p>

  <p class="p9">Memleketler için de böyle değil mi?</p>

  <p class="p9">İyi düşünürse görür ki insan,</p>

  <p class="p9">Güçlü bir krala bağlanmak daha iyi</p>

  <p class="p9">Bir sürü kralcığa dayanmaktan.</p>
</body>
</html>
