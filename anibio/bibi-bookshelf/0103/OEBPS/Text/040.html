<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1268"></a>Aslanla Fare</h2>

  <p class="p9">Herkes herkese yardım etmeli,</p>

  <p class="p9">Ben büyük, o küçük de dememeli.</p>

  <p class="p9">İki masalım var bunun üstüne,</p>

  <p class="p9">Başka da bulurum isteyene.</p>

  <p class="p9">Aslan toprakla oynuyormuş bir gün;</p>

  <p class="p9">Bir de bakmış pençesinde bir fare.</p>

  <p class="p9">Aslan, aslan yürekliymiş o gün,</p>

  <p class="p9">Kıymamış canına, bırakmış yere.</p>

  <p class="p9">Boşuna gitmemiş bu iyiliği.</p>

  <p class="p9">Kimin aklına gelir</p>

  <p class="p9">Farenin aslana iyilik edebileceği?</p>

  <p class="p9">Etmiş işte, hem de canını kurtarmış.</p>

  <p class="p9">Günün birinde aslan</p>

  <p class="p9">Biraz çıkayım derken ormandan,</p>

  <p class="p9">Düşmüş bir tuzağa,</p>

  <p class="p9">Ağlar içinde kalmış;</p>

  <p class="p9">Kükremiş durmuş boşuna.</p>

  <p class="p9">Bereket fare usta yetişmiş imdada:</p>

  <p class="p9">&mdash; Bu iş kükremekle değil,</p>

  <p class="p9">Kemirmekle olur, demiş.</p>

  <p class="p9">Başlamış incecik dişlerini işletmeye</p>

  <p class="p9">Gelmiş ipin hakkından kıtır kıtır.</p>

  <p class="p9">Bir ilmek kopunca ağdan hayır mı kalır?</p>

  <p class="p9">Sabır, biraz da zaman</p>

  <p class="p9">Güçten, öfkeden daha yaman.</p>
</body>
</html>
