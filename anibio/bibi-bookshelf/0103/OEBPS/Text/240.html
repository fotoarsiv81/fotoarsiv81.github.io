<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx10594"></a>Kerevit ve Kızı</h2>

  <p class="p9">Bilgeler kimi zaman, kerevit gibi,</p>

  <p class="p9">Tersin tersin yürürler;</p>

  <p class="p9">Sırt çevirirler varacakları limana</p>

  <p class="p9">Bir denizci manevrasıdır bu;</p>

  <p class="p9">Büyük bir saldırıyı gizlemek için de</p>

  <p class="p9">Hedefin tam tersine yürür komutanlar,</p>

  <p class="p9">Düşman yanlış yere biriksin diye.</p>

  <p class="p9">Benim kerevit küçük, ama bu tabiye büyük.</p>

  <p class="p9">Bir fatih biliyorum bunu kullanan,</p>

  <p class="p9">Tek başına yüz başlı düşmanı bozan.</p>

  <p class="p9">Neye girişecek, neye girişmeyecek</p>

  <p class="p9">Bir sırdır bu; derken fetihler başlar.</p>

  <p class="p9">Gözler boşuna arar sakladığını;</p>

  <p class="p9">Önlenmez bir kader gibidir saldırısı,</p>

  <p class="p9">Bir seldir bastırır, durulmaz önüne.</p>

  <p class="p9">Yüz tanrıdan güçlü bir tek Zeus gibidir.</p>

  <p class="p9">Louis ve kader birliği etmişler sanki</p>

  <p class="p9">Çekip çevirmek için dünyayı.</p>

  <p class="p9">Gelelim bizim masala şimdi.</p>

  <p class="p9">Ana kerevit kızına demiş ki bir gün:</p>

  <p class="p9">&mdash; Kız, o ne biçim gidiş? Doğru yürüsene!</p>

  <p class="p9">&mdash; Ya sen nasıl yürüyorsun Anne? demiş kız.</p>

  <p class="p9">Anam babamdan başka türlü nasıl yürürüm?</p>

  <p class="p9">Herkes eğri büğrü gitsin de</p>

  <p class="p9">Bir ben mi doğru gideyim içinizde?</p>

  <p class="p9">Hakkı varmış kızın.</p>

  <p class="p9">Evinde gördüklerinin etkisi</p>

  <p class="p9">Büyüktür herkes üstünde;</p>

  <p class="p9">İyilikte, kötülükte, her şeyde.</p>

  <p class="p9">Kişiyi akıllı da eder, sersem de:</p>

  <p class="p9">Sersem ettikleri daha çoktur.</p>

  <p class="p9">Hedefine sırt çevirmeye gelince</p>

  <p class="p9">Hiç de kötü bir yol değildir bu:</p>

  <p class="p9">Özellikle savaş mesleğinde</p>

  <p class="p9">Ama yerinde kullanılmak şartıyla.</p>
</body>
</html>
