<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7322"></a>Kurtla Avcı</h2>

  <p class="p9">Biriktirme azgınlığı bir dev gibidir:</p>

  <p class="p9">En büyük nimet gözüne küçük gelir.</p>

  <p class="p9">Kitabında bu devle az mı cenkleştim;</p>

  <p class="p9">Boşa mı gidecek bütün emeklerim?</p>

  <p class="p9">Ne aklı dinliyor insanoğlu ne beni:</p>

  <p class="p9">Yeter artık yiyelim! diyecek mi bir gün?</p>

  <p class="p9">Acele et, dostum; pek uzun değil ömrün.</p>

  <p class="p9">Boyuna söylüyorum sana bunu;</p>

  <p class="p9">Tek bir söz bütün bir kitaba değer çünkü.</p>

  <p class="p9">Hadi kazancını ye.</p>

  <p class="p9">&nbsp;&mdash; Peki.</p>

  <p class="p9">&mdash; Ne zaman?</p>

  <p class="p9">&mdash; Yarın.</p>

  <p class="p9">Etme, dostum, yarın bakalım var mısın?</p>

  <p class="p9">Varlığının tadını bugünden çıkarsana!</p>

  <p class="p9">Yoksa korkarım, sen de bu masalımdaki</p>

  <p class="p9">Avcıyla kurdun kaderini paylaşırsın.</p>

  <p class="p9">Bir avcı yayıyla bir alageyik vurmuş.</p>

  <p class="p9">Bakmış bir karaca yavrusu geçiyor</p>

  <p class="p9">Onu da sermiş yeşil çayırlar üstüne.</p>

  <p class="p9">Az av mı bu:</p>

  <p class="p9">Bir alageyik, bir karaca.</p>

  <p class="p9">Tokgözlü bir avcıya çok bile.</p>

  <p class="p9">Ama bizim okçu düşmüş ardına</p>

  <p class="p9">Kocaman, görkemli bir yabandomuzunun.</p>

  <p class="p9">Böyle parçalara pek düşkünmüş, ne yapsın.</p>

  <p class="p9">O da yemiş oku, ama ölüm makası</p>

  <p class="p9">Bir türlü kesip alamıyormuş canını.</p>

  <p class="p9">Koca hayvan birkaç kez ölmüş dirilmiş</p>

  <p class="p9">Aldığı yara ağır, yere serilmiş.</p>

  <p class="p9">Bundan fazlası can sağlığı değil mi artık?</p>

  <p class="p9">Hayır! Sonsuz iştahları doymak bilir mi?</p>

  <p class="p9">Talan peşinde koşanların?</p>

  <p class="p9">Yabandomuzu bir kez daha dirilirken</p>

  <p class="p9">Avcı bir keklik görmüş yerde yürüyen.</p>

  <p class="p9">Bunca avdan sonra değer mi?</p>

  <p class="p9">Yine de germiş yayını bizimki.</p>

  <p class="p9">Ama domuz son gücünü dişine takarak</p>

  <p class="p9">Yürümüş üstüne karnını yarmış.</p>

  <p class="p9">Öcünü alır almaz da canını vermiş.</p>

  <p class="p9">Masalın buraya kadarı açgözlülere;</p>

  <p class="p9">Bundan sonrası cimriler için.</p>

  <p class="p9">Bir kurt geçmiş ordan, görmüş bu kanlı sahneyi.</p>

  <p class="p9">Ey cömert talihim benim, demiş;</p>

  <p class="p9">Sana bir tapınak yaptırmalıyım,</p>

  <p class="p9">Dört kurban serilmiş yatıyor yerde!</p>

  <p class="p9">Her biri ayrı bir hazine!</p>

  <p class="p9">Ama yooo! Bunları çarçur etmemelisin;</p>

  <p class="p9">Bir daha böyle parsayı nerde bulursun?</p>

  <p class="p9">(Bütün cimriler bu mantıkla cimri olur)</p>

  <p class="p9">En azından bir aylık yiyecek demiş kurt;</p>

  <p class="p9">Bir, iki, üç, dört;</p>

  <p class="p9">Her birini bir hafta yedik mi tamam!</p>

  <p class="p9">Ama hesabın yuvarlak olması için</p>

  <p class="p9">Yemeğe iki gün sonra başlamalısın,</p>

  <p class="p9">Şu yayın telini yiyelim şimdilik;</p>

  <p class="p9">Kokusundan anladığıma göre</p>

  <p class="p9">Bağırsaktan yapılmış olsa gerek.</p>

  <p class="p9">Böyle deyip gergin yaya saldırınca kurt,</p>

  <p class="p9">Bir ölü daha katılmış ötekilere:</p>

  <p class="p9">Delmiş barsaklarını yaydan fırlayan ok.</p>

  <p class="p9">Dönelim sözümüze: Kazancını yemeye bak.</p>

  <p class="p9">Gördün ne kazandı bizim bu iki salak:</p>

  <p class="p9">Biri açgözlülüğünden Öteki cimriliğinden.</p>

  <p class="p9">&nbsp;</p>
</body>
</html>
