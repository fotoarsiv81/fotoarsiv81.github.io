<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6296"></a>Fare İle İstiridye</h2>

  <p class="p9">Bir fare varmış, aklı kısa kuyruğu uzun;</p>

  <p class="p9">Doğduğu tarlada yaşamaktan bıkmış.</p>

  <p class="p9">İllallah sap saman kemirmekten,</p>

  <p class="p9">Biraz dünya görelim deyip yola çıkmış.</p>

  <p class="p9">Arpa boyu gitmeden,</p>

  <p class="p9">Durmuş, bakmış etrafına:</p>

  <p class="p9">-&mdash; Koca dünya! demiş;</p>

  <p class="p9">Şu büyüklüğe, şu genişliğe bak!</p>

  <p class="p9">Şurası İtalya olacak,</p>

  <p class="p9">Şurası Kafkasya...</p>

  <p class="p9">Yüce dağlar gibi görüyormuş</p>

  <p class="p9">Köstebek yuvalarını.</p>

  <p class="p9">Az gitmiş uz gitmiş,</p>

  <p class="p9">Üç gün sonra bir acayip memlekete gelmiş:</p>

  <p class="p9">Bir kumsal, üstünde koca koca istiridyeler.</p>

  <p class="p9">Dalgalar dışarı atmış olmalı.</p>

  <p class="p9">&mdash; İşte, demiş fare; dedelerimizin anlattığı</p>

  <p class="p9">Yiyecek yüklü gemiler.</p>

  <p class="p9">Şu benim babam, demiş,</p>

  <p class="p9">Ne korkak, ne zavallı bir fareymiş!</p>

  <p class="p9">Bırak canım dünyayı da evinde otur!</p>

  <p class="p9">Bir de bana bak! Denizi gördüm, denizi!</p>

  <p class="p9">Ne çöller geçtim, bir damla su içmedim.</p>

  <p class="p9">Bunları bir hocadan duymuş,</p>

  <p class="p9">Kırlarda söyler gezermiş bizim fare.</p>

  <p class="p9">Kendisi o kitap kemiren,</p>

  <p class="p9">Tepeden tırnağa bilgin kesilen,</p>

  <p class="p9">Farelerden değilmiş.</p>

  <p class="p9">Gelelim istiridyelere...</p>

  <p class="p9">Hepsi kapalı, biri acıkmış nedense;</p>

  <p class="p9">Vermiş içini güneşe, tatlı melteme,</p>

  <p class="p9">Havayı kokluyor, keyfediyormuş.</p>

  <p class="p9">Bembeyaz, yağlı, kim bilir ne tatlı!</p>

  <p class="p9">Görür görmez sulanmış farenin ağzı:</p>

  <p class="p9">&nbsp;&mdash; Nedir bu, demiş kendi kendine;</p>

  <p class="p9">Yenecek bir şey, ama ne?</p>

  <p class="p9">Böyle renk nerde görülmüş!</p>

  <p class="p9">Dünyada yiyeceğim en güzel yemek,</p>

  <p class="p9">Bu olsa gerek.</p>

  <p class="p9">Seninki yaklaşmış tıpış tıpış</p>

  <p class="p9">Kabuğun içine doğru boynunu uzatmış.</p>

  <p class="p9">Sen misin uzatan...</p>

  <p class="p9">İstiridye kapanıvermiş birden.</p>

  <p class="p9">Kapanır yaa!</p>

  <p class="p9">Bilgisiz yaşanır mı dünyada?</p>

  <p class="p9">Bundan alınacak çok ders var.</p>

  <p class="p9">Bir tanesi şu bence:</p>

  <p class="p9">Görgüsü olmayan ne görse şaşar.</p>

  <p class="p9">Ötekine gelince:</p>

  <p class="p9">Kimi adam kapılırken kaptım sanır,</p>

  <p class="p9">Ya da, ava giden avlanır!</p>
</body>
</html>
