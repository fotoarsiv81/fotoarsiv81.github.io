<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6262"></a>Şakacı ve Balıklar</h2>

  <p class="p9">Şakacılardan herkes hoşlanır, ben kaçarım.</p>

  <p class="p9">Bu sanat, hepsinden çok, üstün değer ister.</p>

  <p class="p9">Tanrı aptal dinleyicileri için yaratmıştır</p>

  <p class="p9">Hoş laf diye boş laf edenleri.</p>

  <p class="p9">Bir masala sokmak istediğim</p>

  <p class="p9">Bunlardan biridir belki,</p>

  <p class="p9">Ama belli olmaz, bakarsınız</p>

  <p class="p9">Beğenilir bu bizimki.</p>

  <p class="p9">Bir şakacı bir zenginin sofrasındaymış,</p>

  <p class="p9">Bakmış önündeki balıklar ufak mı ufak,</p>

  <p class="p9">İrileriyle uzak mı uzak.</p>

  <p class="p9">Almış ufak balıkları bizimki,</p>

  <p class="p9">Kulaklarına bir şeyler mırıldanmış;</p>

  <p class="p9">Sonra can kulağıyla dinler gibi yapmış</p>

  <p class="p9">Balıkların söylediklerini.</p>

  <p class="p9">Sofradakiler görüp şaşakalınca</p>

  <p class="p9">Şakacı açıklamış ciddi ciddi:</p>

  <p class="p9">&mdash; Bir dostum, demiş, Hindistan'a gitmişti,</p>

  <p class="p9">Merak içindeyim, acaba geçen sene</p>

  <p class="p9">Bir deniz kazasına uğradı mı diye.</p>

  <p class="p9">Onu soruyordum bu balıkçıklara.</p>

  <p class="p9">Biz daha küçüğüz, bilemeyiz, dediler;</p>

  <p class="p9">Büyüklerimizde varsa vardır bir haber.</p>

  <p class="p9">Bir büyük balıkla konuşabilir miyim, Baylar?</p>

  <p class="p9">Bu şakayı baylar beğenmiş mi</p>

  <p class="p9">Orası şüpheli, ama sürmüşler hemen önüne</p>

  <p class="p9">Balıkların yeterince irisini.</p>

  <p class="p9">Saymış dökmüş o canavar da bir bir</p>

  <p class="p9">Bilinmez dünyaları aramaya gidenleri.</p>

  <p class="p9">Hangilerinin nerde, nasıl gördüğünü,</p>

  <p class="p9">Neler neler gördüğünü yüz yıldan beri</p>

  <p class="p9">Engin denizlerin dibinde.</p>
</body>
</html>
