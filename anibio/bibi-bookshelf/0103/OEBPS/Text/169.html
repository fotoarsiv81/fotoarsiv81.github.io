<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6791"></a>Eşekle Köpek</h2>

  <p class="p9">Yardımlaşmak gerek, doğanın yasası bu;</p>

  <p class="p9">Ama eşek bir gün boş vermiş bu yasaya</p>

  <p class="p9">Bilmem nasıl yapmış bunu</p>

  <p class="p9">Çünkü uysal bir yaratık bilir eşeği dünya.</p>

  <p class="p9">Köpekle birlikte yoldaymış bir gün</p>

  <p class="p9">Yürüyormuş ciddi ciddi, hiçbir şey düşünmeden.</p>

  <p class="p9">Efendileri de geliyormuş ikisinin ardından.</p>

  <p class="p9">Durmuşlar bir ara, efendi yatmış uyumuş,</p>

  <p class="p9">Eşek hemen otlamaya koyulmuş;</p>

  <p class="p9">Çayırlıkmış orası, yemyeşil;</p>

  <p class="p9">Otlar da tam eşeğin zevkine göre.</p>

  <p class="p9">Ama hiç devedikeni yokmuş görünürde.</p>

  <p class="p9">Eh, ne yapalım, demiş olmayıversin;</p>

  <p class="p9">Her zaman kuşsütü, kuru üzüm aramamalı</p>

  <p class="p9">Ziyafetten vazgeçecek değiliz ya</p>

  <p class="p9">Devedikeni yok diye.</p>

  <p class="p9">O gün bulduğuyla yetinmiş bizim uzun kulaklı</p>

  <p class="p9">Oysa bu arada zavallı köpek</p>

  <p class="p9">Açlıktan öldü ölecek.</p>

  <p class="p9">&mdash; Sevgili Yoldaşım, demiş eşeğe;</p>

  <p class="p9">Ne olur, şöyle biraz eğil de</p>

  <p class="p9">Yiyeceğimi alayım sırtındaki heybeden.</p>

  <p class="p9">Eşek sus pus, duymamış sanki mübarek.</p>

  <p class="p9">Duysa bir hayli vakit kaybedecek</p>

  <p class="p9">Oysa vakit ot demektir kendisi için</p>

  <p class="p9">Uzun süre duymazlıktan geldikten sonra:</p>

  <p class="p9">&mdash; Ahbap, demiş, beni dinleyecek olursan</p>

  <p class="p9">Efendinin uyanmasını bekle;</p>

  <p class="p9">Kalkar verir yiyeceğini kendi eliyle;</p>

  <p class="p9">Acele etme, nerdeyse uyanır.</p>

  <p class="p9">İşte tam o sırada</p>

  <p class="p9">Kurt çıka gelir ormandan:</p>

  <p class="p9">Al sana bir aç hayvan daha!</p>

  <p class="p9">Eşek yardıma çağırmış hemen köpeği</p>

  <p class="p9">Bu sefer köpek oynamamış yerinden:</p>

  <p class="p9">&mdash; Ahbap, demiş, beni dinleyecek olursan,</p>

  <p class="p9">Hemen kaç, efendin de uyanır nerdeyse.</p>

  <p class="p9">Aman durma, koş; kurt yetişirse sana</p>

  <p class="p9">Bas tekmeyi, kır çenesini, korkma;</p>

  <p class="p9">Daha yeni nalladılar seni</p>

  <p class="p9">Bence serersin yere kurdun leşini.</p>

  <p class="p9">bu güzel söylevi bitirirken</p>

  <p class="p9">Zalim kurt eşeği boğazlamış çoktan.</p>

  <p class="p9">Güvenlik istersek</p>

  <p class="p9">Yardımlaşmak gerek.</p>
</body>
</html>
