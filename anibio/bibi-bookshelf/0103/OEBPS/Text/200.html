<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx8362"></a>Madame De La Sabliere'e Söylev</h2>

  <p class="p9">İris, sizi övmekten daha kolay ne var?</p>

  <p class="p9">Ama kaç kez istemem dediniz bana.</p>

  <p class="p9">Kimselere benzemiyorsunuz bunda.</p>

  <p class="p9">Başkaları hep övülmek istiyorlar.</p>

  <p class="p9">Hoşlanmayanı yok pohpohlanmaktan.</p>

  <p class="p9">Kınamıyorum onları, hoş görüyorum;</p>

  <p class="p9">Tanrıların, kralların, güzellerin</p>

  <p class="p9">Ortak bir huylan bu deyip geçiyorum.</p>

  <p class="p9">Nektar dedikleri bir içki var hani</p>

  <p class="p9">Şairlerin övdüğü Zeus'un sevdiği</p>

  <p class="p9">Dünya tanrılarının başını döndüren;</p>

  <p class="p9">Övgüdür işte o İris;</p>

  <p class="p9">Ama ondan hoşlanmıyorsunuz siz.</p>

  <p class="p9">Başka sözler istiyorsunuz övgü yerine:</p>

  <p class="p9">Tatlı söyleşiler, karşılıklı düşünmeler,</p>

  <p class="p9">Ne rastgelirse, her şey üzerine;</p>

  <p class="p9">O kadar ki sizin konuşmalarınızda</p>

  <p class="p9">Boş söz oyunlarının bile yeri var.</p>

  <p class="p9">İnanmıyorlar buna, inanmasınlar.</p>

  <p class="p9">Oyun, bilim, hayal, boş söz, hepsi güzeldir;</p>

  <p class="p9">Bence söyleşilerde hepsi gereklidir.</p>

  <p class="p9">Baharın donattığı bir bahçedir bu:</p>

  <p class="p9">Arı türlü çiçeklere konar orada</p>

  <p class="p9">Bala çevrilir her üstünde durduğu.</p>

  <p class="p9">Bunu söyledikten sonra izin verin de</p>

  <p class="p9">Masallara biraz filozofi de girsin:</p>

  <p class="p9">Bir çeşit, bir başka filozofi,</p>

  <p class="p9">İnce, meraklı, cüretli bir yanı düşüncenin.</p>

  <p class="p9">Yeni filozofi diyor buna kimi,</p>

  <p class="p9">Bilmem kulağınıza geldi mi?</p>

  <p class="p9">Bu filozofiye göre hayvan bir makinedir;</p>

  <p class="p9">Her yaptığı kendi isteğiyle değil</p>

  <p class="p9">İçindeki zembereklerin etkisiyledir.</p>

  <p class="p9">Ne duygusu, ne ruhu, yalnız bedeni vardır:</p>

  <p class="p9">Tıpkı bir saat gibi hep eşit adımlarla</p>

  <p class="p9">Körü körüne, bir amacı olmadan yürür.</p>

  <p class="p9">Açın kapağını, bakın içine:</p>

  <p class="p9">Bir sürü çarktır düşüncenin yerini tutan.</p>

  <p class="p9">Bir çark bir başka çarkı iter,</p>

  <p class="p9">O çark ötekini ve saat çalar.</p>

  <p class="p9">Hayvan da tıpatıp böyledir diyorlar.</p>

  <p class="p9">Gördüğü şey bir yerine çarparmış,</p>

  <p class="p9">Bu çarptığı şey dosdoğru gider bu haberi</p>

  <p class="p9">Komşusuna verirmiş, bizim anlayacağımız.</p>

  <p class="p9">Ondan ona çarçabuk giderek duyum</p>

  <p class="p9">Kavrama oluverirmiş; ama neden olurmuş;</p>

  <p class="p9">Gereksinmeden olur diyorlar:</p>

  <p class="p9">Duygulanmadan ve ister istemez.</p>

  <p class="p9">Hayvanlarda bu türlü oluyormuş halkın</p>

  <p class="p9">Üzüntü, sevinç, sevgi, haz, acı</p>

  <p class="p9">Diye adlandırdığı türlü haller.</p>

  <p class="p9">Hiç yokmuş böyle duygular meğer.</p>

  <p class="p9">Hayvan neymiş?</p>

  <p class="p9">Bir saat. Ya biz? Bir başka!</p>

  <p class="p9">Descartes böyle düşünüyor işte.</p>

  <p class="p9">O Descartes ki tanrı denirdi kendisine</p>

  <p class="p9">Paganlar arasında yaşamış olsaydı;</p>

  <p class="p9">O Descartes ki insanla ruhu arası bir yerdedir</p>

  <p class="p9">Nasıl hayvan gibi çalışan bir uşak</p>

  <p class="p9">İstiridyeyle insan arasındaysa.</p>

  <p class="p9">İşte, diyorum, böyle düşünüyor Descartes.</p>

  <p class="p9">Evet, bende bir düşünme gücü var,</p>

  <p class="p9">Düşündüğümü de biliyorum üstelik.</p>

  <p class="p9">Oysa İris, bir sezgiyle bilirsiniz ki</p>

  <p class="p9">Hayvanda düşünce olsa bile</p>

  <p class="p9">Dünyası, düşüncesi üstüne düşünemez.</p>

  <p class="p9">Descartes daha ileri giderek</p>

  <p class="p9">Kesip atıyor hiç düşünmez diye.</p>

  <p class="p9">Siz de ben de inandık diyelim buna.</p>

  <p class="p9">Ama ne deriz o zaman şu gerçeğe:</p>

  <p class="p9">Boynuzları onu bulmuş yaşlı geyik</p>

  <p class="p9">Ormanda boru ve insan seslerinin</p>

  <p class="p9">Ardını bırakmadığını anlayınca,</p>

  <p class="p9">İzini, geçitlerini kaybettirmek için</p>

  <p class="p9">Türlü oyunlara başvurduktan sonra,</p>

  <p class="p9">Kendinden genç bir geyiği koyup yerine</p>

  <p class="p9">Zorla sürer onu köpeklerin önüne.</p>

  <p class="p9">Şu akıl yormalara bakın yaşamak için!</p>

  <p class="p9">Geri dönmeler, kurnazlıklar, aldatmacalar,</p>

  <p class="p9">Ve bu değiştirmece, daha neler, neler.</p>

  <p class="p9">Büyük komutanlara lâyık tabiyeler.</p>

  <p class="p9">Bunlarla şanlar, nişanlar kazanır insan,</p>

  <p class="p9">Oysa paramparça ederler geyiği</p>

  <p class="p9">Bu şereftir zavallının görüp göreceği.</p>

  <p class="p9">Keklik tehlikede gördü mü</p>

  <p class="p9">Kanatları yeni çıkan yavrularını,</p>

  <p class="p9">Bilir uçup kurtulamayacaklarını;</p>

  <p class="p9">Yaralanmış gibi kanadını sürte sürte</p>

  <p class="p9">Avcıyı, köpekleri takar peşine,</p>

  <p class="p9">Uzaklaştırır tehlikeyi yuvasından.</p>

  <p class="p9">Ve köpek kıstırdı kekliği sanırken avcı</p>

  <p class="p9">Bizimki uçar gider pırrr diye gülerekten</p>

  <p class="p9">Avcı şaşkın şaşkın bakakalır ardından.</p>

  <p class="p9">Kuzey kutbuna yakın bir ülke var;</p>

  <p class="p9">İnsanlar orada, duymuşsunuzdur,</p>

  <p class="p9">İlk çağlardaki gibi yaşarlar,</p>

  <p class="p9">Kapkara bir bilgisizlik içinde.</p>

  <p class="p9">İnsanlar dedim; hayvanlara gelince</p>

  <p class="p9">Onlar azgın selleri bile durduran</p>

  <p class="p9">Nice sağlam yapılar kurarlar;</p>

  <p class="p9">Bir kıyıdan ötekine tünel kazarlar.</p>

  <p class="p9">Olduğu gibi kalır bütün yaptıkları.</p>

  <p class="p9">Her kunduz çalışır; hepsi ortaktır işte.</p>

  <p class="p9">Yaşlılar durmadan çalıştırır gençleri.</p>

  <p class="p9">İşçibaşları koşuşur, sopa elde.</p>

  <p class="p9">Platon'un devletine hocalık eder</p>

  <p class="p9">Bu karada ve denizde düzen kuranlar.</p>

  <p class="p9">Kışlık evleri vardır buzlar içinde;</p>

  <p class="p9">Köprüleri vardır göller üstünde</p>

  <p class="p9">Elleriyle ustaca yaptıkları.</p>

  <p class="p9">İnsanlar bakmış bakmış da ne öğrenmiş?</p>

  <p class="p9">Suyu yüzerek geçmesini sadece.</p>

  <p class="p9">Bu kunduzlar kafasız bir beden olacak ha?</p>

  <p class="p9">Zor inandırırlar beni buna.</p>

  <p class="p9">Ama bakın dahası var, dinleyin şunu:</p>

  <p class="p9">Şanlı bir kraldan öğrendim bunu;</p>

  <p class="p9">Kuzeyi savunan beni de savunacak:</p>

  <p class="p9">Zaferin sevgilisi bir kral konuşacak;</p>

  <p class="p9">Adı Osmanlılara karşı bir duvar olmuş</p>

  <p class="p9">Polonya kralı bu; bir kral yalan söylemez.</p>

  <p class="p9">Diyor ki bu kral yurdunun sınırlarında</p>

  <p class="p9">Hayvanlar birbiriyle savaşırmış zaman zaman;</p>

  <p class="p9">Babalardan oğullara gelen kan</p>

  <p class="p9">Besler sürdürürmüş bu savaşları.</p>

  <p class="p9">Tilki soyuna yakın hayvanlarmış bunlar:</p>

  <p class="p9">Bobaklar ve can düşmanları korsaklar.</p>

  <p class="p9">İnsanlar arasında hiçbir savaş</p>

  <p class="p9">Onlarınki kadar ustalıkla yapılmamış,</p>

  <p class="p9">Bu yaşadığımız yüzyılda bile.</p>

  <p class="p9">İleri karakollar, gözcüler, casuslar,</p>

  <p class="p9">Pusu kurmalar, ikiye bölünmeler;</p>

  <p class="p9">Cehennem kızı ve kahramanlar anası</p>

  <p class="p9">Olmaz olası bir bilimin türlü buluşları</p>

  <p class="p9">Bu hayvanlara sağduyu ve görgü kazandırmış.</p>

  <p class="p9">Savaşlarının destanını yazmak için</p>

  <p class="p9">Homeros öbür dünyadan geri gelmeliymiş.</p>

  <p class="p9">Ah gelse keşke; Descartes da gelse de bari</p>

  <p class="p9">Görsek nasıl açıklar bu örnekleri.</p>

  <p class="p9">Demin dediklerimi söyler herhalde:</p>

  <p class="p9">Doğa yalnız birtakım zembereklerle</p>

  <p class="p9">Hayvanlara bütün bunları yaptırabilir.</p>

  <p class="p9">Bellek bedensel bir şeydir</p>

  <p class="p9">Ve yalnız ondan yararlanır hayvanlar</p>

  <p class="p9">Benim burada anlattığım bütün hallerde.</p>

  <p class="p9">Görülen şey tekrar görüldü mü,</p>

  <p class="p9">Aynı yoldan kendi bölümüne gider</p>

  <p class="p9">Önce çizilmiş izi bulur ve aynı yoldan,</p>

  <p class="p9">Düşüncenin aracılığı olmadan,</p>

  <p class="p9">Hayvanın aynı işi yapmasını sağlar.</p>

  <p class="p9">Bizim davranışımızsa başka türlü:</p>

  <p class="p9">Bize istemimiz yaptırır her şeyi,</p>

  <p class="p9">Dışımızdaki nesne, ya da içgüdü değil.</p>

  <p class="p9">Ben ister konuşurum, ister yürürüm;</p>

  <p class="p9">Bir güç duyarım içimde beni iten.</p>

  <p class="p9">Beden makinem emrindedir</p>

  <p class="p9">Bu düşünce dediğimiz ilkenin.</p>

  <p class="p9">Bedenden ayrıdır bu ilke;</p>

  <p class="p9">Açıkça kavrarız onu,</p>

  <p class="p9">Bedenden daha iyi kavrarız hem de.</p>

  <p class="p9">Odur her yaptığımızın yüce hakemi;</p>

  <p class="p9">Ama beden nasıl duyar, anlar onu?</p>

  <p class="p9">Bütün sorun burada işte:</p>

  <p class="p9">Görüyorum, aracı yönetiyor elim,</p>

  <p class="p9">Ama elimi yöneten kim?</p>

  <p class="p9">Kim yönetiyor gökleri, yıldızları?</p>

  <p class="p9">Her gezegenle bir melek mi görevli yoksa?</p>

  <p class="p9">Bir ruh yaşıyor içimizde,</p>

  <p class="p9">O kımıldatıyor zembereklerimizi</p>

  <p class="p9">Ve kavrıyoruz. Nasıl? Bilemem onu.</p>

  <p class="p9">Tanrı'ya kavuşmadan bilinemez bu.</p>

  <p class="p9">Doğrusunu söylemek gerekirse</p>

  <p class="p9">Descartes da bilmiyordu ölmezden önce.</p>

  <p class="p9">Bu konuda o da, biz de eşit durumdayız.</p>

  <p class="p9">Benim bildiğim bir şey varsa, İris,</p>

  <p class="p9">Örnek verdiğim hayvanlarda o ruh yok:</p>

  <p class="p9">O ruhun tapınağı insandır yalnız.</p>

  <p class="p9">Ama hakkını yememek gerek hayvanın da</p>

  <p class="p9">Bitkide olmayan bir şey var onda.</p>

  <p class="p9">Hoş bitki de soluk alıyor ya neyse.</p>

  <p class="p9">Şu anlatacağıma ne buyurulur,</p>

  <p class="p9">Sorarım herkese:</p>
</body>
</html>
