<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx10108"></a>Odysseus'un Yoldaşları</h2>

  <p class="p9">Odysseus'la yoldaşları,</p>

  <p class="p9">Uyup rüzgârların keyfine,</p>

  <p class="p9">Her gün ölümle burun buruna,</p>

  <p class="p9">On yıl dolaşmışlar en uzak denizleri.</p>

  <p class="p9">Bir kıyıya varmışlar günün birinde.</p>

  <p class="p9">Gün Tanrı'nın kızı Kirke</p>

  <p class="p9">Kraliçeymiş orada.</p>

  <p class="p9">Gemiden çıkan yiğitleri</p>

  <p class="p9">Sarayına buyur etmiş;</p>

  <p class="p9">Bir içki vermiş hepsine, yaman bir içki:</p>

  <p class="p9">İçenin aklı başından gitmiş.</p>

  <p class="p9">Sonra başlamış her biri</p>

  <p class="p9">Yüz ve beden değiştirmeye:</p>

  <p class="p9">Türlü hayvanlara benzemeye.</p>

  <p class="p9">Kimi ayı olmuş, kimi aslan,</p>

  <p class="p9">Kimi fil, kimi ceylan.</p>

  <p class="p9">Kimi büyüdükçe büyümüş,</p>

  <p class="p9">Kimi ufaldıkça ufalmış.</p>

  <p class="p9">Kiminin boynuz gelmiş başına;</p>

  <p class="p9">Kiminin hörgüç sırtına;</p>

  <p class="p9">Ne çıkarsa bahtına...</p>

  <p class="p9">Yalnız Odysseus kurtarmış paçayı,</p>

  <p class="p9">İçmeyip tatlı zehri.</p>

  <p class="p9">Cin fikirli kahraman</p>

  <p class="p9">Güler yüz tatlı sözle</p>

  <p class="p9">Kraliçeyi çıkarmış baştan:</p>

  <p class="p9">Büyücüyü büyülemiş göz göre göre.</p>

  <p class="p9">Tanrı kızı bu, içini gizler mi?</p>

  <p class="p9">Hemen belli etmiş tutulduğunu.</p>

  <p class="p9">Odysseus fırsatı kaçırmamış,</p>

  <p class="p9">Kraliçeyi razı edivermiş</p>

  <p class="p9">Adamlarını yeniden adam etmeye.</p>

  <p class="p9">&mdash; Ama git sor bakalım, demiş kraliçe;</p>

  <p class="p9">Kendileri değişmek isterse, peki.</p>

  <p class="p9">Odysseus hemen koşmuş:</p>

  <p class="p9">&mdash; Dostlar, demiş; gözünüz aydın!</p>

  <p class="p9">İçtiğiniz zehrin panzehiri varmış,</p>

  <p class="p9">İnsan olmak istiyoruz deyin, Hemen getireceklermiş.</p>

  <p class="p9">&mdash; İstemem, diye kükremiş aslan;</p>

  <p class="p9">Deli miyim?</p>

  <p class="p9">Vazgeçer miyim artık</p>

  <p class="p9">Bu pençeler, bu dişlerden?</p>

  <p class="p9">Astığım astık, kestiğim kestik.</p>

  <p class="p9">Bir kralım bugüne bugün, İnsanken köylünün biriydim,</p>

  <p class="p9">Dönüp asker mi olayım yeniden?</p>

  <p class="p9">Odysseus aslanı bırakmış,</p>

  <p class="p9">Ayıya koşmuş:</p>

  <p class="p9">&mdash; Aman kardeş, demiş; şu haline bak.</p>

  <p class="p9">&mdash; Ha? demiş ayı homurdanarak;</p>

  <p class="p9">Ne var halimde?</p>

  <p class="p9">Ne kusur gördün?</p>

  <p class="p9">Ayı dediğin böyle olur işte,</p>

  <p class="p9">Her varlığın güzelliği kendine göre.</p>

  <p class="p9">Neden kendinle ölçüyorsun beni?</p>

  <p class="p9">Ayı çirkin olur sana benzedi mi:</p>

  <p class="p9">Beni dişi ayı beğensin yeter.</p>

  <p class="p9">Sen beğenmiyorsan çek git yoluna.</p>

  <p class="p9">Hür ve mutlu yaşarken, hangi ayı döner</p>

  <p class="p9">İnsanların kulluğuna?</p>

  <p class="p9">Ne varsa ayılıkta var;</p>

  <p class="p9">İşte benden bu kadar.</p>

  <p class="p9">Odysseus, şaşkın, kurda gitmiş:</p>

  <p class="p9">&mdash; Ahbap, demiş; bu nasıl iş?</p>

  <p class="p9">Sen nasıl koyunlarını yersin</p>

  <p class="p9">O fidan boylu çoban kızının?</p>

  <p class="p9">Ağlayıp dert yanıyor zavallı;</p>

  <p class="p9">Kana boyamışsın ortalığı.</p>

  <p class="p9">Sen ki eskiden bir kahramandın</p>

  <p class="p9">Böyle mi olacaktın?</p>

  <p class="p9">Bırak ormanları, kan dökmeyi de</p>

  <p class="p9">İnsan ol yine,</p>

  <p class="p9">Namuslu, iyi yürekli bir insan.</p>

  <p class="p9">&mdash; Var mı öyle şey, demiş kurt;</p>

  <p class="p9">Ben görmedim doğrusu, bunca zaman.</p>

  <p class="p9">Gelmiş canavar diyorsun bana.</p>

  <p class="p9">Peki, ya sen?</p>

  <p class="p9">Sen nesin?</p>

  <p class="p9">Kuzu mu?</p>

  <p class="p9">Hiç koyun yediğin olmuyor mu?</p>

  <p class="p9">Bütün köy yas içindeymiş</p>

  <p class="p9">Birkaç koyun yedim diye.</p>

  <p class="p9">Ya kendi boğazladıkları?</p>

  <p class="p9">Allah için söyle, insan olsaydım</p>

  <p class="p9">Daha az mı kan dökerdim?</p>

  <p class="p9">Siz değil misiniz, zaman zaman,</p>

  <p class="p9">Bir söz için ortalığı kana boğan?</p>

  <p class="p9">İnsan insanın kurdudur, diyen sizsiniz.</p>

  <p class="p9">Doğrusunu isterseniz:</p>

  <p class="p9">İnsan olup kurtluk etmektense,</p>

  <p class="p9">Kurt olup kurtluk etmek daha temiz:</p>

  <p class="p9">Utanmam hiç değilse.</p>

  <p class="p9">Odysseus kime ne söylese boşuna,</p>

  <p class="p9">Büyük küçük seviniyormuş her biri</p>

  <p class="p9">Hayvan oluşuna.</p>

  <p class="p9">Özgürlük varmış, ormanlar cennet gibiymiş;</p>

  <p class="p9">Canın ne isterse yapmak ne güzel şeymiş...</p>

  <p class="p9">Ne diye sıkıntıya girsinlermiş</p>

  <p class="p9">İyi adam, büyük adam olacağız diye?</p>

  <p class="p9">Keyifleri ardından gitmekle</p>

  <p class="p9">Kölelikten kurtulduk sanıyorlarmış.</p>

  <p class="p9">Oysa köleliğin beteri</p>

  <p class="p9">Kendinin kölesi olmak değil mi?</p>
</body>
</html>
