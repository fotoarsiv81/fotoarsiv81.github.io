<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1808"></a>Mide ve Uzuvlar</h2>

  <p class="p9">Kitabıma krallıkla</p>

  <p class="p9">Başlamam gerekirdi;</p>

  <p class="p9">Ama bir bakıma</p>

  <p class="p9">Mide efendimiz de</p>

  <p class="p9">Bir krallık değil mi?</p>

  <p class="p9">Bir eksiği oldu mu hazretin</p>

  <p class="p9">Rahatı kaçar bütün bedenin.</p>

  <p class="p9">Günün birinde uzuvlar</p>

  <p class="p9">Hep mide için çalışmaktan bıkmışlar;</p>

  <p class="p9">Her biri beyce yaşamak istemiş,</p>

  <p class="p9">Hiçbir iş görmeden, mide gibi.</p>

  <p class="p9">&mdash; Biz olmadık mı hava alır, demişler;</p>

  <p class="p9">Didiniyor, terliyoruz eşek gibi,</p>

  <p class="p9">Kimin için?</p>

  <p class="p9">Hep onun için.</p>

  <p class="p9">Nedir kazancımız bunda bizim?</p>

  <p class="p9">Bütün emeğimizi sömürüyor bu mide,</p>

  <p class="p9">Bırakalım işi gücü biz de</p>

  <p class="p9">Yan gelip oturalım, onun gibi.</p>

  <p class="p9">Öyle demiş, öyle yapmışlar:</p>

  <p class="p9">Eller tutmaz,</p>

  <p class="p9">Kollar kımıldamaz, bacaklar yürümez olmuş:</p>

  <p class="p9">&mdash; Git başının çaresine bak demişler mideye.</p>

  <p class="p9">Hiç de iyi etmemiş ve pişman olmuşlar.</p>

  <p class="p9">Çok geçmeden başlamışlar süzülmeye...</p>

  <p class="p9">Yürek yeni kan yapamaz olmuş gayrı.</p>

  <p class="p9">Her uzuv sarsılmış, tükenmiş hepsinin feri.</p>

  <p class="p9">Anlamışlar ki sonunda,</p>

  <p class="p9">O dalgacı, o tembel sandıkları mide</p>

  <p class="p9">Hep birinden daha çok yararlıymış meğer</p>

  <p class="p9">Hepsinin ortak çıkarlarına.</p>

  <p class="p9">Krallık gücünü benzetebiliriz buna:</p>

  <p class="p9">O da alır ve aldığı kadar da verir.</p>

  <p class="p9">Herkes onun için çalışır,</p>

  <p class="p9">Ama o da herkesi besler.</p>

  <p class="p9">O, sürdürür varlığını iş görenin,</p>

  <p class="p9">Tüccarı o zengin eder,</p>

  <p class="p9">O geçindirir devlet görevlilerini;</p>

  <p class="p9">Çiftçiyi o korur, askeri o tutar ayakta;</p>

  <p class="p9">Dört bir yana saçar kralca lütuflarını.</p>

  <p class="p9">O işletir bütün devlet makinesini.</p>

  <p class="p9">Menenius iyi başarmış</p>

  <p class="p9">Bu gerçeği halka anlatmasını.</p>

  <p class="p9">Halk senatodan kopacak olmuş bir ara;</p>

  <p class="p9">&mdash; Her şey onun, diyormuş başkaldıranlar:</p>

  <p class="p9">İktidar, hazineler, şanlar, şerefler;</p>

  <p class="p9">Bütün yükse bizim sırtımızda:</p>

  <p class="p9">Vergiler, mergiler, savaşlar, dertler.</p>

  <p class="p9">Halk surların dışında birikmiş;</p>

  <p class="p9">Birçoğu başka yerlere göç etmek üzereymiş.</p>

  <p class="p9">İşte Menenius tam o sırada</p>

  <p class="p9">Gitmiş anlatmış onlara</p>

  <p class="p9">Bu ünlü masalda mideye başkaldıran</p>

  <p class="p9">Uzuvlara benzediklerini</p>

  <p class="p9">Ve işlerine döndürmüş hepsini.</p>
</body>
</html>
