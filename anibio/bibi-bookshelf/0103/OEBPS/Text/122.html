<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4523"></a>Güneş ve Kurbağalar</h2>

  <p class="p9">Bir zorba evleniyormuş;</p>

  <p class="p9">Milletteki sevinci görme.</p>

  <p class="p9">Şarap içen içene,</p>

  <p class="p9">Herkes gülüp oynuyormuş.</p>

  <p class="p9">Yalnız Ezop düşünceli,</p>

  <p class="p9">Yersiz buluyormuş bu sevinmeyi.</p>

  <p class="p9">Şu masalı anlatmış,</p>

  <p class="p9">Niçin diye soranlara:</p>

  <p class="p9">&mdash; Evvel zaman içinde, demiş;</p>

  <p class="p9">Güneş evlenmek istemiş, olur a!</p>

  <p class="p9">Haber yayılınca göllere</p>

  <p class="p9">Kurbağaları bir tasadır almış.</p>

  <p class="p9">Başlamışlar vak vak diye</p>

  <p class="p9">Kaderden şikâyet etmeye:</p>

  <p class="p9">&mdash; Ya çocukları olursa, demişler;</p>

  <p class="p9">Bir güneş bile kasıp kavuruyor bizi;</p>

  <p class="p9">Beş on güneş birden ne yapmaz?</p>

  <p class="p9">Kurutur tüm suları, denizleri.</p>

  <p class="p9">Ne bataklık kalır, ne saz!</p>

  <p class="p9">Kurbağa milletinin hali nice olur?</p>

  <p class="p9">Suyu bulsa bulsa öbür dünyada bulur.</p>

  <p class="p9">Hiç de yanlış denmez bu düşünceye;</p>

  <p class="p9">Hayvancıklar bal gibi haklı.</p>

  <p class="p9">Başlarındaki bela evleniyor diye</p>

  <p class="p9">Bayram eden insanlar mı daha akıllı?</p>
</body>
</html>
