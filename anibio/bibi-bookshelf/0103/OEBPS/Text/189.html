<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7921"></a>İstiridye ve Davacılar</h2>

  <p class="p9">Bir gün iki yolcu bir kumsalda</p>

  <p class="p9">Karaya vurmuş bir istiridye görürler.</p>

  <p class="p9">İştahla bakıp birbirine gösterirler;</p>

  <p class="p9">Gel gelelim kim konacak bu ziyafete?</p>

  <p class="p9">Mübarek ikiye de bölünmez ki!</p>

  <p class="p9">Biri eğilip alacakken, öteki:</p>

  <p class="p9">&mdash; Kimin hakkı bunu yemek, anlaşalım, der:</p>

  <p class="p9">Bence ilk gören kim ise o yemeli</p>

  <p class="p9">Ötekine sadece seyretmek düşer.</p>

  <p class="p9">&mdash; İş ona kalsın, der arkadaşı;</p>

  <p class="p9">Gözlerim iyi görür benim, Allah'a şükür.</p>

  <p class="p9">&mdash; Benimkiler kötü mü görür? der öteki:</p>

  <p class="p9">Senden önce ben gördüm, yemin ederim.</p>

  <p class="p9">&mdash; Evet, ama elini ilk değdiren benim.</p>

  <p class="p9">Tartışma böylece uzayıp giderken</p>

  <p class="p9">Molla Dandin çıkagelir karşıdan:</p>

  <p class="p9">&mdash; İşte yargıç, derler; ne derse eyvallah.</p>

  <p class="p9">Dandin istiridyeyi açar ciddi ciddi</p>

  <p class="p9">Ve bir solukta yutar içindekini.</p>

  <p class="p9">Bizimkiler aval aval bakışadursun</p>

  <p class="p9">Yargıç ağzını siler ve kararı okur:</p>

  <p class="p9">&mdash; Gereği düşünüldü:</p>

  <p class="p9">Her iki tarafın</p>

  <p class="p9">Ücretsiz birer kabuk almaları</p>

  <p class="p9">Ve barışıp evlerine dönmeleri</p>

  <p class="p9">Uygun görüldü.</p>

  <p class="p9">Zamanımızda davacı olmanın</p>

  <p class="p9">Neye mal olduğunu düşünürseniz</p>

  <p class="p9">Ve hesaplarsanız birçok ailenin</p>

  <p class="p9">Ne kazanıp ne yitirdiğini sonunda</p>

  <p class="p9">Görürsünüz ki hep Dandin'e gitmiş para,</p>

  <p class="p9">Davacılara dosyalar kalmış yalnız.</p>
</body>
</html>
