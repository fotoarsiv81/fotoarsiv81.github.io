<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1527"></a>Kadın Oluveren Kedi</h2>

  <p class="p9">Bir adam kedisine tutkunmuş delice,</p>

  <p class="p9">Yokmuş dünyada başka yaratık</p>

  <p class="p9">Ondan güzel, ondan sevimli, ondan ince.</p>

  <p class="p9">Hele tatlı tatlı miyav deyince</p>

  <p class="p9">Kendinden geçiyormuş bizim âşık.</p>

  <p class="p9">Gerçekten delirecek neredeyse.</p>

  <p class="p9">Tanrılara yalvarmış yakarmış;</p>

  <p class="p9">Büyülere, üfürüklere başvurmuş,</p>

  <p class="p9">Sonunda peki demiş tanrılar.</p>

  <p class="p9">Bir sabah uyanmış bakmış ki</p>

  <p class="p9">Kadın oluvermiş kedisi.</p>

  <p class="p9">Hemen o sabah girmiş gerdeğe.</p>

  <p class="p9">Kedisine tutkun dostumuz</p>

  <p class="p9">Bu sefer karısına deli divane.</p>

  <p class="p9">Hiçbir güzel kadın</p>

  <p class="p9">Böyle güzel gelin olmamış;</p>

  <p class="p9">Hiç kimse karısından</p>

  <p class="p9">Böylesine tat almamış.</p>

  <p class="p9">Geceleri gündüz olmuş adamın.</p>

  <p class="p9">O karısını okşamış, karısı onu:</p>

  <p class="p9">Kedin karın olmuş, ötesi var mı?</p>

  <p class="p9">Mutlu koca unutmuş gitmiş,</p>

  <p class="p9">Karısının eskiden kedi olduğunu.</p>

  <p class="p9">Derken, gecelerden bir gece,</p>

  <p class="p9">Fareler de girmiş gerdeğe:</p>

  <p class="p9">Başlamışlar hasırı kemirmeye.</p>

  <p class="p9">Kadın bıraktığı gibi</p>

  <p class="p9">Sevgili kocasını yatakta,</p>

  <p class="p9">Dikilivermiş ayağa, beklemiş tetikte.</p>

  <p class="p9">Birden fırlamış, tutamamış fareyi.</p>

  <p class="p9">Dönmüş kocasının yanına.</p>

  <p class="p9">Fareler yine gelmiş,</p>

  <p class="p9">Kadın yine fırt aşağı,</p>

  <p class="p9">Bu sefer yakalamış bir tanesini.</p>

  <p class="p9">Fareler şaşıra kalmış:</p>

  <p class="p9">Bu ne biçim hanımefendi?</p>

  <p class="p9">Tıpkı kedi.</p>

  <p class="p9">Can çıkar, huy çıkmaz.</p>

  <p class="p9">Bir yaşı geçti mi insan</p>

  <p class="p9">Kolay kolay değişmez.</p>

  <p class="p9">Testi içeceğini içmiş artık,</p>

  <p class="p9">Kumaş gireceği biçime girmiş.</p>

  <p class="p9">Ağzınla kuş tutsan,</p>

  <p class="p9">Gitmez yerleşen alışkanlık.</p>

  <p class="p9">Kamçı, kırbaç kâr etmez,</p>

  <p class="p9">Tabiat Nuh der, peygamber demez.</p>

  <p class="p9">Demir sopayla döv,</p>

  <p class="p9">Sopan eğrilir;</p>

  <p class="p9">Kapıdan kov,</p>

  <p class="p9">Pencereden gelir.</p>
</body>
</html>
