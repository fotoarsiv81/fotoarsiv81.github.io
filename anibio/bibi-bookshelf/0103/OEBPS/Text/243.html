<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx10777"></a>Tilki, Sinekler ve Kirpi</h2>

  <p class="p9">Ormanların eski serserisi,</p>

  <p class="p9">Açıkgöz, hinoğluhin tilki,</p>

  <p class="p9">Yaralanmış bir avcı kurşunuyla,</p>

  <p class="p9">Bir bataklığa dar atıp kendini,</p>

  <p class="p9">Yatmış zavallı, çamura;</p>

  <p class="p9">Kan revan içinde kurtarmış postu.</p>

  <p class="p9">Kan kokusu alır da durur mu</p>

  <p class="p9">Sinekler, o kanatlı sömürgenler:</p>

  <p class="p9">Hemen aç kurt gibi üşüşmüşler,</p>

  <p class="p9">Yaralı tilkinin üstüne.</p>

  <p class="p9">&mdash; Bak şu tanrıların işine, demiş tilki;</p>

  <p class="p9">-&mdash; Olacak şey mi bu?</p>

  <p class="p9">Bunlara mı yem olacak pisipisine,</p>

  <p class="p9">Ormanların en kurnaz oğlu?</p>

  <p class="p9">Tilki eti yemek ne haddine</p>

  <p class="p9">Bu zıpçıktı mendeburların?</p>

  <p class="p9">Kuyruğum, ne güne duruyorsun?</p>

  <p class="p9">Kovsana şu pisleri;</p>

  <p class="p9">Gitsin öküz eti yesinler bari.</p>

  <p class="p9">O çevrenin bir kirpisi,</p>

  <p class="p9">Ve benim masalların yeni bir kişisi,</p>

  <p class="p9">Tilkiyi kurtarmak istemiş</p>

  <p class="p9">Bu açgözlü milletin şerrinden.</p>

  <p class="p9">&mdash; Komşu, demiş; merak etme;</p>

  <p class="p9">Ben kurtarırım seni bu aç sürüden.</p>

  <p class="p9">Bırak, şişe geçireyim hepsini.</p>

  <p class="p9">&mdash; Aman bırak; eksik olma, demiş tilki;</p>

  <p class="p9">Bırak yesinler doyasıya,</p>

  <p class="p9">Yiyemez olacaklar neredeyse.</p>

  <p class="p9">Bunlar gitti mi daha açları gelir,</p>

  <p class="p9">Onlar da sömürdü mü yandığım gündür.</p>

  <p class="p9">Dünyada sömürgen mi ararsın, dolu!</p>

  <p class="p9">Kimi saray, kimi kanun adamı.</p>

  <p class="p9">Bu sinekli masalı</p>

  <p class="p9">Aristo insanlara uygulamış</p>

  <p class="p9">Her memleket böyle olagelmiş,</p>

  <p class="p9">Hele bizimkinde çok denenmiş:</p>

  <p class="p9">Milleti en az kimdir ısıran</p>

  <p class="p9">Karnı en çok doymuş olan.</p>
</body>
</html>
