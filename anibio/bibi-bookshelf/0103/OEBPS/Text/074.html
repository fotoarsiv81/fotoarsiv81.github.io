<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2672"></a>Eşek ve Küçük Köpek</h2>

  <p class="p9">Yaradılış zorlanmaya gelmez.</p>

  <p class="p9">Zorladın mı yaptığın güzel olmaz.</p>

  <p class="p9">İriyarı, kaba saba bir adamsan,</p>

  <p class="p9">Çıtkırıldım görünmenin manası var mı?</p>

  <p class="p9">Herkese incelik vermemiş Yaradan.</p>

  <p class="p9">Kimi insan doğuştan güzel, alımlı;</p>

  <p class="p9">Onlar gibi olmaya kalkmamalı.</p>

  <p class="p9">Yoksa ne yapsan tökezlersin;</p>

  <p class="p9">Masaldaki eşeğe benzersin.</p>

  <p class="p9">Hani o, beni de sevsinler diye</p>

  <p class="p9">Efendisini okşamaya kalkan eşeğe.</p>

  <p class="p9">&mdash; Ne deme? demiş eşek kendi kendine;</p>

  <p class="p9">Şu minnacık köpeğin değeri ne?</p>

  <p class="p9">Neden o bayların bayanların</p>

  <p class="p9">Kucaklarında oturuyor da</p>

  <p class="p9">Ben zavallı, hep yük altındayım?</p>

  <p class="p9">Boyna da sopa yiyorum sırtıma?</p>

  <p class="p9">Nedir sanki bu köpeğin marifeti?</p>

  <p class="p9">Susta durup ayağını uzattı mı</p>

  <p class="p9">Kucaklayıp öpüyorlar suratını.</p>

  <p class="p9">Buysa bütün istedikleri, kolay;</p>

  <p class="p9">Ben de yapar, okşatırım kendimi.</p>

  <p class="p9">Eşek pek sevinmiş bu aklı bulduğuna</p>

  <p class="p9">Ve efendisinin keyifli bir zamanında</p>

  <p class="p9">Zor bela kaldırıp ayağını,</p>

  <p class="p9">En candan eşek cilvesiyle,</p>

  <p class="p9">Sokmuş adamın çenesine.</p>

  <p class="p9">"Ya! Nasıl!" der gibi de anırmış</p>

  <p class="p9">O mübarek, o.şahane sesiyle.</p>

  <p class="p9">&nbsp;&mdash; Çüş! demiş sahibi şaşırarak;</p>

  <p class="p9">Ne çene bıraktı bende, ne kulak.</p>

  <p class="p9">Gelsin sopa, demiş; sopa gelmiş.</p>

  <p class="p9">Eşeğin ayağı değmiş suya.</p>

  <p class="p9">Böyle de bitmiş komedya.</p>
</body>
</html>
