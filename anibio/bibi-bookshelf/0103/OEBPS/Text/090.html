<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3327"></a>Mal Sahibinin Gözü</h2>

  <p class="p9">Bir öküz ahırına sığınan geyiğe</p>

  <p class="p9">Daha emin bir yer</p>

  <p class="p9">Aramasını salık vermiş öküzler.</p>

  <p class="p9">&mdash; Aman kardeşler, demiş geyik;</p>

  <p class="p9">Ne olur, ele vermeyin beni;</p>

  <p class="p9">Ben de, buna karşılık,</p>

  <p class="p9">Öyle otlaklar gösteririm ki size,</p>

  <p class="p9">Pişman olmazsınız</p>

  <p class="p9">Beni ele vermediğinize.</p>

  <p class="p9">&mdash; Peki, susarız, demiş öküzler</p>

  <p class="p9">Dünyada neler olmaz düşüncesiyle.</p>

  <p class="p9">Akşamüstü, her zamanki gibi,</p>

  <p class="p9">Taze ot, sap saman getirmişler.</p>

  <p class="p9">Bir sürü gelen giden olmuş,</p>

  <p class="p9">Uşaklar ahırın içinde mekik dokumuş,</p>

  <p class="p9">Kâhya bile gelmiş; ama hiçbiri</p>

  <p class="p9">Görmemiş başı dallı budaklı geyiği.</p>

  <p class="p9">Ormanlar garibi rahatlamış;</p>

  <p class="p9">Öküzlere uzun ömürler dileyerek</p>

  <p class="p9">Başlamış beklemeye sıvışmak fırsatını</p>

  <p class="p9">Herkes ekin işlerine dönecekken.</p>

  <p class="p9">Öküzlerden biri geviş getirerekten:</p>

  <p class="p9">&mdash; İşler şimdilik yolunda, ama demiş;</p>

  <p class="p9">Yüz gözlü adam teftişe gelmedi henüz;</p>

  <p class="p9">Korkarım o gözlerden kaçmaz senin boynuz.</p>

  <p class="p9">Sevinme, garip geyik, o gelip gitmeden.</p>

  <p class="p9">Mal sahibi çıkagelmiş gerçekten.</p>

  <p class="p9">&mdash; Nedir bu? diye bağırmış adamlarına;</p>

  <p class="p9">Neden az ot koymuşsunuz yemliklere?</p>

  <p class="p9">Yataklık saman da eskimiş, koşun ambara.</p>

  <p class="p9">Daha bakımlı görmek isterim hayvanlarımı.</p>

  <p class="p9">Şu örümcekleri süpürmek zor bir iş mi?</p>

  <p class="p9">Niçin orta yerde hamutlar, boyunduruklar?</p>

  <p class="p9">Her yeri, her şeyi gözden geçirirken</p>

  <p class="p9">Bir kafa görmüş ahırda,</p>

  <p class="p9">Her gün gördüklerine benzemeyen.</p>

  <p class="p9">Geyiğin foyası çıkmış meydana;</p>

  <p class="p9">Kazıklarla yürümüş herkes üstüne.</p>

  <p class="p9">Kim bakar geyiğin gözyaşlarına!</p>

  <p class="p9">Götürüp parçalamış, tuzlamışlar;</p>

  <p class="p9">Bol bol yemiş, konu komşuya da yollamışlar.</p>

  <p class="p9">Phaidros bu konuda güzel bir söz eder:</p>

  <p class="p9">"En iyi gören göz efendinin gözüdür," der.</p>

  <p class="p9">Seven insanın gözü de</p>

  <p class="p9">Ondan aşağı kalmaz bence.</p>
</body>
</html>
