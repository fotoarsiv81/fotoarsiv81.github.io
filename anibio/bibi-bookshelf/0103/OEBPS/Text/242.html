<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx10672"></a>Çaylak, Kral ve Avcı</h2>

  <p class="p9">Bir avcı diri diri yakalamış</p>

  <p class="p9">Nuh kadar yaşlı bir çaylağı.</p>

  <p class="p9">Krala hediye etmeyi düşünmüş</p>

  <p class="p9">Bu binde bir ele geçer yaratığı.</p>

  <p class="p9">Avcı: çoban armağanı, diyerek</p>

  <p class="p9">Kuşu krala sunacağı sırada,</p>

  <p class="p9">Bu masal eğer uydurma değilse,</p>

  <p class="p9">Çaylak elinden fırlayıvererek,</p>

  <p class="p9">Dosdoğru Haşmetlinin burnuna gitmiş</p>

  <p class="p9">Ve batırıp pençesini kenetlemiş.</p>

  <p class="p9">&mdash; Ne! Kralın burnuna ha?</p>

  <p class="p9">&mdash; Evet kralın!</p>

  <p class="p9">&mdash; Başında taç, elinde asa yok muymuş?</p>

  <p class="p9">&mdash; Olsa ne çıkar, umurunda mı çaylağın?</p>

  <p class="p9">Koca kralın burnuna takılmış kuş</p>

  <p class="p9">Halktan birinin burnuymuş gibi.</p>

  <p class="p9">Saraylılar bilemeyip ne yapacaklarını</p>

  <p class="p9">Bağrışadursunlar boşuna,</p>

  <p class="p9">Kral hiç istifini bozmamış:</p>

  <p class="p9">Bağırıp çağırmak krallara yakışmaz.</p>

  <p class="p9">Gel gelelim kuş burnunu bırakmaz da bırakmaz.</p>

  <p class="p9">Ne yapsalar oralı değil kuş:</p>

  <p class="p9">Avcı,</p>

  <p class="p9">&mdash; Gel bana, demiş, bağırmış, yırtınmış,</p>

  <p class="p9">Yemler serpmiş, yumruğunu uzatmış: Nafile.</p>

  <p class="p9">&mdash; İster misin bu Allah'ın belası çaylak</p>

  <p class="p9">Tünesin kalsın orada saygısız pençesiyle,</p>

  <p class="p9">Bütün gece burundan ayrılmayarak?</p>

  <p class="p9">Millet uğraştıkça sinirlenen kuş</p>

  <p class="p9">Büsbütün sağlama bağlıyormuş yerini.</p>

  <p class="p9">Kendiliğinden bırakmış burnu sonunda.</p>

  <p class="p9">Ve kral: Bırakın gitsinler, demiş,</p>

  <p class="p9">Çaylak da, bana çoban armağanı sunan da.</p>

  <p class="p9">İkisi de marifetini göstermiş oldu:</p>

  <p class="p9">Biri çaylaklığını, öteki orman kibarlığını.</p>

  <p class="p9">Benim de krallığımı göstermem gerek:</p>

  <p class="p9">Onlardan öç almaya kalkmayarak.</p>

  <p class="p9">Bütün saray hayran kalmış bu davranışa.</p>

  <p class="p9">Kendilerinin dünyada yapmayacaklarını</p>

  <p class="p9">Övmüş göklere çıkarmış dalkavuklar.</p>

  <p class="p9">Krallar arasında bile ne kadar az var</p>

  <p class="p9">Bu kralın yaptığını yapacak.</p>

  <p class="p9">Avcı ucuz atlatmış bu vartayı.</p>

  <p class="p9">Onun da, kuşun da tek kusur</p>

  <p class="p9">Bilmemekmiş ne belalı şey olduğunu</p>

  <p class="p9">Krallara fazla yaklaşmanın.</p>

  <p class="p9">Orman kanunlarıymış bildiği onların:</p>

  <p class="p9">Çok mu büyük bir günah bu?</p>

  <p class="p9">Pilpay bu olayın</p>

  <p class="p9">Ganj kıyılarında geçtiğini söyler.</p>

  <p class="p9">Oralarda hiçbir insanın</p>

  <p class="p9">Hayvanlara kıydığı görülmez, derler.</p>

  <p class="p9">Kral bile çekinirmiş</p>

  <p class="p9">Bir hayvanın kılına dokunmaktan.</p>

  <p class="p9">&mdash; Bilir miyiz, dermiş oradakiler;</p>

  <p class="p9">Bu alıcıkuş belki,</p>

  <p class="p9">Troya'da savaşanlardan biriydi.</p>

  <p class="p9">Bir kral oğlu, bir kahramandı,</p>

  <p class="p9">Başında buram buram sorguçlar vardı.</p>

  <p class="p9">O zamanki kimliğine</p>

  <p class="p9">Yeniden dönebilir günün birinde.</p>

  <p class="p9">Pitagoras'la inanırız ki biz</p>

  <p class="p9">Hayvanlarla kılık değiştirmekteyiz.</p>

  <p class="p9">Kimi çaylak oluruz, kimi güvercin,</p>

  <p class="p9">Kimi insan, kimi kümes hayvanı,</p>

  <p class="p9">Kuşların kanadı olup uçmayanı.</p>

  <p class="p9">Bu avcının başına gelen</p>

  <p class="p9">İki türlü anlatılırmış eskiden.</p>

  <p class="p9">Öteki türlüsü de şu:</p>

  <p class="p9">Şahincinin biri avda,</p>

  <p class="p9">Bir çaylak yakalayıp nasılsa,</p>

  <p class="p9">Krala armağan etmek istemiş,</p>

  <p class="p9">Çaylak binde bir geçermiş ele.</p>

  <p class="p9">Şahincilikte mucize yokmuş bundan öte.</p>

  <p class="p9">Sevinçten kabına sığmayan avcı</p>

  <p class="p9">Girmiş saraya, yarıp kalabalıkları.</p>

  <p class="p9">Bu şahane armağanla</p>

  <p class="p9">Başına devlet kuşu konacak sanırken,</p>

  <p class="p9">Çıngırakları yeni takılı kuş,</p>

  <p class="p9">Bütün yabaniliği, bütün öfkesiyle</p>

  <p class="p9">Ve çelik gibi sert pençesiyle</p>

  <p class="p9">Yakalamış avcının burnunu.</p>

  <p class="p9">Zavallı, burnunda çaylak, bağıradursun,</p>

  <p class="p9">Kral ve saraylılar koyvermiş makaraları.</p>

  <p class="p9">Kim görür de gülmez buna?</p>

  <p class="p9">Hele ben olsaydım orada</p>

  <p class="p9">Dünyalarla değişmezdim gülme payımı.</p>

  <p class="p9">Bir papa gülsün mü gülmesin mi bilmem;</p>

  <p class="p9">Ama gülmekten çekinen bir krala</p>

  <p class="p9">Hiç de mutlu bir kral diyemem.</p>

  <p class="p9">Tanrıların sevdiği şeydir gülmek.</p>

  <p class="p9">Kaşları ne kadar kara da olsa</p>

  <p class="p9">Zeus da güler, bütün ölümsüzler de.</p>

  <p class="p9">Zeus kahkahalar bile atmış, der tarihler,</p>

  <p class="p9">Hephaistos'un, ağır aksak, kendisine</p>

  <p class="p9">İçki getirdiğini görünce.</p>

  <p class="p9">Ölümsüzler bana kızsın kızmasın</p>

  <p class="p9">Konumu böylece değiştirmekte haklıyım.</p>

  <p class="p9">Çünkü masaldan ders çıkarmaksa istenen</p>

  <p class="p9">Yeni ne öğretebilirdi bize</p>

  <p class="p9">Avcının başına gelen?</p>

  <p class="p9">Sersem şahinci her zaman tümen tümendir;</p>

  <p class="p9">Hoş görür kralsa binde bir.</p>
</body>
</html>
