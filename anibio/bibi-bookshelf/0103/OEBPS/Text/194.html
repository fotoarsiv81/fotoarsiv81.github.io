<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx8123"></a>Kedi İle Tilki</h2>

  <p class="p9">Kediyle tilki</p>

  <p class="p9">İki evliya gibi,</p>

  <p class="p9">Hac yolunu tutmuşlar.</p>

  <p class="p9">İkisi de serseri, hinoğluhin,</p>

  <p class="p9">Cennet mennet umurunda değil hiçbirinin.</p>

  <p class="p9">Maksat yol harçlığı almak Tanrı'dan,</p>

  <p class="p9">Horoz tavuk aşırmışlar şuradan buradan;</p>

  <p class="p9">Çeşit çeşit de peynir.</p>

  <p class="p9">Hac yolu bu, git git bitmez,</p>

  <p class="p9">Konuş konuş laf yetişmez.</p>

  <p class="p9">Sıkılmış bizim erenler.</p>

  <p class="p9">Dövüşelim de vakit geçsin demişler.</p>

  <p class="p9">Kavga iyi şeydir, kızıştırır,</p>

  <p class="p9">Kavga olmadı mı uyku bastırır.</p>

  <p class="p9">İki hacı bağrışa bağrışa,</p>

  <p class="p9">Ses kalmamış gırtlaklarında.</p>

  <p class="p9">Bırakmışlar sövüşmeyi,</p>

  <p class="p9">Başlamışlar konu komşuyu çekiştirmeye.</p>

  <p class="p9">O da bitince tilki demiş ki:</p>

  <p class="p9">&mdash; Sen pek akıllı sanıyorsun kendini,</p>

  <p class="p9">Ama bendeki kurnazlık var mı sende?</p>

  <p class="p9">Ben yüz oyun çıkarırım sıkışınca.</p>

  <p class="p9">&mdash; Ha bak, demiş kedi, bende oyun bir tek;</p>

  <p class="p9">Bir tek ama, senin yüz oyununa denk.</p>

  <p class="p9">Sen tilki ol da dayan bu söze</p>

  <p class="p9">Yeniden girmişler birbirlerine:</p>

  <p class="p9">Sen şöyle, ben böyle derken,</p>

  <p class="p9">Bir sürü köpek sökün etmiş karşıdan.</p>

  <p class="p9">&mdash; Haydi, bakalım, demiş kedi;</p>

  <p class="p9">Göster şimdi marifetlerini!</p>

  <p class="p9">Bak, benimki şu kadarcık:</p>

  <p class="p9">Fırt demiş bir ağaca çıkmış.</p>

  <p class="p9">Tilkiyse takmış köpekleri peşine</p>

  <p class="p9">Türlü dolaplar çevirmiş boşuna.</p>

  <p class="p9">Her girdiği delikten çıkarmış köpekler,</p>

  <p class="p9">Hangi birini atlatsın?</p>

  <p class="p9">Kiminde bacak kuvvetli, kiminde burun.</p>

  <p class="p9">Tam arayı açmışken bir yerde</p>

  <p class="p9">İki tazı çullanmış üstüne.</p>

  <p class="p9">Çok tarakta bezin oldu mu,</p>

  <p class="p9">O mu, bu mu derken kaçırırsın ipin ucunu.</p>

  <p class="p9">Marifet bin bir oyun bilmekte değil;</p>

  <p class="p9">Bir oyun bil, ama iyi bil!</p>
</body>
</html>
