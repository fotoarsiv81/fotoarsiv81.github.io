<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx3192"></a>İhtiyar ve Çocukları</h2>

  <p class="p9">Birleşik olmayan her güç cılızdır.</p>

  <p class="p9">Bakın Ezop bunu nasıl anlatır.</p>

  <p class="p9">Bir şeyler katarsam kendimden</p>

  <p class="p9">Masal daha güzel olsun diye değil</p>

  <p class="p9">Bizim hallerimize uysun diyedir.</p>

  <p class="p9">Ezop&rsquo;la yarışmak ne haddime.</p>

  <p class="p9">Phaidros şan kazanmak için yarışır çok kez;</p>

  <p class="p9">Böyle işlere kalkışmak bana düşmez.</p>

  <p class="p9">Ama gelelim masalına,</p>

  <p class="p9">Daha doğrusu, hikâyesine, oğullarının</p>

  <p class="p9">Birlik olmasını isteyen babanın.</p>

  <p class="p9">Son yolculuğa hazırlanan bir ihtiyar</p>

  <p class="p9">Çağırmış oğullarını:</p>

  <p class="p9">&nbsp;&mdash; Evlatlar, demiş;</p>

  <p class="p9">Deneyin bakalım kırabilecek misiniz</p>

  <p class="p9">Şu birbirine bağlı okları.</p>

  <p class="p9">Güçlerinin sırrını anlatacağım size.</p>

  <p class="p9">Büyük oğlu denemiş var gücüyle;</p>

  <p class="p9">Kıramayıp:</p>

  <p class="p9">&mdash; Benim harcım değil, demiş.</p>

  <p class="p9">Ortancası almış, o da kıvıramamış;</p>

  <p class="p9">En küçükleri de denemiş ıkına sıkına;</p>

  <p class="p9">Üçünün de bütün emekleri boşuna:</p>

  <p class="p9">Bana mısın dememiş ok demeti,</p>

  <p class="p9">Kırılmamış kenetli oklardan hiçbiri.</p>

  <p class="p9">&mdash; Sizi güçsüzler, demiş o zaman baba;</p>

  <p class="p9">Göstereyim size benim gücümün,</p>

  <p class="p9">Ne yapacağını böyle bir durumda.</p>

  <p class="p9">Hepsi şaka sanıp gülmüş, ama ne görsünler:</p>

  <p class="p9">Baba okları ayırıp birer birer kırmış.</p>

  <p class="p9">&mdash; Gördünüz mü, demiş, birlik olmanın gücünü?</p>

  <p class="p9">Siz de birbirinize bağlı kalın sevgiyle,</p>

  <p class="p9">Başka söz etmemiş hastalığı boyunca;</p>

  <p class="p9">Ama son saati geldiğini anlayınca</p>

  <p class="p9">&mdash; Sevgili oğullarım, demiş,</p>

  <p class="p9">Ben gidiyorum artık atalarımın yanına.</p>

  <p class="p9">Söz verin kardeş kardeş yaşayacağınıza.</p>

  <p class="p9">Ölen babanızdan esirgemeyin bunu.</p>

  <p class="p9">Üç oğlu da yemin etmiş ağlaşarak,</p>

  <p class="p9">Baba, ellerini sıkıp vermiş son soluğunu.</p>

  <p class="p9">Bir hayli mal mülk kalmış üç oğluna;</p>

  <p class="p9">Ama bir hayli takıntı varmış sağa sola.</p>

  <p class="p9">Bir alacaklı çıkmış, bir komşu dava açmış.</p>

  <p class="p9">Üçler başa çıkmışlar önce her biriyle.</p>

  <p class="p9">Ama kısa sürmüş bu az görülmüş bağlılık.</p>

  <p class="p9">Kan birleştirmiş onları, çıkar ayırmış.</p>

  <p class="p9">Açgözlülük, kıskançlık ve avukatlar</p>

  <p class="p9">Baba mirasına saldırmışlar hep birden:</p>

  <p class="p9">Senindi benimdi yüzünden dava üstüne dava;</p>

  <p class="p9">Yargıç bir ona ceza kesiyormuş bir buna.</p>

  <p class="p9">Kardeşler böylece birbirini tüketirken</p>

  <p class="p9">Alacaklılar, komşular sökün etmiş yeniden.</p>

  <p class="p9">Kimi şurdan, kimi burdan tutturmuş.</p>

  <p class="p9">Bunlar karşısında her kardeş aynı fikirde.</p>

  <p class="p9">Biri uzlaşmaya kalkar öteki diretmeye.</p>

  <p class="p9">Böylece gitmiş ellerinden varları yokları</p>

  <p class="p9">Ve çok geç hatırlamışlar</p>

  <p class="p9">Bağlı kaldıkça kınlamayan okları.</p>
</body>
</html>
