<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2887"></a>Kurbağa İle Fare</h2>

  <p class="p9">Başkasını kafese koymak isteyen</p>

  <p class="p9">Çok kez kendini kor kafese.</p>

  <p class="p9">Bizim Dede Merlin böyle der</p>

  <p class="p9">O canım halk diliyle.</p>

  <p class="p9">Şu masala göre de doğru söyler:</p>

  <p class="p9">Hiç oruca, perhize girmemiş.</p>

  <p class="p9">Yağlı, besili, göbekli bir fare</p>

  <p class="p9">Bir batak kıyısına gelmiş</p>

  <p class="p9">Dinlenip gönül eğlendirmeye.</p>

  <p class="p9">Bir kurbağa çıkmış bataktan:</p>

  <p class="p9">&mdash; Bize buyursanıza, demiş;</p>

  <p class="p9">Güzel bir yemek yiyelim birlikte.</p>

  <p class="p9">Bay Fare'nin canına minnet,</p>

  <p class="p9">Yemek dedin mi gelir elbet.</p>

  <p class="p9">Ama belki nazlanır diye</p>

  <p class="p9">Kurbağa başlamış dil dökmeye:</p>

  <p class="p9">Çamur banyosuna doyum olmazmış.</p>

  <p class="p9">Neler varmış üstelik yol boyunca,</p>

  <p class="p9">Ne görülmedik, bilinmedik yerler,</p>

  <p class="p9">&mdash; Üstüne yoktur, demiş, gezmeye değer;</p>

  <p class="p9">Yaşlanıp torunlarınız olunca</p>

  <p class="p9">Anlatırsınız masal gibi, yıllarca,</p>

  <p class="p9">Bizim memleketin güzelliklerini,</p>

  <p class="p9">Sazlarını, çiçeklerini.</p>

  <p class="p9">Kurbağalar ne yer, ne içermiş;</p>

  <p class="p9">Batak devletinin kanunları nelermiş...</p>

  <p class="p9">Şişko hemen gidermiş gitmesine</p>

  <p class="p9">Ama iyi yüzemezmiş o kadar;</p>

  <p class="p9">Yardım edilmeliymiş kendisine.</p>

  <p class="p9">Kurbağa, merak etme, demiş, kolayı var:</p>

  <p class="p9">İnce bir saz koparıp getirmiş,</p>

  <p class="p9">Güzelce bağlamış kendini</p>

  <p class="p9">Fareyle ayak ayağa,</p>

  <p class="p9">Birlikte girmişler batağa.</p>

  <p class="p9">Yolda değişivermiş işin rengi,</p>

  <p class="p9">Kurbağa başlamış çekmeye fareyi</p>

  <p class="p9">Derin suların dibine;</p>

  <p class="p9">Ne milletlerarası haklar kalmış,</p>

  <p class="p9">Ne tekler arası haklar:</p>

  <p class="p9">Kurbağa düşmüş boğazının derdine.</p>

  <p class="p9">Yakaladık, demiş yağlı kuyruğu,</p>

  <p class="p9">Bundan iyi ziyafet can sağlığı.</p>

  <p class="p9">&mdash; Allah'tan kork, demiş fare.</p>

  <p class="p9">&mdash; Allah da kim oluyor, demiş kurbağa.</p>

  <p class="p9">Biri çeker, biri çırpınırken,</p>

  <p class="p9">Açlıktan dört dönen atmaca</p>

  <p class="p9">Görmüş zavallı fareyi yukardan.</p>

  <p class="p9">Ve görmesiyle bir olmuş,</p>

  <p class="p9">Saldırıp havaya kaldırması,</p>

  <p class="p9">Kurbağa da ayağında cabası.</p>

  <p class="p9">Bir taşla iki kuş,</p>

  <p class="p9">Atmacanın işi iş.</p>

  <p class="p9">Kral sofrası kurmuş,</p>

  <p class="p9">Hem et, hem balık yemiş.</p>

  <p class="p9">Tavlayanlar tavlanır,</p>

  <p class="p9">Ava giden avlanır,</p>

  <p class="p9">Nice kuyular kazanlar</p>

  <p class="p9">Kuyuya yuvarlanır.</p>
</body>
</html>
