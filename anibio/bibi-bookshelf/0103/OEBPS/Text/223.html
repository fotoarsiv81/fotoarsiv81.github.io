<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx9734"></a>Aslan, Maymun ve İki Eşek</h2>

  <p class="p9">Aslan ahlak dersi almak istemiş</p>

  <p class="p9">Ülkesini daha iyi yönetmek için;</p>

  <p class="p9">Çağırtmış maymunu bir gün:</p>

  <p class="p9">Çünkü hayvanlar arasında maymun</p>

  <p class="p9">Bizde üniversite hocası neyse odur.</p>

  <p class="p9">Hocanın verdiği ilk ders şu olur:</p>

  <p class="p9">&mdash; Yüce Kral, der, bilgece bir yönetim için</p>

  <p class="p9">Yurtseverliğin daha ağır basması şarttır</p>

  <p class="p9">Genel olarak özseverlik denilen</p>

  <p class="p9">Bir çeşit duygudan ki bu duygu</p>

  <p class="p9">Biz hayvanlarda görülen</p>

  <p class="p9">Bütün kusurların başlıca kaynağıdır.</p>

  <p class="p9">Bu duyguyu koparıp atmak</p>

  <p class="p9">Öyle bir günde başarılacak</p>

  <p class="p9">Küçük işlerden değildir.</p>

  <p class="p9">Ne mutlu bize eğer bu sevgiyi</p>

  <p class="p9">Biraz olsun dizginleyebilirsek,</p>

  <p class="p9">Bu yolu tutmakla yüce Sultanımız İki şeye düşmekten kurtulur:</p>

  <p class="p9">Gülünç olmak bir, haksız olmak iki.</p>

  <p class="p9">Yüce Sultan demiş ki:</p>

  <p class="p9">&mdash; Sen bu iki şeyi iki örnekle anlat.</p>

  <p class="p9">Her soy, her meslek, demiş hukuk doktoru.</p>

  <p class="p9">(En başa da bizimkini koyabilirim)</p>

  <p class="p9">Kendini üstün sayar, hem de kat kat,</p>

  <p class="p9">Başkalarının tümünden:</p>

  <p class="p9">Bütün ötekiler görgüsüz, bilgisizdir</p>

  <p class="p9">Hepsi akla karşı saygısızdır.</p>

  <p class="p9">Bol keseden hep atar tutarız böyle.</p>

  <p class="p9">Özseverlik bir başka oyun oynatır bize:</p>

  <p class="p9">Kendimizi değil de benzerimizi yüceltiriz;</p>

  <p class="p9">Benzerimizi çıkardık mı göklere</p>

  <p class="p9">Biz de ardından yükseliriz.</p>

  <p class="p9">Yukarıda bütün söylediklerimden şu çıkar ki</p>

  <p class="p9">Bu dünyada nice üstünlükler sahtedir;</p>

  <p class="p9">Bilgiçlik eden, ün sağlamayı becerenler</p>

  <p class="p9">Bilginlerden çok bilgisizlerdir.</p>

  <p class="p9">Geçen gün önümde yürüyen iki eşek</p>

  <p class="p9">Sözü biri bırakıp biri alarak</p>

  <p class="p9">Övdükçe övüyorlardı birbirini.</p>

  <p class="p9">Biri şöyle diyordu meslektaşına:</p>

  <p class="p9">"Aman bayım, ne haksız, ne budala, değil mi</p>

  <p class="p9">İnsan denen o sözde kusursuz yaratık?</p>

  <p class="p9">Neden dil uzatır bizim şanlı adımıza?</p>

  <p class="p9">Nerede cahil, kaba, sersem birini görse</p>

  <p class="p9">Eşek diyor hemen, bu ne küstahlık!</p>

  <p class="p9">Bir söz daha ediyor böyle yersizce:</p>

  <p class="p9">Anırmak diyor bizim söylevlerimize.</p>

  <p class="p9">Gülünç oluyor doğrusu insanlar,</p>

  <p class="p9">Bizi alçaltıp kendilerini yücelttikçe.</p>

  <p class="p9">Ne demek? Siz konuştunuz mu örneğin,</p>

  <p class="p9">Onların hatiplerine susmak düşer.</p>

  <p class="p9">Anıran onlar asıl, ama ne derse desinler:</p>

  <p class="p9">Siz beni anlıyorsunuz,</p>

  <p class="p9">Ben de sizi anlıyorum ya, yeter.</p>

  <p class="p9">Hele nedir o sizin, türkü söylerken</p>

  <p class="p9">Çıkardığınız tanrısal sesler!</p>

  <p class="p9">Bülbül acemi çaylak kalır yanınızda;</p>

  <p class="p9">Ayağınıza su dökemez Tenor Lamber."</p>

  <p class="p9">O bitirince aldı öteki:</p>

  <p class="p9">"Aman Üstat, asıl güzel ses sizinki..."</p>

  <p class="p9">Bu minval üzere pohpohlaşan bu iki eşek</p>

  <p class="p9">Bununla yetinmeyerek</p>

  <p class="p9">Gidip şehir şehir dolaşır dururlar</p>

  <p class="p9">Birbirinin eşekliğini överek.</p>

  <p class="p9">Her biri aklı sıra yükselecek</p>

  <p class="p9">Benzerlerini çıkardığı göklere;</p>

  <p class="p9">Verdiği değer dönüp kendine gelecek.</p>

  <p class="p9">Böyle çoklarını tanırım ben,</p>

  <p class="p9">Yalnız eşekler arasında değil,</p>

  <p class="p9">Kaderin daha yüksek yerlere oturttuğu</p>

  <p class="p9">Nice ağalar beyler arasında.</p>

  <p class="p9">Korkmasalar haşmetli diyecekler birbirine</p>

  <p class="p9">Sayın, soylu sözlerini küçümseyerek.</p>

  <p class="p9">Belki gereğinden fazla ileri gittim,</p>

  <p class="p9">Ama Haşmetli Efendimiz bunları</p>

  <p class="p9">Bir sır olarak saklarlar sanırım.</p>

  <p class="p9">Efendimizin benden istedikleri</p>

  <p class="p9">Bir örnek vermekti sadece</p>

  <p class="p9">Özseverliğin bizi nasıl gülünç edeceğine.</p>

  <p class="p9">Haksızlığa nasıl düşürdüğüne gelince</p>

  <p class="p9">O bahis daha uzundur,</p>

  <p class="p9">Bir başka güne kalsa daha iyi olur.</p>

  <p class="p9">Sözü böylece bitirmiş maymun.</p>

  <p class="p9">Kimselerden duymadım sayın doktorun</p>

  <p class="p9">Haksızlığa nasıl bir örnek verdiğini.</p>

  <p class="p9">Vermemiştir, çünkü o bahis netameli.</p>

  <p class="p9">Bizim yaman hocaysa elbet biliyordu</p>

  <p class="p9">Bu aslanın ne mene bir haşmetli olduğunu.</p>
</body>
</html>
