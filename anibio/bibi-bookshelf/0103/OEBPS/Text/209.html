<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx8961"></a>Keklikle Horozlar</h2>

  <p class="p9">Bir kekliği getirmiş adamın biri,</p>

  <p class="p9">Horozlarla bir kümese koymuş.</p>

  <p class="p9">Kekliği düşünün, hanım hanımcık;</p>

  <p class="p9">Bir de o edepsiz, o saygısız herifleri.</p>

  <p class="p9">Car car bağırıp çıngar çıkarmak</p>

  <p class="p9">Bütün marifetleri.</p>

  <p class="p9">Ama keklik sevinmiş önce</p>

  <p class="p9">Kümeste tavuk görmeyince:</p>

  <p class="p9">&mdash; Yaşadık, demiş; bunlar kadına düşkündür;</p>

  <p class="p9">Âşık oldular mı bana</p>

  <p class="p9">Kraliçe olduğum gündür.</p>

  <p class="p9">Gel gelelim azgın ibikliler</p>

  <p class="p9">Hiç de saygı göstermemişler</p>

  <p class="p9">Güzelim yabancı bayana.</p>

  <p class="p9">Bütün gün gagalayan gagalayana.</p>

  <p class="p9">Fena alınmış kınalı keklik,.</p>

  <p class="p9">Bu ne biçim erkeklik, kadınseverlik!</p>

  <p class="p9">Ama bakmış işin rengi başka,</p>

  <p class="p9">Yalnız kendine değil bu kaba şaka;</p>

  <p class="p9">Horozun horoza ettiği bin yeter;</p>

  <p class="p9">Nerdeyse birbirlerini yiyecekler.</p>

  <p class="p9">&mdash; Demek âdetleri böyle, demiş;</p>

  <p class="p9">Bunlara kızmak değil acımak gerek.</p>

  <p class="p9">Tanrı herkesi bir örnek yaratmıyor ki</p>

  <p class="p9">Kimini horozca yaşatıyor,</p>

  <p class="p9">Kimini keklikçe.</p>

  <p class="p9">Elimde olsa durur muyum içlerinde?</p>

  <p class="p9">Gider doğru dürüst, •</p>

  <p class="p9">Uslu akıllı erkekler bulurum kendime.</p>

  <p class="p9">Bırakıyor mu buraların zorbası?</p>

  <p class="p9">Tuzaklara düşürüyor bizi kör olası,</p>

  <p class="p9">Atıyor horozların içine,</p>

  <p class="p9">Kanatlarımızı da kesiyor üstelik.</p>

  <p class="p9">İbiklilerin bunda suçu ne?</p>

  <p class="p9">İnsanda bütün kötülük.</p>
</body>
</html>
