<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx9824"></a>Kurtla Tilki</h2>

  <p class="p9">Ezop tilkiyi neden tutar enikonu?</p>

  <p class="p9">Kurnazlıktan yana eşi yoktur diye mi?</p>

  <p class="p9">Gerçekten öyle midir bilmem doğrusu:</p>

  <p class="p9">Canını kurtarmak ya da can almak gerekti mi</p>

  <p class="p9">Kurt daha az mı marifetlidir?</p>

  <p class="p9">Bana kalırsa o daha çok oyunlar bilir</p>

  <p class="p9">Ustamla tartışabilirim bu konuda.</p>

  <p class="p9">Ama şu anlatacağım olayda</p>

  <p class="p9">Tilkiye düşüyor bütün şeref payı.</p>

  <p class="p9">Tilki bir gece sapsarı dolunayı</p>

  <p class="p9">Issız bir kuyunun dibinde görmüş.</p>

  <p class="p9">Bu yusyuvarlak ışıltılı nesne</p>

  <p class="p9">Kocaman bir peynir gibi gelmiş kendisine.</p>

  <p class="p9">Kuyuda asılı iki bakraç varmış</p>

  <p class="p9">Biri inerken öteki çıkarmış.</p>

  <p class="p9">Açlıktan gözü dönmüş tilki ne yapsın,</p>

  <p class="p9">Atlamış kuyu dibindeki bakracın</p>

  <p class="p9">Yukarıda tuttuğu bakraca</p>

  <p class="p9">Ve hop inivermiş aşağıya.</p>

  <p class="p9">Peyniri ara da bul suda!</p>

  <p class="p9">Yukarı da çıkabilirsen çık:</p>

  <p class="p9">İşte şimdi yandık, demiş bizimki.</p>

  <p class="p9">Öyle ya nasıl çıkabilir?</p>

  <p class="p9">Bir başka aç çıkagelecek de</p>

  <p class="p9">Aynı görüntüye kanacak da</p>

  <p class="p9">İnmek için aynı yola başvuracak</p>

  <p class="p9">Ve o belasını bulurken</p>

  <p class="p9">Tilki havalanıp paçayı kurtaracak.</p>

  <p class="p9">İki gün geçmiş, ne gelen var ne giden.</p>

  <p class="p9">Bu arada zaman hiç durur mu</p>

  <p class="p9">Kemirip oymuş yine bir yanağından</p>

  <p class="p9">Ay sultanın değirmi gümüş yüzüğünü.</p>

  <p class="p9">Tilki arpacı kumrusu gibi düşüne dursun</p>

  <p class="p9">Kurt çelebi su ararken yana yana</p>

  <p class="p9">Gelmiş ötesini berisini yoklamış kuyunun.</p>

  <p class="p9">Tilki bağırmış: Arkadaş, buraya bak</p>

  <p class="p9">Gel bir ziyafet çekeyim sana.</p>

  <p class="p9">Nedir biliyor musun şu gördüğün sarı yuvarlak?</p>

  <p class="p9">Bir peynir ki tadına doyamazsın;</p>

  <p class="p9">Orman Tanrısı yapmış bunu,</p>

  <p class="p9">Tanrıça Io'nun sütünden</p>

  <p class="p9">Hani o inek olmuş Tanrıçanın.</p>

  <p class="p9">Zeus hastalanacak olsa günün birinde</p>

  <p class="p9">Bu peynirle iştahı geliverir yerine.</p>

  <p class="p9">Ben şu kıyısını yedim doydum,</p>

  <p class="p9">Tüm kalanı senin olsun, bol bol ye.</p>

  <p class="p9">Bir bakraç var ya yukarıda, onu ben koydum</p>

  <p class="p9">Atla üstüne in aşağıya.</p>

  <p class="p9">Tilkinin can havliyle uydurduğu bu masalı</p>

  <p class="p9">Kurt yutmuş, boş bulunmuş zavallı!</p>

  <p class="p9">Atlamış bakraca bütün ağırlığıyla</p>

  <p class="p9">Ve tilki öteki bakraçla fırlamış yukarıya.</p>

  <p class="p9">Pek o kadar gülmeyelim kurda</p>

  <p class="p9">Bizim aramızda da</p>

  <p class="p9">Böyle masalları yutanlar vardır:</p>

  <p class="p9">İnsan korktuğuna ya da arzuladığına</p>

  <p class="p9">Çok kolay inanır.</p>
</body>
</html>
