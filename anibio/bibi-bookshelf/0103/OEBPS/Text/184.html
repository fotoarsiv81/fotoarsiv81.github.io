<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7648"></a>Palamutla Balkabağı</h2>

  <p class="p9">Tanrı ne yaparsa iyi yapar.</p>

  <p class="p9">Kanıt ararsanız buna,</p>

  <p class="p9">Uzağa gitmeye ne lüzum var,</p>

  <p class="p9">İyi bakın balkabaklarına.</p>

  <p class="p9">Köylünün biri derin düşüncelere dalmış</p>

  <p class="p9">Balkabağı üstüne:</p>

  <p class="p9">&mdash; Bu koskoca meyvenin, demiş;</p>

  <p class="p9">İncecik dalda işi ne?</p>

  <p class="p9">Yaradan ne düşündü bilmem,</p>

  <p class="p9">Bunu böyle yaparken.</p>

  <p class="p9">Yanlış yere koymuş, belli,</p>

  <p class="p9">Allah diye eyvallah dememeli.</p>

  <p class="p9">Ben olsam meşelere asardım,</p>

  <p class="p9">Böylesi meyveye öylesi ağaç lazım.</p>

  <p class="p9">Vallahi, demiş, Tanrı bilmeliydi de</p>

  <p class="p9">Beni almalıydı hizmetine.</p>

  <p class="p9">Öyle güzel yerleştirirdim ki her şeyi.</p>

  <p class="p9">Papaz efendi duymasın ama,</p>

  <p class="p9">Çok daha iyi olurdu vallahi.</p>

  <p class="p9">Palamuta bak mesela,</p>

  <p class="p9">Küçük parmağım kadar yok bile,</p>

  <p class="p9">Yerinde mi sanki meşe de?</p>

  <p class="p9">Allah bal gibi aldanmış işte.</p>

  <p class="p9">Palamutun yeri orası,</p>

  <p class="p9">Balkabağının yeri burası. Ulan be;</p>

  <p class="p9">Tanrı alay mı etmiş bizimle?</p>

  <p class="p9">Bu kadar düşünmek yormuş köylüyü:</p>

  <p class="p9">&mdash; İnsan bu kadar kafalı oldu mu,</p>

  <p class="p9">Uykularından oluyor, demiş;</p>

  <p class="p9">Ve gitmiş,</p>

  <p class="p9">Bir meşenin dibinde çekmiş uykuyu.</p>

  <p class="p9">Derken bir palamut düşüvermiş tepeden</p>

  <p class="p9">Tam adamın burnuna.</p>

  <p class="p9">Uyanıp yüzüne götürünce elini</p>

  <p class="p9">Bakmış bir palamut duruyor sakalında.</p>

  <p class="p9">Burnundaki acı ve palamut</p>

  <p class="p9">Şimşeği çaktırmış kafasında:</p>

  <p class="p9">&mdash; Vay, vay! demiş köylü;</p>

  <p class="p9">Ufacık şeyin yaptığını gördün mü?</p>

  <p class="p9">Ya daha ağır olaymış, maazallah!</p>

  <p class="p9">Balkabağı mesela!</p>

  <p class="p9">Allaha şükür! Hakkı varmış:</p>

  <p class="p9">Meşeye yakışan palamutlarmış.</p>
</body>
</html>
