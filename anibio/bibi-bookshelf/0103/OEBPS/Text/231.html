<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx10212"></a>Bir Kedi, İki Serçe</h2>

  <p class="p9">Bir kediyle bir serçe</p>

  <p class="p9">Bir arada büyümüşler kardeşçe.</p>

  <p class="p9">Sepet, kafes bir arada,</p>

  <p class="p9">İçtikleri su ayrı gitmezmiş.</p>

  <p class="p9">Gerçi kedi ara sıra,</p>

  <p class="p9">Serçeye sinirlenirmiş,</p>

  <p class="p9">Suratında gagasıyla süngü talimi yapıyor diye,</p>

  <p class="p9">Ama o da zaman zaman</p>

  <p class="p9">Bir pençecik atarmış serçeye,</p>

  <p class="p9">Fazla canını yakmadan,</p>

  <p class="p9">Tırnaklarını tutarak</p>

  <p class="p9">Yumuşak yumuşak.</p>

  <p class="p9">Serçeyse boyuna bakmaz</p>

  <p class="p9">Gagalarmış kediyi düpedüz.</p>

  <p class="p9">Kedi ne de olsa daha akıllı,</p>

  <p class="p9">Hoş görürmüş bu oyunları.</p>

  <p class="p9">&mdash; Böyle şeyler olur, dermiş,</p>

  <p class="p9">Dostlar arasında;</p>

  <p class="p9">Dostun dosta kızması saçma.</p>

  <p class="p9">Uzatmayalım, kediyle serçe</p>

  <p class="p9">Şakayı kaka etmiyorlarmış,</p>

  <p class="p9">Barış içinde yaşayıp gidiyorlarmış.</p>

  <p class="p9">Derken bir başka serçe</p>

  <p class="p9">Görmeye gelmiş bizimkileri.</p>

  <p class="p9">Bakmış filozof bir kedi,</p>

  <p class="p9">Cıvıl cıvıl da bir serçe.</p>

  <p class="p9">Dost oluvermiş ikisiyle.</p>

  <p class="p9">Ama bir gün barış bozulmuş,</p>

  <p class="p9">İki kuş arasında kavga çıkmış.</p>

  <p class="p9">Kedi ne yapsın bu durumda?</p>

  <p class="p9">Taraf tutmak zorunda kalmış:</p>

  <p class="p9">&mdash; Bu serseri kim oluyor da, demiş:</p>

  <p class="p9">Kafa tutuyor benim dostuma?</p>

  <p class="p9">Dağdan gelip bağdakini kovacak ha?</p>

  <p class="p9">Yoo, demiş kedi, öyle yağma yok.</p>

  <p class="p9">Kedilik adına çıkıp ortaya,</p>

  <p class="p9">Girmiş iki kuş arasındaki kavgaya.</p>

  <p class="p9">Bir pençede yakalayıp yemiş</p>

  <p class="p9">Yabancı serçeyi.</p>

  <p class="p9">Bir de ne baksın kedi,</p>

  <p class="p9">Serçe eti tatlı mı tatlı,</p>

  <p class="p9">&mdash; Dayanamam doğrusu, demiş;</p>

  <p class="p9">Ötekini de yemiş.</p>
</body>
</html>
