<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7602"></a>Maymunla Pars</h2>

  <p class="p9">Maymunla pars,</p>

  <p class="p9">Para kazanıyorlarmış bir panayırda,</p>

  <p class="p9">Her biri kendi hesabına.</p>

  <p class="p9">&mdash; Baylar, diyormuş pars;</p>

  <p class="p9">Benim adım yüksek yerlerde geçer;</p>

  <p class="p9">Büyükler bilir kadrimi, değerimi..</p>

  <p class="p9">Dün kral görmek istedi beni.</p>

  <p class="p9">Ölürsem kürk yaptıracak kendine</p>

  <p class="p9">Alaca bulaca postumdan.</p>

  <p class="p9">Şu renklerime bakın bir kere,</p>

  <p class="p9">Şu nakışlara, şu beneklere.</p>

  <p class="p9">Cafcafa bayılır insan milleti,</p>

  <p class="p9">Pars'a da bayılmışlar;</p>

  <p class="p9">Ama buymuş bütün marifeti,</p>

  <p class="p9">Biraz bakmış, sonra çekip gitmişler.</p>

  <p class="p9">Öte yanda maymun:</p>

  <p class="p9">&mdash; Buyurun baylar, diyormuş, buyurun;</p>

  <p class="p9">Değişik numaralar bende.</p>

  <p class="p9">Komşum parsınkiler sırtında yalnız,</p>

  <p class="p9">Benimkiler şu kafanın içinde.</p>

  <p class="p9">Ben, Zümbüllü kulunuz,</p>

  <p class="p9">Cümbüllü'nün yeğeni ve damadı,</p>

  <p class="p9">Merhum papanın baş soytarısı,</p>

  <p class="p9">Yeni geldim şehrinize,</p>

  <p class="p9">Üç gemimle dünyayı geze geze;</p>

  <p class="p9">Bir konuşma yapayım burada dedim;</p>

  <p class="p9">Evet, bir konuşma; sazlı sözlü.</p>

  <p class="p9">Dans etmesini de bilirim,</p>

  <p class="p9">Göbekli, baleli maleli.</p>

  <p class="p9">Türlü perendeler bende,</p>

  <p class="p9">Çember döner, ben içinde.</p>

  <p class="p9">Altmış lira verilmez mi bunlara?</p>

  <p class="p9">Benim istediğimse altı lira.</p>

  <p class="p9">Gelin, görün, beğenmezsiniz bu fakiri,</p>

  <p class="p9">Gişeden alın paranızı geri.</p>

  <p class="p9">Maymunun hakkı var:</p>

  <p class="p9">Kürkün zengin olmuş ne çıkar,</p>

  <p class="p9">Kafa zengin olmalı.</p>

  <p class="p9">Birine bir bakar, iki bakar bıkarsın;</p>

  <p class="p9">Ötekinin tükenmez hoşlukları.</p>

  <p class="p9">Ah, ben nice sayın baylar görmüşümdür,</p>

  <p class="p9">Panayırdaki parsa tıpa tıp uyan:</p>

  <p class="p9">Bütün marifetleri bitiverir</p>

  <p class="p9">Postu çıkardınız mı sırtlarından.</p>
</body>
</html>
