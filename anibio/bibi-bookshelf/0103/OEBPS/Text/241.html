<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx10631"></a>Kartalla Saksağan</h2>

  <p class="p9">Kartal, havaların sultanı ve saksağan,</p>

  <p class="p9">Huylan, dilleri, kafaları, giysileri</p>

  <p class="p9">Hiç de ortak olmayan bu iki kahraman,</p>

  <p class="p9">Bir ıssız çayırın sapa köşesinde</p>

  <p class="p9">Rastlayıvermişler birbirine.</p>

  <p class="p9">Saksağanın ödü patlamış,</p>

  <p class="p9">Ama kartal, yemiş doymuş olduğu için,</p>

  <p class="p9">&mdash; Korkma, demiş ona, gel gezelim birlikte;</p>

  <p class="p9">Koca evreni evirip çeviren</p>

  <p class="p9">Zeus'un canı sıkılıyor da ikide bir,</p>

  <p class="p9">Benimki neden sıkılmasın?</p>

  <p class="p9">Ben ki onun kuşuyum, herkes bilir.</p>

  <p class="p9">Haydi, hiç sıkılmadan, ahbapça,</p>

  <p class="p9">Bir şeyler anlat bakalım bana.</p>

  <p class="p9">Açmış o zaman çenesini bizimki</p>

  <p class="p9">Şundan, bundan, havadan, sudan,</p>

  <p class="p9">Neler, neler anlatmamış ki!</p>

  <p class="p9">Bir adamı vardır hani Horatius'un</p>

  <p class="p9">Dağda bayırda konuşur durur,</p>

  <p class="p9">İyilikler, kötülükler üstüne:</p>

  <p class="p9">Ondan beter olmuş bizim geveze kuş.</p>

  <p class="p9">Kartalın jurnalcı başı olmaya da kalkmış:</p>

  <p class="p9">&mdash; Bir o yana, bir bu yana hoplayaraktan</p>

  <p class="p9">Olan biteni bildireyim size, demiş.</p>

  <p class="p9">Kartal hiç hoşlanmamış bu tekliften:</p>

  <p class="p9">&mdash; Aman, demiş, hiç yerinden kıpırdama;</p>

  <p class="p9">Allahaısmarladık, çenesi düşük dostum!</p>

  <p class="p9">Sarayımda dedikodu istemem:</p>

  <p class="p9">Çok kötü bir huy bu seninki.</p>

  <p class="p9">Saksağanın da sarayda gözü yokmuş zaten;</p>

  <p class="p9">Sanıldığı gibi değildir,</p>

  <p class="p9">Tanrıların hizmetine girmek.</p>

  <p class="p9">Bu şeref çok kez terleri döktürür.</p>

  <p class="p9">Dedikoducular, casuslar, sırıtkanlar,</p>

  <p class="p9">İçi başka, dışı başka olanlar,</p>

  <p class="p9">Tiksindirir, kızdırır devletlileri;</p>

  <p class="p9">Her ne kadar o yüksek yerlerde,</p>

  <p class="p9">Tam saksağan gibi</p>

  <p class="p9">Alaca bulaca olmak gerekirse de.</p>
</body>
</html>
