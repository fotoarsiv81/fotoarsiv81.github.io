<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx583"></a>Ölümle Mutsuz Adam</h2>

  <p class="p9">Mutsuzun biri</p>

  <p class="p9">Tanrı'nın günü</p>

  <p class="p9">Yardımına çağırıyormuş ölümü:</p>

  <p class="p9">&mdash; Ey ölüm, diyormuş;</p>

  <p class="p9">Öyle can atıyorum ki!</p>

  <p class="p9">Çabuk gel, son ver bu çekilmez hayatıma.</p>

  <p class="p9">Adama iyilik edeceğine inanmış ölüm,</p>

  <p class="p9">Vurmuş kapıya, girmiş, çıkmış karşısına.</p>

  <p class="p9">&mdash; Aman bu ne? diye bağırmış bizimki;</p>

  <p class="p9">Atın şunu, gözüm görmesin!</p>

  <p class="p9">Ne iğrenç şey! Diken diken oldu tüylerim.</p>

  <p class="p9">Yaklaşma ölüm!</p>

  <p class="p9">Çekil git, ölüm!</p>

  <p class="p9">Maecenas çapkın bir erkekmiş,</p>

  <p class="p9">Der ki bir yerde:</p>

  <p class="p9">&mdash; Erkekliğimi alsınlar isterlerse,</p>

  <p class="p9">Kötürüm olayım, kör, topal olayım;</p>

  <p class="p9">Elverir ki yaşayayım:</p>

  <p class="p9">Yeter bana bu, yeter de artar bile.</p>

  <p class="p9">Ölüm, sen de ne olur hiç gelmesem:</p>

  <p class="p9">Herkesin dilediği bu senden.</p>

  <p class="p9">Bu konuyu</p>

  <p class="p9">Ezop bir başka türlü işlemiş, aşağıdaki masalda göreceğiniz gibi.</p>

  <p class="p9">Ben konuyu daha geniş tutmak için böyle istemiştim.</p>

  <p class="p9">Ama biri bana masalın aslından ayrılmamakla çok daha iyi edeceğimi,</p>

  <p class="p9">Ezop'un en güzel nüktelerinden birini atlamış olduğumu söyledi.</p>

  <p class="p9">Bunun üzerine yeniden ele aldım işi.</p>

  <p class="p9">Eskilerden bir adım ileriye gitmesini beceremiyorum:</p>

  <p class="p9">Bize yalnız artlarından gitme şerefini bırakmışlar.</p>

  <p class="p9">Ama kendi masalımı yine de</p>

  <p class="p9">Ezop'unkinin yanına koydum; buna layık olduğu için değil,</p>

  <p class="p9">Maecenas'tan aldığım sözü atmamak için;</p>

  <p class="p9">O kadar güzel, o kadar yerinde söz etmiş ki.</p>

  <h2 class="h21"><a id="ncx617"></a>Oduncuyla Azrail</h2>

  <p class="p9">Yoksul bir oduncu varmış,</p>

  <p class="p9">Yaş bir yandan, iş bir yandan belini bükmüş;</p>

  <p class="p9">Yüklemiş odunları sırtına,</p>

  <p class="p9">Yürüyormuş ahlaya uflaya.</p>

  <p class="p9">Zor adım atıyormuş zavallı,</p>

  <p class="p9">Karşı yamaçtaki kulübesine doğru.</p>

  <p class="p9">Bakmış olacak gibi değil,</p>

  <p class="p9">Yıkmış yükünü yere</p>

  <p class="p9">Oturup başlamış düşünmeye:</p>

  <p class="p9">&mdash; Nedir, demiş, şu dünyada çektiğim?</p>

  <p class="p9">Bir gün rahat nefes almış değilim.</p>

  <p class="p9">Kim var benden daha yoksul?</p>

  <p class="p9">Dur yok, dinlen yok;</p>

  <p class="p9">Ekmeksiz kaldığım günler çok.</p>

  <p class="p9">Çoluk çocuk bir yandan,</p>

  <p class="p9">Askeri, tahsildarı bir yandan;</p>

  <p class="p9">Borç desen gırtlağıma kadar</p>

  <p class="p9">Bir de üstelik bu odunlar!</p>

  <p class="p9">&mdash; Yeter artık, demiş, bu işkence bitsin:</p>

  <p class="p9">Hey Azrail, neredesin?</p>

  <p class="p9">Sen misin çağıran:</p>

  <p class="p9">Azrail inivermiş yukardan,</p>

  <p class="p9">Dikilmiş oduncunun karşısına,</p>

  <p class="p9">Sormuş ne istiyor diye.</p>

  <p class="p9">&mdash; Şey, demiş oduncu; istediğim bir yardım:</p>

  <p class="p9">Şu odunu sırtıma ver diye çağırdım.</p>

  <p class="p9">Canımı almaya kalkma sakın;</p>

  <p class="p9">Nasıl olsa yakında alacaksın.</p>

  <p class="p9">Ölüm gelir siler bütün dertleri;</p>

  <p class="p9">Siler ama bize uğramasın daha iyi.</p>

  <p class="p9">Gerçek dileği şudur her insanın:</p>

  <p class="p9">Her mihnet kabul, tek ölüm olmasın!</p>
</body>
</html>
