<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1467"></a>Kartal Olmak İsteyen Karga</h2>

  <p class="p9">Göklerin kralı kartal</p>

  <p class="p9">Kaptığı gibi kaldırmış bir koyunu.</p>

  <p class="p9">Karga görmüş bunu, bitmiş.</p>

  <p class="p9">Boyu bir karıştır ama karganın,</p>

  <p class="p9">Kartaldan aşağı kalmaz oburlukta.</p>

  <p class="p9">Tutturmuş ben de koyun kaldıracağım diye</p>

  <p class="p9">Başlamış sürünün üstünde dönmeye.</p>

  <p class="p9">En besili, en güzel koyunu seçmiş,</p>

  <p class="p9">Tam bir kurbanlık, tanrıların ağzına layık,</p>

  <p class="p9">Bakmaya doyamıyormuş karga:</p>

  <p class="p9">&mdash; Seni kimler büyüttü böyle, demiş;</p>

  <p class="p9">Bu ne et, bu ne yağ, bu ne kuyruk güzelim?</p>

  <p class="p9">Gel seninle gezmelere gidelim,</p>

  <p class="p9">Demiş ve birden saldırmış,</p>

  <p class="p9">Şaşkınlıktan meleyen koyuna.</p>

  <p class="p9">Meğer mübarek hayvan</p>

  <p class="p9">Koca peynirden daha ağırmış.</p>

  <p class="p9">Üstelik bir belalı postu da varmış;</p>

  <p class="p9">Kıvrım kıvrım, bin bir büklüm;</p>

  <p class="p9">Nuh Baha'nın sakalı hak getire.</p>

  <p class="p9">Bizimkinin pençeleri dolaşmış mı yünlere,</p>

  <p class="p9">Kurtarabilirsen kurtar.</p>

  <p class="p9">Zavallı uğraşırken nefes nefese,</p>

  <p class="p9">Çoban gelmiş,</p>

  <p class="p9">Yakalamış kargayı atmış kafese.</p>

  <p class="p9">Çocuklarına vermiş oynasınlar diye.</p>

  <p class="p9">Boyuna bakmayanın sonu budur;</p>

  <p class="p9">Yankesici hırsızlığa kalktı mı tutulur.</p>

  <p class="p9">Her cana kıyan bey paşa olmaz ya!</p>

  <p class="p9">Sen de git yiyebileceğin haltı ye.</p>
</body>
</html>
