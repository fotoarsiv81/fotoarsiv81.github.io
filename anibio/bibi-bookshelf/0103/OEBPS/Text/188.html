<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7877"></a>Akıl Satan Deli</h2>

  <p class="p9">Delilere hiç yanaşma daha iyi;</p>

  <p class="p9">Sözümü dinlersen iyi edersin,</p>

  <p class="p9">Akılsızdan kaçmaktır aklın işi,</p>

  <p class="p9">Boş kafadan ne düşünce beklersin?</p>

  <p class="p9">Nesi var ki sana versin?-</p>

  <p class="p9">Çarşıda pazarda deliler vardır,</p>

  <p class="p9">Kral bile konuşmaktan hoşlanır;</p>

  <p class="p9">Neden derseniz, deliler</p>

  <p class="p9">Sağ sol dinlemez veriştirirler;</p>

  <p class="p9">Kepaze ederler bizden iyi,</p>

  <p class="p9">Kötüleri, ahmakları, gülünç züppeleri.</p>

  <p class="p9">Delinin biri, köşe başlarında</p>

  <p class="p9">Akıl satıyormuş bağıra çağıra.</p>

  <p class="p9">Saf insan mı ararsın,</p>

  <p class="p9">Millet koşuyormuş akın akın,</p>

  <p class="p9">Deliden akıl satın almaya.</p>

  <p class="p9">Soytarılık moytarılık derken,</p>

  <p class="p9">Parayı veren</p>

  <p class="p9">Bir değnek, iki kulaç da sicim alıyormuş.</p>

  <p class="p9">Çoğu kızıyormuş deliye</p>

  <p class="p9">Akıl bunun neresinde diye.</p>

  <p class="p9">Kızmakla da büsbütün gülünç oluyormuş.</p>

  <p class="p9">En iyisi gülmek,</p>

  <p class="p9">Ya da değnekle sicimi alıp gitmek.</p>

  <p class="p9">Bu ne demek diye sorunca,</p>

  <p class="p9">Gülerler elbet adama.</p>

  <p class="p9">Akıl aranır mı artık</p>

  <p class="p9">Delinin yaptığında?</p>

  <p class="p9">Herifin kafası bozuk;</p>

  <p class="p9">Kim bilir nereden ne esmiş!</p>

  <p class="p9">Aldığı değnekle sicimi</p>

  <p class="p9">Ne yapacağını bilmeyen biri,</p>

  <p class="p9">Aklı başında bir adama sormaya gitmiş:</p>

  <p class="p9">&mdash; Nedir bunların hikmeti? diye.</p>

  <p class="p9">Adam bir bakmış, hemen hak vermiş deliye:</p>

  <p class="p9">&mdash; Bunlar bir çeşit hiyeroglif, demiş;</p>

  <p class="p9">Sicimle şunu demek istemiş deli:</p>

  <p class="p9">Aklı olan, deliden iki kulaç açılmalı.</p>

  <p class="p9">Açılmazsa hödüktür,</p>

  <p class="p9">Hödüğe yakışan da kötektir.</p>

  <p class="p9">Aldığı parayı hak etmiş deli,</p>

  <p class="p9">Aklı olan deliden akıl beklememeli.</p>
</body>
</html>
