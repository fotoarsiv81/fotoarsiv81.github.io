<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx2520"></a>Sinekle Karınca</h2>

  <p class="p9">Sinekle karınca başlamışlar çekişmeye:</p>

  <p class="p9">"Sen mi daha değerlisin, ben mi?" diye.</p>

  <p class="p9">&mdash; Ey ulu Zeus, nasıl olur, demiş sinek;</p>

  <p class="p9">Nasıl yerde sürünen aşağılık bir böcek</p>

  <p class="p9">Bir tutmaya kalkar kendisiyle beni,</p>

  <p class="p9">Gökleri saran havanın kızını?</p>

  <p class="p9">Kendini beğenme hastalığı</p>

  <p class="p9">Böylesine kör etmeli mi bir yaratığı?</p>

  <p class="p9">Ben saraylara girer çıkarım;</p>

  <p class="p9">Senin sofranda yemek yerim;</p>

  <p class="p9">Bir öküz kurban edildi mi sana</p>

  <p class="p9">Senden önce ben bakarım tadına.</p>

  <p class="p9">Ben nerde, şu fakir zibidi nerde!</p>

  <p class="p9">Sürte sürükleye evine götürdüğü</p>

  <p class="p9">Bir saman çöpüdür günlerce kemirdiği.</p>

  <p class="p9">Haspam, sen söylesene bana:</p>

  <p class="p9">Bir kralın, bir imparatorun, bir güzelin</p>

  <p class="p9">Başına konduğun olur mu hiç senin?</p>

  <p class="p9">Benim olur; dilediğim zaman gider</p>

  <p class="p9">Ak göğüsleri okşar öperim,</p>

  <p class="p9">İpek saçlar üstünde gezer oynarım.</p>

  <p class="p9">Beyazı daha da beyaz olur</p>

  <p class="p9">Benim konduğum yüzün.</p>

  <p class="p9">Bir kadının son yaptığı nedir, kuzum,</p>

  <p class="p9">Erkek ayartmaya giderken?</p>

  <p class="p9">Yüzünü takma benlerle süslemek</p>

  <p class="p9">Bu benlere ne denir Fransızca? Sinek!</p>

  <p class="p9">Yine de tut, kafamı şişir sen,</p>

  <p class="p9">Ambarlarınla övünerek!</p>

  <p class="p9">&mdash; Söyledin bitti mi? demiş karınca;</p>

  <p class="p9">O gezdiğin saraylarda lanet okunur sana.</p>

  <p class="p9">Tanrılardan önce senin tattığın yemeklerin</p>

  <p class="p9">Tatları daha iyi mi olur dersin?</p>

  <p class="p9">Her yere burnunu sokarsın da ne olur?</p>

  <p class="p9">Bütün hödüklerin yaptığı da budur.</p>

  <p class="p9">Ama ben de karayım onlar gibi.</p>

  <p class="p9">Evet, konarsın, bilirim üstlerine</p>

  <p class="p9">Kralların da, eşeklerin de;</p>

  <p class="p9">Ama şunu da bilirim ki ben</p>

  <p class="p9">Çok kez bir olur konmanla gebertilmen.</p>

  <p class="p9">Kimi takma ben güzelleştirir, doğru;</p>

  <p class="p9">Ama o kara, sen kara, ben de kara.</p>

  <p class="p9">Adını sinek koymuşlar da ne olmuş peki;</p>

  <p class="p9">Bu da böbürlenecek bir şey mi sanki?</p>

  <p class="p9">Asalaklara da sinek demiyor mu insanlar?</p>

  <p class="p9">Geç bu yüksekten atmaları bir kalem,</p>

  <p class="p9">Böyle sözlere kulak bile vermem.</p>

  <p class="p9">A mübarek, sarayla övünme bari</p>

  <p class="p9">Saraydan süpürüp atıyorlar sinekleri.</p>

  <p class="p9">Casusları da asıyorlar: Casus sözüyse</p>

  <p class="p9">Sinekten gelmedir Fransızcada.</p>

  <p class="p9">Siz değil misiniz, Phoibos, Güneş Tanrı</p>

  <p class="p9">Isıtmaya giderken başka toprakları</p>

  <p class="p9">Sapır sapır dökülüp giden,</p>

  <p class="p9">Açlık, soğuk, bitkinlik ve züğürtlükten?</p>

  <p class="p9">Bense asıl o zaman keyfederim,</p>

  <p class="p9">Emeklerimin meyvesini rahatça yerim.</p>

  <p class="p9">Gitmem artık dağlara, bayırlara;</p>

  <p class="p9">Ne rüzgâra kurban giderim, ne yağmura.</p>

  <p class="p9">Gamsız, kasvetsiz yaşar giderim,</p>

  <p class="p9">Dünkü tasalarım bugünkülerden kurtarır beni.</p>

  <p class="p9">Senin de ayırt etmeni isterim</p>

  <p class="p9">Şanın şerefin sahtesiyle gerçeğini.</p>

  <p class="p9">Haydi, vaktim dar; bırak gidip çalışayım;</p>

  <p class="p9">Dırdırla ne ambarım dolar, ne dolabım.</p>
</body>
</html>
