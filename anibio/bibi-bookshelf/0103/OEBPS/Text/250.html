<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx11101"></a>İskityalı Filozof</h2>

  <p class="p9">İskitya'da doğmuş çilekeş bir filozof</p>

  <p class="p9">Daha tatlı bir hayat sürmek niyetiyle</p>

  <p class="p9">Yunanistan'a gitmiş ve orada bir yerde</p>

  <p class="p9">Bir bilge görmüş,</p>

  <p class="p9">Vergilius'unkine benzer:</p>

  <p class="p9">Krallarla eşit, tanrılara yakın bir insan;</p>

  <p class="p9">Bu sonuncular gibi gamsız, huzur içinde:</p>

  <p class="p9">Bir bahçenin güzellikleriymiş onu mutlu kılan.</p>

  <p class="p9">İskityalı onu elinde bağ bıçağıyla bulmuş;</p>

  <p class="p9">Meyve ağaçlarında yararsız ne varsa</p>

  <p class="p9">Kesip atıyormuş bir şuradan bir buradan</p>

  <p class="p9">Buduyormuş dalları dibinden tepesinden,</p>

  <p class="p9">Her yerde kusurlarını düzelterek doğanın,</p>

  <p class="p9">Emeğini bol bol karşılayacak doğa</p>

  <p class="p9">İskityalı sormuş:</p>

  <p class="p9">&mdash; Nedir bu asıp kesme;</p>

  <p class="p9">Yaraşır mı bir bilgeye bu zavallı yaratıkların</p>

  <p class="p9">Elini kolunu budamak böylesine.</p>

  <p class="p9">Atın o bıçağı, o ölüm aracını elinizden;</p>

  <p class="p9">Zamanın orağına bırakın kesip biçmeyi</p>

  <p class="p9">Er geç karanlık ülkeye göçer her bitki.</p>

  <p class="p9">&mdash; Ben yararsızı atıyorum, demiş</p>

  <p class="p9">Yunan filozofu;</p>

  <p class="p9">Kalanlar için çok yararlı oluyor bu.</p>

  <p class="p9">İskityalı dönünce kasvetli yurduna</p>

  <p class="p9">Almış bıçağı, saldırmış ağaç dallarına;</p>

  <p class="p9">&mdash; Kesin, biçin, kırın, budayın, demiş</p>

  <p class="p9">Eşine dostuna, konusuna komşusuna.</p>

  <p class="p9">Kıymış en güzel dallarına ağaçların</p>

  <p class="p9">Budamış bağını bahçesini akılsızca;</p>

  <p class="p9">Ne vaktini, mevsimini beklemiş,</p>

  <p class="p9">Ne dolunay ne körpe ay dinlemiş</p>

  <p class="p9">Ve yangın yerine çevirmiş yurdunu.</p>

  <p class="p9">Bu İskityalı pek benziyor doğrusu</p>

  <p class="p9">Stoalı yobaz bir filozofa:</p>

  <p class="p9">İnsan ruhundan kesip atar o da</p>

  <p class="p9">İyi kötü bütün arzuları, tutkuları</p>

  <p class="p9">En masum heveslere varıncaya kadar;</p>

  <p class="p9">Ben karşısındayım böylesi filozofların</p>

  <p class="p9">Yüreğimizin can damarını kesiyorlar,</p>

  <p class="p9">Budayıp umutlarımızı, dileklerimizi</p>

  <p class="p9">Ölmeden öldürüyorlar bizi.</p>
</body>
</html>
