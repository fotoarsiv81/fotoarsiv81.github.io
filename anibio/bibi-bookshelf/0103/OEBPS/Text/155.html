<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx6047"></a>Aslan, Kurt ve Tilki</h2>

  <p class="p9">Kocamış, işi bitmiş bir aslan</p>

  <p class="p9">Tutturmuş derdime bir çare diye.</p>

  <p class="p9">Sen gel de, kabadayıysan,</p>

  <p class="p9">Bir krala çare yok de!</p>

  <p class="p9">Haber gitmiş bütün hayvanlara...</p>

  <p class="p9">Onlarda da hekim boldur, maşallah!</p>

  <p class="p9">Dört bir yandan sökün etmiş türlü türlüsü.</p>

  <p class="p9">Bakmışlar gelenler arasında tilki yok;</p>

  <p class="p9">Sinmiş bir köşeye malın gözü.</p>

  <p class="p9">Kurtsa, tersine,</p>

  <p class="p9">Kralın etrafında pervane.</p>

  <p class="p9">Çıtlatıvermiş bir ara,</p>

  <p class="p9">Tilkinin yokluğunu krala.</p>

  <p class="p9">&mdash; Hemen yaka paça getirin kâfiri, diye kükremiş haşmetli.</p>

  <p class="p9">Tilki gelmiş, çıkmış huzura, sin sin;</p>

  <p class="p9">Ve hemen çakmış, tabii, hinoğluhin</p>

  <p class="p9">Kimden geliyor başına bu iş:</p>

  <p class="p9">&mdash; Aman sultanım, demiş;</p>

  <p class="p9">Korkarım yanlış anlatılmış efendimize,</p>

  <p class="p9">Niçin hemen koşup gelmediğim.</p>

  <p class="p9">Bir evliyanın türbesine gitmiştim,</p>

  <p class="p9">Sağlığınız için bir horoz adamaya.</p>

  <p class="p9">Bilginler, uzmanlar da gördüm yolda;</p>

  <p class="p9">Anlattım hepsine derdinizi;</p>

  <p class="p9">Sultanım haklı, dedim, tasalanmakta;</p>

  <p class="p9">Gün geçtikçe beti benzi solmakta.</p>

  <p class="p9">Meğer sıcaklıkmış bütün eksiğiniz:</p>

  <p class="p9">İçiniz soğumuş biraz yaşlanınca.</p>

  <p class="p9">Bir kurt diri diri yüzülecek, dediler;</p>

  <p class="p9">Postu üstünüze sarılacak</p>

  <p class="p9">Dumanı üstünde, sıcak sıcak.</p>

  <p class="p9">Ne keramet varsa bunda birebirmiş beden zafiyetine.</p>

  <p class="p9">Emrederseniz, bizim kurt pehlivan,</p>

  <p class="p9">Bu iş için biçilmiş kaftan.</p>

  <p class="p9">Kralın aklı yatmış:</p>

  <p class="p9">Hemen yüzülüvermiş kurdun postu,</p>

  <p class="p9">Kesilip biçilmiş eti budu.</p>

  <p class="p9">Aslan yutuvermiş hepsini bir anda,</p>

  <p class="p9">Postunu da geçirmiş sırtına.</p>

  <p class="p9">Dalkavuk baylar, vazgeçin</p>

  <p class="p9">Birbirinize çelme atmaktan.</p>

  <p class="p9">Marifet, sizin meslekte,</p>

  <p class="p9">Kimsenin kuyruğuna basmadan kuyruk sallamakta</p>

  <p class="p9">Fitleyen er geç fitlenir, şaşmaz:</p>

  <p class="p9">Dalkavuk dalkavuğun gözyaşına bakmaz.</p>
</body>
</html>
