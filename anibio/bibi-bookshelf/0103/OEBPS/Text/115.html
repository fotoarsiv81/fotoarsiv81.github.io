<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx4280"></a>Yavru Sıçan, Yavru Horoz ve Kedi</h2>

  <p class="p9">Dünya görmemiş körpecik bir sıçan</p>

  <p class="p9">Ucuz kurtulmuş faka basmaktan.</p>

  <p class="p9">Anasına şöyle anlatmış olan biteni:</p>

  <p class="p9">&mdash; Bizim yurdu sınırlayan dağları aşmış</p>

  <p class="p9">Tırıs gidiyordum, delikanlı bir sıçan gibi,</p>

  <p class="p9">Hayatta bir yol bulmak için kendime.</p>

  <p class="p9">İki hayvan ilişti gözüme bir yerde:</p>

  <p class="p9">Biri tatlı, yumuşak, güler yüzlü;</p>

  <p class="p9">Öteki azgın, asık suratlı;</p>

  <p class="p9">Acı, keskin bir sesi var;</p>

  <p class="p9">Tepesinde bir et parçası</p>

  <p class="p9">Sallanıyor havada bir kol gibi</p>

  <p class="p9">Uçmak istercesine.</p>

  <p class="p9">Kıçında da sorguca benzer bir kuyruk...</p>

  <p class="p9">Bir erkek piliçmiş meğer</p>

  <p class="p9">Yavru sıçanın anasına anlattığı</p>

  <p class="p9">Amerika'dan gelme bir hayvanmış gibi.</p>

  <p class="p9">&mdash; Arada bir, demiş, iki koluyla</p>

  <p class="p9">Dövüp duruyordu iki yanını,</p>

  <p class="p9">Öyle avaz avaz bastı bağırdı ki</p>

  <p class="p9">Ben ki kabadayı geçinirim,</p>

  <p class="p9">Korktum kaçtım, ne yalan söyleyeyim.</p>

  <p class="p9">Lanet de okudum canına,</p>

  <p class="p9">O olmasa gidip tanışacaktım çünkü</p>

  <p class="p9">Öteki şirin hayvanla;</p>

  <p class="p9">Bizim gibi kadifemsiydi onun üstü;</p>

  <p class="p9">Benekli, uzun kuyruklu, uysal davranışlı.</p>

  <p class="p9">Öyle yukardan bakmıyor kimseye</p>

  <p class="p9">Ama gözlerinin içi ışıl ışıl.</p>

  <p class="p9">Pek sevişiyordur sanırım</p>

  <p class="p9">Bizim yaşlı başlı sıçanlarla:</p>

  <p class="p9">Kulakları bizimkilerle aynı biçim.</p>

  <p class="p9">Tam yanına gidecekken bıraktım kaçtım</p>

  <p class="p9">Öteki kıyametleri koparınca.</p>

  <p class="p9">&mdash; Oğlum, demiş ana sıçan;</p>

  <p class="p9">O yumuşak dediğin hayvan bir kedi;</p>

  <p class="p9">Sahte görünüşü altında, bir bilsen,</p>

  <p class="p9">Ne hınzırca bir kin besler o</p>

  <p class="p9">Senin bütün soyuna sopuna karşı.</p>

  <p class="p9">Öteki hayvan, tam tersine.</p>

  <p class="p9">Çok uzaktır bize kötülük etmekten.</p>

  <p class="p9">Üstelik belki bir gün yeriz etinden.</p>

  <p class="p9">Kediyse, soyumuzun o başdüşmanı</p>

  <p class="p9">Bizim üstümüze kurmuştur mutfağını.</p>

  <p class="p9">Yaşadığın sürece, sakın ha</p>

  <p class="p9">Kimsenin görünüşüne aldanma!..</p>
</body>
</html>
