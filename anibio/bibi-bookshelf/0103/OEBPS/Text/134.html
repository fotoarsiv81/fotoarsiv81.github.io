<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h2 class="h21">&nbsp;</h2>

  <h2 class="h21"><a id="ncx4865"></a>Vebaya Tutulmuş Hayvanlar</h2>

  <p class="p9">Bir beladır sarmış dünyayı:</p>

  <p class="p9">Ne günahlar işlenmiş ki Tanrı kızmış,</p>

  <p class="p9">Salmış yeryüzüne vebayı.</p>

  <p class="p9">Adı batasıca, bir geldi mi</p>

  <p class="p9">Geldiği gün doldurur cehennemi.</p>

  <p class="p9">Hayvanlar başlamış bir bir tutulmaya.</p>

  <p class="p9">Her tutulan olmuyormuş ama,</p>

  <p class="p9">Kötüymüş hepsinin hali.</p>

  <p class="p9">Ölüm dayanmaya görsün kapıya,</p>

  <p class="p9">Kim çıkar karın doyurmaya?</p>

  <p class="p9">Tadı kalmamış etin kemiğin:</p>

  <p class="p9">Ne kurt kuzu arıyormuş artık</p>

  <p class="p9">Ne tilki tavuk.</p>

  <p class="p9">Kumrular bile sevişmez olmuş, düşünün!</p>

  <p class="p9">Aşk olmayınca da dünyayı neylersin?</p>

  <p class="p9">Aslan toplamış milleti, &mdash; Dostlarım, demiş;</p>

  <p class="p9">Bu veba, Tanrı'nın bir cezası bizlere:</p>

  <p class="p9">Kimin günahı çoksa kurban edilmeli;</p>

  <p class="p9">Tanrı öfkesi yatışmaz başka türlü.</p>

  <p class="p9">Tarih boyunca hep böyle olmuş:</p>

  <p class="p9">Bir can feda etmiş kendini</p>

  <p class="p9">Bir can kurtulmuş.</p>

  <p class="p9">Gelin, sorguya çekelim kendimizi;</p>

  <p class="p9">Yalan dolan yok;</p>

  <p class="p9">Hatır gönül sayma yok;</p>

  <p class="p9">Ne mal olduğumuzu koyalım ortaya.</p>

  <p class="p9">En suçlu benim belki de, olur ya!</p>

  <p class="p9">Şu pisboğazım yüzünden</p>

  <p class="p9">Az mı koyun yedim ben?</p>

  <p class="p9">Ne günahı vardı biçarelerin?</p>

  <p class="p9">Hadi koyun yenir diyelim, çoban yenir mi, çoban?</p>

  <p class="p9">Ben yedim.</p>

  <p class="p9">Alın canımı, feda olsun, olsun ama</p>

  <p class="p9">Herkes de söylesin bakalım ne yaptıysa.</p>

  <p class="p9">En suçlumuz ölmeli ki</p>

  <p class="p9">Hak yerini bulsun.</p>

  <p class="p9">&mdash; Sultanım, demiş tilki;</p>

  <p class="p9">Bu kadar iyilik de olmaz ki,</p>

  <p class="p9">Yakışır mı size böylesine yumuşamak.</p>

  <p class="p9">Yok yere kendinizi kötülemek?</p>

  <p class="p9">Sizin koyun yemeniz mi günah?</p>

  <p class="p9">Fesuphanallah!</p>

  <p class="p9">İyilik etmişsiniz, şeref vermişsiniz</p>

  <p class="p9">O aşağılık, o sünepe, o budala yaratıklara!</p>

  <p class="p9">Çobana gelince:</p>

  <p class="p9">Haddini bildirmişsiniz gereğince.</p>

  <p class="p9">Hayvan gütme de ne oluyor yani?</p>

  <p class="p9">Bizden üstün mü sanıyor kendini?</p>

  <p class="p9">Tilki bunları der demez</p>

  <p class="p9">Dalkavuklar alkışa boğmuş ortalığı.</p>

  <p class="p9">Gayrı hoş görünmüş herkese</p>

  <p class="p9">Kaplanın kaplanlığı, ayının ayılığı.</p>

  <p class="p9">Şirretlere gün doğmuş;</p>

  <p class="p9">En azgın köpeğin bile</p>

  <p class="p9">Bir evliya olmadığı kalmış.</p>

  <p class="p9">Sonunda eşek söz almış:</p>

  <p class="p9">&mdash; Bir gün, demiş hiç unutmam,</p>

  <p class="p9">Papazların çayırından geçiyordum.</p>

  <p class="p9">İn cin yok, acıkmışım;</p>

  <p class="p9">Otlar öyle taze, öyle yeşil...</p>

  <p class="p9">At bir dil, dedi şeytan.</p>

  <p class="p9">Hakkım yoktu, biliyorum, ama gel de dayan:</p>

  <p class="p9">Bir dil attım...</p>

  <p class="p9">Sen misin bunu söyleyen, yüklenmişler eşeğe.</p>

  <p class="p9">Bir kurt, sözde okuryazar, çıkmış kürsüye:</p>

  <p class="p9">&mdash; İşte, demiş, içimizdeki şeytan!</p>

  <p class="p9">Üstümüze lanet yağdıran budur,</p>

  <p class="p9">Bu uyuz, bu baldırı çıplak, bu mendebur...</p>

  <p class="p9">Kurt coşmuş, kanıt manıt ne gerekse bulmuş,</p>

  <p class="p9">Eşeğin bir lokma suçu sehpalık olmuş.</p>

  <p class="p9">El âlemin otunu yemek ha?</p>

  <p class="p9">Yalnız ölüm temizlermiş bu cinayeti...</p>

  <p class="p9">Ve eşek boylamış cenneti.</p>

  <p class="p9">Sarayda akla kara</p>

  <p class="p9">Böyle çıkar ortaya:</p>

  <p class="p9">Zorlu ne yapsa eyvallah,</p>

  <p class="p9">Yoksul ağzını açsa günah!</p>
</body>
</html>
