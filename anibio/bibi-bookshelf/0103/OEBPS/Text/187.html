<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx7772"></a>Fare Kılığına Giren Kız</h2>

  <p class="p9">Bir fare düşüvermiş</p>

  <p class="p9">Bir puhu kuşunun gagasından.</p>

  <p class="p9">Ben olsam kaldırmazdım düştüğü yerden,</p>

  <p class="p9">Ama bir Brahman kaldırmış.</p>

  <p class="p9">İnanırım, çünkü her memleketin</p>

  <p class="p9">Bir düşündüğü var kendine göre.</p>

  <p class="p9">Bir hayli hırpalanmış durumdaymış</p>

  <p class="p9">Bu sözünü ettiğim fare.</p>

  <p class="p9">Bizler aldırış etmeyiz pek</p>

  <p class="p9">Bu türlü küçük dünyalılara;</p>

  <p class="p9">Ama Brahman kardeş bilir onları.</p>

  <p class="p9">Ona sorarsanız, bir kraldan çıkan can</p>

  <p class="p9">Gider en minnacık kurdun</p>

  <p class="p9">Ya da kaderin dilediği</p>

  <p class="p9">Başka bir canlının bedenine girer.</p>

  <p class="p9">Budur temellerinden biri</p>

  <p class="p9">Hindistan'da beslenen inancın.</p>

  <p class="p9">Buna dayanır düşüncesi Pitagoras'ın.</p>

  <p class="p9">İşte bu inançla bizim Brahman,</p>

  <p class="p9">Gitmiş yalvarmış bir büyücüye</p>

  <p class="p9">Bu yaralı fareyi</p>

  <p class="p9">Eskiden girmiş olduğu bir bedene</p>

  <p class="p9">Yeniden soksun diye.</p>

  <p class="p9">Büyücü, bir kıza çevirivermiş onu.</p>

  <p class="p9">On beşinde, dünya güzeli bir kıza.</p>

  <p class="p9">O kadar güzel, o kadar güzelmiş ki bu kız,</p>

  <p class="p9">Priamos'un oğlu Paris,</p>

  <p class="p9">Helena için yaptıklarından daha çoğunu</p>

  <p class="p9">Yapabilirmiş onun için.</p>

  <p class="p9">Brahman şaşakalmış ve demiş ki kıza:</p>

  <p class="p9">Dilediğin kocayı seçebilirsin;</p>

  <p class="p9">Yüzünü gören tutulur sana.</p>

  <p class="p9">&mdash; Öyleyse, demiş kız;</p>

  <p class="p9">Kocaların en güçlüsünü isterim ben.</p>

  <p class="p9">&mdash; Ey Güneş, demiş Brahman;</p>

  <p class="p9">Demek sen olacaksın damadımız.</p>

  <p class="p9">&mdash; Hayır, demiş güneş; benden güçlüsü var:</p>

  <p class="p9">Bulut diledi mi yüzümü kapar.</p>

  <p class="p9">Brahman gitmiş buluta:</p>

  <p class="p9">&mdash; Sen misin, demiş; kızıma lâyık koca?</p>

  <p class="p9">-&mdash; Ne yazık ki hayır, demiş bulut:</p>

  <p class="p9">Rüzgâr bir üfürdü mü dağıtır beni:</p>

  <p class="p9">Benden daha güçlüdür poyraz.</p>

  <p class="p9">Brahman kızmış artık biraz:</p>

  <p class="p9">Ey rüzgâr, demiş, en zorlusu senmişsin madem,</p>

  <p class="p9">Gel gir şu güzelin koynuna.</p>

  <p class="p9">Rüzgâr bir koşu gelirken</p>

  <p class="p9">Bir dağ çıkıvermiş karşısına.</p>

  <p class="p9">Kız dağa gelin gidecekken</p>

  <p class="p9">Dağ düşünmüş taşınmış: Olmaz, demiş;</p>

  <p class="p9">Sıçanı kızdırmak işime gelmez:</p>

  <p class="p9">Delik deşik eder beni,</p>

  <p class="p9">Daha güçlü olduğunu göstermek için.</p>

  <p class="p9">Bu arada dünyanın paylaşamadığı kız</p>

  <p class="p9">Sıçan sözünü duyar duymaz,</p>

  <p class="p9">Kulak kabartmış hemen:</p>

  <p class="p9">Ve sıçan, evet, sıçan</p>

  <p class="p9">Girmiş gerdeğe en güzel kızıyla dünyanın.</p>

  <p class="p9">Aşk budur işte ve söz aramızda,</p>

  <p class="p9">Budur gelen birçoğumuzun başına.</p>

  <p class="p9">Herkes çıkıp geldiği yere</p>

  <p class="p9">Bağlı kalır ister istemez.</p>

  <p class="p9">Bu masal çok iyi anlatıyor bunu;</p>

  <p class="p9">Ama biraz durursak üstünde,</p>

  <p class="p9">Safsata karışmıyor değil</p>

  <p class="p9">Bu işin içine.</p>

  <p class="p9">Neden derseniz, bu tutumla</p>

  <p class="p9">Hangi koca baskın çıkmaz güneşten?</p>

  <p class="p9">Bir pire bir devi ısırsa</p>

  <p class="p9">Daha güçlü mü olur devden?</p>

  <p class="p9">Üstelik bizim güzeli, sıçanın</p>

  <p class="p9">Kediye yollaması gerekirdi;</p>

  <p class="p9">Kedinin köpeğe, köpeğin kurda;</p>

  <p class="p9">Ve böylece döne dolaşa,</p>

  <p class="p9">Yeniden güneşe çıkabilirdi</p>

  <p class="p9">Bu masalı anlatan Pilpay;</p>

  <p class="p9">Güneş olurdu o zaman</p>

  <p class="p9">Genç dilberle murada eren.</p>

  <p class="p9">Şimdi dönelim, isterseniz,</p>

  <p class="p9">Şu kılık değiştirme işine.</p>

  <p class="p9">Büyücü sıçanı kıza çevirmekle</p>

  <p class="p9">İspatlamıyor, çürütüyor bu işi.</p>

  <p class="p9">Bu yaptığının ta kendisine dayanarak</p>

  <p class="p9">Çıkacağız Brahmanın karşısına.</p>

  <p class="p9">Çünkü onun dünya görüşünde</p>

  <p class="p9">İnsan, sıçan, kurt, böcek, hepsi,</p>

  <p class="p9">Canını ortak bir hazineden alır.</p>

  <p class="p9">Birdir hepsinin mayası,</p>

  <p class="p9">Ama davranışları ayrılır</p>

  <p class="p9">Beden yapılarına göre;</p>

  <p class="p9">Kimi uçar, kimi sürünür yerde.</p>

  <p class="p9">Peki, nasıl oluyor da</p>

  <p class="p9">Bin bir kılığa giren bu yaman maya</p>

  <p class="p9">Zorlayamıyor bizim güzeli</p>

  <p class="p9">Sıçana değil de güneşe gönül vermeye?</p>

  <p class="p9">Ne dersek diyelim, su götürür mü</p>

  <p class="p9">Güzellerin canıyla sıçanlarınkinin</p>

  <p class="p9">Birbirinden pek ayrı olduğu?</p>

  <p class="p9">Ne var ki, önünde sonunda her canlı</p>

  <p class="p9">Dönüyor kendi kaderine:</p>

  <p class="p9">Yani Tanrı'nın koyduğu düzene.</p>

  <p class="p9">Büyüye de, şeytana da başvursan</p>

  <p class="p9">Hiçbir varlığı ayıramazsın bahtından.</p>
</body>
</html>
