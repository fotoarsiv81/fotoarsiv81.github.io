<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1176"></a>Aslanla Küçük Sinek</h2>

  <p class="p9">&mdash; Çekil git, miskin yaratık, pis ufaklık!</p>

  <p class="p9">Bir gün böyle demiş sineğe aslan,</p>

  <p class="p9">Sinek de meydan okumuş hemen:</p>

  <p class="p9">&mdash; Ne sandın? demiş;</p>

  <p class="p9">Kral dediler sana diye</p>

  <p class="p9">Korkacak mıyım senden?</p>

  <p class="p9">Vızgelirsin bana.</p>

  <p class="p9">Öküzden güçlü olmayasın;</p>

  <p class="p9">Öküzü yıldırmışım ben!</p>

  <p class="p9">Sinek der demez bunu,</p>

  <p class="p9">Çalmış hücum borusunu,</p>

  <p class="p9">İlkin açılmış şöyle bir, hız almış,</p>

  <p class="p9">Sonra vızzz aslanın ense köküne.</p>

  <p class="p9">Aslan öfkeden delirecek;</p>

  <p class="p9">Ağzı köpük saçarmış, gözleri şimşek.</p>

  <p class="p9">Derken bir kükreyiş kükremiş ki</p>

  <p class="p9">Allak bullak olmuş dünya,</p>

  <p class="p9">Korkudan kaçan kaçana.</p>

  <p class="p9">Bütün bunlara sebep kim?</p>

  <p class="p9">Ufacık bir sinek!</p>

  <p class="p9">Bu minnacık piçkurusu</p>

  <p class="p9">Isırmadık yer komamış koca aslanda,</p>

  <p class="p9">Kıçından tut burnuna,</p>

  <p class="p9">Burnunun da deliğine dek.</p>

  <p class="p9">Haşmetli ha kudurdu, ha kuduracak...</p>

  <p class="p9">Görülmez düşmanıysa memnun,</p>

  <p class="p9">Hora tepiyor sevinçten;</p>

  <p class="p9">Gülüyor aslanın diş diş, pençe pençe</p>

  <p class="p9">Kendi kendini didiklemesine.</p>

  <p class="p9">Kan revan içinde zavallı,</p>

  <p class="p9">Kendi öfkesi tüketmiş aslanı,</p>

  <p class="p9">Soluk soluğa yıkılmış yere.</p>

  <p class="p9">O zaman artık sinek</p>

  <p class="p9">Çekilmiş kavgadan göğsünü gererek</p>

  <p class="p9">Zafer boruları çalmış bu sefer.</p>

  <p class="p9">Ve gidip dört bir yana haber</p>

  <p class="p9">Vereyim derken,</p>

  <p class="p9">Düşmüş örümceğin ağına,</p>

  <p class="p9">Örümcek de bakmış icabına.</p>

  <p class="p9">Bu masal bize ne öğretir?</p>

  <p class="p9">İki şey bence; biri şu:</p>

  <p class="p9">Küçük düşman çokluk büyüğünden beterdir.</p>

  <p class="p9">Öteki de şu:</p>

  <p class="p9">Büyük belalardan kurtulur da insan</p>

  <p class="p9">Pisipisine gidebilir.</p>
</body>
</html>
