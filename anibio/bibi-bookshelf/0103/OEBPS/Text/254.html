<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx11295"></a>Gönüllü Yargıç, Gönüllü Hekim ve Keşiş</h2>

  <p class="p9">Üç evliya varmış, üçü de cennet peşinde;</p>

  <p class="p9">Fikirleri, zikirleri, hedefleri bir;</p>

  <p class="p9">Ama ayrı ayrı yollar seçmişler;</p>

  <p class="p9">Eh bütün yollar Roma'ya gider.</p>

  <p class="p9">Birine davalıların halleri dokunmuş</p>

  <p class="p9">İşi uzatan, çıkmaza sokan mahkemelerde.</p>

  <p class="p9">Parasız pulsuz yargıçlık yaparım, demiş,</p>

  <p class="p9">Dünya malında gözü yokmuş nasıl olsa.</p>

  <p class="p9">Kanunlar kondu konalı insan ömrünün</p>

  <p class="p9">Mahkemelerde geçiyor yansı.</p>

  <p class="p9">Ne yarısı, dörtte üçü, çok kez de hepsi.</p>

  <p class="p9">Bizimki davacıları barıştırarak</p>

  <p class="p9">Önüne geçeceğini sanmış bu çılgınlığın.</p>

  <p class="p9">İkinci evliya hastaneleri seçmiş.</p>

  <p class="p9">Aferin derim; çünkü hastayı ferahlatmak</p>

  <p class="p9">Hayırseverliğin en iyisidir bence.</p>

  <p class="p9">Eski zaman hastaları da</p>

  <p class="p9">Her zamanın hastaları gibi olduğundan,</p>

  <p class="p9">Bizim evliya çok çekmiş dert dinlemekten.</p>

  <p class="p9">Kimi ağlar, kimi kızar, kimi yakınır:</p>

  <p class="p9">&mdash; Şuna buna nasıl bakıyor baksanıza:</p>

  <p class="p9">Onlar dostları çünkü; bizler tukaka.</p>

  <p class="p9">Bunlar hiç kalırmış,</p>

  <p class="p9">Davacıları uzlaştırmak isteyen</p>

  <p class="p9">Yargıç evliyanın çektikleri yanında:</p>

  <p class="p9">Kimse memnun değilmiş hiçbir yargıdan:</p>

  <p class="p9">Her iki taraf da çatıyormuş ona.</p>

  <p class="p9">Adalet terazisi</p>

  <p class="p9">Payına razı etmiyormuş kimseyi.</p>

  <p class="p9">Yargıç sinirlenmiş dırdır edenlere</p>

  <p class="p9">Gitmiş hastaneye</p>

  <p class="p9">Dert yanmış öteki evliyaya.</p>

  <p class="p9">O evliya da canından bezmiş olduğu için</p>

  <p class="p9">Gel bırakalım bu işleri de</p>

  <p class="p9">Gidip ormanlarda yaşayalım demişler;</p>

  <p class="p9">Hastalardan, davacılardan uzakta.</p>

  <p class="p9">Sarp kayalıkların dibinde</p>

  <p class="p9">Tertemiz bir kaynağın yanı başında.</p>

  <p class="p9">Öyle ıssız bir yere gitmişler ki</p>

  <p class="p9">Ne gün ışığı girermiş içine, ne rüzgâr.</p>

  <p class="p9">İşte orada üçüncü evliyaya rastlamış</p>

  <p class="p9">Ve bir öğüt istemişler ondan.</p>

  <p class="p9">Keşiş yoldaşları demiş ki:</p>

  <p class="p9">&mdash; İnsan öğüdü kendi kendine vermeli.</p>

  <p class="p9">Derdinizi sizden iyi kim anlar?</p>

  <p class="p9">Yüce Varlığın her ölümlüden istediği</p>

  <p class="p9">Kendi kendini tanımasıdır en önce.</p>

  <p class="p9">Kendinizi şehirde tanıdınız siz,</p>

  <p class="p9">Oysa yalnız sakin yerlerde olur bu iş.</p>

  <p class="p9">Başka yerde kendini aramak büyük hata.</p>

  <p class="p9">Bulanık suda ne görebilir insan?</p>

  <p class="p9">Şu kaynağı allak bullak etsek ne olur?</p>

  <p class="p9">&mdash; Kendimizi göremeyiz elbet içinde:</p>

  <p class="p9">Öyle yoğun bir buluta döner ki çamur,</p>

  <p class="p9">Suyun billur aynalığı yok olur.</p>

  <p class="p9">Evet, kardeşlerim, bırakın durulsun sular,</p>

  <p class="p9">O zaman görürsünüz içinde kendinizi.</p>

  <p class="p9">Issız yerlerde kalın</p>

  <p class="p9">İçinizi daha iyi seyretmek için.</p>

  <p class="p9">İki dost inanıp uymuşlar bu güzel öğüde.</p>

  <p class="p9">Ama demek değildir ki bu</p>

  <p class="p9">Kimse bir görev yüklenmeyecek.</p>

  <p class="p9">Madem mahkemelere düşüyor,</p>

  <p class="p9">Ölüyor, hastalanıyor insan,</p>

  <p class="p9">Hekimler, avukatlar olacak ne yapsan.</p>

  <p class="p9">Tanrı'ya şükür, yoksun kalacak değiliz</p>

  <p class="p9">Her iki görevin yardımlarından:</p>

  <p class="p9">Şeref ve kazanç sağladıkça bu işler</p>

  <p class="p9">Korkmayın, başımızdan eksik olmazlar.</p>

  <p class="p9">Ne var ki bu görevlerde çalışırken insan</p>

  <p class="p9">Kendini adam etmeyi unutuyor çok zaman.</p>

  <p class="p9">Ey halkın hizmetinde çalışanlar,</p>

  <p class="p9">Kodamanlar, krallar, bakanlar,</p>

  <p class="p9">Sizler ki ne bulanık sular</p>

  <p class="p9">Ne umulmadık belalar içindesiniz,</p>

  <p class="p9">Sizler ki mutsuz oldunuz mu düşer,</p>

  <p class="p9">Mutlu oldunuz mu da bozulursunuz;</p>

  <p class="p9">Sizler görmüyorsunuz kendi kendinizi,</p>

  <p class="p9">Ne kendinizi, ne de hiç kimseyi.</p>

  <p class="p9">Arada bir kendinize gelir gibi olsanız</p>

  <p class="p9">Bir dalkavuk gelir bulandırır suyu apansız.</p>

  <p class="p9">Bu kitabı bu dersle bitirelim,</p>

  <p class="p9">Gelecek yüzyıllara yararlı olsun diyelim.</p>

  <p class="p9">Krallara sunarken bunu</p>

  <p class="p9">Sorarım akıllı kişilere, kitabımı</p>

  <p class="p9">Neyle bitirsem daha iyi olurdu?</p>
</body>
</html>
