<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9">&nbsp;</p>

  <h2 class="h21"><a id="ncx1579"></a>Aslanla Eşek Avda</h2>

  <p class="p9">Hayvanların kralı bir sabah</p>

  <p class="p9">Bolcana av bulmayı koymuş aklına.</p>

  <p class="p9">Doğum gününü kutlayacakmış güya...</p>

  <p class="p9">Aslanın avı serçe merçe olacak değil ya:</p>

  <p class="p9">İyisinden, güzelinden yabandomuzları,</p>

  <p class="p9">Ve de geyikler, ceylanlar istemiş canı.</p>

  <p class="p9">Öylesine önem vermiş ki aslan bu işte</p>

  <p class="p9">Özel bir görev yüklemiş</p>

  <p class="p9">Sesi, Stentor'u bastıran eşeğe,</p>

  <p class="p9">&mdash; Sen, demiş; benim borucubaşım olacaksın.</p>

  <p class="p9">Götürüp eşeği av yerine</p>

  <p class="p9">Dallar, yapraklarla gizleyince de;</p>

  <p class="p9">&mdash; Şimdi, demiş; var gücünle anıracaksın!</p>

  <p class="p9">Düşünmüş, doğru da düşünmüş ki aslan,</p>

  <p class="p9">En korkusuz hayvanları bile</p>

  <p class="p9">Alışkın olmadıkları bu yaman boru</p>

  <p class="p9">Uğratır sığınaklarından dışarı.</p>

  <p class="p9">Birdenbire korkunç bir gürültüdür kopmuş</p>

  <p class="p9">Şaşkına dönmüş ormanın bütün konukları.</p>

  <p class="p9">Dört bir yana kaçan kaçana</p>

  <p class="p9">Ve tabii düşen düşene</p>

  <p class="p9">Aslanın amansız pençesine.</p>

  <p class="p9">&mdash; Gördün mü ne yamanmışım, demiş eşek</p>

  <p class="p9">Avın bütün şerefini benimseyerek.</p>

  <p class="p9">&mdash; Gerçekten, demiş aslan; yiğitçe anırdın.</p>

  <p class="p9">Bilmesem ne mal olduğunu</p>

  <p class="p9">Ben bile korkardım, doğrusu.</p>

  <p class="p9">Eşek kızabilse kızacak,</p>

  <p class="p9">Ama nerde o yürek!</p>

  <p class="p9">Aslan alay etmekte de haklı üstelik</p>

  <p class="p9">Eşeğin caka satması da çekilmez doğrusu.</p>

  <p class="p9">Yaradılışına aykırıdır bu.</p>
</body>
</html>
