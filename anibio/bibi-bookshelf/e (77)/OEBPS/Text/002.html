<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h1 class="p2"><span class="t4">Birinci Bölüm</span></h1>

  <p>PAT HARRİS, ayda bulunan tek geminin kaptanı olmak zevkini duyuyordu. Yolcuların Selene&rsquo;ye girişleri ve pencere yanlarındaki yerlerini adeta kapışmaları sırasında, kendi kendine «acaba yolculuk bu kez nasıl geçecek» diye düşünüyordu. Kaptan kabininin aynasından, mavi üniforması içindeki Bayan Wilkins&rsquo;in yolcuları selamlayışını görebiliyordu. Beraber çalıştıkları zamanlarda onu Sue olarak değil, daima Bayan Wilkins olarak görmeye gayret ederdi ve böylece kendisini işine daha fazla konsantre edebileceği inancında idi. Üstelik Bayan Vilkins&rsquo;in kendisine karşı hislerinin ne olduğunu hâlâ bilemiyordu.</p>

  <p>Gelen yolcular içinde tanınmış bir çehreye rastlayamadı. Gelenler yepyeni bir gruptu ve yapacakları bu ilk meraklı yolculuğun heyecanı içindeydiler. Pek çoğu, gençlik yıllarında ulaşılamaz diye bilinen bir başka dünyaya nihayet ulaşabilen orta yaşlı, tipik turistlerdi. Sadece dört ya da beş yolcu -ki muhtemelen ay üssündeki teknik personeldi bunlar- otuz yaşın altındaydılar. Şurası kesindi ki gençler ayda yaşarlarken, yaşlılar dünyadan geliyorlardı.</p>

  <p>Fakat hepsi için bu «Susuz Deniz» yepyeni bir şeydi. Selene&rsquo;nin pencerelerinden bakıldığında, gri renkte, tozlu, adeta yıldızlara kadar uzanan bir satıh görünüyordu. Bunun üzerinde, milyarlarca yıldan beri hiç şaşmadan durmakta olan orak şeklindeki dünya asık idi ve bu ana gezegenden gelmekte olan, göz kamaştırıcı mavi-yeşil ışık furyası, içinde bulunulan bu garip tabiatı soğuk bir şekilde aydınlatmaktaydı. Gerçekten de soğuktu. Korunmadan uzaktaki yüzeyler, aşağı yukarı sıfır altında 100 santigrada kadar düşüyordu.</p>

  <p>Hiçbir insan bir bakışta, bu toz deryasının akıcı olup olmadığını kestiremezdi. Son derece düz, en ufak bir çatlak ve yarıktan arınmış, verimsiz bir dünya idi adeta. Bu monoton görünüşü, ne bir tepecik, ne bir kaya parçası ve hatla ufak bir çakıl taşı bile bozmamaktaydı. Dünyadaki hiçbir deniz, bir küçük göl bile böylesine durgun ve hareketsiz olamazdı.</p>

  <p>Bu bir tozdan denizdi ve tüm insan bilgisinin dışmda, böyle olduğunca da insanoğlunu etkileyen, hayretler içinde bırakan bir şeydi. Bir pudra kadar ince; Sahra&rsquo;nın kurumuş kumunun sanki vakumdan geçirilmiş bir şekli idi. Herhangi akıcı likitten daha kolay bir şekilde hareket edebiliyordu. Bu toz denizine ağır bir cisim fırlatıldığı takdirde, etrafında hiçbir fiziksel değişiklik yaratmaksızın ve iz bırakmaksızın kaybolmaktaydı. Bu aldatıcı yüzey üzerinde, iki kişilik küçük bir toz kızağından başka bir cismin durmasına imkân yoktu ve tabii bir de Selene. Bu acayip, otobüs ve kızak karışımı gemi, bir zamanlar yapılan Antarktis araştırmalarında kullanılan kar traktörlerinin bir benzeri gibiydi.</p>

  <p>Aslında Selene&rsquo;ye teknik isini olarak «Toz Kruvazörü Mark I» ismi verilmişti ama Pat'in fikrine göre, bir Mark 2'nin daha plan tahtalarına geçebilmesi imkânsız gibi görünüyordu. Arzuya göre bu garip alete, gemi, tekne ya da ay otobüsü denilebilirdi. Pat ise tekne ismini benimsemişti, böylelikle kendisinin, bir uzay gemisi kaptanı ile mukayese edilemeyeceği görüşünde idi. Zira uzay gemisi kaptanları denizde kum kadar çoktu.</p>

  <p>Bütün yolcular yerlerine yerleştiklerinde, Bayan Wilkins hepsini selamladı:</p>

  <p><span class="t5">—</span> Selene&rsquo;ye hoş geldiniz. Kaptanınız Harris ve ben sizleri kalpten selamlarız. Yolculuk dört saat sürecektir. İlk hedefimiz Geçilmez Dağlar&rsquo;ın yüz kilometre doğusundaki Yanardağ Gölü&rsquo;dür, dedi.</p>

  <p>Pat bu anonsu duymamış gibiydi. O sırada harekete geçme hazırlıkları ile meşguldü. Aslında Selene, pratikte uçmayan bir uzay gemisiydi. Böyle olması da gerekliydi, çünkü çevrenin bilinmeyen düşmanlarından korunabilmesi için, gemi özel bir vakum teçhizatı ile donatılmıştı. Ayın yüzeyinden ayrılmadığı için de, roketlerle değil elektromotorlarla çalıştırılmaktaydı. Komple olarak bir feza kruvazörü gibi donatılmıştı ve hareketten önce her şeyin eksiksiz kontrol edilmesi gerekliydi.</p>

  <p class="p4"><span class="t5">—</span> Oksijen-tamam, enerji kaynakları-tamam, haberleşme tamam, dikkat... Üs noktası Gökkuşağı. Selene&rsquo;nin irtibat provası. Beni duyuyor musunuz? Seyir fırıldağı ayarlandı, hava emniyet süpabı çalışır durumda, hava basınç göstergesi- tamam, ışıklandırma-tamam, çıkış yolu serbest.</p>

  <p class="p4">Aslında ellinin üzerindeki kontrol merkezleri, olabilecek bir arızayı otomatik olarak göstermekteydi fakat Pat Harris hiçbir zaman yalnız otomatlara güvenmez, kontrolleri kendisi yapardı.</p>

  <p class="p4">Sonunda her şey hazırdı. Motorlar duyulmayan bir sessizlikle harekete geçtiler fakat pervaneler henüz hareketsizdi ve Selene yerinde sakin duruyordu. Derken Pat arka pervaneyi yarım güçle işletmeye başladığında, Selene&rsquo;de sağa doğru yumuşak bir dönüş yaptı. Gemi yerini terk ettiğinde onu dikleştirerek gaz verdi.</p>

  <p class="p4">Selene&rsquo;nin tamamen yeni konstrüksiyonu incelendiğinde, geminin hayret verici bir kolaylıkla idare edilebildiği anlaşılırdı. Geminin meydana getirilmesinde, eski devirlerde olduğu gibi, çeşitli tecrübe ve tesadüflere gerek duyulmamıştı. Kafalarında «insan toz denizinde yüzebilen bir taşıtı nasıl inşa edebilir?» sorusu ile masa başına oturan birkaç mühendisin çalışmaları sonunda, Selene tamamen yeni bir gelişme olarak ortaya çıkarılmıştı.</p>

  <p class="p4">Bu kişilerden ikisi bazı hissi sebeplerle yandan çarklı bir vapur inşa fikrine kapılmışlarsa da sonuçta temel olarak gemi pervaneleri planına sadık kalınmıştı. Selene toz denizini yararak ilerlerken, arkasında sanki toprağı yıldırım hızı ile kazıyan bir köstebeğinkine benzer izler bırakıyordu. Fakat bu izler birkaç saniye içinde, biraz önce oradan bir geminin geçtiğini yalanlarcasına ortadan kayboluyordu...</p>

  <p>Roris limanının görüntüleri ufukta küçülmeye başlamıştı bile. On dakikadan kısa bir zaman içinde gözden tamamen kayboldular. Şimdi Selene içinde bulunduğu dünyada yapayalnızdı. Bu, çevrenin öyle bir noktası idi ki, hiçbir insan dilinin bunu ifade edebilmesine imkân yoktu.</p>

  <p>Pat motorları durdurup gemiyi hareketsiz hale getirdiğinde, etrafındaki sessizliğin de giderek büyüdüğünü hissetti. Bu zaten hep böyleydi. Yolcuların dışardaki garipliğin farkına varmaları için bir zamana ihtiyaçları vardı. Şu ana kadar uzayı boydan boya geçmişler, yıldızlar aleminde hayretlere düşmüşler, uzaktan parıldayan dünyayı bir oradan bir buradan görmüşlerdi. Fakat burası, şu anda içinde bulundukları bu âlem bambaşkaydı. Burası ne toprak, ne deniz, ne hava ve ne de uzaydı. Burası bütün bunların bir karışımı gibiydi.</p>

  <p>Etrafı saran derin sessizliğin yolcular üzerinde korku ve rahatsızlığa neden olmasını önlemek amacıyla Pat yerinden doğruldu ve yolculara baktı:</p>

  <p><span class="t5">—</span> İyi akşamlar bayanlar ve baylar. Ümit ederim, Bayan Wilkins&rsquo;in de yardımı ile iyi bir yolculuk geçiriyorsunuz. Burada bir müddet duraklıyoruz. Maksadımız size bu denizi tanıtmak ve ona güven duymanızı sağlamaktır, diyerek pencereden hayaletimsi gri manzarayı işaret etti.</p>

  <p><span class="t5">—</span> Ne dersiniz, ufuk buradan ne kadar uzaklıktadır acaba? Başka türlü ifade edeyim. Örneğin, yıldızlarla toprağın birleştiği gibi görünen ilerdeki şu yerde bir insan dursa, ne boyutta görünür?</p>

  <p>Bu öyle bir soru idi ki, göz ile görüp de cevap verilmesi imkânsızdı. Mantıki düşünce ile insan diyebilirdi ki, ay oldukça küçük böylece ufuk da çok uzakta olmasa gerek. Fakat akıl ise başka bir sonuca varmaktaydı. Bu toprak dümdüz ve sonsuza ulaşmaktadır, uzayı ikiye ayırmaksa ve yıldızların arasında ebediyen hareket etmektedir.</p>

  <p>İnsanı bu illüzyonun sebeplerini bilse dahi bu yine de bir göz aldanması olarak kalır. Göz yardımcı araçları olmadan bu uzaklık tespit edilemez. Görüş açısı, bu sonsuz ve şekilsiz toz okyanusunda kaybolur. Burada dünyada olduğu gibi bir atmosfer tabakası oluşmadığı için de, yakınlık ve uzaklığın tahmin edilmesine imkân yoktur.</p>

  <p>Yıldızlar, sınırı olmayan ufuğa doğru sabit ve ışıltısız noktalar şeklinde yayılmışlardı.</p>

  <p class="p5">Pat konuşmasına devam etti:</p>

  <p><span class="t5">—</span> İster inanın, ister inanmayın, üç kilometre uzaklığa kadar görmeniz mümkün. Biliyorum ufuğa olan uzaklık, ışık yılına göre hesaplanır ama eğer bu toz denizinde yürüyebilme şansımız olsaydı, şu gözle görülen uzaklığa yirmi dakika içinde ulaşabilirdik.</p>

  <p>Bu açıklamadan sonra tekrar kumanda koltuğuna döndü ve motorları işletti.</p>

  <p><span class="t5">—</span> Önümüzdeki altmış kilometrede görülmeye değer bir şey yok. Onun için biraz hız alabiliriz, dedi.</p>

  <p>Selene öne doğru fırladı ve ilk kez insan geminin lıız gücünü anlamaya başladı. Arkada bıraktığı iz gittikçe büyüyor ve yükseliyordu. Geminin iki yanından totz bulutları fışkırıyor ve Selene adeta bir kar gemisi gibi ayın soğuk ve kış tabiatını andıran atmosferinde yol alıyordu. Fakat bu gri ve yavaşça yere dökülen madde kar değildi tabii ki ve ışık da sadece dünyanın gönderdiği ışınlardan oluşuyordu.</p>

  <p>Yolcular sakinleşmişler, sarsıntısız ve hemen hemen sessiz denecek bu yolculuğun zevkini çıkarmaya başlamışlardı. Aya yolculuk sırasında, hepsi yüzlerce kat fazla hız yaşamışlardı fakat uzayda bu hız hissedilmemişti. Şimdi ise, ay sathının toz denizi üzerindeki bu yıldırım hızı ile gidiş hepsini heyecanlandırmıştı. Harris direksiyonu çevirip gemiye bir daire çizdirince pervanelerden yükselen toz bir bulut halinde yere çökmeden, Selene altlarından adeta uçarcasına yol alıyordu. Bu mükemmel ince toz zerrelerinin, her türlü lıava tazyiki etkisinde kalmadan ahenkli bir yükselişle tekrar yere düşmeleri hayret verici bir şeydi. Dünyada ise bu toz bulutlan saatlerce, belki de günlerce şuraya buraya sürüklenirlerdi.</p>

  <p>Gemi tekrar düz rotasına girdiğinde ve etrafta artık görmeye değer bir şey olmadığından, yolcular ellerindeki bilgi verici broşürlerle ilgilenmeye başlamışlardı. Yolculuğa başlamadan önce hepsine birer resimli prospektüs, haritalar ve bilgi verici kitaplar sunulmuştu ve bunların dışında hepsine birer belge verilmişti. Bunda; <span class="t6">«i</span><span class="t6">ş</span><span class="t6">bu belge ile Bayan/Bay ……… toz kruvazörü Selene ile ay denizlerini ziyaret etmi</span><span class="t6">ş</span><span class="t6">tir»</span> deniliyordu. Broşürleri gözden geçirince bu Susuz Deniz hakkında yeterli bilgiye sahip olabileceklerdi.</p>

  <p>Broşürlerde verilen bilgiye göre; bütün ay sathının, bir toz tabakası ile örtülü olduğu, aslında bunun beş milyar yıldan beri yıldızlardan dökülen meteor kalıntılarından meydana geldiği, bir diğer sebebin de aydaki gece ve gündüz ısı farkının çok yüksek oluşu nedeniyle, dağların geceleri soğuktan büzülüp, gündüzleri tekrar gevşemeleri ve böylece yüzeylerinden kırıntılar şeklinde dökülen ufak taş parçacıklarının zamanla toza dönüşmeleri olduğu ifade ediliyordu. Bu oluşan toz sonuçta kökeni ne olursa olsun, öyle nazik ve inceydi ki, en ufak bir ağırlıkla temasta, akıcı bir cisim gibi hareket ediyordu.</p>

  <p>Asırlar boyunca dağlardan düzlemlere akan bu cisimlerin, ay sathında denizler ve göller meydana getirdikleri biliniyordu ve uzay adamları bu bilgilere göre hazırlanmışlardı. Fakat <span class="t6">«Susuz Deniz»</span> hepsi için bir sürprizdi. Çünkü hiç kimsenin, çapı 100 kilometrenin üstünde böylesine bir toz okyanusu ile karşılaşacağına, görmeden inanmasına imkân yoktu.</p>

  <p class="p5">Diğer ay denizleriyle karşılaştırılınca, bu bölge oldukça küçük, hatta uzay adamlarına göre, resmi bir isimlendirmeye bile gerek olmayan bir yerdi. Onlar buranın sadece Sinüs Roris&rsquo;in küçük bir koyu olacağı inancındaydılar. Peki, ama böyle bir koy, nasıl bir deniz olabilirdi? Fakat bir reklamcının buraya yakıştırdığı isim, diğerlerine verilen isimler gibi; Bulutların Denizi, Yağmur Denizi, Sessizlik Denizi, Hayat suyu Denizi... gibi oldukça benimsenmiş ve kabul edilmişti.</p>

  <p class="p4">Broşürlerde ayrıca turistleri sakinleştirecek bilgiler de veriliyordu. Turizm ofisleri bütün ihtiyaçları düşündüklerini belirtmekteydiler.</p>

  <p class="p6">Yolcuların emniyetleri için gerekli her önlem alınmıştı. Örneğin, Selene'de bir haftalık oksijen stoku mevcuttu. Yaşamak için gerekli her türlü araç ve gereç iki kat fazlası ile vardı. Otomatik haberleşme telsizi ile devamlı ve planlı olarak içinde bulunulan rota üslere bildirilmekteydi. Küçük bir ihtimal de olsa, elektrik kesilmesi halinde, gemi bir toz kızağı ile Roris limanına geri çekilebilecekti. Meteorolojik değişiklikler söz konusu olamazdı. Ayda deniz tutması diye bir şey yoktu ve <span class="t6">Susuz Deniz'de</span> fırtına sözcüğü bilinmezdi bile...</p>

  <h1 class="p2 sigil_not_in_toc"><span class="t8">* * *</span></h1>

  <p class="p4">Dünya ışınları ile aydınlanan gece içinde Selene hızla yolunu alırken, ay üzerinde herkes kendi işi ile meşguldü. Beş milyar yıllık geçmişine karşın, son elli yıl içinde aydaki yaşamda önemli gelişmeler olmuştu ve bunu yenilerinin de izleyeceği şüphesizdi.</p>

  <p class="p4">Direktör Olsen, insanoğlunun ana gezegeninin dışında inşa ettiği bu ilk şehrin parkında dolaşıyordu. 0 da Clavius Limanı&rsquo;nda yaşayan diğer 25 bin kişi gibi bu parkla gururlanmaktaydı.</p>

  <p class="p4">Park çok ufak olmamakla beraber, pek büyük de sayılmazdı. Fakat bir haber spikerinin alaycı benzetmesi gibi; bir çiçek sandığı kadar da küçük değildi. Üstelik dünyanın herhangi bir köşesinde, bu parkta yetişen 10 metre boyundaki ayçiçeklerine rastlamak olanaksızdı.</p>

  <p class="p5">Yüksekler sanki Sirrüs bulutlan geliyormuş gibiydi. En azından bu böyle zannediliyordu. Aslında bu, parktaki kubbenin iç kısmına çizilmiş resimden başka bir şey değildi. İllüzyon o kadar başarılıydı ki gerçekle ayırt edilemiyordu. Fakat yine de bu, şef direktörün ara sıra ülkesinin hasretini çekmesini önleyemiyordu. Bunu hissedince kendi kendine «vatan hasreti mi?» diye soruyordu. Yok canım, o burada kendi evindeydi.</p>

  <p class="p5">Fakat içinin en derinliklerinde bunun gerçek olmadığını kendi de biliyordu. Burası çocuklarının evi sayılırdı, onun değil. O Stockholm&rsquo;de doğmuştu, yani dünyada. Çocukları ise burada, Port Clavius&rsquo;ta doğmuşlardı. Onlar ayın insanlarıydı.</p>

  <p class="p5">Ana kubbenin bir kilometre kadar uzaklığında, resmi turist ofislerinin idarecisi, en son bilgileri kontrol ediyordu. Geçmiş yıllara göre turist akımında belli bir ilerleme vardı. Her ne kadar ayda mevsim ayırımı diye bir şey yoksa da, dünyanın kuzey yarımküresine kış yaklaşınca, aya da turist akımımı fazlalaştığı görülüyordu.</p>

  <p class="p5">Bu iyi bir sonuçtu fakat bu başarıyı devam ettirmek de bir başka problemdi. Çünkü turist daima yenilikler isterdi. Onlara hep aynı şeyler verilemezdi. Yeni manzaralar, düşük yerçekimi, aydan dünyaya bakış, ayın bilinmeyen arka yüzü, nefis yıldız manzaraları, yeni yerleşim merkezleri... Ay zaten başka ne sunabilirdi ki? Ayda ilk yerleşenlerin, gelen fotoğraf meraklısı turistlere sunacakları bir değişiklik yoktu ne yazık ki. Ne bir değişik giyim, ne de garip bir yaşam şekli. Merak çeken tek şey ise, aya ilk adım atan uzay adamlarının beraberlerinde getirip, burada bıraktıkları bir mikroskoptu <span class="t5">J</span></p>

  <p class="p5">Direktör Davis dünyadan telefaks ile gelen son haberleri inceledi. Belki bunların, yeni fikirler bulmada yardımları olabilir diye düşünüyordu. Tabii her zamanki gibi televizyon şirketlerinin garip rica ve istekleri ağırlık basıyordu. Bütün bunları yerine getirmenin ise olanaksız olduğunu bilen Davis, pek çoğunu geri çeviriyordu.</p>

  <p class="p5">New Orleans&rsquo;lı bir iş arkadaşından gelen bir mektup vardı. Oradaki turist dairesinde bir personel değişikliği yapılacaktı. Bu haberin de basına bir konu olmasından başka bir özelliği yoktu. Ayrıca Avustralya&rsquo;daki bir su kayağı öğretmeninden gelen ilginç bir haber vardı. Bu kişi mektubunda; <span class="t6">Susuz Deniz</span>&rsquo;de hiç kayak tecrübesi yapılıp yapılmadığını soruyordu. Gerçekten enteresan bir soruydu bu. Nasıl olup da şimdiye kadar düşünülmemişti? Ama belki de Selene&rsquo;nin yardımı ile ya da küçük toz kızakları ile denemeler yapılmıştı. Fakat bir deney daha yapılması zararsızdı. Davis daima yeni ve ilginç buluşları severdi. Üstelik «Susuz Deniz» onun hobisiydi.</p>

  <p class="p5">Bu öyle bir proje idi ki, gelecek birkaç saat içinde korkulu bir rüyaya dönüşeceği düşünülemezdi...</p>

  <p class="p5">&nbsp;</p>

  <h1 class="p2" id="sigil_toc_id_1"><span class="t8">İ</span><span class="t8">kinci Bölüm</span></h1>

  <p class="p9">&nbsp;</p>

  <p class="p9">UFUK, bu noktadan itibaren yumuşak görüntüsünü kaybetmeye başlamıştı. Ayın çevresi üzerinde yarıklar şeklinde yüksek sıra dağlar beliriyordu. Gemi hızla ilerlerken, dağlar sanki muazzam bir asansörle göğe doğru çekilmekteydi. Bayan Wilkins yolcularına, bu dağlara Geçilmez Dağlar isminin verilmesine, etraflarını çevreleyen ay denizlerinin ve dağların diğerlerinden yüksek oluşlarının sebep olduğunu anlatıyordu. Daha fazla konuşmasına da gerek yoktu aslında çünkü; gerek dünyalılar tarafından çekilmiş resimler ve gerekse dağların söylenildiği kadar öyle muazzam görünmemeleri, duyulan ilgiyi azaltıyordu. Göze sadece, meyilli tepeler gibi görünüyorlardı. Belki bir bisiklet sürücüsü bu tepelere çıkmak için zorluk çekebilirdi, ama o kadar. Aslında fotoğraf çekmek isteyenler için ilginç kayalar ve boğazlar mevcuttu.</p>

  <p class="p9">Bayan Wilkins açıklamasına devam etti:</p>

  <p class="p9">Burada şimdiye kadar derinlemesine bir inceleme yapılmamıştır. Ancak geçen sene bir grup araştırmacı dağların birkaç kilometre derinlemesine girebildi. Bu dağlarda neler saklı olduğunu halen kimse bilmemektedir.</p>

  <p class="p9">«Güzel, Sue, çok güzel,» diye düşündü Pat.. Bu kız son derece başarılı bir rehberdi ve tam anlamı ile karşımdakilerin hayallerini etkileyebilecek konuları bulup çıkarmakta üstüne yoktu. Diğer rehberlerden daha değişik bir konuşma tarzı vardı. Üstelik cevabını veremeyeceği sorular hemen hemen yok denecek kadar azdı. Çalışkan bir genç kızdı. Her ne kadar Pat ona karşı içinde birtakım hisler saklıyorsa da, ondan biraz da çekiniyordu.</p>

  <p class="p9">Yolcular yaklaşan zirveye heyecanla bakmaktaydılar. Demek ki ayda daha çözülemeyen bilmeceler vardı. Deniz sathında bir ada gibi yükselen bu Geçilmez Dağlar, gelecek araştırmacılar için yepyeni bir konuydu. İsmine rağmen pek de öyle yaklaşılmayan bir dağ silsilesi değildi bunlar. Fakat daha milyonlarca kilometrekarelik araştırma alanı olduğuna göre, burası da sırasını beklemeliydi.</p>

  <p class="p9">Selene rotasını bölgelere doğru çevirdi. Yolcular daha ne olduğunu anlayamadan, gökyüzü ile birleşmiş gibi görünen yüzey adeta kapanıvermişti. Ancak dağların tepelerinden bir parçacık ışık sızıyordu şimdi, geminin olduğu yer ise tamamen karanlıklar içine gömülmüştü.</p>

  <p class="p9">Hostes Wilkins&rsquo;in, yolcuların dışarısını daha zevkle seyredebilmeleri için elektrikleri söndürmesiyle, lıepsi kendilerini bir ay gecesi içinde yapayalnız buldular. Kruvazör daha derin gölgelere gömüldükçe, dünyadan zirvelere vuran parıltılar da kaybolmaktaydı. Görülebilen tek şey şimdi, aklın kabul edemeyeceği kadar soğuk, parıltısız ve hareketsiz ışık noktaları gibi görünen yıldızlardı.</p>

  <p class="p9">Gökyüzünü dolduran bu noktacıklar içinden, dünyada görmeye alıştıkları yıldız gruplarını bulup seçmek olanaksızdı. Görüş, yıldız kümeleri ve sis tabakasından oluşmuş şaşırtıcı, garip bir bahçe içinde kayboluveriyordu. Bu panorama içinde değişmeyen bir tek nokta Venüs yıldızı idi ki, her şeyin üstündeki parlaklığı ile alacakaranlığın yaklaştığını haber veriyordu.</p>

  <p class="p9">Yolcuların, yaşadıkları mucizelerin yalnızca gökyüzünde olmadığını anlamaları için birkaç dakika kâfi gelmişti. Hızla yol almakta olan kruvazör, arkasında adeta fosforlu uzun bir iz bırakmakta ve bunu da sihirli eller, sanki ayın tozlu ve karanlık yüzeyine çizmekte idiler. Selene peşinde kuyruklu bir yıldızın izini bırakırcasına, dünyanın tropik okyanusunda yol alan bir gemiyi andırıyordu.</p>

  <p class="p9">Mikroorganizmaların var olmadığı bu ortamda meydana gelen bu küçük parıltılar, Selene&rsquo;nin hızlı hareketi sonucu oluşan toz zerreciklerinin, statik elektrik boşaltmaları ile meydana gelmekteydiler. Bu durumun bilimsel açıklaması bilindiği halde, görülen manzara şahaneydi. Gece karanlığında parıldayan bu elektrikli olayı seyretmek, sanki devamlı değişen, kaybolup tekrar parlayan bir Samanyolu benzerini seyretmek gibiydi.</p>

  <p class="p9">Pat geminin farlarını açınca bu parıltılı manzara birden kayboluverdi. Bir büyük dağ yamacı, korkulacak kadar yakınından geçildi. Yamaçlar burada, toz denizi sathından, bilinmeyen yüksekliklere dikey bir şekilde yükselmekteydiler ve bu görünüş, insanları tekrar gerçeğe dönmeye zorluyordu adeta.</p>

  <p class="p9">Burada öylesine dağlar vardı ki, bunların yanında Himalayalar, Rocky Mountainler ve Alp dağları sönük kalırdı. Dünya&rsquo;da erozyonlar, dağları kemirmekteydi. Bu gidişle birkaç milyon yıl sonra bunlar yerlerini hayalet gibi gölgelerine bırakacaklardı. Ay ise ne rüzgârı, ne de yağmuru tanıyordu.</p>

  <p class="p9">Ancak gecenin şiddetli soğuğu yüzünden, dağların üst satıhlarında fiziksel değişiklikler oluşabiliyordu. Bu parçalanmalar ise son derece az bir orandaydı. Bu dağlar, onları yaratan dünya kadar eskiydiler.</p>

  <p class="p9">Pat teknik idaresini gururla sürdürüyordu ve gelecek oyununu hazırlamıştı bile. Oyunun görünüşü tehlikeliydi ama korkulacak bir şey yoktu. Çünkü Selene bu yolu yüzlerce defa kat etmişti. Direksiyon sistemindeki elektronik beyin, takip edilecek yolu her pilottan daha iyi bilmekteydi. Farların ışığı altında, yolcular dağların yalnızca bir kısmını izleyebilirken, Pat&rsquo;in birden farları söndürmesi ile dağların kendilerini adeta tehdit edercesine yükselen diğer taraflarının da farkına vardılar.</p>

  <p class="p9">Tamamen karanlıklar içinde, Selene dar boğaza girmiş ve seyrine pek de düz olmayan bir yol üzerinde ve zaman zaman görünmeyen tehlikeleri aşarak devam ediyordu. Bu tehlikelerin bazıları mevcut, bazdan ise sadece hayal ürünleriydi. Çünkü Pat bu yol programım, aslında çok az bir sürat vererek, elektronik beyinde ve gün ışığında ayarlamıştı. Böylece yolcularını seyahat sırasında etkilemek istemişti. Şimdi içerden gelen heyecan ve korku dolu «Ah» lar ve «Oh »ları duydukça, bu planın da başarılı olduğunun bilincine varıyordu.</p>

  <p class="p10">Yükseklerde ancak dar, yıldızlı bir çizgi görülebiliyordu. Her yol değişiminde Pat, gemiye sağdan sola ve tekrar geriye fırlatan hareketler yaptırıyordu. Normal bir gidişle ancak beş dakika tutacak bu yol, içindekilere oldukça uzunmuş gibi gelmeye başlamıştı. Pat farları tekrar yaktığında, gemi kendini bir ışık denizi içinde buldu. Yolcular da rahat bir nefes almakla beraber, hayal kırıklığına düştüklerini de saklayamadılar. Her ne kadar yaşadıkları bu maceranın bir hayal ürünü olduğunu sonunda anlamışlarsa da, yine de bu dakikaları kolay kolay unutamayacaklardı.</p>

  <p class="p10">Şimdi dar bir vadiden geçiyorlardı. Az sonra dar boğaz yerini, üç kilometre çapında, oval şeklinde bir anfitiyatroya bıraktı. Burası, şimdi sönmüş olan volkanların, asırlar önce ay daha gençken, gökyüzüne fışkırttığı lavlardan meydana gelen bir açıklıktı.</p>

  <p class="p10">Ay ölçülerine göre bu yanardağ küçüktü fakat şekil itibariyle son derece enteresandı. Toz, yüzyıllar boyunca yavaş yavaş vadiden buralara kadar ulaşmış ve boşlukları doldurmuştu. Şimdi dünyadan gelenler, bir zamanlar cehennem ateşleri fışkırtan, şimdi ise sönmüş bir kazanın çevresinde gezebilmekteydiler.</p>

  <p class="p10">Selene, kraterin yükselen çevresinde ilerledikçe, yolcular, gördükleri sanki dünyadaki dağ gölleriymiş hissine kapılıyorlardı. Burada da, aynı sessizlik, aynı derinlik duygularını hissediyordu insan. Fakat dünyada mevcut bol sayıdaki bu manzarayı, ayda yalnızca burada görmek mümkündü.</p>

  <p class="p10">Farların ışıkları dağın yamaçlarını aydınlatırken, Pat kendisine zaman ayırmakta ve gemiye turu tekrarlatmaktaydı. Gündüzleri güneş, ışınları ve sıcaklığı ile dağları bombardıman ettiğinde, bu manzaranın böylesine yaşanması imkânsızdı. Şimdi ise, bu alacakaranlıkta, insanların hayal güçleri artıyordu. Gölgeler arasında devamlı birtakım şekillerin kıpırdadığı, yükseldiği hissi, insanı istemeden bazı düşüncelere saptırıyordu. Oysa başlangıcından beri bu âlemde canlı olmadığına göre, ruhların da olamayacağı bir gerçekti.</p>

  <p class="p10">Geri dönme zamanı gelmişti ve Dar Boğaz geçilip <span class="t6">Susuz Deniz&rsquo;&rsquo;e</span> çıkmak gerekiyordu. Pat, Selene'nin geniş başım dar boğaza doğru çevirdiğinde, gemi tekrar dağ yamaçlarının arasına girdi. Dönüşte farları yolcuların yolu iyice takip edebilmeleri için söndürmemişti. Gecenin bu ikinci yolculuğu artık o kadar heyecanlı olmayacaktı.</p>

  <p class="p10">Geminin ışıklarım da aşan bir ışın hüzmesi, yalçın kayaları ve dağ yamaçlarını aydınlatmaktaydı. Selene&rsquo;dekı yirmiiki kadın ve erkek, bu mavimsi yeşil orağa hayranlıkla bakmakta, onun güzellik ve parıltısına hayret etmekteydiler. Ne kadar gariptir ki, uzaktan bakıldığında yeryüzünün bu dost ovalan, denizleri ve tarlaları, göz kamaştıran bir güzellikle parlamaktaydılar.</p>

  <p class="p10">Aslında bunu bir ders olarak kabul etmek gerekirdi ve bu hissi, dünyayı böylesine uzaklardan seyretmedikçe duymaya imkân yoktu.</p>

  <p class="p10">Oysa orada gözler, şimdi uzaya dikilmiş ve hele şu sıralarda ay, dünya insanları için çok daha büyük bir önem kazanmıştı. Belki de şu anda, en son kuvvetli teleskoplarla, küçücük bir nokta gibi görünen Selene&rsquo;nin gece karanlığında nasıl yol aldığı gözleniyordu. Fakat bu küçücük ışığın zaman zaman parlayıp tekrar sönmesinden oradakiler pek bir anlam çıkaramayacaklardı.</p>

  <p class="p10">Binlerce yıldan beri gaz baloncukları, bu dağ silsileleri içinde büyük bir çıban gibi yayılmaktaydılar. Tamamen soğumamış olan ay derinliklerinde, insanlık tarihi boyunca bu gazlar yayılmış ve toplanmıştı. Bu boşluklar, ayın üst yüzeyinin yüzlerce metre derinliklerinde bulunuyordu. Dünyada ise buz devirleri birbirini takip etmiş, yer altındaki boşluklar büyümüş, birbirleriyle birleşmiş ve şimdi bu büyük çıban patlamaya hazır beklemekteydi.</p>

  <p class="p10">Kaptan Hairis Selene&rsquo;yi otomatik idareye bırakmış; yolcularla konuşuyordu ki, gemi duvarlarındaki ilk titreyişi hissetti. Bir saniyeden de kısa bir an içinde, bu titreyişin geminin pervanelerinden mi geldiğini, yoksa sebebin ne olabileceğini, bir şey belli etmeden düşünürken, ayakları birden yerden kesiliverdi.</p>

  <p class="p10">Her zaman olduğu gibi şimdi de ayda düşüş yavaş yavaştı. Selene'nin etrafındaki düzlükte, birdenbire muazzam dalgalar oluşmuştu. Bunlar gittikçe büyümekte ve etrafı sarsmaktaydı. Bulundukları dairenin merkezinde bir çukur oluşmuş ve çevrelerinde sanki bir toz fırtınası kopuyordu. Deniz adeta uzun bir uykudan uyanırcasına canlanmış ve bünyesinde oluşan bu değişiklik, dünyadan yayınlanan ışınlarla daha da korkunç bir rüyaya dönüşmeye başlamıştı. Yanardağ çukurunun karanlık gölgeli duvarları içinde sanki Selene, bir mürekkep akıcılığı içinde kaybolup gidecekti.</p>

  <p class="p10">Gerçek bu kadar korkunçtu. Pat tekrar idare koltuğuna eriştiğinde, gemi kaymakta ve hızla uçuruma doğru sürüklenmekteydi. Kendi hız gücü ile kumların akışı da birbirine eklenince Selene&rsquo;nin tepeüstü derinliklere kaybolmasına sebep oluyordu. Pat&rsquo;in yapacak bir şeyi kalmamıştı, ancak geminin omurgasını dengede tutmaya çalışıyor ve yanardağın öteki ucundan, yukarı doğru yükselebilmeyi ümit ediyordu.</p>

  <p class="p10">Pat içerde ne olup bittiğini, yolcuların paniğe kapılıp kapılmadıklarım bilmiyordu bile. Şu anda tek düşüncesi gemisini takla attırmadan, bu cehennemden kurtarabilmekti. Selene&rsquo;yi tekrar düzlüğe çıkarmaya çalışırken ve pervaneleri kontrol ederken, birden, geçmiş zaman içinde, şimdi bilmediği bir yerde yaşadığı çocukluğundan bir günü anımsadı, içinde bulunulan durumda bu hatırlama son derece zamansızdı fakat istese de, olayların gözünde canlanmasına engel olamıyordu.</p>

  <p class="p10">Küçük bir çocuktu ve bir yaz günü yalnız başına kumlarda oynuyordu. Küçük, simetrik ve kaygan duvarlı bir çukur bulmuştu. Bunun derinliğinde sanki bir şey saklıydı. Bu derinlikte bir dramın oynandığını sezinlemiş, çukurun içini daha bir dikkatle incelemeye başlamıştı. Bir karıncanın çukurun kenarından aşağıya kaydığını ve tekrar yukarı çıkabilmek için olanca gücünü harcadığını fark etmişti. Belki de kolayca kurtulabilirdi fakat bu uğraşı sırasında, tepeden yuvarlanan bir kum taneciği, hayvanı da beraberinde dibe sürüklemiş ve o kurtulmak için çırpındıkça, diğer kum taneleri bir çığ gibi üzerine yığılmış ve hayvan içlerine gömülmüştü.</p>

  <p class="p10">Selene&rsquo;nin de şu andaki durumu, canlanan bu hatıradan pek farklı değildi. O da şimdi tıpkı karınca gibi kaymakta ve Pat yardımsız, ümitsiz, yıllarca önceki bu olay gibi, ölüme doğru gitmekte olduklarını hissetmekteydi. O da olanca gücü ile emniyete ulaşmaya çabalıyordu fakat meyilli duvarlar onu aşağı doğru sürüklüyordu. Karınca için ölüm ani gelmişti. Onun ve yanındaki insanlar içinse bu uzun bekleyişli bir ölüm olacaktı.</p>

  <p class="p10">Homurdayan motorlar her ne kadar Selene&rsquo;yi ileri doğru itiyorsa da bu yeterli değildi.</p>

  <p class="p10">Pervanelerin çalışması etraftan dökülen tozların hızını gittikçe artırıyor, Selene&rsquo;nin dış kaplamalarına doğru tırmanıyordu. Önce pencerelerin alt kısımlarına ulaşmış, pencerelere tırmanmış ve nihayet Selene&rsquo;yi tamamen örtmüştü. Harris motorları, olabilecek bir elektrik kontağını önlemek için durdurdu. Yükselen tozlar, orak şeklindeki dünyanın gözden kaybolup, etrafın karanlıklara gömülmesine sebep oldu. Karanlık ve büyük bir sessizlikle ayın içine doğru battılar…</p>

  <p class="p10">&nbsp;</p>

  <h1 class="p2" id="sigil_toc_id_2"><span class="t8">Üçüncü Bölüm</span></h1>

  <p class="p10">&nbsp;</p>

  <p class="p10">AYIN dünyaya bakan tarafındaki kuzey bölgesinde bulunan kontrol kulesinin elektronik bölümlerinden birinde zaman, ay saati ile 20&rsquo;yi 01 saniye geçtiğini gösteriyordu. Her saat başını otomatik bir şekilde belirlen elektrikli zaman ayarı birden durmuştu.</p>

  <p class="p12">Elektronik araçlar, insanüstü bir hız ile bu ani duruşun sebebini aramaya koyuldular. Kompüterin programına göre beş saniye beklemek ve sonra elektrik devresi 10 01 10 01&rsquo;i kapatmak gerekiyordu.</p>

  <p class="p12">Bu şekilde programlanmış olan elektronik beyin şimdi sabırla beklemeye başlamıştı. Oysa harcanan bu zaman içinde yirmi basamaklı milyonluk sayıların çarpma işlemleri yapılabilirdi. Şeş saniye sonunda, devre 10 01 10 01 kapatıldı.</p>

  <p class="p12">Garip bir şekilde dünyaya doğru çevrilmiş, ayın yüksekliklerinde duran bir anten, ilk elektronik haber ikazım verdi. Lagrange 2 adı ile bilinen satelit aracı, saniyenin de altıda biri kadar kısa bir zamanda, dünya ile ayın tam ortasında bulunan 50.000 kilometrelik alanı kontrol etmiş ve sonuç, yine saniyenin altıda biri kadar bir zamanda, ayın dünya tarafındaki kuzey bölgesine ulaştırılmıştı.</p>

  <p class="p12">Haber aslında son derece basitti: <span class="t6">«Dikkat, Selene! Sizi duyam</span><span class="t6">ı</span><span class="t6">yoruz. Lütfen durumunuzu bildirin!»</span></p>

  <p class="p12">Elektronik beyin bir beş saniye daha bekledi ve sonra uyarıcı araçlarım tekrar tekrar harekete geçirdi. Makine sonsuz sabırlıydı.</p>

  <p class="p12">Bunun ardından, elektronik devre 10 01 10 01&rsquo;ın kapatılması emri geldi. Alet buna da uydu. Kontrol panosunda kırmızı bir uyarı lambası yandı ve ilk defa insanlar ve araçlar, ayın herhangi bir yerinde bir gariplik olduğunu anlamaya başladılar.</p>

  <p class="p13">Direktör bu gibi durumlardan nefret ettiği için, haber yavaş bir şekilde yaymaya başlamıştı. Aynı durum resmi turist ofisleri için de geçerliydi. Alarm ve tehlikeli olaylar kadar, bu bölüme zarar veren başka bir şey düşünülemezdi. Bu olaylar küçük çapta dahi olsa; örneğin zararsız bir elektrik kontağı gibi, yine de etkileri olabilirdi. Bu yüzden, ayda insanın son derece uyanık olması gerekiyordu.</p>

  <p class="p13">Aradan dakikalar geçti ve sonunda direktör Davis, önemli bir şeyler olduğunu anlamaya başladı. Selene&rsquo;nin önceden de haberleşme sinyallerinde aksaklık olmuştu ama Pat derhal durumlarım, kısa dalgalar aracılığı ile bildirmişti.</p>

  <p class="p13">Bu kez ise lıer şey sessiz kalmıştı. Selene hiçbir sinyale cevap vermemişti. Satelitlerden gelen bu haber üzerine, Davis acele ile yeraltı yürüyen sokaklarından, Clavius şehrine ulaştı. Kontrol kulesinin girişinde, şef mühendis ile adeta çarpıştılar. Bu oldukça tatsız bir durumdu, çünkü şef mühendisin de böylesine telaş göstermesi için, olağanüstü bir durumun varlığı gerekiyordu. Bu da, kurtarma hareketinin başlatılması demekti. İkisi de anlamlı bir şekilde bakıştılar.</p>

  <p class="p13"><span class="t5">—</span> Ümit ederim ki bana ihtiyacınız yoktur, dedi direktör Lawrence. Neler oluyor? Bildiğim tek şey, bir felâket sinyalinin gönderildiği. Hangi uzay gemisi tehlikede?..</p>

  <p class="p13"><span class="t5">—</span> Hiçbiri dedi, Davis. Sadece Selene&rsquo;den bir haber alınamıyor. Geminin dışarıda, <span class="t6">Susuz Deniz</span>'de olduğunu sanıyoruz.</p>

  <p class="p13"><span class="t5">—</span> Aman Allah&rsquo;ım! Şayet gemiye bir şey olduysa, ona ancak küçük toz kızakları ile ulaşılâbilinir. Ben her zaman söylemişimdir, turistleri buralara çekmeden önce, iki kruvazörün birden sefere çıkarılması gerekirdi.</p>

  <p class="p13"><span class="t5">—</span> Söylediğiniz doğru, fakat biliyorsunuz, Maliye Bölümü bu fikrin karşısındaydı. Onlara göre, Selene ile iyi bir kâr yapıldığı ispat edilirse, ancak o zaman ikinci bir gemi işletmeye konulabilirdi.</p>

  <p class="p13"><span class="t5">—</span> Ümit edelim ki şimdi bu olay, gazete başlıklarına konu olmaz. Öyle olursa, aydaki turistlerin neler düşüneceklerini tahmin edersiniz.</p>

  <p class="p13">Kontrol kulesi her zaman olduğu gibi sessizdi. Büyük duvar haritasında, sönmemecesine yeşil ve sarı ışıklar yanıyordu. Şimdi ise bunların üstünde, uyarıcı, kırmızı bir lamba parıldıyordu. Teknik adamlar, araçların karşısına oturmuşlar, gerekli havalandırma, enerji ve ışınlama olayları ile meşguldüler.</p>

  <p class="p14">Yer trafiği ile sorumlu teknisyen bilgi verdi.</p>

  <p class="p13"><span class="t5">—</span> Yeni bir şey yok. Halen tamamen karanlık içindeyiz. Geminin, denizin dışında bir yerde olduğunu biliyoruz. Eğer sebepsiz yere rotalarını değiştirmemişlerse, bu bölge içinde olacakları kesin. Saat 19&rsquo;da gönderdikleri son bilgiye göre, bulunduklarını tahmin ettiğimiz bölgenin ancak bir kilometre kadar uzağındaydılar. Sinyaller kesildiğine göre, ne olmuşsa bu son altmış dakika içinde oldu.</p>

  <p class="p13"><span class="t5">—</span> Selene saatte kaç kilometre hız yapabilir? diye sordu birisi.</p>

  <p class="p13"><span class="t5">—</span> Tam hızla. Saatte 120 kilometre, dedi Davis. Fakat normalde 100&rsquo;ün altında yol alır. Günlük bir gezide bundan fazlasına gerek yok zaten. Eğer denizin dışında bir yerlerde iseler, onları kısa zamanda bulmak mümkün. Toz kızaklarını olay yerine gönderdiniz mi?</p>

  <p class="p13"><span class="t5">—</span> Hayır efendim. Bunun için izin verilmesini bekliyoruz.</p>

  <p class="p13">Davis şef mühendise baktı. Orada, Lawrence'in Direktör Olsen&rsquo;den sonra söz geçerliliği vardı. Başıyla Davis&lsquo;i doğruladı.</p>

  <p class="p13"><span class="t5">—</span> Kızakları gönderin, dedi. Ama bir an önce de iyi sonuç almaya bakın. Araştırma bir müddet devam edebilir, çünkü en kötüsü gece ve karanlıklar içindeyiz. Kızak kullanan kişilere, gemiden alman son yer durumuna göre, o bölgeleri ve iki kızağı da bölgenin iki yanma yönelterek araştırma yapmalarını söyleyin.</p>

  <p class="p14">Emir yerine ulaştırıldığında, Davis sıkıntılı bir şekilde sordu:</p>

  <p class="p14"><span class="t5">—</span> Ne olabilir acaba, siz ne düşünüyorsunuz?</p>

  <p class="p14"><span class="t5">—</span> Birkaç olasılık mümkün. Olay son derece ani oldu, çünkü bize hiçbir haber ulaşamadı. Bu bir patlama oldu anlamına gelebilir. Ayrıca bir çarpışma da söz konusu olabilir. Belki de Selene, birden önüne çıkan bir engeli aşamayıp, ona çarptı.</p>

  <p class="p14"><span class="t5">—</span> Harris son derece dikkatli bir sürücüdür, dedi Davis. Bu işi uzun zamandan beri yapıyor.</p>

  <p class="p14"><span class="t5">—</span> Herkes bir yanlış yapabilir. İnsan, dünya ışınları ile yol aldığında, önündeki uzaklığı tahmin etme güçlüğü doğabilir.</p>

  <p class="p14">Davis onu artık duymuyordu bile. Zihni en kötü olasılıklarla doluydu. Galiba en iyisi, Hukuk Bölümünden, sigorta poliçelerini tetkik etmelerini istemekti. Bir zarar ziyan davası, ona ve reklamcılık dalındaki tüm başarılara balta vurabilirdi.</p>

  <p class="p14">Yer Trafiği Emniyet Sorumlusu sinirli bir şekilde öksürerek:</p>

  <p class="p14"><span class="t5">—</span> Eğer bir fikir vermeme müsaade ederseniz, derim ki Lagrange&rsquo;yi göreve çağıralım. Astronotlar belki de gökyüzünden bir şeyler görebilmeyi başarırlar, dedi.</p>

  <p class="p14"><span class="t5">—</span> Gece vakti mi? diye sordu Davis, üstelik 50 bin kilometre uzaklıktan.</p>

  <p class="p14"><span class="t5">—</span> Eğer Selene&rsquo;nin lambaları hâlâ işliyorsa, böyle bir araştırmanın faydası olabilir.</p>

  <p class="p14"><span class="t5">—</span> İyi fikir, dedi Lawrence. Gerekli yerlere derhal haber verin!</p>

  <p class="p14">Aslında bu fikrin ondan gelmesi gerekirdi. Şimdi ise kendi kendine: «Acaba başka noktalan da unuttum mu?» diye sormaya başlamıştı. Bu onun ilk defa duyduğu bir huzursuzluk hissi değildi. Bu garip, güzel ve sihirli âlem ve her an tehlikeler doğurması beklenilen, bu el değmemiş vahşilik, turistler kadar araştırmacıları da kendine çeken bir yerdi. Aslında turistler, Lawrence için hiçbir şey ifade etmiyorlardı ama elbette onun da kazancını temin edecek bir kaynağın olması gerekiyordu.</p>

  <p class="p12">Şimdi artık işe girişmeliydi. Belki de bütün bu olaylar, hiçbir şey olmamışçasına çözümleniverecek, Selene, çevresinde yarattığı korkulu anlardan habersiz, çıkagelecekti. Fakat Lawrence gerçekte buna inanmıyordu ve bu duygusu, dakikaların geçmesi ile daha da kökleniyordu. Bir saat daha bekleyebilirdi, sonra da yeraltı treni ile Roris Limanına geçecekti.</p>

  <p class="p12">Tehlike sinyali Lagrange istasyonuna vardığında, Filozof Doktor Thomas Rawson, bir mamutu andıran derin uykusundaydı. Uyandırılınca da epey bir öfkelendi. İnsan, günde sadece iki saat uyuyabilme şansına sahip olursa, bunun da böyle elden gidivermesi oldukça acı idi doğrusu. Fakat haberin ciddiliğini anlayınca, tamamen uyandı. Galiba en sonunda onun da etrafına bir faydası dokunabilecekti.</p>

  <p class="p12">Tom Rawson aslında işinden memnun değildi. Onun branşı ilmi sahalardı. Lagrange 2&rsquo;deki atmosfer ise bambaşkaydı ve tüm zamanını alıyordu. Lagrange 2; dünya ile ay arasında, çekim kanunlarına göre bir tel cambazı gibi durmaktaydı ve çok etraflı sorumlulukları vardı. Sanki her yerde hazır bulunması gereken bir uşak gibi. Her yönden gelen uzay gemileri burasını bir posta merkezi gibi kullanmaktaydı. Haberleşmede de önemli bir rolü vardı.</p>

  <p class="p12">Bu 100 santimetrelik teleskop, gökyüzündeki uzak mesafeleri gözlesin diye yapılmıştı. Ayrıca bununla, ayın yüzeyini de izlemek mümkündü. Bu yakın mesafenin görüntüsü çok güzeldi. Tom&rsquo;un coğrafya bilgisi o kadar derin değildi ama buna rağmen, teleskopla ilk bakışta, büyük yanardağlardan Arşimet ve Plato'yu; Aristillus ve Eudoxus&rsquo;u; Alp vadisindeki yarıkları ve Pico Piramidini hemen tanıdı.</p>

  <p class="p15">Fakat onu asıl ilgilendiren bunlardan ziyade, güneşin daha yükselmeye başlamadığı için, henüz aydınlatamadığı orak şeklindeki dünyaydı. Bu karanlığın ise işini kolaylaştıracağını ümit ediyordu. Ufacık bir ışık, bir sinyal, bu karanlıkta rahatça görülebilirdi. Haritayı incelerken, bir kontrol düğmesine bastı. Dağ zirveleri gözden kayboldu. Şimdi önünde sadece, yirmi kadın ve erkeği içine yutan siyahlık uzanmıştı.</p>

  <p class="p15">Gözleri karanlığa alışınca, bu siyahlığın içinde, fosforlu zerreciklerin varlığını seçmeye başladı.</p>

  <p class="p15">İlerde Gökkuşağı koyundaki dağlar, güneşin doğmasını bekler gibiydiler. Birden, ilerde parıldayan bir yıldızın varlığı onu şaşırttı. Hangi yıldızdı bu ilerde parlayan? Fakat az sonra ümitleri sönüverdi, çünkü bu parlaklığın, Roris limanının ışıklarından başka bir şey olmadığını anladı.</p>

  <p class="p15">Birkaç dakika içinde, bu uğraşılarının boş olduğunu hissetmeye başladı. Selene gibi küçük bir cismin, bu karanlıklar içinde farkedilmesi hemen hemen olanaksızdı. Günışığmda Selene belki uzun gölgelerinden farkedilebilirdi. Fakat bunu da bir insan gözünün, ellibin kilometrelik bir saha içinde görebilmesine imkân yoktu.</p>

  <p class="p15">Bundan dolayı Dr. Rawson endişelenmiyordu. Bir şey bulmayı zaten ümit etmemişti. Astronotların bambaşka araçları vardı ve Tom Rawson bunlarla Selene&rsquo;nin bulunabileceğinden şüphe etmiyordu.</p>

  <p class="p16">Oysa Selene&rsquo;nin ay üzerinde olmadığını bilseydi, kendinden böylesine emin olamayacaktı herhalde.</p>

  <p class="p17">* <span class="t6">*</span> <span class="t6">*</span></p>

  <p class="p15">Selene tamamen sessiz ve hareketsiz kaldığında, yolcular ve mürettebat, ses çıkartmaktan bile aciz, şaşkın bekliyorlardı. Kaptan Harı-is, içlerinde ilk kendine geleni oldu. Gerçekten de yalnız o, ne olduğunun bilincindeydi.</p>

  <p class="p13">Eu bir toprak kaymasıydı. <span class="t6">Susuz Deniz</span>'de buna pek rastlanmamakla birlikte, böyle bir tabiat olayı pek de ender olmazdı. Ayın derinliklerinde muhakkak birtakım kaymalar olmuştu, belki de sebep Selene idi. Harris yerinden yavaşça kalkarken, bu olayı yolculara nasıl ileteceğini düşünüyordu. Tabii her şeyin yolunda olduğunu, beş dakika sonra yine yollarına devam edecekleri masalını uyduramazdı. Fakat öte yandan bu nazik durumda kimsenin paniğe kapılmasını da istemiyordu. Daha sonra her şeyi açıklaması gerekliydi, fakat işin başında, korku vermeyecek bir anlatımla olayı aydınlatması gerekiyordu.</p>

  <p class="p13">Bakışları, Bayan Wilkins&lsquo;inkiler ile karşılaştı. Kabinin arka duvarında, merakla bekleyen yolcuların gerisinde duruyordu. Yüzü oldukça sarı, fakat kontrolünü yitirmemişti. Pat kendini ona emanet edebileceğini biliyordu ve kızı teselli edercesine gülümsedi:</p>

  <p class="p13"><span class="t5">—</span> Bir kez daha iyi gitti, diye söze başladı. Sîzlerin de farkettiğiniz gibi, ufak bir kaza geçirdik. Bu daha da kötü olabilirdi. Öte yandan da kendi kendine «nasıl?» diye soruyordu. «Geminin duvarında bir çatlak mı örneğin? Şu sıkıcı konuşmayı bırak da, esas konuya geç!»</p>

  <p class="p13">&mdash;Bu toprak kaymasının etkisinde, yerimizden oynayıp, derinliğe gömüldük. Sebep ay depremi. Fakat heyecanlanmaya hiç gerek yok. Kendi gücümüzle bu işin içinden çıkamasak bile Roris limanından, biran önce yardım göndereceklerdir. Biliyorum şimdi Bayan Wilkins sizlere arzuladığınız içkilerinizi ikram edecek, onun için ben, <span class="t6">gereken</span> önlemler alırken, sizin de rahatlıkla yerlerinizde oturmanızı rica ediyorum.</p>

  <p class="p13">Bu konuşmanın, etrafta huzurlu bir atmosfer yarattığını fark etti ve tekrar idare koltuğuna döndü. Bu arada yolculardan birinin de bir sigara yaktığı gözüne ilişti.</p>

  <p class="p14">Bu belki de otomatik bir reaksiyondu. Hiçbir şey söylemedi, aksi halde sakinleştirici konuşmasının etkisi sıfıra inecekti. Fakat hemen sonra yolcunun sigarayı tekrar söndürdüğünü gördü.</p>

  <p class="p12">Pat haberleşme aracını işletmeye başladığında, arkasında yolcuların hararetli bir konuşmaya giriştiklerini duydu. Kelimeleri tek tek anlayamıyorsa da, yükselen seslerin, kızgınlık, heyecan ve hatta memnunluk dolu tonlar olduğu anlaşılıyordu. Fakat en önemlisi, korku en az orandaydı. Belli ki konuşanlar, içlerinde bulundukları durumun ne denli tehlikeli olduğunu henüz anlayamamışlardı. Diğerleri ise susuyordu.</p>

  <p class="p12">Tıpkı susmakta inat eden haberleşme sistemi gibi Frekansları araştırdığında, elektrik gücü ile dolu tozlara gömülü oldukları için, kulağına, hiçbir tesiri olmayan incecik bir cızırtı geldi. Belli ki tozlar, haberleşme dalgalarının yollarını da kapatmıştı.</p>

  <p class="p12">Yüksek derecedeki frekansı işletmeye çalıştığında, alınan sonuç yine aynıydı. Bu durumda bir imdat sinyalinin dahi gönderilmesi imkânsızdı. Roris Limanı ile irtibata geçmeye çalışmak ise boş bir uğraşı olacaktı, üstelik bu denemeler, işin farkına varacak yolcularda korku hissi doğuracaktı. Geminin frekanslarını işler durumda bıraktı, içinde, ufacık da olsa, bir cevap gelebileceği ümidi tamamen sönmemişti. Yine de bunun bir faydası olmayacağını biliyordu. Gemi ve içindekiler için insanlıkla ilişkiler tamamen kesilmişti.</p>

  <p class="p12">Yapacak çok şey vardı, işin felsefe yanı ile uğraşmaya vakit yoktu şimdi. Tüm âletleri ve ölçü araçlarım kontrol etti. Isı biraz yükselmişti ama bu da tüm etraflarını saran toz tabakası düşünülünce normaldi. Tabaka, gemiyi soğuk uzaydan ayırmış, izole etmişti.</p>

  <p class="p12">En büyük korkusu, geminin etrafını sarmış bulunan kalın toz tabakasıydı. Bunun ağırlığı binlerce ton değerinde olmalıydı. İçerden gelecek bir baskı ile Selene, çevresindeki bu güce dayanamayabilir ve daha da derinlere gömülürse, üstündeki bu ağırlık, onu yumurta kabuğu gibi ezip yok edebilirdi.</p>

  <p class="p12">Kruvazör'ün ne kadar derinlikte olduğundan Pat&rsquo;ın hiçbir fikri yoklu. Yıldızlara en son bakışında, yüzeyden tahminen on metre aşağı gömülmüşlerdi. Fakat tozun emici gücii, onları daha da derine çekmişti şüphesiz. Bu durumda yapılacak en iyi iş, geminin iç baskısını yükseltmek, böylece duvarların gevşemelerini sağlamaktı. İçerde belki oksijen ihtiyacı oranı yükselecekti ama, bu en iyi fikirdi.</p>

  <p class="p12">Yolcuların kulaklarında meydana gelebilecek bir uğultuya meydan vermemek için, kabinin iç baskısını yüzde yirmi oranında artırdı. Bunu bilen bir tek o değildi oysa arkasında bir ses:</p>

  <p class="p10"><span class="t5">—</span> Bu iyi bir hareketti, dedi.</p>

  <p class="p12">Pat hızla dönüp de, bu sesin sahibini görmek istediğinde, birden beyninde bir şimşek çaktı. İlk bakışta, yolcuların hiçbirini tanımadığı sonucuna varmıştı, fakat şu anda karşısında duran iri yarı, gri saçlı adam, ona hiç de yabancı gelmiyordu.</p>

  <p class="p12"><span class="t5">—</span> İşinize karışmak istemem Kaptan, kumanda sizin fakat belki de herhangi bir şekilde yardımcı olabilirim ümidi ile kendimi tanıtmak isterim. Ben Komodor Hansteen.</p>

  <p class="p12">Harris, karşısında duran bu büyük ilim adamına ağzı açık bakakalmıştı. Bu kişi, Pluto&rsquo;da ilk araştırmaları yapan, diğer uzay adamlarının çok üstünde, pek çok bilinmeyen planet ve yıldızlara gitmiş bir insandı.</p>

  <p class="p10"><span class="t5">—</span> Fakat yolcu listesinde isminiz yok.</p>

  <p class="p12"><span class="t5">—</span> Ben gezilerimi daima Hanson ismi ile yaparım, dedi Komodor, gülümseyerek. Emekli olduğumdan bu yana, sorumluluk taşımamak şartı ile, pek çok çeşitli işlerle meşgul oluyorum. Üstelik sakalımı kestikten sonra da, hiç kimse beni tanıyamaz oldu.</p>

  <p class="p12"><span class="t5">—</span> Burada oluşunuzdan dolayı çok memnunum, dedi Harris.</p>

  <p class="p18">Karşısına, böylesine güven duyduğu bir insanın çıkması ile omuzlarındaki yükün hafiflediğini hissetmişti. Hansteen konuşmasına devam etti:</p>

  <p class="p18"><span class="t5">—</span> Eğer sizi rahatsız etmezse, fikrinizi duymak isterdim. Burada ne kadar kalırız, biliyor musunuz?</p>

  <p class="p18"><span class="t5">—</span> Her zamanki gibi oksijen, burada önemli rol oynar. Yedi günlük oksijen depomuz var fakat bunun ardından ne geleceği bilinmez.</p>

  <p class="p18"><span class="t5">—</span> Evet, böylece demek ki bize düşünmek için zaman var. Su ve besin durumu nasıl?</p>

  <p class="p18"><span class="t5">—</span> Tabii biraz kısıtlama yapmak gerekli. Fakat bu demek değildir ki aç kalacağız. Uzun bir süre için su ve yemek ihtiyacı karşılanabilir.</p>

  <p class="p19"><span class="t5">—</span> Elektrik?</p>

  <p class="p18"><span class="t5">—</span> Motorları durdurduğum andan itibaren, gereğinden de fazla.</p>

  <p class="p18"><span class="t5">—</span> Fakat anladığım kadarı ile üs noktasını aramak için hiçbir çaba sarfetmediniz.</p>

  <p class="p18"><span class="t5">—</span> Tamamen umutsuz. Toz her şeyi örtmüş. Haberleşme aracında, yüksek imdat frekansını işler durumda bıraktım, çok küçücük de olsa, sesimizi duyurabilmek için tek ümidimiz bu.</p>

  <p class="p18"><span class="t5">—</span> Demek ki başka yollar aramamız gerekiyor. Bu durum ne kadar devam eder acaba?</p>

  <p class="p18"><span class="t5">—</span> Bunu söylemek çok güç. Gemiyi araştırmaya, saat 20&rsquo;de kesilen sinyallerimizden sonra hemen başlayacaklarını düşünebiliriz. Bulunduğumuz bölgeyi de tahmin edebilirler. Fakat siz de gördünüz, tozların üstündeki izleri nasıl yokettiklerini. Bizim de batışımız, geride hiçbir iz bırakmaksızın oldu. Bütün bunlar bir yana, farzedin ki bizi buldular...</p>

  <p class="p19"><span class="t5">—</span> Bizi buradan nasıl çıkaracaklar?</p>

  <p class="p19"><span class="t5">—</span> Evet doğru.</p>

  <p class="p19">Yirmi kişilik toz kruvazörünün kaptanı ve uzay yolculuğu komodoru sessizce bakıştılar. Derken Ingiliz aksam ile konuşan bir ses geldi kulaklarına.</p>

  <p class="p12"><span class="t5">—</span> Her şey bir yana bayan, şu içtiğim, ayda yapılagelen ilk lezzetli çaydı, tebrik ederim.</p>

  <p class="p10">Komodor sessizce güldü.</p>

  <p class="p12"><span class="t5">—</span> Bu övgünün aslında size yapılması gerekir, hostese değil, diyerek, basınç göstergesini işaret etli.</p>

  <p class="p12">Pat yorgun gülümsedi. Tabii ya. Kabindeki basınç yükseldiğinden beri, su da normal derecesinde kaynayabiliyordu. Her şey bir yana, ılık şeyler içmekten kurtulmuşlardı şimdilik.</p>

  <p class="p12"><span class="t5">—</span> En büyük problem, insanların neşesi, dedi Hanstecn. Zannediyorum ki, cesaret verici ve konuyu açıklayıcı bir konuşma daha etkileyici olacaktır. Fakat kimseye de, kapımızı bir saat sonra vuracaklarmış ümidini vermemek şart. Bu durumun, birkaç gün sürebileceğini bildirmemiz daha gerçekçi ve inandırıcı olacaktır.</p>

  <p class="p12">&mdash;• Yardım merkezinin harekete geçmesi uzun zaman almaz, dedi Pat. Herhangi bir uzay gemisi, ay yüzeyine mecburi iniş yaptığında, onun yerini, Satelitlcr yardımı ile bulmak çok sürmez. Gerek, ayın dünya tarafındaki yüzünde bulunan Lagrange 2, gerekse arka yüzündeki Lagrange 1 için bu iş son derece basit. Fakat dediğim gibi biz, peşimizde hiçbir iz bırakmaksızın, yerin dibine gömüldük kaldık.</p>

  <p class="p12"><span class="t5">—</span> Bu gerçekten güç bir durum. Dünyada bir gemi battığı zaman, arkasında muhakkak birtakım izler bırakır. Hava baloncukları, yağ birikintileri ya da kopuk bir parça...</p>

  <p class="p12"><span class="t5">—</span> Bu, bizim için geçerli değil ve zannetmiyorum ki buradan yerin yüzüne bir şey gönderebilmemiz mümkün olsun.</p>

  <p class="p10"><span class="t5">—</span> Bu demektir ki, yapılacak tek şey beklemektir.</p>

  <p class="p12"><span class="t5">—</span> Evet, diye tasdikledi Pat oksijen deposuna göz atarak ve şurası kesin ki, bu bekleyiş ancak bir hafta olabilir.</p>

  <h1 class="p2" id="sigil_toc_id_3"><span class="t8">Dördüncü Bölüm.</span></h1>

  <p class="p21">AYIN ellibin kilometre uzağında, Tom Rawson son fotoğrafı da masanın üzerine koydu. Resmin her milimetrekaresini bir büyüteçle incelemişti. Başarı büyüktü. Bir insan gözünden milyonlarca daha iyi görebilen bu elektronik resim arayıcılar, tüm ayrıntılarına kadar resmi açıklamışlardı. Bu ayrıntılar içinde, ufacık bir toz kızağına bile rastlanıyordu, ya da dünyadan yansıyan gölgelere. Fakat Selene'den hiçbir iz yoktu. Deniz, her zaman olduğu gibi, kırışıksız, dümdüz görünüyordu.</p>

  <p class="p21">Tom, konu çok önemsiz de olsa, başarısızlıktan nefret ederdi. Onun inancına göre, yeterli araçlarla ve doğru yoldan gidildiği müddetçe, çözülemeyecek bir problem yoktu. Bu bir noktada da onun ilmi şekilde çalışan beyninin bir prensibiydi. Aslında bu durumda, insan hayatının da sahnede oluşu onun için yan bir etkendi, onu esas ilgilendiren, evrendi.</p>

  <p class="p21">Durumu, serinkanlı bir biçimde inceliyordu. Acaba büyük Sherlock Holmes bu problemi nasıl çözebilirdi? Tom için, zekâ ve kabiliyetlerine hayran olduğu, bu az sayıdaki büyük adamların, gerçekte hiç varolmadıklarını bilmek, çok enteresandı. Bu açık denizden çıkarılan son bilgiye göre, sadece bir tek yol kalmıştı. Kruvazör, sahilde ya da bir dağ yamacında, tahminen, <span class="t6">Yanarda</span><span class="t6">ğ</span> <span class="t6">Gölü</span> diye bilinen bölgede felâkete uğramıştı. Evet bu mümkündü. Kaza, üzerinde gidilen kaygan yollardan birinde olmuştu. Tekrar fotoğraflara dönüp, bu kez dağlık bölgeleri dikkatle incelemeye başladı. Derken, karşısına bir başka zorluk çıkıverdi. Denizin çevresinde çok sayıda yarık ve çatlak izleri görülüyordu. Bu izlerin her biri, kayıp kruvazörden kalma bir iz olabilirdi &bdquo; En kötüsü de, bu bölgelerin yeterince incelenememesiydi, çünkü dağların ayrıntıları ve yamaçları, göz kandırıcı bir şekilde vadiye doğru uzanıyordu. Lagrange 2&rsquo;den ise görüşün bu kadar derinliklere uzanmasına imkân yoklu. Tek çare, bu bölgelerin toz kızakları ile taranmalarıydı.</p>

  <p class="p22">Ona kalan tek iş, kontrol kulesini aramak ve son bilgileri vermekti:</p>

  <p class="p22"><span class="t5">—</span> Ben Lagrange 2"den Rawson, Susuz Deniz ve çevresini inceledim. Görünürde dikkati çeken hiçbir şey yok. Selene sahillerden birinde olmalı...</p>

  <p class="p23"><span class="t5">—</span> Teşekkürler, başka bir şüpheniz var mı?</p>

  <p class="p22"><span class="t5">—</span> Hayır, durum o kadar açık ki, resimlerde Selene&rsquo;nin dörtte biri küçüklüğündeki toz kızaklarınızı bile görebildim.</p>

  <p class="p23"><span class="t5">—</span> Peki deniz kenarında da hiçbir şey yok mu?</p>

  <p class="p22"><span class="t5">—</span> Elde edilen resimler, en küçük ayrıntıya kadar, bölgeleri gösterebilme gücüne sahip, güneş doğar doğmaz, hepsini yeni baştan inceleyeceğim. Unutmayın ki şimdi aşağıda gece.</p>

  <p class="p24"><span class="t5">—</span> Yardımlarınız için size teşekkür ederiz. Herhangi bir yenilik olursa bize lütfen haber verin...</p>

  <p class="p25">* * *</p>

  <p class="p22">Davis, Clavius City'de Rawson&rsquo;un son raporunu incelerken, artık sorumlu kişilere bu haberin ulaştırılması zamanı geldiğini düşünüyordu. Konuyu daha fazla saklamak, pek de akıllıca bir hareket değildi. Yanındaki trafik kontrol memuruna dönerek sordu:</p>

  <p class="p26"><span class="t5">—</span> Yolcular listesi geldi mi?</p>

  <p class="p22"><span class="t5">—</span> Şu anda Telefaks ile Roris Limanından elimize ulaştı. Bir dakika.</p>

  <p class="p27">Listeyi Davis'e verirken:</p>

  <p class="p28"><span class="t5">—</span> Gemide önemli kişiler var mı? diye sordu.</p>

  <p class="p23">Davis listeyi inceledi.</p>

  <p class="p13"><span class="t5">—</span> Bütün yolcular önemlidir, diye konuştu, sonra birden. Aman Allahım! diye bağırdı.</p>

  <p class="p14"><span class="t5">—</span> Ne var, ne oldu?</p>

  <p class="p14"><span class="t5">—</span> Komodor Hansten de gemide.</p>

  <p class="p14"><span class="t5">—</span> Ne, onun yolunun aya düştüğünü bilmiyordum.</p>

  <p class="p13"><span class="t5">—</span> Geleceğini kimseye söylemedik. Emekliye ayrıldıktan sonra, turist komisyonunda ona görev vermeyi iyi bir fikir olarak benimsemiştik. Fakat işine başlamadan önce gelip buraları bir görmek, incelemek istemişti.</p>

  <p class="p13">Adeta paniğe düşmüşlercesine, durumun son derece tatsız olduğunu düşünmeye başladılar. Uzay gemisi yolculuklarının bir numaralı kahramanının, normal bir turist gibi aya gelmesi ve garip bir kazaya kurban gitmesi...</p>

  <p class="p13"><span class="t5">—</span> Bu tabii Komodor için büyük şanssızlık, dedi kontrol memuru, fakat öte yandan, eğer hâlâ hayatta iseler, yolcular için büyük şans.</p>

  <p class="p13"><span class="t5">—</span> Gerçekten de ona ihtiyaçları büyük olabilir, araştırma merkezi bile bu durumda çaresiz kaldı, diye cevap verdi Daris.</p>

  <p class="p13">Aslında bu düşüncesinde yüzde yüz haklı değildi, çünkü Dr. Tom Rawson henüz tüm ümitlerini yitirmemişti.</p>

  <p class="p13">Cizvit papazı Vincent Ferraro da tıpkı onun gibi hissediyordu. Aslında bu iki adamın bugüne kadar karşılaşmadıkları çok yazıktı. Çünkü ikisi de zıt düşüncelerin insanlarıydı, bir araya gelseler, enteresan bir tiyatronun oynanacağı düşünülebilinirdi. Papaz Ferraro Allah&rsquo;a ve insanlara inanırdı, Dr. Rawson&rsquo;un ise hiçbir şeye inancı yoktu.</p>

  <p class="p13">Papaz Ferraro, ilmi alandaki iş hayatına fizikçi olarak başlamıştı, fakat sonra branşını Seleno fizikçiliğe döndürmüştü. Hiç kimse ondan daha fazla, ayda ne olduğunu bilemezdi. Onun elde ettiği bilgiler, ay yüzeyine stratejik bir şekilde yerleştirilen araçlarla ulaşıyordu.</p>

  <p class="p13">Bu araçlar, şu anda son derece enteresan sonuçlar ulaştırmışlardı. Ay saati ile ondokuzu elliüç dakika kırkyedi saniye geçe, Gökkuşağı koyunda büyük bir deprem not edilmişti. Bu aslında şaşırtıcı bir haberdi, çünkü bilhassa bu bölge, sağlamlığı ile bilinirdi. Papaz Ferraro, elektrik sayacını bu anzayı iyice belirtmesi için işler duruma getirip, öğle yemeğine çıktı. Bu sırada da, arkadaşlarından, Selene&rsquo;nin ortadan kaybolduğu haberini aldı.</p>

  <p class="p10">En ileri teknikteki elektronik beyinler, bazen komplike olayları, bir insanın zekâsının çözümleyebileceği şekilde aydınlatmaktan uzaktı. Papaz Ferraro ise daha ağzına tek lokma koymadan, iki ile ikinin çarpımı sonucunun kesinliği içinde fakat aynı zamanda da çılgınca bir çözüm buldu.</p>

  <p class="p10">&nbsp;</p>

  <p class="p10">&nbsp;</p>
</body>
</html>
