<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h1 class="p2" id="sigil_toc_id_27"><span class="t8">Otuzuncu Bölüm</span></h1>

  <p>SELENE&rsquo;deki yangın haberi, Lawrence&rsquo;in çalışma temposunu değiştirmemişti. Bundan daha çabuk hareket edemezdi. Eğer aceleye gelirse, her şeyin sonu olabilen bir hatayı yapması işten bile değildi. Ümidi, alevlerle giriştiği bu yarışı da kazanmaktı.</p>

  <p>Şimdi aralıktan sarkıtılmış olan alet, büyük bir pasta krema süsleyicisini andırıyordu. Aletin sivri ucu, organik bir silikon maddesi ile kaplanmış ve kuvvetli bir tazyik altında tutuluyordu. Silikon madde şu anda akıcı bir vaziyetteydi ama bu durumu çok uzun sürmeyecekti.</p>

  <p>Lawrence&rsquo;in bu maddeyi, tozu ayaklandırmadan, çift aralık boşluğuna ulaştırması gerekiyordu. Küçük bir çekiçle, yedi adet vidayı, vidalardan birinin dairenin merkezinden birine, diğerlerinin de eşit aralıklarla kenarına yerleşebilecekleri bir şekilde fırlattı.</p>

  <p>Sivri forma ucunu ortadaki vidaya uzattı ve içindeki likidi buraya boşalttı. Burada küçücük bir süpab açılmıştı şimdi. Lawrence aynı heyecanla, bu işlemi diğer vidalara da tatbik etti. Likit düzgün bir şekilde bu aralıklara yayılmakta ve metal platformun altındaki görünüş, adeta bir metre çapındaki büyük ve çok süslü bir pastayı andırmaktaydı. Yok, bu pastadan ziyade, kremalı bir sufle idi. Birkaç saniye sonra katalizasyon, yani iki maddenin birleşmesi işlemi başlayacaktı. Lawrence saatine baktı. Köpük beş dakika içinde taş gibi sertleşecek, böylece boşluğa toz dolamayacak ve halen içerdeki tozlar da dondurulmuş hale geleceklerdi.</p>

  <p>Lawrence bu beş dakikalık bekleme müddeti içinde, başka bir şeyle uğraşamıyordu. Beklemesi gerekti. Her şey, köpüğün sertleşip sabitleşmesine bağlıydı. Eğer bu hususta Roris Şehrindeki kimyacılar yanılmışlarsa, bu Selene&rsquo;dekilerin ölümü demekti.</p>

  <p class="p4">Bu bekleme süresinde, Lawrence bulunduğu yeri toparlamaya çalışıyordu. Artık işine yaramayacak gereçleri yukarı gönderip, tekrar beklemeye başladı. Eğer Maurice Spencer kameralarından birini gizlice Lawrence&rsquo;in bulunduğu yere sokabilseydi, televizyon seyircileri onun şimdiki bu bekleyişine herhalde hiçbir anlam veremeyeceklerdi.</p>

  <p class="p145">Hele aşağıya uzatılan cismin, bir çocuğun oyuncak çemberinden farkı olmadığını görebilseydiler, şaşkınlıkları şüphesiz daha da artacaktı. Ama bu çember bir oyuncak değil, Selene&rsquo;yi açacak olan bir anahtardı.</p>

  <p class="p146">* * *</p>

  <p class="p4">Susan, yolcuları önde, kabinin yukarı doğru kalkmış belgesinde toplamıştı. Birbirlerine yapışmış gibi, tavandan gelecek kurtarıcılarını görebilmek ümidi ile gözlerini yukarı dikmiş, duruyorlardı.</p>

  <p class="p4">«Biraz kuvvete, cesarete ihtiyaçları var,» diye düşünüyordu Pat. Aslında onun, buna daha çok ihtiyacı vardı çünkü nasıl bir tehlike içinde olduklarım çok iyi biliyordu.</p>

  <p class="p4">Yangın kabinin içini sardığı anda ölecekleri kesindi ama neyse ki yavaşça büyüyor ve az bir zaman için de olsa bu, onunla savaşmalarını sağlıyordu. Bir patlama olduğu anda ise, her şey bitmiş sayılırdı.</p>

  <p class="p4">Çünkü Selene bir bomba gibiydi ve şu anda ucundan ateşlenmiş vaziyetteydi, içinde bulunan akıcı oksijen dolu tanklar, geminin bir an içinde havaya uçmasına sebep olabilirdi.</p>

  <p class="p4">Yükselmekte olan ısı tankı sardığında, fiziksel olduğunca, kimyasal yönden de bir patlama meydana gelebilirdi. Aslında sadece birkaç yüz kiloluk T.N.T. bile, Selene&rsquo;nin ufacık parçalara bölünmesine kâfiydi. Pat bu korkularından Hansteen&rsquo;e bahsetmeyi saçma buldu. O şimdi olanca enerjisi ile tuvalet kapısının önüne barikat hazırlığı ile meşguldü. Öyle görünüyordu ki Komodor, bir yangından ziyade, büyük bir hücuma karşı korunmaya çalışıyordu. Gerçekte öyleydi ya. Koltukların ön kısımlarını çıkarmışlar, kapının üstünü örtmeye çalışıyorlardı. Yangın bir ihtimalle elektrik tesisatına sıçramayacaktı ama duvar yıkıldığı anda, tozlar derhal içeri hücum edecekti.</p>

  <p><span class="t5">—</span> Komodor, siz orada işinize devam ederken, ben de yolcularla meşgul olayım. Yirmi kişi birden dışarı çıkmaya uğraşırlarsa, başımıza ne geleceğini biliyorsunuz. Bu gerçekten de ne olursa olsun önlenmesi gereken bir kâbus gibiydi. Onları ölümden kaçıracak daracık bir tünelden hepsinin aynı anda çıkmak istemeleri ile oluşabilecek paniğin önüne geçmek imkânsız olsa gerekti.</p>

  <p>Pat öne doğru yürüdü. Dünyada olunsa, bu otuz derecelik eğilim yürümeyi çok zorlaştırırdı ama Ay&rsquo;da böyle bir zorluk yoktu.</p>

  <p class="p5">Bir köşede birikmiş duran korku dolu yüzlere baktı:</p>

  <p><span class="t5">—</span> Hepimiz çok yakın bir zamanda buradan çıkacağız. Tavan açılıp da, aşağıya bir halat sarkıtıldığında. Tabii önce hanımlar, sonra beyler. Üstelik alfabetik sıraya göre. Bacaklarınıza çok zahmet vermenize gerek yok, çünkü biliyorsunuz ki burada sahip olduğunuz ağırlık çok azdır. Kendinizi ellerinizle, mümkün olan çabuklukla yukarı çekeceksiniz. Ama önünüzde gitmekte olanı da itip engellemeyin. Zaman yeterli olacaktır ve siz de birkaç saniye içinde yukarıya ulaşabileceksiniz. Susan, yolcularımızı alfabetik sıraya göre sıralar mısın lütfen. Harding, Bryan, Johanson, Barrett, siz de lütfen hazır olun. Her an yardımınıza ihtiyacımız olabilir...</p>

  <p>Sözünün sonuna gelemedi. Arkadan bir gürültü gelmişti. Öyle fazla yüksek değil, patlatılan plastik bir torbadan daha fazla ses çıkardı. Ama bu bir patlamaydı ve belliydi ki duvar yıkılmıştı.</p>

  <p>Tavanın diğer tarafında ise, Lawrence çemberi düz bir şekilde fiberglasın üstüne yerleştirmiş ve kuru bir çimento ile sabitleştirmişti. Çember kuyu ile hemen hemen aynı çaptaydı. Lawrence büyük bir dikkatle çalışıyordu çünkü infilak maddeleri onun için son derece tatsız şeylerdi.</p>

  <p>Çemberin doldurulması özel bir teknik bilgi gerektirmiyordu. Saniyenin binde biri zamanda olabilecek bir işti. Motorlu kesici ile ise aynı iş ancak bir çeyrek saatte yapılabilirdi. Aslında önceleri kesiciyi kullanmayı düşünmüştü ama şimdi bu fikrini değiştirmiş olduğundan dolayı memnundu. Anlaşılan onbeş dakikadan da az zamanı kalmıştı.</p>

  <p>Bunda da ne kadar haklı olduğunu, köpüğün kurumasını beklerken anladı.</p>

  <p><span class="t5">—</span> Yangın kabinin içine sıçramak üzere, diye bir ses bağırıyordu aşağıdan.</p>

  <p>Lawrence saatine baktı. Bir an, zaman sanki durmuş, saniyeler ilerlemiyormuş gibi geldi. Tabii bu bir aldanmaydı, saat işliyordu ama zaman onun istediği gibi akıp gitmiyordu.</p>

  <p>Otuz saniye içinde köpük bir taş sertliğini alacaktı. En iyisi biraz daha beklemekti.</p>

  <p>Sonra yavaşça halattan yukarı tırmanmaya başladı, patlayıcı maddenin tellerini de beraberinde çıkarıyordu. Zaman hissi son derece başarılıydı. Kuyudan dışarı çıkıp, telleri patlatırcasına bulunduğu kutuya bağladıktan sonra daha on saniyesi kalacaktı.</p>

  <p class="p5"><span class="t5">—</span> Selene&rsquo;ye şimdi saymaya başladığımızı bildirin.</p>

  <p>Pat arkaya, Komodor&rsquo;a yardıma koşarken, Sue&rsquo;nun sesini duydu:</p>

  <p class="p147"><span class="t5">—</span> Bayan Morley, Bayan Schuster, Bayan Williams...</p>

  <p class="p5">Ne garip tesadüftür ki Bayan Morley bu kez de kendini yine ilk sırada göstermişti, artık yeniden şikâyetçi olacak bir sebep bulamazdı herhalde.</p>

  <p>Derken Pat ikinci bir korkulu düşünce ile sarsıldı. Ya Bayan Schuster tünelde sıkışıp kalır da bütün yolu kapatırsa? Ama taa sona kadar da bekletilemezdi ki kadıncağız. Yok yok, o da geçerdi tünelden. Zaten kuyu planlı bir şekilde biraz genişçe yapılmıştı, üstelik Schuster de bugüne kadar bir, iki kilo zayıflamıştı...</p>

  <p>İlk bakışta, tuvaletin kapısı ateşe biraz daha dayanacağa benziyordu. Tek şey, aralıklardan içeri dolmaya başlayan dumandı. Pat biraz daha ümitli nefes almaya başlamıştı şimdi. Yangın içeri yayılana kadar belki bir yarım saat daha geçerdi, o zamana kadar da...</p>

  <p>Çıplak tabanlarını bir şeyler gıdıklıyordu. Otomatik bir şekilde geriye çekildi, o anda da «bu da neydi?» diye sordu kendi kendine.</p>

  <p>Aşağıya baktı, kırmızı lambaların ışığında her ne kadar rahatça görülemiyorsa da, birkaç saniye sonra gözleri alışınca, bunun ne olduğunu korku içinde anladı. Barikatla kapanmış kapının altından, hayalet gibi, gri bir sel içeri doğru akmaya başlamıştı. Arkasına ne dayanmış olursa olsun, kısa zaman içinde kapı, tonlarca hücum eden bu toz direncine dayanamayacaktı. Şu anda bile bu sessiz ve garip sel, kısa bir zaman içinde ayak bileklerine kadar yükselmişti.</p>

  <p>Pat hiçbir şey belli etmedi. Birkaç santimetre ilerde onun gibi hareketsiz duran Komodora dahi bir şey söylemedi ve hayatında ilk kez -belki de bu son kez olacaktıiçinde kör, çılgın bir nefret hissi uyandı. Anlaşılan bu bilinçli, canavar ruhlu deniz, onlarla kedinin fareyle oynaması gibi oynuyordu. «Her seferinde tam kurtulmamıza ramak kalmışken, yeni bir acı sürprizle karşılaşıyoruz ve her seferinde kurtulmaya giden yolda, bir adım geri kalmış oluyoruz,» diye düşündü. «Radley&rsquo;in belki de hakkı var.»</p>

  <p class="p148">Oksijen borusundan sarkıtılmış hoparlör, onu bu fatalist düşüncelerinden uyandırdı.</p>

  <p class="p148"><span class="t5">—</span> Biz hazırız, diye bir ses çınladı. Hepiniz Selene&rsquo;nin ucunda toplanın ve yüzlerinizi koruyun. On&rsquo;dan itibaren saymaya başlıyorum.</p>

  <p class="p149"><span class="t5">—</span> On...</p>

  <p class="p148">«Biz artık işin sonuna geldik.» diye düşündü Pat. Zamana ihtiyacımız yok. Ona zaten hiç sahip olamadık ki.</p>

  <p class="p149"><span class="t5">—</span> Dokuz...</p>

  <p class="p150">«Bu iş yürümeyecek. Bu deniz bizi bırakmayacak!»</p>

  <p class="p149"><span class="t5">—</span> Sekiz...</p>

  <p class="p148">«Bütün bu uğraşdardan sonra bu acı son, gerçekten de çok hüzünlü. Sayısızca insan, bizi kurtarmak için ölümü bile göze aldı. Hiç olmazsa onlar bir başarıyı hak etmişlerdi.»</p>

  <p class="p149"><span class="t5">—</span> Yedi...</p>

  <p class="p148">«Bu genellikle bir şans numarasıdır, değil mi? Belki bize de uğur getirir, hiç olmazsa içimizden birkaçına.»</p>

  <p class="p149"><span class="t5">—</span> Altı...</p>

  <p class="p148">«Deneyelim bir kere. Kaybedecek bir şeyimiz yok ya. Diyelim ki yukarı çıkmak onbeş saniye sürecek...»</p>

  <p class="p149"><span class="t5">—</span> Beş...</p>

  <p class="p148">«... ve diyelim ki birinin dışarı çıkması üç, daha emin olmak için beş saniye sürse...</p>

  <p class="p149"><span class="t5">—</span> Dört...</p>

  <p class="p148">«... sonra tabii ip merdivenin tekrar aşağı indirilmesi gerekiyor...»</p>

  <p class="p149"><span class="t5">—</span> Üç...</p>

  <p class="p148">«... yirmüki kere beş saniye, bin ve... yok canım saçma, artık hesap bile yapamaz oldum.»</p>

  <p class="p149"><span class="t5">—</span> İki...</p>

  <p class="p148">«... diyelim yüz ve birkaç saniye, daha doğrusu iki dakika, bu kadar zaman da, oksijen deposunun patlamasına kadar yeter herhalde...</p>

  <p class="p149"><span class="t5">—</span> Bir... «Bir ! Ben daha yüzüme bile bir şeyler örtemedim. Belki de yere yatmam daha doğru olur, her ne kadar bu iğrenç şeyi yutacaksam da...»</p>

  <p class="p30">Derken ani ve kulakları paralayan bir gürültü duyuldu, arkasından da hava püskürmesi. Hepsi bu kadardı. Uzmanlar çok iyi bir iş çıkarmışlardı doğrusu. Çemberin tesiri son derece ayarlı hesaplanmıştı. Tepeden içeri bir kırıntı bile toz girmemişti. Oysa tuvaletten giren toz, kabinin döşemesini yarıya kadar kaplamış bulunuyordu.</p>

  <p class="p30">Zaman durmuş gibiydi. Sonsuz gibi görünen bir müddet içinde hiçbir şey olmadı. Sonra da nefesleri kesen, aslında son derece normal, ama şu anda beklenilmedik bir anda cereyan ettiği için, adeta mucize gibi olan bir olay oldu.</p>

  <p class="p30">Birden, pırıl pırıl beyaz bir çember şeklindeki ışık, kırmızı gölgelerle örtülü tavanda göründü ve gittikçe genişleyerek ve parlayarak, tavandaki uçurulan parça yere düşer düşmez, kuyunun tüm içini kapladı. Bu ışık, tepelerinden yirmi metre yükseklikte yanmakta olan bir lambadan başka bir şey değildi ama günlerden beridir karanlık kırmızı ışıktan başka bir şey görmemiş gözler için, bir güneş doğuşundan çok daha fevkalâde bir manzaraydı bu.</p>

  <p class="p30">İp merdiven, tavandaki kısım yere düşer düşmez aşağı sarkıtılmıştı. Bayan Morley bir şimşek gibi yukarı tırmanmaya başladı. Onu Bayan Schuster takip etti, daha yavaş ama yine de düzgün bir tempo ile. Sanki küçücük ümit parıltılarının gece karanlığı içinde yutulup gitmesi gibi, ortalık yine kararmıştı. Bir saniye sonra Bayan Williams tırmanmaya başladı.</p>

  <p class="p30">Şimdi erkeklere sıra gelmişti. Barikatla korunmuş tuvalet kapısı rezelerinden fırlayıp da içeri toz korkunç bir sel halinde akmaya başladığında, kabinin içinde daha oniki kişi vardı. Kabindeki meyli çıkmaya çalışırken, ilk toz dalgası Pat&rsquo;ı yakalamıştı. Hareketleri gittikçe yavaşlıyor, sanki yapışkan bir maddeye tutulmuş gibi hareket etme gücü azalıyordu. Neyse ki içerdeki nemli ve ağır hava, tozun üzerinde etkisini göstermişti. Aksi takdirde hepsinin toz bulutu içinde boğulması an meselesiydi. Pat hapşurup, öksürmeye başlamıştı. Yarı kör bir haldeydi ama hâlâ nefes alabiliyordu.</p>

  <p class="p34">Sue&rsquo;nun, yolcuları kuyuya sokarken saydığını duyuyordu.</p>

  <p class="p34"><span class="t5">—</span> Onbeş, onaltı, onyedi, onsekiz ,ondokuz...</p>

  <p class="p34">Aslında onu hanımlarla birlikte yollamak istemişti ama işte hâlâ buradaydı ve kendisine güvenen insanlara yardıma uğraşıyordu.</p>

  <p class="p151">Yirmi, bu da sizsiniz Komodor, çabuk!</p>

  <p class="p30"><span class="t5">—</span> Sizden sonra gelirsem, daha iyi olurdu Susan, dedi Komodor. Pat hiçbir şey göremediği halde, olup biteni hissediyordu. Anlaşılan Komodor Sue&rsquo;yu zorla havaya kaldırmış ve ipe tırmanmak mecburiyetinde bırakmıştı. Ne yaşı, ne de yıllarca verdiği hizmetin yorgunluğu, kuvvetinden hiçbir şey eksiltememişti.</p>

  <p class="p34"><span class="t5">—</span> Orada mısınız Pat? diye bağırdı. Ben merdivendeyim.</p>

  <p class="p34"><span class="t5">—</span> Beni beklemeyin... geliyorum.</p>

  <p class="p30">Bunu söylemesi, yapmasından daha kolaydı. Sanki milyonlarca nazik ama kararlı parmaklar onu yakalamış, gittikçe yükselmekte olan selin içine doğru çekiyorlardı. Bir koltuğun toza gömülmekte olan arkalığını yakalayarak, kendisini sızmakta olan ışığa doğru çekmeye çalıştı.</p>

  <p class="p30">Yüzüne birden bir şey çarptı. Bunu, ne olduğunu bilmeden uzaklaştırmaya uğraşırken, ip merdivenin ucu olduğunu farketti. Yakaladı ve kendisini büyük bir gayretle yukarı doğru çekti. <span class="t4">Susuz Deniz</span> onun bu son çabasını, yavaşça ve tereddütle kabul etmiş gibi görünüyordu.</p>

  <p class="p30">Kabinin içine son bir kez baktı. Geminin arka kısmı tamamen gri selin içinde kalmıştı, olağanüstü bir görüntüydü bu. Sel, dümdüz, hiçbir kırışığı olmaksızın yükselmeye devam ediyordu. Bir metre ilerde, kâğıt bir bardak bu gri fırtınanın ortasında oyuncak bir gemi gibi sessizce duruyordu. Birkaç dakika içinde, toz tavana ulaştığında o da dibe inecekti ama şu anda cesaretle karşı koymasını biliyordu.</p>

  <p>Kırmızı ışıklar, toza gömülseler bile, günlerce yanmaya devam edeceklerdi.</p>

  <p>Şimdi kuyunun içine sığınmış, adalelerinin olanca kuvveti ile yukarı tırmanıyordu ama önünde Komodor vardı. Hansteen kesonun dışına çıktığında, Pat&rsquo;ın gözleri ani ışıkla kamaştı, bundan korunmak için de istemeden bakışlarını aşağıya çevirmek zorunda kalmıştı. Tozun, peşinden hızla, hareketsiz ve acımasız bir şekilde kuyu içinde yükseldiğini gördü.</p>

  <p>Kesonun kenarından, garip bir şekilde doldurulmuş iglu&rsquo;ya sıçradı. Etrafında ve her köşede, yolcularının tanıdık yüzlerini görebiliyordu şimdi. Uzay elbiseleri içindeki dört kişi ve korunmasız giyinmiş birisi daha, onlarla meşgul oluyorlardı. Bu Lawrence olsa gerekti. Bunca günden sonra yeni bir çehre ile karşılaşmak ne kadar da garipti.</p>

  <p class="p5"><span class="t5">—</span> Herkes yukarı erişebildi mi? diye sordu.</p>

  <p class="p5">Lawrence endişeli bir ifade ile:</p>

  <p><span class="t5">—</span> Evet, ben en sonuncularıydım. Daha doğrusu öyle ümit ederim. O karanlık ve şaşkınlık dolu anlarda acaba aşağıda birisi kalmamış mıydı? Örneğin, Radley? Belki de yukarı çıkmaktan korkmuştu.</p>

  <p>Hayır hayır, o da buradaydı, bütün diğerleri gibi. Pat sevgili yolcularını saymaya başladığında, iglunun plastik döşemesi birden kalkmış ve kuyunun içinden bir duman halkası yükselmeye başlamıştı. Tavana kadar fışkırmış ve içindekiler daha herhangi bir harekette bile bulunamadan tekrar yere çökmüştü.</p>

  <p class="p5"><span class="t5">—</span> Hay aksi şeytan, bu da neydi? diye sordu Lawrence.</p>

  <p><span class="t5">—</span> Bizim oksijen depomuz. Sevgili, eski kutu, sonuna kadar dayandı.</p>

  <p class="p5">Ve Selene&rsquo;nin Kaptanı artık gözyaşlarını tutamıyordu.</p>

  <h1 class="p2" id="sigil_toc_id_28"><span class="t8">Otuzbirinci Bölüm</span></h1>

  <p class="p153">TOZ KRUVAZÖRÜ Roris Limanını terkederken:</p>

  <p><span class="t5">—</span> Hâlâ ilk fikrimde inat ediyorum. Şu bayraklar hiç de iyi buluş değil. Vakum içinde oldukları müddetçe öylesine sahte görünüşleri var ki, diye söyleniyordu Pat.</p>

  <p>Ama yine de, liman binasının üstünde, burada rüzgâr olamayacağı halde dalgalanmakta olan bayrakların mükemmel bir illüzyon olduğunu da kabul ediyordu. Görüntü ve ışıklandırmanın elektroniklerle ayarlanmış olması, dünyadaki seyircileri şaşkınlığa düşürecek güzellikteydi.</p>

  <p>Bu, Port Roris ve tüm ay için büyük bir gündü. Pat şimdi Sue&rsquo;nun da orada olabilmesini arzu ediyordu ama kızcağızın durumu buna müsait değildi. Bu sabah onu ayrılmadan önce öptüğünde, Sue:</p>

  <p><span class="t5">—</span> Dünyadaki kadınların o ağır çekimde nasıl oluyor da dünyaya çocuk getirebildiklerine şaşıyorum doğrusu, demişti.</p>

  <p>Pat şimdi gelecekteki ailesi hakkındaki düşüncelerini kafasından uzaklaştırmaya çalışırken, Selene 2&rsquo;ye tam gazı vermişti. Gri toz yığınları, tek renkli bir gökkuşağı gibi kruvazörün etrafını sararken, arkasında kabinden yirmiüç yolcunun Ahh ve Ohh&rsquo;larını duyabiliyordu. Yolculuk gün ışığında yapılıyordu. içerdekiler denizin sihirli ışıkları üstünde yol alarak, Yanardağ Gölü&rsquo;nün karanlık dar boğazına ulaşacaklardı. Her zamanki rota idi bu ama en büyük yenilik Selene 2&rsquo;nin, acı bir sonu olan selefinin ardından ortaya çıkarılmış, güneş sisteminin en meşhur aracı olmasıydı.</p>

  <p><span class="t5">—</span> Rotayı bu şekilde devam ettirin, dedi Pat yardımcı pilota, ben arkaya gidip yolcularla biraz sohbet edeyim.</p>

  <p>Hayranlık dolu bakışların zevkine varacak kadar gençli henüz. Ayrıca Selene l&rsquo;deki son saatlerde olagelmiş olayların, onu bir kahraman kimliğine bürüdüğünü de biliyordu, tabii yaptığı bazı hatalar hariç. Orada durmakta olan son derece kıymetli evlilik hediyesine gururla baktı. Batık Toz Kruvazörünün altından yapılmış küçük bir modeliydi bu ve Bay ve Bayan Harris adına verilmişti. -Selene&rsquo;nin yolcularından, kalpten teşekkürler. İşte bu onun sahip olduğu tek armağandı. Bir başkasına da ihtiyacı yoktu.</p>

  <p class="p154">Kabinin orta yerinde birden kalıverdi. Hiç de yabancısı olmadığı bir ses ona sesleniyordu.</p>

  <p class="p154"><span class="t5">—</span> İyi günler Kaptan. Beni burada görmek sizi şaşırtmış olsa gerek.</p>

  <p class="p154">Pat hemen kendini toparlayıp, sevimli bir şekilde gülümsedi.</p>

  <p class="p154"><span class="t5">—</span> Bu gerçekten de beklenmeyen bir zevk benim için Bayan Morley. Sizin yeniden ayda olduğunuzu bilmiyordum.</p>

  <p class="p154"><span class="t5">—</span> Bu benim için de sürpriz oldu. Gazetemden, bu yolculuk hakkında bir yazı hazırlamam için beni buraya gönderdiler.</p>

  <p class="p154"><span class="t5">—</span> Ümit ederim ki bu kez öylesine korkulu sahnelerle karşılaşmayız. Diğerleri ile hâlâ temas halinde misiniz? Dr. McKenzie ve Schuster&rsquo;lerden birkaç hafta önce mektup aldım. Ama zavallı Radley&rsquo;e Harding onu tevkif ettikten sonra ne oldu bilmiyorum.</p>

  <p class="p154"><span class="t5">—</span> Hiçbir şey. Sadece işini kaybetti. Firma, Radley&lsquo;in birçok kişinin sempatisini toplayabileceğini düşünerek, onu mahkemeye çıkarmaktan vazgeçti. Şimdi o da, anlattığı hikâyelere inananlara söylevler vererek ekmeğini kazanıyor. Ayrıca size bir sır vereyim Kaplan Harris...</p>

  <p class="p155"><span class="t5">—</span> Evet?</p>

  <p class="p156"><span class="t5">—</span> Birgün tekrar aya gelecektir.</p>

  <p class="p154"><span class="t5">—</span> Buna karşı değilim. Çünkü onun Mare Crisium&rsquo;da ne bulmayı ümit ettiğini hâlâ anlamış değilim.</p>

  <p class="p154"><span class="t5">—</span> İkisi de gülüştüler.</p>

  <p class="p154"><span class="t5">—</span> Duydum ki buradaki görevinizi bırakıyor muşsunuz. Doğru mu?</p>

  <p class="p108"><span class="t5">—</span> Evet doğru. Uzay yolculuğu ilgililerine haber verdim bile Fakat bu arada pilot imtihanını başarıp başaramayacağımı bilemiyorum.</p>

  <p class="p108">Bunu denemesi gerektiğinden kesinlikle emindi. Sue ve Komodor ile bu konuyu sık sık konuşup, tartışmışlardı. Onların da Pat&rsquo;ı başka görevlerin beklediğinden şüpheleri yoktu. Üstelik bunun başka bir sebebi de vardı.</p>

  <p class="p108">Selene l&rsquo;deki facia, onu yaşayan yolcuların hayatlarında bazı değişikliklere sebep olup olmadığını kendi kendine sorup durmuştu.</p>

  <p class="p108">Rawson büyük bir televizyon yıldızı olmuştu. Tüm rakiplerini alt etmiş, televizyon seyircisinin bir numaralı sevgilisi haline gelmişti.</p>

  <p class="p108">Lawrence, yazmakta olduğu hatıra kitabı üstünde zorlu bir şekilde çalışıyor ve onu bir zamanlar ihmal ettiğine hayıflanıp duruyordu.</p>

  <p class="p108"><span class="t5">—</span> Özür dilerim Bayan Morley, diğer yolcularla da ilgilenmem gerek. Clavius City&rsquo;e tekrar geldiğinizde sizi bekleriz, bizi ziyaret edin lütfen.</p>

  <p class="p38"><span class="t5">—</span> Memnuniyetle.</p>

  <p class="p108">Pat kabinin içinde ilerlerken bazen bir soruya, bazen bir selama karşılık veriyordu. Derken mutfak olarak kullanılan hava eklüzüne girip, kapıyı kapattı.</p>

  <p class="p108">Burası, Selene 1'dekinden daha geniş yapılmıştı ama görüntüsünde hiçbir değişiklik yoktu. İçeri girdiğinde, kafasına üşüşen eski hatıralardan silkinmesi imkânsızdı. Şurada uzay elbisesi duruyordu. Onun oksijen tüpü, McKenzie ile hayatlarını kurtarmıştı. Şurası da, gece boyunca yükselmekte olan tozun garip fısıltılarını daha iyi duyabilmek için kulağını yapıştırdığı duvar olmalıydı.</p>

  <p class="p108">Bu modelde ise bir yenilik vardı şimdi. Dış kapıya küçük bir pencere konmuştu. Alnını pencerenin kenarına dayayıp, dışardaki denizi seyretmeye daldı.</p>

  <p>Kruvazörün gölgeler içinde kalan bölgesinde bulunuyordu. Önünde uzayın karanlığı uzanıyordu. Bir müddet sonra yıldızları görmeye başladı. Sadece parlak olanları, çünkü ortalık daha o kadar kararmamıştı. İşte şurada Jüpiter, Venüs&rsquo;ün hemen yanında, planetlerin içinde en parlağı...</p>

  <p class="p5">Yakında orada olacaktı, evinden çok uzaklarda.</p>

  <p>Pat Ay'ı seviyordu ama Ay onu öldürmeye uğraşmıştı, hem de tüm gücü ile. Kendisini bir daha bu korunmamış yüzey üzerinde asla rahat hissedemeyecekti.</p>

  <p>Kapı açıldı ve hostes elinde boş fincanların bulunduğu tepsi ile içeri girdi. Pat gülümseyerek, eliyle çevreyi gösterdi.</p>

  <p><span class="t5">—</span> Burası şimdi sizin imparatorluğunuz Bayan Johnson. İnşallah ondan memnun kalırsınız.</p>

  <p class="p157">Sonra tekrar direksiyonun başına dönerek, kendisinin son ve şu gencecik «Selene II»nin ilk yolculuğu olan <span class="t4">Susuz Deniz</span>&rsquo;deki rotasına devam etti.&nbsp;</p>

  <p class="p158">S O N</p>

  <p class="p52">&nbsp;</p>

  <p class="p159">&nbsp;</p>
</body>
</html>
