<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h1 class="p2" id="sigil_toc_id_22"><span class="t8">Yirmibe</span><span class="t4">ş</span><span class="t4">inci Bölüm</span></h1>

  <p>TABİATIN, şimdi Selene&rsquo;nin içinde bulunduğu şu duruma gelebilmesi için aslında en azından bir milyon yıla ihtiyacı vardı.</p>

  <p class="p5">Selene ikinci kez yine onun tuzağına düşmüştü.</p>

  <p>Uzay gemilerinin aksine Selene&rsquo;de kullanılan ve üretilen az miktardaki su, gerektiğinde boşaltılabilirdi.</p>

  <p>Fakat şu geçmiş beş gün zarfında Selene dışarıya yüzlerce kilo su ve buhar atmıştı. Bütün bunlar da, suya hasret toz tarafından emilmiş ve suyun salıverildiği bölgede adeta bir bataklık meydan a gelmişti. Kruvazör de, yavaşça oluşturduğu bu temelde batmaya başlamış, tepeden inen kesonun son baskısı da bunu tepiştirmişti.</p>

  <p>Yukarda salda, facianın ilk işareti olan kırmızı ikaz lambası yanmaya başlamış ve bunu takip eden haberleşme sinyali, her frekansta ötmeye başlamıştı. Görevli tekniker, derhal sesi kapatmıştı ama kırmızı lamba yanmakta inat ediyordu. Ölçü aletine ilk bakışında Lawrence neler olduğunu derhal farketti. Her iki boru da Selene ile bağlantılarını kaybetmişlerdi. Hava temizleme tesisleri, temiz havayı bunlar yolu ile Selene yerine denize iletiyor ve denizdeki tozu da diğer boru ile yukarı pompalıyordu. Lawrence, filtrenin temizlenmesinin ne kadar zaman alabileceğini düşünmeye çalıştıysa da, bu fikrinden hemen caydı. Şu anda tek çabası Selene ile irtibat kurmaktı.</p>

  <p>Hiçbir cevap yoktu yine. Tüm frekansları denemiş, fakat <span class="t4">Susuz Deniz</span>&rsquo;den hiçbirine karşılık gelmemişti.</p>

  <p><span class="t5">—</span> İşleri tamam, dedi, her şey bitti. Az daha başarıya ulaşıyorduk, ama az daha. Bir saat geç...</p>

  <p>«Ne olabilir acaba?» diye düşündü. Belki sebep tozdu ama gemi iç direncinin buna karşı koyması gerekirdi. Bu durumda bir tek sebep gösterilebilinirdi, toz kruvazörü daha da derinlere gömülmüştü. Böylece onlar da oyunu kaybetmişlerdi...</p>

  <p>Selene son derece yavaş düşmeye başladığında, Pat durumdaki ilk değişikliği derhal fark etti. Dışardan emici bir ses geliyordu, oksijen boruları yerlerinden çıkmışlar, kruvazör geriye doğru eğilmişti. Fiberglas çıtırdadı, borulardan biri hava eklüzünün tavanına çarparak kayboldu ve geride bıraktığı delikten, kalın bir dalga şeklinde hücum eden toz, kabinin içine boğucu bir bulut halinde çökerek yere kadar indi.</p>

  <p>Komodro Hansteen içlerinde ilk reaksiyonu gösteren olmuştu. Bu toz selini durdurabilmek için, üstündeki gömleği parçalarcasına çıkarıp, elinde yuvarlayarak, bu açıklığa sıkıştırdı. Şimdi toz, gömlekten açıkta kalan yerlerden bir spray gibi fışkırıyordu. Tam tozu durduracaktı ki, ikinci boru yerinden çıktı, çıkarken de elektrik tellerinin yeniden tahribine sebep oldu ve tüm ışıklar bir anda sönüverdi.</p>

  <p><span class="t5">—</span> Onu ben hallederim, diye bağıran Pat, bir saniye sonra elindeki gömleğini borudan açıkta kalan deliğe bastırdı.</p>

  <p>Bugüne kadar <span class="t4">Susuz Deniz&rsquo;de</span> yüzlerce defa dolaşmıştı ama asla şu toz ile direk bir teması olmamıştı. Şimdi ise bu gri, sevimsiz pudra, burun ve gözlerine doluyor nefes almasını ve birşeyler görmesini engelliyordu. «Boğulmaktan daha da fecisi varmış» diye düşündü. «Canlı canlı gömülmek.»</p>

  <p>Tozun içeri akması sadece incecik bir hat haline gelince, bunun kaderlerinin yazıcısı olacak bir durum olduğunu anladı. Onbeş metre kalınlığındaki toz, aydaki çok düşük yer çekimi etkisi ile, öldürücü bir şekilde içeri girememişti neyse ki, eğer delikler biraz daha büyük olsaydı, bütün bu çabaları yersiz olacaktı.</p>

  <p>Pat, başına ve omuzlarına akan tozları silkeledi ve gözlerini açtı. En azından tekrar görebiliyordu. Tehlike lambası hâlâ işliyordu. Komodor bu arada deliği iyice tıkamayı başarmış, şimdi de kâğıt bardaklarla kabinin her yerini kaplayan tozun üzerine su serpiyordu. Toz bu elki ile derhal çamur halinde yere çökmüştü.</p>

  <p class="p44">Hansteen Pat&rsquo;a bakarak:</p>

  <p class="p44"><span class="t5">—</span> Şimdi Kaptan dedi, herhangi bir teoriniz var mı?</p>

  <p class="p49"><span class="t5">—</span> Neler olup bittiğini bilmiyorum ki, belki bunu yukardakiler açıklayabilirler.</p>

  <p class="p49">Koltuğuna erişebilmek için tırmanmak zorundaydı çünkü gemi otuz derece geriye doğru eğilmişti. Pat haberleşme aracına vardığında, içinde garip bir his duymaya başlamıştı. Bütün bu uğraşılar saçmaydı. Hiçbir kurtuluş yolu kalmamıştı artık.</p>

  <p class="p49">Aracı işletmeye çalıştığında, bu hissinde ne kadar haklı olduğunu anladı. Oksijen borusu aynı zamanda haberleşme tesisinin elektrik hatlarını da parçalamıştı.</p>

  <p class="p49">Pat yavaşça geriye döndü, yirmibir kişi ümit dolu bakışlarla onu seyrediyordu. Ama o sadece Sue&rsquo;yu görüyordu. Kızın yüzünde endişe ve azim okunuyordu ama korkudan eser yoktu. Pat tüm ümitsizliğinin uçup gittiğini hissetti.</p>

  <p class="p49"><span class="t5">—</span> Şeytan bilir neler olduğunu, ama şuna inancım sonsuz ki, daha sonumuz gelmedi. Belki biraz daha gömüldük fakat saldaki arkadaşlarımız bize erişeceklerdir. Bütün bu, kısa bir duraklama anlamına geliyor, daha fazla değil. Bunu büyük bir dert edinmemize hiç gerek yok.</p>

  <p class="p49"><span class="t5">—</span> Etrafta huzursuzluk doğurmak istemiyorum Kaptan, diye Barrett lafa karıştı, ya sal batmışsa o zaman halimiz ne olacak?</p>

  <p class="p49"><span class="t5">—</span> Bunu haberleşme tamir edilir edilmez öğreneceğiz. Tavanda sarkan karmakarışık elektrik tellerine bakarak, şu spagetti&rsquo;yi bir düzene sokuncaya kadar, sizin şu küçücük lambalarla idare etmeniz gerekecek.</p>

  <p class="p49">&mdash;Oh, hiç dert değil, dedi Bayan Schuster, onlar benim pek hoşuma gidiyorlar.</p>

  <p class="p44">Pat zayıf ışıkta yeterli olmasa bile, yolcuların yüzlerindeki ifadeleri seçebiliyordu. Bir dakika sonra da tüm sakinliklerini kaybetmeye başlayabilirlerdi.</p>

  <p class="p34">Pat tesisi tamir edemeyeceğini anlamıştı.</p>

  <p class="p30">&mdash;Durum çok ciddi. Sal&rsquo;ı, buraya bir mikrofon uzatamadıkları müddetçe de bu durumdan haberdar etmeye imkân yok.</p>

  <p class="p30"><span class="t5">—</span> Bu demektir ki, dış dünya ile kontağımız, yeniden tümüyle kesildi, dedi Barrett. Onlar ise neden cevap vermediğimizi anlayamayacaklar. Böylece de ölmüş olduğumuzu düşünerek geriye dönecekler.</p>

  <p class="p30"><span class="t5">—</span> Şef mühendis Lawrence&rsquo;i kendi kulaklarınızla dinlediniz. O böyle her şeyi yarıda bırakacak bir insan değildir. Bunu yapmadan önce de yaşamadığımızın kesin delillerini bilmek isteyecektir. Bu olayı kendinize dert etmeyiniz.</p>

  <p class="p30"><span class="t5">—</span> Peki hava durumu ne âlemde? dedi Profesör Jayawardene, şimdi yeniden kendi depomuz ile geçinmeye başladık.</p>

  <p class="p30"><span class="t5">—</span> Birkaç saat yetmesi gerek, çünkü emici tekrar işlemeye başladı. O zamana kadar da boruları tekrar eski yerlerine oturtacaklardır. Geçecek zamanda meşgul olacak bir şeyler bulmalıyız yine. Üç günü başarı ile geçirdik, birkaç saat daha sabırlı olmalıyız.</p>

  <p class="p30">Pat yolculardan birinin yerinden kalktığını gördü. Bu, şimdiye kadar ağzından bir kelime olsun çıkmamış, sessiz Bay Radley idi.</p>

  <p class="p30">Pat, Yeni Zelandalı olması haricinde, onun hakkında hiçbir şey bilmiyordu.</p>

  <p class="p34"><span class="t5">—</span> Bir şey mi söylemek istiyorsunuz Bay Radley?</p>

  <p class="p30">Radley, zayıfça aydınlatılmış kabinde, tıpkı sınıfındaki öğrencilerine hükmeden bir öğretmen havasında:</p>

  <p class="p30"><span class="t5">—</span> Evet Kaptan, dedi. Size bir açıklama yapmak zorundayım. Korkarım ki bütün bu olanlarda suç benim!..</p>

  <p class="p34">Şef mühendis Lawrence konuşmasını yarıda bıraktığı anda, iki saniye içinde tüm dünya, bir şeylerin yolunda olmadığını anlamıştı. Mars ve Venüs&rsquo;tekiler de bunu bir, iki dakika sonra öğrenmişlerdi. Ekranlarda, olayın sebebini açıklayacak bir hareket yoktu, uzay elbiseleri içindeki görüntüler, birbirlerinin yanlarında durmuşlar sessizce konuşuyorlardı.</p>

  <p class="p34">Eziyet dolu uzun dakikalar geçiyor ve Auriga&rsquo;daki stüdyoda Jules, görüntüleri ekrana geçirmeye çalışıyordu.</p>

  <p class="p34">Sonunda saldaki konuşmalar bitmişti. Belki şimdi Lawrence beş dakikadır arkası kesilmek bilmeyen sinyallere cevap verecekti.</p>

  <p class="p34"><span class="t5">—</span> Allah&rsquo;ım, dedi Spencer, buna asla inanamam! Orada neler olduğunu görüyor musunuz?</p>

  <p class="p34"><span class="t5">—</span> Evet, cevabını verdi Anson, gözlerime inanamıyorum ama kurtarma ekibi geri çekiliyor.</p>

  <p class="p34">Nasıl bir kurtarma botu, artık ümit kesilen, batmış bir gemiden ayrılırsa, her iki kızak da tüm personeli ile birlikte salı terkedip geriye dönüyorlardı.</p>

  <p class="p34">&nbsp;</p>

  <h1 class="p2" id="sigil_toc_id_23"><span class="t8">Yirmialt</span><span class="t4">ı</span><span class="t4">nc</span><span class="t4">ı</span> <span class="t4">Bölüm</span></h1>

  <h1 class="p2 sigil_not_in_toc"><span class="t8">&nbsp;</span></h1>

  <p class="p108">BELKİ DE Selene&rsquo;nin haberleşme sisteminin işlemediği daha hayırlıydı. Eğer yolcular, kızakların onları terkedip geri döndüklerini bilselerdi, herhalde şu andaki moralleri tamamen sıfıra düşecekti. Ama şu anda kruvazördeki hiç kimse kurtarılmayı falan düşünmüyordu bile.</p>

  <p class="p108"><span class="t5">—</span> Ne demek istiyorsunuz, bütün suçun sizde olduğunu söylemekle? diye Pat şaşkın bir sesle sordu.</p>

  <p class="p108"><span class="t5">—</span> Bu çok uzun bir hikâye Kaptan. Radley&rsquo;in sesi Pat&rsquo;a çok garip geliyordu, adeta bir robotun konuşmasını dinler gibi. Tabii bütün olayları benim gerçekleştirdiği söyleyecek değilim ama hepsinin de bir tesadüf olmadığını üzülerek bilmenizi isterim. Biliyor musunuz, onlar benim peşimde.</p>

  <p class="p108">«İşte bir bu eksikti» diye düşündü Pat. «Her şeyin aleyhimizde işlediği bir gerçek, şu küçücük insan grubunda önce histerik bir kadın sonra bir esrarkeş şimdi de delinin biri çıktı karşımıza.»</p>

  <p class="p108">Fakat sonra, bu hükmünde biraz da haksız olduğunu farketti. Gerçekte çok şanslıydı. Çünkü Radley, Bayan Orley ve Baldur&rsquo;un karşısında, Komodor, Dr. McKenzie, Schuster&rsquo;ler, küçük prof. Jayawardene, David Barrett ve diğer mantıklı yolcular bulunuyorlardı. Birden içinde tüm yolcuları için büyük bir sempati duydu.</p>

  <p class="p108">Hepsinden önce de Sue için. Sue kabinin arka bölümünde görevi ile meşgul oluyordu ve o anda hiç kimse farketmeden ecza dolabına gitmiş, bir uyku tüpünü çıkarmıştı. Radley kendini kaybederse buna her an ihtiyaç duyulabilirdi.</p>

  <p class="p108">Radley ise son derece mantıklı ve kendine hâkim görünüyordu. Kendisinin Yeni Zelanda&rsquo;dan Ay&rsquo;a seyahat yapmakta olan, eski bir muhasebeci olduğunu anlatıyordu.</p>

  <p class="p48"><span class="t5">—</span> Bu çok enteresan, dedi Komodor, ama bilgisizliğimi affedin ve söyleyin bize, kimsiniz ve neden peşinizdeler?</p>

  <p class="p48">&mdash;Muhakkak ki uçan daireleri duymuşsunuzdur Komodor.</p>

  <p class="p48">«Uçan ne...?» diye düşündü Pat, ama Komodor belli ki bu konuda daha bilgiliydi.</p>

  <p class="p48"><span class="t5">—</span> Evet, astronomi üzerine yazılmış kitaplarda bu konuyu da okumuşumdur. Aşağı yukarı seksen yıl önceleri bu, çok moda olmuş bir konuydu, değil mi?</p>

  <p class="p48"><span class="t5">—</span> Çok ilerilere gittiniz. Bu konu ilk önce geçen yüzyılda insanların ilgisini çekmeye başlamıştı. 1920 yıllarından kalma bir manuskripte, bu vasıtalar hakkında detaylı tanımlayıcı bilgiler verilmiştir. Yirminci yüzyıldan önce de, onların belki de binlerce değişik tanımları yapılmıştı.</p>

  <p class="p48"><span class="t5">—</span> Bir dakika, diye Pat söze karıştı, şimdi bu uçan dairelerden bahsetmenin manası ne? Bunlardan hiç haberim bile yok benim.</p>

  <p class="p48"><span class="t5">—</span> Bu demektir ki bilgileriniz çok zayıf Kaptan. Uçan daire adı, 1947&rsquo;de, bu garip, yuvarlak uçak gövdelerinin tam olarak tanımlanması sonucu verilmiş bir isimdir. Bunlar planetlerimizi asırlardan beri dikkatle izlemektedirler. Bazıları da onları UFO diye isimlendirmiştir.</p>

  <p class="p57">Yolculardan biri şüpheli bir sesle sordu.</p>

  <p class="p48"><span class="t5">—</span> Bu uzay misafirlerinin dünyayı izlediklerine gerçekten inanıyor musunuz?</p>

  <p class="p48"><span class="t5">—</span> Daha da fazlası ile. Çoğu zaman dünyaya inmişler ve insanlarla konuşmuşlardır. Bizler buralara gelmeden, ayın arka tarafındaki üs noktası onların yeriydi ama ilk araştırma roketleri gelmeye başladığında onlar da bu yerlerinden oldular.</p>

  <p class="p57"><span class="t5">—</span> Bütün bunları siz nereden biliyorsunuz?</p>

  <p class="p30">Radley bu şüphe dolu soruyu duymamış gibi göründü. İnandığı şey belki kökensiz gibi görünüyordu ama aynı zamanda da etkileyiciydi ve o sahip olduğu bu fantazi zenginliği içinde, kendini mutlu hissediyordu.</p>

  <p class="p30"><span class="t5">—</span> Biz devamlı kontak halindeyiz. Bazılarımız, uçan dairelerdeki insanlarla telepati yoluyla bağlantı kurmakta başarılı oldular. Böylece onlar hakkında çok şeyler biliyoruz.</p>

  <p class="p30"><span class="t5">—</span> Peki nasıl oluyor da bunların haricinde başka kimse bir şey bilemiyor, madem bu kişiler planetlerde bir yerlerde yaşıyorlar, neden bizim uzay gemisi adamlarımız bunlarla hiç karşılaşmadılar?</p>

  <p class="p30"><span class="t5">—</span> Ooo, bu çeşit karşılaşmalar olmuştur tabii ki ama gizlilik içinde kalmıştır. Bilim adamları, uzayın dışındaki böylesine zeki yaratıkların varlıklarının açıklanmasını doğru bulmamışlardır. Eğer bir pilot, bir uçan daire ile karşılaştığını açıklarsa, bütün dünya ona güler.</p>

  <p class="p30"><span class="t5">—</span> Peki siz böyle bir şey gördünüz mü Komodor? diye Bay Schuster sordu, yoksa siz de mi bu konuda konuşmak istemiyorsunuz?</p>

  <p class="p30"><span class="t5">—</span> Sizi hayal kırıklığına uğratacağım belki ama, beni affedin, dedi Hansteen, size yemin ederim ki, bugüne kadar karşılaştığım tüm uzay gemileri, Lloyd&rsquo;un sicilindekilerden başka olmamıştır.</p>

  <p class="p30">Bakışları Pat&rsquo;ınkilerle karşılaştığında onu, -en iyisi bunu mutfakta konuşalımdemek istediğini anlarcasma başı ile tasdik etti. Anlaşılan bu Radley zararsız birine benziyordu. Üstelik onun heyecanına kapılan yolcular, içlerinde bulundukları ciddi tehlikeyi bir an içiıı olsun unutmuşlardı.</p>

  <p class="p34">Mutfağa girdiklerinde kapıyı kapattılar.</p>

  <p class="p34"><span class="t5">—</span> Evet Pat, onun hakkında ne düşünüyorsunuz?</p>

  <p class="p34"><span class="t5">—</span> Bu saçmalığa gerçekten inanıyor mu?</p>

  <p class="p34"><span class="t5">—</span> Oo evet, her kelimesine. Bu tipleri iyi tanırım.</p>

  <p class="p30"><span class="t5">—</span> Ama bu, pek de hoş olmayan bir durum. Şimdi, yolcular da bu uçan dairelerden bahsetmeye başladılar.</p>

  <p class="p70"><span class="t5">—</span> Bence hiç de kötü bir fikir değil. Başka ne yapsınlar ya? Şunu kabul edin ki, Lawrence tekrar tavanımıza vurana kadar, burada oturup beklemekten başka bir şey yapamayız.</p>

  <p class="p70">&mdash;Hâlâ oradaysa tabii. Belki de sal batmıştır, bir şey bilmiyoruz ki.</p>

  <p class="p70"><span class="t5">—</span> Yoo, bunu pek büyük bir ihtimal olarak görmüyorum. Sarsıntının bu kadar büyük olmasına imkân yok. Ne kadar dibe battık şimdi?</p>

  <p class="p34"><span class="t5">—</span> Diyebilirim ki on metre kadar.</p>

  <p class="p70"><span class="t5">—</span> Saçma, tüm olay sadece birkaç saniye sürdü, bu zaman zarfında, iki üç metreden daha fazla battığımıza inanansam.</p>

  <p class="p70">Pat da buna inanmakta güçlük çekiyordu ama inşallah Komodor haklıydı.</p>

  <p class="p70"><span class="t5">—</span> Belki de yukarda hiçbir şeyin farkına varmadılar, diye Hansteen konuşmasına devam etti ve haberleşmenin neden böyle durup dururken kesildiğine de şaşıyorlardır. Aracın tamir edilemeyeceğinden emin misiniz?</p>

  <p class="p70">&mdash;Kesinlikle, kabinin içinden, zarar gören yerlerin tamiri olanaksız.</p>

  <p class="p138"><span class="t5">—</span> Eh ne yapalım, elimizden bir şey gelmiyorsa, biz de içeri dönüp Radley&rsquo;i dinlemeye devam edelim bari.</p>

  <p class="p110">* * *</p>

  <p class="p70">Jules, kızakları kamerası ile yüz metre kadar takip etmişti, bu arada üstlerinde sadece yedi kişinin varlığını farketti, oysa sekiz olmaları gerekiyordu.</p>

  <p class="p70">Derhal kamerayı sala çevirdi, tam o sırada da saldan sinyal gelmeye başlamıştı.</p>

  <p class="p70"><span class="t5">—</span> Ben şef mühendis Lawrence, dedi yorgun ve şüphe dolu bir ses, kesinti için özür dilerim ama neler olduğunu sizler de gördünüz. Öyle anlaşılıyor ki gemi yeniden battı, şu anda nerede bilemiyoruz çünkü haberleşmemiz kesilmiş durumda.</p>

  <p class="p30">Herhangi bir şeyin patlak verebileceğini düşünerek adamlarıma yüz metre kadar geriye çekilme emrini verdim. Riziko&rsquo;ya girmek istemiyoruz. Şu anda yapılabilecekleri yardımsız da başarabileceğim kanısındayım.</p>

  <p class="p34">Birkaç dakika sonra yine arayacağım, tamam.</p>

  <p class="p30">Lawrence salın kenarından uzanıp, sayesinde Selene&rsquo;yi buldukları sondayı tozdan çıkarıp aldı. Boyu yirmi metre derinliğe kadar yeterdi ama, Selene daha da derinlerdeyse başka bir şey bulması gerekiyordu.</p>

  <p class="p30">Sopa toza gömülerek yavaş yavaş girmeye başladı, Selene&rsquo;nin ilk pozisyonundaki derinliği de geçti, onbeş, sıfır beş metre...</p>

  <p class="p34"><span class="t5">—</span> Daha ne kadar, diye fısıldadı Lawrence.</p>

  <p class="p30">Ama sopa birbuçuk metre daha gittikten sonra batık kruvazöre erişmişti.</p>

  <p class="p30">Yalnız hiç de hoş olmayan bir durum, Selene'nin bu sefer düzgün olmayan bir şekilde batışıydı. Geminin arkası, sondadan anlaşıldığına göre otuz derece dibe yatık vaziyetteydi ve bu da Lawrence&rsquo;in planlarının altüst olmasına yeterliydi.</p>

  <p class="p30">Kruvazörün hiçbir elektrik sistemi çalışmıyordu, anlaşılan, peki içindekilerin ne olduklarını nasıl öğrenecekti. Onlar belki sondayı duyacaklardı ama buna cevabı, yukarı nasıl ileteceklerdi.</p>

  <p class="p30">Bunun da bir yolu vardı. Çok basit ve primitiv bir yoldu bu. Birbuçuk yüzyıldan beri artık elektronik tekniği bu yolu çoktan silip kaldırmıştı ama...</p>

  <p class="p30">Lawrence ayağa kalktı ve uzakta beklemekte olan kızaklara seslendi.</p>

  <p class="p30"><span class="t5">—</span> Geri gelebilirsiniz, hiçbir tehlike yok. Batış iki metreyi bile bulmuyor.</p>

  <p class="p34">Milyonlarca seyirciyi unutmuştu bile.</p>

  <p class="p34">&nbsp;</p>

  <h1 class="p2" id="sigil_toc_id_24"><span class="t8">Yirmiyedinci Bölüm</span></h1>

  <p>PAT ve Komodor kabine geri döndüklerinde, diskusyon olanca canlılığı ile devam ediyordu. Şimdiye kadar sesi çıkmamış Radley tüm dikkatleri üstünde toplamış, kendisine karşı çıkan herkese cevabını yetiştiriyordu. Tecrübeli bir avukat olan Schuster bile, onunla başa çıkamamıştı.</p>

  <p><span class="t5">—</span> Bu kabul edilecek bir şey değil, binlerce bilim adamının olayları bilip de, bu konuda tek kelime bile söylememeleri.</p>

  <p><span class="t5">—</span> Oo tabii ki de gerçeği söylemeyi deneyenler çıktı ortaya ama tüm deliller, acaip bir şekilde ortadan kaldırıldı, hatta bazen, bunları beraberlerinde taşıyan insanlar da. Bu konuda hiçbir merhamet tanınmaz.</p>

  <p><span class="t5">—</span> Ama siz, onların kendilerinin insanlarla temasa geçtiklerini söylediniz, bu aykırı bir durum değil mi?</p>

  <p><span class="t5">—</span> Katiyen. Bakın, iyilerin ve kötülerin savaşı dünyada olduğu kadar, universum&rsquo;da da geçerli. Uçan dairelerin bir bölümü bize yardıma çalışırken, bir bölümü de bize sahip olmaya uğraşıyor ve bu iki grup binlerce yıldan beri birbirleriyle savaşıp duruyorlar. Bazen bunun dünyada da etkileri görülüyor, Atlantis&rsquo;in batmasını buna sadece bir örnek olarak verebiliriz.</p>

  <p>Hansteen gülmesinin önüne geçemedi, anlaşılan insanlar, Atlantis&rsquo;in batışına hâlâ bir cevap bulmaya çalışıyorlardı.</p>

  <p><span class="t5">—</span> Bize hâlâ, bunların neden sizin peşinizde olduklarını açıklamadınız, dedi Bay Schuster, onlara ne yaptınız ki?</p>

  <p><span class="t5">—</span> Bazı sırlarını keşfetmem hoşlarına gitmedi, onun için de beni ortadan kaldırmak istiyorlar.</p>

  <p><span class="t5">—</span> Bunun için daha az karışık metodlar kullanılabileceğini zannederdim.</p>

  <p><span class="t5">—</span> Bu yaratıkların düşünme güçleri, bizim sınırlı anlama kabiliyetimizin çok daha üstündedir. Ama bütün bu olanlar, sanki hep birer kazaymış intibaını veriyor, hiç kimse şimdiye kadar bu inancın dışına çıkabilmeyi düşünmedi.</p>

  <p class="p30"><span class="t5">—</span> Doğru, çalışma hiç de kötü sayılmaz. Ama mademki şimdi hiçbir şeyin önemi kalmadı, bize konuyu ve sırları açıklayın bari.</p>

  <p class="p30"><span class="t5">—</span> Seve seve. Olaylar aslında 1953 yılında başladı. Amerikalı astronom O&rsquo;Neill, ayda birtakım ilgi çekici şeyler keşfetti. Mare Crisium&rsquo;un doğru duvarında küçük bir köprü!.. Diğer astronomlar bunu duyunca tabii onunla alaya başladılar ama bazı kıymetli bilim adamları böyle bir köprünün var olabileceğini kabul ettiler. Anlaşılan bu ilgi, uçan dairelerin hoşuna gitmemiş olacak ki, birkaç yıl sonra küçük köprüyü ortadan kaldırdılar.</p>

  <p class="p30">Yolculardan biri Radley&rsquo;in, bulundukları yerden birkaç bin kilometre uzaklıktaki Mare Crisium'da ne işinin olduğunu sorması üzerine:</p>

  <p class="p30"><span class="t5">—</span> Ümit ettim ki, diye söze devam etti Radley, eğer kendimi tipik bir turist olarak tanıtabilirsem, bu yaratıkların şüphelerini üzerime çekmeden, gerekli incelemeleri yapabilirim. Aranılan delilin, hemisferin batısında bulunduğunu bildiğim için de, doğuya seyahata başladım. İlk hedefim Mare Crisium&rsquo;a ulaşmaktı, onun için de, ayın arka tarafına giden dolambaçlı yolu seçtim. Ayrıca oralarda görmeyi çok arzu ettiğim bazı yerler de vardı. Ama anlaşılan onlar benden çok daha zekiydiler. Ajanlarından birinin beni tanımış olabileceğini düşünmem gerekirdi, onlar istediklerinde insan şekline de girebilirler. Belli ki böylece, aya ayak bastığımdan beri gözetlenmeye başladım.</p>

  <p class="p30">Radley&rsquo;in bu konuşmalarını ciddiye aldığı anlaşılan Bayan Schuster:</p>

  <p class="p30"><span class="t5">—</span> Bize şimdi ne yapacaklarını bilmek isterdim doğrusu, dedi.</p>

  <p class="p34"><span class="t5">—</span> Bunu size söylemeyi çok arzu ederdim sayın hanımefendi. Biliyoruz ki bu yaratıklar ayın derinliklerindeki çukur bölgelerde yaşarlar. Bizi de oralara götüreceklerinden biç şüphem yok. Ama tabii yine de bilinmez. Farkettiyseniz, kurtarılmamıza ramak kalmışken, yaratıklar bunu da engellediler. Şimdi öyle bir yere gömüldük ki, artık kurtulabileceğimizi hiç sanmıyorum.</p>

  <p class="p5">«Artık gerçekten de yeter,» diye düşündü Pat. «Şu deli, nihayet tüm yolcuları kendine benzetip, hepsinin akıllarının karışmasına sebep olacak. Ama şunun çenesini kapatabilmek için ne yapabilirim? Acaba tek çare Harding&rsquo; in Hans Baldur&rsquo;a yaptığı gibi, çabuk bir el hareketi ile bu çılgını da rüyaların derinliklerine mi göndermek gerekiyor.» Bu fikirden her ne kadar hoşlanmadıysa da, bu düşünceler içinde Harding&rsquo;e baktı. Harding Pat&rsquo;ın bu bakışını tasdik edercesine ayağa kalkmıştı bile! «Hayır, hayır!» diye sessizce içinden bağırdı Pat. «Ben öyle demek istemedim, bırakın zavallı deliyi kendi dünyasında yaşasın. Siz ne biçim adamsınız?»</p>

  <p class="p5">Derken rahat bir nefes aldı. Harding yerinden kalkmış fakat Radley&rsquo;e yaklaşmak gibi bir harekette bulunmamıştı.</p>

  <p class="p5"><span class="t5">—</span> Bu durumda benim de size bir açıklamada bulunmamın zamanı geldi. Arkadaşımızın anlattıklarının çok az da olsa, küçük bir bölümü gerçektir. Yani, takip edildiği doğrudur ama uçan daireler tarafından değil, benim tarafımdan.</p>

  <p class="p5">Bir amatör olarak doğrusu oldukça başarılıydınız Wilfried George Radley ve bu son derece enteresan bir av oldu. Christchurch&rsquo;den Astrograd&rsquo;a, Claius&rsquo;a, Tycho&rsquo;ya, Ptolemausa, Platoya Port Rorise ve son nokta olan taa buraya kadar süren bir av.</p>

  <p class="p5">Radley hiç de etkilenmiş gibi görünmüyordu, tek tepkisi başım hafifçe eğmesiydi. Harding devam etti:</p>

  <p class="p5"><span class="t5">—</span> Anlayacağınız gibi ben kriminal polisim ve her şey in ötesinde hile olayları ile meşgul olurum. Bu konuda konuşmam yasak olduğu halde, yaptığım işin son derece enteresan bir iş olduğunu söyleyebilirim. Bay Radley&rsquo;in garip düşüncelerine hiçbir ilgi duymuyorum. Söyledikleri gerçek olsun olmasın, kendisi Yeni Zelanda&rsquo;da son derece iyi kazancı olan, başarılı bir muhasebeci idi. Fakat kazancı yine de aya böyle bir yolculuğu karşılayabilecek yükseklikte değildi. Ama bu bir problem değil çünkü Bay Radley, Christchurch&rsquo;deki Kredi Enstitüsü&rsquo;nde çalışan ilk muhasebecidir. Her nasılsa çalıştığı yerden Qu katagorisinde bir kredi kartı elde etmeyi ve bunun sayesinde tüm güneş sistemlerinde dolaşabilmeyi, otellerde kalıp, restoranlarda yiyebilmeyi ve beşyüz dolara kadar olan çekleri bozdurabilmeyi başarmıştır. Bu kartlara sahip olan çok az insan vardır ve onlar da Plutonium&rsquo;dan devamlı tetkik edilirler. Tabii bu kartlarla birtakım oyunlar döndürülmeye çoğu kez çalışılmıştır ve onu çalan kişi, birkaç gün felekten gün çalmaya muvaffak olabilir ama sadece birkaç gün. En uzunu ise bir hafta süren bir rekordur, sonuçta hepsi yakayı ele verir.</p>

  <p class="p30"><span class="t5">—</span> Dokuz gün, diye Radley beklenilmez bir şekilde karşılık verdi.</p>

  <p class="p30"><span class="t5">—</span> Özür dilerim, siz daha iyi biliyorsunuz. Dokuz gün. Fakat Radley, onu bulmadan önce üç haftadan beri yoldaydı, yıllık iznini alarak önce Astrograd&rsquo;a oradan da Ay&rsquo;a uçtu ve tabii böylece, dünyanın dışına çıkabilen ilk ve ümit ederim ki son kişi oldu.</p>

  <p class="p30">Şimdi hepimizin bilmek istediği, bu işi nasıl başardığı. Herhalde bu merakımı giderecek bir açıklama yaparsınız Radley. içinde bulunduğumuz şu durumda bu ricamı kıracağınızı zannetmiyorum. Her ne kadar sonunda hapsi boylayacağınızı bildiyseniz de bunu neden yaptığınızı, neden sahip olduğunuz iyi ve rahat görevinizi terk ettiğinizi bir türlü anlayamıyorum. Tabii Ay&rsquo;a geldiğinizi görünce bunun sebebini de bulabiliyorum ama bu işi nasıl başardınız onu bilmek istiyorum.</p>

  <p class="p34"><span class="t5">—</span> Gerçekten de çok üzgünüm. Firmam bana son derece iyi muamele ediyordu fakat bir niyet peşindeydim ve istediğim delilleri bulabilseydim...</p>

  <p class="p45">İşte tam o sırada İnspektör Harding haricinde herkesin Radley&lsquo;e olan ilgisi sönüp gitmişti. Uzun zamandır heyecanla bekledikleri ses duyulmuştu yine.</p>

  <p class="p45">Lawrence"in sondası tavana vurup duruyordu.</p>

  <p class="p45">&nbsp;</p>

  <p class="p45">&nbsp;</p>

  <h1 class="p2" id="sigil_toc_id_25"><span class="t8">Yirmisekizinci Bölüm</span></h1>

  <p>«İÇİMDE sanki yarım asırdan beri burada yaşıyormuşum gibi bir his var,» diye düşündü Spencer, ama güneş hâlâ batıda alçakta duruyordu. Öğle vaktinin erişebilmesi için daha üç güne ihtiyaç vardı. «Daha ne kadar bu dağ başında oturup bekleyeceğim, Anson&rsquo;un saçmalıklarını dinleyip şu salı izlemeye devam edeceğim?»</p>

  <p>Bu sorulara cevap yoktu tabii. Keson aşağı indirildiğinde, ekip tam başarıya ulaşmak üzereyken, şimdi her şeye başlamak gerekiyordu. Bu son olayın, televizyon yayınlarına geçecek bölümlerinin, bir heyecan doğuracağını beklemek biraz saçmalık olurdu. Şimdi ne olacaksa denizin dibinde ya da iglu'nun duvarları arasında gerçekleşecekti. Lawrence hâlâ, sal üzerinde bir kameranın yerleştirilmesi teklifini red ediyordu. Aslında Spencer ona hak veriyordu ve Auriga&rsquo;nın tüm bu sıkıcı beklemeye rağmen geri dönmemesi gerekiyordu. Her şey yolunda giderse, yine dramatik bir sahne ile karşı karşıya gelinebilirdi, ya da trajedik bir sonla. Ergeç toz kızakları Port Roris&rsquo;e geri döneceklerdi, Selene&rsquo;deki insanlarla, ya da onlar olmadan. Spencer de onların geri dönüşlerini kaçırmak istemiyordu, bu dönüş güneş ışığına, ama belki de yerin altının zayıf ışıklarına doğru bir dönüş olacaktı.</p>

  <p>Selene&rsquo;yi tekrar bulur bulmaz, Lawrence delme işlemini hemen başlattı. Kontrol ekranında, oksijen borularının ikinci kez tozun içine daldırıldıklarını seyrediyordu. Selene&rsquo;dekilerin hâlâ yaşadıklarından emin olmadan nasıl bu işe yeniden başlıyordu, hiçbir haberleşme olmadığına göre, bu çalışmadan nasıl bir sonuç alabilirdi?</p>

  <p class="p141">Bütün bu soruları, borunun tekrar indirilmesini izleyen milyonlarca insan sorup duruyordu. Selene&rsquo;dekiler de bunun cevabını bulamıyorlardı, Komodor bile.</p>

  <p class="p33">Tavandaki seri vuruşu duyduklarında, bunun sadece ince bir sondadan gelmediğini anladılar. Bir dakika sonra delici fiberglası delmeye başlamıştı bile. Selene&rsquo;nin içindekiler kendilerini sanki zamanı gelen mahkûmlar gibi hissediyorlardı.</p>

  <p class="p33">Bu kez delici, artık her ne kadar işe yaramıyorsa da, ana kabloya yaklaşmıştı. Yolcular, gürültü gittikçe artıp cam parçaları düşmeye başladığında, hipnotize olmuşlar gibi, gözleri tavana dikilmiş seyrediyorlardı. Derken delicinin başı birden içeri girdi, boru kabinin yirmi santimetre derinliğine kadar uzandı ve hepsi bir alkış kopardılar.</p>

  <p class="p33">«Peki, ya şimdi?» diye kendi kendine sordu Pat. «Saldakileıle irtibata geçemiyoruz. Delici başını ne zaman sökmem gerektiğini nereden bileceğim. Aynı hatayı bir daha tekrarlamayacağım bir gerçek.»</p>

  <p class="p33">Birden, Selene&rsquo;dekilerin hayatları boyunca unutamayacakları bir olay oldu, borudan «dit-dit-dit-dah» sesleri gelmeye başlamıştı. Pat derhal anlayarak, sivri bir cisimle boruya vurarak &ndash; morsunu vermeye başladı.</p>

  <p class="p33">Bu kez daha yavaş bir sinyal geldi. Belli ki bu zamanda pilot ve uzay teknisyenleri, belki de hayatlarında tek bir defa kullanacakları bu modası geçmiş diye düşünülen alfabeyi zorlukla öğreniyorlardı.</p>

  <p class="p5">Her neyse, işte şimdi kullanmanın sırası gelmişti.</p>

  <p class="p33">Ditdit-dah, öttü boruda, dah-dit... dit-dit-dit-dah-ditdah-dit, dit-dah-dit... dit... dit-dah-dah.</p>

  <p class="p33">Derken haber tekrarlandı, ta ki Pat ve Komodor iyice anlayana kadar.</p>

  <p class="p33"><span class="t5">—</span> Deliciyi sökmemiz gerekiyor, dedi Pat, öyleyse başlayalım.</p>

  <p class="p33">Bir hortum gibi hücum eden hava, yolcuları yerlerinden sıçratmıştı ama sonra yirmiiki kişi, geleceğini ümit ettikleri oksijeni beklemeye başladılar.</p>

  <p class="p33">O geleceği yerde, boru konuşmasına devam ediyordu. Açıklıktan, derin, hayaleti andıran bir ses geliyordu, fakat anlaşılabilen bir sesti bu. Öylesine yüksek ve beklenilmeyen bir anda duyulmuştu ki, yolcular korku içinde kalakalmışlardı. İçlerinde çoğu, hayatlarında konuşma borusu görmemişlerdi. Onların alıştıkları, seslerin ancak elektronik aletlerle bir yerden diğerine ulaştırılabileceği idi.</p>

  <p class="p30"><span class="t5">—</span> Ben şef mühendis Lawrence. Beni duyabiliyor musunuz?</p>

  <p class="p34">Pat ağzını deliğe yapıştırdı.</p>

  <p class="p30"><span class="t5">—</span> Sizi yeterince ve açıkça duyuyoruz, siz bizi anlayabiliyor musunuz?</p>

  <p class="p34"><span class="t5">—</span> Mükemmel. Hepiniz iyi misiniz?</p>

  <p class="p34"><span class="t5">—</span> Evet. Bize ne oldu?</p>

  <p class="p30"><span class="t5">—</span> İki metre bile değil batış mesafeniz. Borular dışarı çıkmasa, bunu anlayamayacaktık. Hava durumunuz ne alemde?</p>

  <p class="p30"><span class="t5">—</span> Hâlâ iyi sayılır. Ama ne kadar çabuk oksijen pompalarsanız o kadar daha iyi olacak.</p>

  <p class="p30"><span class="t5">—</span> Onu dert etmeyin. Filtre tozlardan temizlenince ve Port Roris&rsquo;ten yeni bir delici gelir gelmez derhal başlayacağız. Şu anda söktüğünüz, neyse ki akıl edip de beraberimizde getirdiğimiz yedek parçaydı.</p>

  <p class="p30">«Demek ki en azından bir saat» diye düşündü Pat. «Oksijen ihtiyacımız ancak ondan sonra emin ellerde olacak.» Ama bu artık büyük bir problem olmaktan çıkmıştı. Şimdi Lawrence&rsquo;in onlarla nasıl irtibat kuracağını biliyordu, ayrıca planına erişmek isteyeceğini de biliyordu ama bu kez Selene gövdesi üzerinde düzey bir şekilde kayamadığı için, bu plan nasıl gerçekleşecekti?</p>

  <p class="p34"><span class="t5">—</span> Peki şimdi ne yapmak istiyorsunuz?</p>

  <p class="p30"><span class="t5">—</span> Planı en ince noktalarına kadar tetkik etmedim henüz ama elimizdeki kesona ek bir parça takıp, onu size ulaşana kadar indireceğiz. Sonra da dibe ulaşıncaya kadar tozlan kürekleyeceğiz. Bu durumda sizden bir, iki santimlik bir mesafemiz olacak, bunu da çözümleyecek bir yol bulacağız elbet. Ama her şeyden önce sizden şimdi bir ricam var.</p>

  <p class="p5"><span class="t5">—</span> O nedir?</p>

  <p><span class="t5">—</span> Yüzde doksan eminim ki daha fazla kaymayacaksınız ama her ihtimale karşı bu tekrarlayacaksa, şimdi olsun. Onun için sizden istediğim, hepinizin yerlerinizden kalkıp geminin içinde olanca kuvvetlerinizle atlayıp sıçramanız.</p>

  <p><span class="t5">—</span> Bu çok riskli bir şey değil mi? Ya boru tekrar kayarsa?</p>

  <p><span class="t5">—</span> O zaman siz deliği yine tıkayabilirsiniz, onun önemi yok şimdi. Ya tam tavanda adam büyüklüğünde bir delik açarken gemi batarsa, o zaman ne olacak?</p>

  <p>Şimdiye kadar Selene&rsquo;de son derece enteresan olaylar cereyan etmişti ama bu şimdiki, içlerinde en garip olanıydı. Yirmiiki kadın ve erkek yerlerinden kalkmışlar, kabinin içinde olanca güçleri ile bir oraya bir buraya sıçrayıp duruyorlardı. Pat bir yandan sıçrarken bir yandan da boruyu gözlüyordu. Herkes iki dakika boyunca atlayıp sıçradıktan sonra, bitkin yerlerine yığılmışlar ama Selene iki santim kadar bile batmamıştı.</p>

  <p>Pat Lawrence&rsquo;i durumdan haberdar etti. Onun şurada sıkışıp kalmış insanları kurtaracağına güveniyordu. Kesin bilemiyordu bunun nasıl olacağını ama, plan tatbike başlamıştı bile.</p>

  <p>Mühendis grubu ile yaptığı konuşmalar ve denemelerden sonra, plan gelecek oniki saat içinde istenilen şekli alacaktı.</p>

  <p>Her şeyin incelenip, parçaların takılması esnasında sarfedilen tüm tempoya rağmen, herkes işini soğukkanlılıkla yapıyordu. Çünkü her şey mükemmel olmalı ve ilk seferde başarıya ulaşılmalıydı. Tek bir hatada kaybedilecek ilk şey keson olabilir ve böylece Selene&rsquo;dekiler toz içinde boğulabilirlerdi.</p>

  <p class="p4"><span class="t5">—</span> Hoş bir problem, dedi Tom Rawson. Keson&rsquo;un alt kısmı toz içinde açık duracak, çünkü ancak bir noktası ile Selene&rsquo;ye değebilecek ve tavan duruş şekli itibariyle tüm birleşmeyi engelliyor. Toz dışarı pompalanırken, açılacak olan büyük deliğin herhangi bir şekilde kapatılması gerekecek.</p>

  <p class="p4">Pompa mı dedim? Bu yanlış bir tabir tabii ki. Bu madde pompalanamaz, sadece yukarı kaldırılması gerekir. Bunu da denemeye başladığımızda, yukardan küreklenecek olan toz, büyük bir çabuklukla tekrar aşağı inecektir.</p>

  <p class="p4">Tom susarak alaycı bir şekilde, milyonlarca televizyon seyircisine gülümsedi. Sanki, gelin de siz bu problemi çözün, der gibiydi. Stüdyoda masa üstünde duran Selene&rsquo;nin küçük bir modelini eline aldı. Ekranda onun sadece, üstüne alüminyum spray sıkılmış kâğıttan bir model olduğu anlaşılamazdı.</p>

  <p class="p4"><span class="t5">—</span> Şuradaki boru, şu anda Selene&rsquo;ye indirilen Keson&rsquo; un sadece bir parçasını kapsıyor, dediğim gibi de tozla dolu. Buna karşılık, diyerek öbür eli ile bir ucu kapalı kısa bir silindiri kaldırdı, şu gördüğünüz ise, bir piston gibi keson&rsquo;un içine uyar, çok ağırdır ve rahatlıkla derine inebilir ama aşağıda toz bulunduğu müddetçe işlemez.</p>

  <p class="p4">Tom pistonu döndürdü, parmağını yuvarlak düzeyine bastırdı, pistonda bir kapak açıldı.</p>

  <p class="p4"><span class="t5">—</span> Şu gördüğünüz bir süpabtır. Açık olduğu müddetçe, toz içine akar ve piston böylece kesonuıı içine gömülür. Dibe vardığında da, süpab, yukardan verilen bir sinyalle kapatılır. Böylece keson sabitleşmiş olur ve toz dışarı atılmaya başlanabilir. Bu son derece basit görünüyor değil mi? Gerçek öyle değil ama! Bu konuya ait en azından elli problemden burada bahsetmedim henüz. Keson boş olduğu anda, tonlarca ağırlıktaki bir güçle yukarı itilecektir. Şef mühendis, onu aşağıda sabit tutabilmek için komplike bir çapa sistemi geliştirdi. Fakat gördüğünüz gibi, kesonun boşaltılmasından sonra dahi, dibi ile Selene&rsquo;nin tavanı arasında omurga şeklinde bir açıklık kalacaktır. Bay Lawrence bu problemi nasıl çözecek bilemiyorum. Ayrıca hepinizden ricam, bana artık icatlarınızdan yollamamanız, bugüne kadar duyduğum saçmalıklara artık sabrım kalmadı.</p>

  <p>Bu piston kesinlikle teorik bir çalışmanın ürünü değildir. Mühendisler onu son geçen oniki saat içinde meydana getirmişler, denemişler ve şimdi de tatbikine geçeceklerdir. Karşımda bana işaret edip durmakta olan program çekincisinden anladığım kadarı ile kameralar şimdi tekrar <span class="t4">Susuz Deniz'e</span> döndürülüp, salda neler olup bittiğine bakılacaktır.</p>

  <p>Hotel Roris&rsquo;te sinyal ışığı sönerek, yerine tüm insanlığın artık hemen hemen güven duymaya başladığı bir görüntü geldi.</p>

  <p>Salda ve yakınında şimdi değişik büyüklükte üç adet iglu bulunuyordu. Soğuk güneş ışığı altında, cıva damlacıkları gibi görünüyorlardı. Kızaklardan biri en büyük kubbenin yanında demirlenmişti. Diğer ikisi, kaza bölgesi ile Roris Şehri arasında gidip duruyorlardı.</p>

  <p>Sanki bir pınarın başı gibi, keson denizden yukarı çıkmıştı. Kenarı, yüzeyin yirmi santim kadar üstünde duruyordu. Bu açık yer, bir insanın içine sığabileceğini şüphe ile düşündürecek kadar dardı. Uzay elbiseli birisi için ise son derece dardı. Plana göre çıkışlar uzay elbisesiz olacaktı.</p>

  <p>Bu açılan pınar ağzında, silindir şeklinde bir kanca muntazam aralıklarla inerek kayboldu, birkaç saniye sonra vinç tarafından tekrar yukarı çıkarıldı. Vinç kancayı sağa sola sallayarak, içindekilerin denize dökülmesini sağladı. Düzlükte birden küçük Lir toz fırtınası oluşmuştu, fakat ikinci boşaltmaya sıra geldiğinde, tüm tozlar denizin üzerinde dinmişlerdi bile.</p>

  <p>Kesonun en altındaki engele kadar, kanca bu hareketini defalarca tekrarlayarak, Selene&rsquo;ye giden yolu tozdan yarı yarıya açmıştı.</p>

  <p>&nbsp;</p>

  <h1 class="p2" id="sigil_toc_id_26"><span class="t8">Yirmidokuzuncu Bölüm</span></h1>

  <p class="p33"><span class="t5">—</span> HÂLÂ iyi bir atmosfer içindeyiz, diye boruya seslendi Pat. İkinci kez kaydığımızda, bu tabii hepimiz için ağır bir şok olmuştu. Ama şimdi bizi yukarı çıkarabileceğinizden eminiz. Kancayı rahatlıkla duyabiliyoruz ve her şeyin yakında yola gireceğini bilmekten dolayı çok mutluyuz. Herkesin bizi kurtarmak için vermekte olduğu bu uğraşıları asla unutmayacağız. Ne olursa olsun, sizlere kalpten minnet borçluyuz, içimizden bazıları, sevdiklerine birkaç söz daha iletmek istiyorlar, mikrofonu onlara bırakıyorum. Biraz da şansımızın yardımı ile, bu Selene&rsquo; den yapılan son yayın olacaktır.</p>

  <p class="p33">Mikrofonu Bayan Williams&rsquo;a uzatırken, söylediği son cümlesini biraz daha başka şekilde formül ederek söylemesi gerektiğini farketti. Anlam pek iki taraflı olmuştu. Ama Pat, anlamın ikinci yüzünün gerçekleşeceğine inanmıyordu. Başlarına o kadar çok şey gelmişti ki, bundan sonra her şeyin yolunda gitmesi gerekiyordu.</p>

  <p class="p33">Kurtarma ekibinin tatbik edeceği planın sonunda, karşılarına zorluklar çıkacağını biliyordu aslında. Lavwrence&rsquo;in birkaç saat önce açıkladığı plandan sonra, gemide hep bu konu üzerinde konuşulmuştu.</p>

  <p class="p33">Birden yukardan kuvvetli bir ses duyuldu. Bu, kancanın kesonun dibine eriştiği anlamına geliyordu. Demek ki keson içindeki tozlar tamamen temizlenmişti, şimdi onun iglulardan birine bağlanıp, hava pompalanmasına sıra gelmişti.</p>

  <p class="p33">Sonuca ulaşmak ve gereken denemeyi yapmak, bir saatlik bir zamanı gerektiriyordu. Dibinden bir delikle kesonuıı sonuna bağlanacak olan iglunun, istenilen yere taşınıp, sonra de pompalanma işlemine başlanacaktı. Yolcuların ve kurtarma ekibindeki erkeklerin hayatları, bir noktada bu titizliğe bağlıydı.</p>

  <p class="p5">Her şeyi gözden geçiren Lawrence, uzay elbiselerini çıkararak, deliğe yaklaştı. Fenerle içerisini aydınlatarak baktı. Kesonun içi sanki sonsuzluğa uzanıyormuşçasına derin görünüyordu, oysa bu sadece onyedi metrelik bir boşluktu. Ay çekimine göre, içeri atılacak ağırsa bir cisim, bu boşluğun dibine beş saniyede erişebilirdi.</p>

  <p class="p5">Lawrence asistanlarına döndü. Hepsi uzay elbiseleri giymişler, sadece başlıklarını öne doğru açıkta bırakmışlardı. Bir aksilik olursa, bu başlıklar saniyenin de yarısı bir zamanda kapanacak ve böylece adamlar kurtulabileceklerdi ama Lawrence ve Selene&rsquo;deki yirmiiki kişi için böyle bir tehlike anında hiçbir ümit yoktu.</p>

  <p class="p5"><span class="t5">—</span> Hepiniz ne yapmanız gerektiğini çok iyi biliyorsunuz. Yukarı çıkmakta acele ettiğimi anladığınız anda hep beraber, bağlı olduğum ipi çekeceksiniz. Bir soru var mı?</p>

  <p class="p5">Kimseden ses çıkmadı. Her şey denenmiş ve biliniyordu. Lawreııce adamlarına başı ile işaret vererek, açıklıktan içeri girdi.</p>

  <p class="p5">Serbestçe aşağı kayıyor, yavaşlamak istediğinde, bağlı olduğu halata tutunuyordu. Dümdüz beton duvarlardan başka bir şey göremiyordu. Şimdi hafif bir sertlikle borunun dibine ulaşmıştı.</p>

  <p class="p5">Öne doğru eğilerek bir kanalizasyon kapağı büyüklüğündeki metal platformu inceledi. Süpab kapağı hafifçe eğik duruyordu ve kenarını gri renkteki toz kaplamıştı. Basınca dayanamayıp süpab açılacak olsa, toz büyük bir hızla kuyunun içine hücum edecekti. Ama Lawrence atik davranır, ipe tutunarak yukarı çıkabilirse, ona bir şey olmazdı.</p>

  <p class="p5">Ayaklarının bir santim altında, kruvazörün çatısı bulunuyordu ve bu çatı otuz derece eğik vaziyetteydi. Şimdi yapması gereken iş, borunun horizontal şekilde duran dibini, tozun içeri sızamayacağı bir şeklide çatıya sabitleştirmekti.</p>

  <p>Yapılan planda hiçbir hata bulmamıştı. Hatta Selene&rsquo;nin, çalıştığı zaman içinde birkaç santimetre daha batabileceğim göz önünde bulundurarak bu planı gerçekleştirmişlerdi. Ama tabii teori ile pratik arasında çok büyük farklar olduğunu da unutmamak gerekir.</p>

  <p>Lawrence, madeni levhanın önünde büzülmüş, platformun dış kenarlarındaki altı adet büyük pervane vidasını, sanki bir müzik aletinin sesini ayarlar gibi, sabitleştirmeye çalışıyordu. Levhanın alt kısmına, akordiyon körüğüne benzer, kısa bir hortum yerleştirilmişti. Bu takriben kesonun çapı kadardı ve düz bir şekilde prese edilmişti. Lawrence sıra ile vidaları sıkıştırınca hortum yavaşça açılmaya başladı.</p>

  <p>Bir tarafta çok dik meyilli olan çatıya kırk santimlik mesafeyi aşması gerekirken, öte yandan da hareketsiz durması icap ediyordu ve asıl korkusu da bu hortumun, gerektiğinde açılmaması idi.</p>

  <p>Fakat vidalar toz basıncına dayanmışlar ve sıkı bir şekilde yerlerine oturmuşlardı. Şimdi katlanabilir esnekliği olan hortum, Selene&rsquo;nin çatısı üstüne ulaşmış ve plastik sabitleştirme tabakası tarafından emilerek sabitleştirilmiş olmalıydı. Hortum ucunun bu plastik tabaka tarafından yeterince sıkıştırılıp, sıkıştırılmadığım tespit etmesi gerekiyordu.</p>

  <p>Kuyunun dış ağzına baktı. Tepede ip merdiven onu rahatlatıcı bir şekilde sallanıp duruyordu.</p>

  <p><span class="t5">—</span> Bağlantı parçasını aşağıya bıraktım, diye tepede göremediği asistanına seslendi. Çatıda sıkı bir şekilde sabitleşmiş olsa gerek, şimdi süpabı açıyorum.</p>

  <p>Şimdi yapılacak ufacık bir hata, tozun borunun içine hücum etmesine yeterli olabilirdi. Yavaşça ve dikkatli kapağı açtı. Tokmağın açılması ile tozun hücumu bir anda mümkündü ama hiçbir şey kıpırdamadı.</p>

  <p class="p4">Lawrence açıklığa doğru ayağını uzattı. Aralarında toz engeli olsa bile, şu anda Selene&rsquo;nin tavanı üzerindeydi. Hayatında çok nadiren duyduğu büyük bir memnuniyet hissinin içinde kıpırdadığım hissetti. Ödevi henüz bitmemişti ama kruvazöre de ulaşmıştı işte. Bir an süreyle, tıpkı ilk bulduğu bir altın parçasını lambası ile tırtıklayıp duran altın arayıcısı gibi o da, kesonun dibini karıştırıyordu.</p>

  <p class="p4">Üç kez tavana vurdu ve sinyaline derhal cevap aldı. Şimdi mors&rsquo;u kullanmaya bir gerek yoktu. Mikrofon ile konuşmak mümkündü ama bu vuruşların oluşturduğu psikolojik etkiyi de çok iyi biliyordu. Selene&rsquo;dekiler, kurtarıcılarının birkaç santim üstlerinde olduğunu biliyorlardı artık.</p>

  <p class="p4">Şimdi yapılması gereken iş, yoldaki engeli ortadan kaldırmaktı. Yani şu anda üstünde oturduğu kuyu kapağını. Kapalı iken vazifesini yapmış, tozu kesondan uzak tutmuştu ama şimdi onun da çıkarılması gerekiyordu, yoksa Selene&rsquo;dekilerin dışarı çıkmaları mümkün olamazdı. Fakat bu esnada da fleksibel bağlantı parçasının zarara uğratılmaması gerekiyordu.</p>

  <p class="p4">Bunu mümkün kılmak için, dipteki kapak, bir tencere kapağı gibi yapılmıştı. Birkaç dakika içinde Lawrence, kapağı sabit tutan vidaları söktü ve kapağı yukarı çekmeleri emrini verdi.</p>

  <p class="p4">Kendisini beton duvara iyice yapıştırarak, metal cismin düz bir şekilde önünden geçip yukarı yükselişini seyretti. Şimdi alttaki kıvrımlı koruyucu, vazifesini yapmaktan vazgeçiverirse, toz içeri girecek ve kuyuda bundan böyle korunmanın bir yolu kalmayacaktı.</p>

  <p class="p4"><span class="t5">—</span> Kova! diye yukarı olanca gücü ile seslendi, kova zaten aşağı indirilmeye başlanmıştı bile.</p>

  <p class="p4">«Kırk yıl önce Kaliforniya sahillerinde, kova, kürek ve kumlarla oynuyordum,» diye düşündü Lawrence. «Şimdi ise burada, ay&rsquo;da, üstelik bir şef mühendis unvanı ile, bir sürü insanın geleceğini omuzlarımda taşırken, olanca ciddiliğimle toz kür ekleyeceğim.»</p>

  <p class="p30">İlk dolu kova yukarı çekildiğinde, Lawrence&rsquo;in önünde tabanın bir bölümü açılmıştı bile, ikinci bir kova herhalde tavanın tozdan tamamen temizlenmesine yetecekti.</p>

  <p class="p30">Şimdi önünde, ince, güneşten koruyucu bölüm duruyordu. Burası da basınç etkisi ile oldukça eğilmişti. Lawrence onu elleri ile birbirinden ayırabildi. Bunun daha da kolayı elektrikli bir kesici ile bu parçayı kesmekti ama, tehlike de bu durumda çok büyük olabilirdi.</p>

  <p class="p30">Tavanda meydana gelmiş olan tahrip ile Selene&rsquo;nin iç ve dış duvarlarında tozun büyük bir etkisi bulunuyordu. Küçücük bir kesik bu basıncı arttıracak, incecik fakat öldürücü toza karşı geminin hiçbir direnci kalmayacaktı.</p>

  <p class="p143">Lawrence, bu son denemesini de <span class="t4">Susuz Deniz</span> tarafından reddedildiğinin derhal farkına vardı.</p>

  <h1 class="p2 sigil_not_in_toc"><span class="t8">* * *</span></h1>

  <p class="p30">Kari Johanson, nükleonik mühendisi olarak çok hassas bir burna sahipti, tesadüfen en arkada oturması da, yaklaşmakta olan felâketin, ilk onun farkına varmasına sebep olmuştu. Bir saniye etrafını koklayarak yerinde oturmuş, sonra yavaşça yanındakinden özür dileyerek kalkmış ve tuvalete gitmişti. Gereksiz heyecana sebep olmak istemiyordu ama görevi sebebi ile, hissettiği kokuların neler olduklarını çok iyi ayırt edebilirdi.</p>

  <p class="p30">Tuvalette çeyrek saat bile kalmadan, derhal çıkıp, Komodorla konuşmakta olan Pat Harris&rsquo;in yanma gitti.</p>

  <p class="p34">Yavaş bir sesle:</p>

  <p class="p30"><span class="t5">—</span> Kaptan, dedi, yanıyoruz. Tuvalete gidip bakın. Ben kimseye bir şey söylemedim.</p>

  <p class="p30">Pat ve Hansteen biran durakladılar. Uzayda olduğu gibi, denizde de yangın söz konusu olunca, diskusyon&rsquo;a gerek yoktu.</p>

  <p class="p39">Tuvalet burada da, normal bir kara, su ya da uzay gemisi tuvaletinden farksızdı. Ortasında durulduğunda dört bir duvara da elle uzanılabilirdi. Yalnız bu durumda, arka duvara elle dokunulamıyordu çünkü fiberglas büyük bir sıcaklığa erişmişti. Duvar çatlamaya ve yavaşça parçalanmaya başlamıştı bile.</p>

  <p class="p39"><span class="t5">—</span> Allahım! dedi Komodor. Bir dakika içinde yerle bir olacak. Bu da nereden çıktı şimdi?</p>

  <p class="p39">Pat ise ortadan kaybolmuştu. Az sonra elinde iki adet küçük yangın söndürücü ile geri geldi.</p>

  <p class="p39"><span class="t5">—</span> Komodor, derhal salı haberdar edin. Onlara şurada belki de birkaç dakikalık zamanımız kaldığını bildirin. Duvar tamamen parçalanır düşüncesi ile ben burada kalacağını.</p>

  <p class="p39">Komodor içeri koştu. Pat şimdi onun mikrofonda gürüldeyen sesini duyuyordu.</p>

  <p class="p39">Yolcular aşikâr bir heyecanın içindeydiler. Kapı hızla açılarak McKenzie içeri girdi.</p>

  <p class="p72"><span class="t5">—</span> Yardımcı olabilir miyim?</p>

  <p class="p72"><span class="t5">—</span> Hiç zannetmiyorum, dedi Pat.</p>

  <p class="p72"><span class="t5">—</span> Bu duvarın arkasında ne var?</p>

  <p class="p72"><span class="t5">—</span> Ana elektrik depomuz. Yirmi büyük ünite.</p>

  <p class="p72"><span class="t5">—</span> Randımanı?</p>

  <p class="p39"><span class="t5">—</span> Başlangıçta beşyüz kilowat/saatti ama şimdi bunun yarısı kaldı.</p>

  <p class="p39">&mdash; İşte cevap burada. Kontak. Anlaşılan teller parçalandığından beri bu olay süregeliyor ve şimdi patlak verdi.</p>

  <p class="p39">Bu akla yatan bir açıklamaydı. Gemi normal bir yangına meydan vermeyecek şekilde, ateşe dayanıklıydı. Ama enerji hücrelerinde mevcut olan enerji akımı da, bir değişiklik anında felakete sebep olabilirdi.</p>

  <p class="p39">Ama buna da imkân yoktu. Böyle bir durumda tüm elektrik sigortalarının atması gerekiyordu, üstelik hepsi de işlemez haldeydi.</p>

  <p class="p72">McKenzie hava eklüzüne bakarak:</p>

  <p class="p30">&mdash; Bütün sigortalar ve elektrik devreleri işlemez durumdalar. Bir türlü anlayamıyorum.</p>

  <p class="p34">Kapı açılıp Hansteen girdi.</p>

  <p class="p30"><span class="t5">—</span> Lawrence yukarda daha on dakikalık bir işinin olduğunu söyledi. Duvar daha ne kadar dayanabilir?</p>

  <p class="p30"><span class="t5">—</span> Allah bilir. Belki bir saat, belki de beş saniye. Bu yangının nasıl ilerlediğine bağlı.</p>

  <p class="p34"><span class="t5">—</span> Otomatik bir yangın tesisatı yok mu?</p>

  <p class="p30"><span class="t5">—</span> Bu son derece gereksiz. Burası bizim basınç geçirmez bölgemiz. Dış tarafta bulunan vakumda bununla birleşince, şu elimde bulunan aletten başka bir şeyin işe yaramayacağı kesin.</p>

  <p class="p30"><span class="t5">—</span> Buldum, diye McKenzie bağırdı. Anlamıyor musunuz? Tüm bölüm tozla dolmuş vaziyette. Tavan parçalandığında içeri giren tozlar elektrik tesisinin de içine dolarak, kontağa sebep oldular.</p>

  <p class="p30">McKenzie bu buluşunda yüzde yüz haklıydı. Toz tavanın yarılması ile içeri girdiğinde, iç duvarlardan sızarak enerji tesislerinin içine kadar ulaşmıştı. Bünyesinde taşıdığı bol miktardaki meteor demiri de işte bu sonuca ulaşmalarına sebep olmuştu.</p>

  <p class="p30"><span class="t5">—</span> Duvara su serpsek acaba bir faydası olur mu, diye Hansteen sordu, yoksa fiberglasın kırılmasına mı sebep olur bu?</p>

  <p class="p30"><span class="t5">—</span> Bunu bir denemeliyiz bence, dedi McKenzie, ama büyük bir dikkatle. Kâğıt bir bardağa su doldurarak, diğerlerine soru dolu bir bakış attı. Hiçbir reaksiyon gelmeyince de duvara birkaç damla su serpti.</p>

  <p class="p30">Ardından da bu deneyine korkunç bir çatırtı ile karadık alınca, derhal planından vazgeçti. Riziko çok büyüktü. Karşılarındaki metal bir duvar olsaydı belki ama şiddetli sıcaklığa ulaşmış bir fiberglasın bu oyuna gelmeye:eği belliydi.</p>

  <p class="p30"><span class="t5">—</span> Burada yapacağımız bir şey yok, dedi Komodor. Söndürücüler bile yardımcı olamıyorlar. En iyisi dışarı çıkıp kapıyı kapatalım. Bu belki de bir koruyucu olacak ve bize biraz daha zaman tanınacaktır.</p>

  <p>Pat kararsızdı. Isı artık dayanılamayacak derecedeydi ama lıcrşeyi böyle bırakıp kaçmak da Pat&rsquo;ın zoruna gidiyordu. Hansteen ise haklıydı. Orada kalırsa alevler yükselir yükselmez onu yok edeceklerdi.</p>

  <p><span class="t5">—</span> İyi öyleyse, kaybolalım buradan. Bakalım kapının önüne nasıl bir barikat yerleştirebiliriz.</p>

  <p>Belli ki çok bir zamanları kalmamıştı. Gerisinde adeta şeytanların dans ettiği duvarın daha fazla dayanamayacağı kesindi.</p>

  <p>&nbsp;</p>
</body>
</html>
