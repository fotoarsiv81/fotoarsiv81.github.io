<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h1 class="p2" id="sigil_toc_id_17"><span class="t8">Yirminci Bölüm</span></h1>

  <p class="p116">&nbsp;</p>

  <p class="p4">LAWRENCE, şişirilebilen iglu ya da diğer araçlar için düşünüp de kaybedilecek zaman kalmadığının farkındaydı, şimdi yapılması gereken en önemli işlem, Selene&rsquo;ye taze hava tedarik edebilmekti. Mühendis ve teknikerlerin, uzay giysileri içinde zorlu bir çalışma vermeleri gerekiyordu. Bunun da çok uzun süreceğini zannetmiyordu Lawrence. Eğer gereken işlemler beş ya da altı saat içinde halledilemezse, geri dönmek ve Selene&rsquo;yi şu anda içinde bulunduğu âleme terk etmek zorunda kalacaklardı.</p>

  <p class="p4">Port Roris&rsquo;in atölyelerinde bulunan teknik elemanlar gerçek bir mucize yaratmak için olanca güçleri ile çalışıyorlardı. Komple hava temizleme araçları, oksijen stokları, rutubeti ve karbondioksiti yok edecek aletler, derece ve basınç ölçücüleri, hepsi birbirlerine bağlanmış vaziyette kızaklara yükleniyordu. Ayrıca Clavius City&rsquo;den eşya roketi ile gönderilen bir delme makinesi de bunların arasındaydı. Ayrıca, fazla zaman olmadığı için ilk denemede çalışması gereken bir boru sistemi de vardı.</p>

  <p class="p4">Lawrence adamlarına emirler vermeyi gereksiz buluyordu, çünkü buna ihtiyaç olmadığını biliyordu. Arka planda duruyor, depo ve atölyelerden kızaklara yüklenen eşyaları inceleyerek, herhangi bir unutkanlığa mani olabilmeyi umuyordu. Acaba hangi aletlere ihtiyaç olacaktı? Yedek parçalar yeterli miydi? Acaba ilk önce sal mı kızaklara yüklenmeliydi ki kolaylıkla çıkarılabilsin? Acaba hava temizleyici boru çalıştırılmadan önce Selene&rsquo;ye oksijen verilmesi tehlikeli sonuçlar doğurabilir miydi? Bunlar ve yüzlerce soruya cevap bulabilmek için kafası adeta çatlayacakmış gibi işliyordu. Defalarca Pat ile temasa geçerek, delinecek en elverişli bölgelerin neresi olabileceğini, iç basınç ve ısı derecesini, emniyet süpablarının işleyip işlemediklerini öğrenmişti ve her seferinde bu sorulara cevap vermek, Pat için bir işkence haline gelmeye başlamıştı. Lawrence tüm ele geçirilme çabalarına rağmen, gazetecilerden kaçmayı başarabilmişti. Onlara içinde bulundukları durumu ve yapacakları işleri kısaca açıklamış, bundan sonraki konuşmaları ise reddetmişti.</p>

  <p>Lawrence adamlarına emirler vermeyi gereksiz buluyordu, çünkü buna ihtiyaç olmadığını biliyordu. Arka planda duruyor, depo ve atölyelerden kızaklara yüklenen eşyaları inceleyerek, herhangi bir unutkanlığa mani olabilmeyi umuyordu. Acaba hangi aletlere ihtiyaç olacaktı? Yedek parçalar yeterli miydi? Acaba ilk önce sal mı kızaklara yüklenmeliydi ki kolaylıkla çıkarılabilsin? Acaba hava temizleyici boru çalıştırılmadan önce Selene&rsquo;ye oksijen verilmesi tehlikeli sonuçlar doğurabilir miydi? Bunlar ve yüzlerce soruya cevap bulabilmek için kafası adeta çatlayacakmış gibi işliyordu. Defalarca Pat ile temasa geçerek delinecek en elverişli bölgelerin neresi olabileceğini, iç basınç ve ısı derecesini, emniyet süpablarının işleyip işlemediklerini öğrenmişti ve her seferinde bu sorulara cevap vermek, Pat için bir işkence haline gelmeye başlamıştı. Lawrence tüm ele geçirilme çabalarına rağmen, gazetecilerden kaçmayı başarabilmişti. Onlara içinde bulundukları durumu ve yapacakları işleri kısaca açıklamış, bundan sonraki konuşmaları ise reddetmişti.</p>

  <p>Dr. Rawson&rsquo;daki büyük değişikliği ve başarılı konuşmalarını başkalarından öğrendiği halde, televizyon yayınlarını izleyecek zamanı yoktu. Bu başarılarda Spencer&rsquo;in de etkisi vardı şüphesiz, doğrusu gazeteci bu olayda büyük bir rol oynamıştı.</p>

  <p>Spencer ise o sıralarda şimdiye kadar korunabildiği mide ağrıları ile uğraşıyordu. Büyük masraflarla şu Geçilmez Dağlar&rsquo;a gelmişti ama görünürde bunun pek de bir faydası olacağa benzemiyordu.</p>

  <p class="p5">Kızaklar gelmeden her şey sona erebilirdi, milyonlarca insanı televizyonları başında oturtacak bu heyecanlı, nefes keçisi kurtarma ameliyesi, bu gidişle belki de hiç gerçekleşemeyecekti. Sadece birkaç kişi bu insanların belki de günler sonra ölümden kurtarılmalarım seyredebilir ama hiç kimse onların öldükten sonra yerin dibinden çıkarılmaları anım yaşamak istemezdi.</p>

  <p class="p5">Bu, Spencer&rsquo;in bir gazeteci olarak durum hakkında yaptığı soğukkanlı bir analizdi ama öte yandan bir insan olarak bunları düşündükçe kendini çok fena hissediyordu. Trajedinin yalnızca beş kilometre ötesinde durmak ve işe yarar hiçbir şey ama hiçbir şey yapamamak korkunçtu. Gömülü olan insancıkların boğulup gideceklerini düşündükçe, her nefes alışında insanlığından utanıyordu.</p>

  <p class="p117">Görevi icabı, sık sık felaket olaylarını haber vermişti, bu kez ise kendini adeta bir ölü soyguncusu gibi hissediyordu.</p>

  <p class="p118">* * *</p>

  <p class="p5">Selene&rsquo;de her şey sakindi, o kadar ki uyku ile savaşmak gittikçe zorlaşıyordu. «Ne kadar iyi olurdu şimdi, onların aralarında ben de olsam, tatlı rüyalar görsem» diye düşünüyordu Pat. Açıkçası onları kıskanıyordu, sonra da tekrar oksijen tüpünden derin bir iki nefes çekiyor ve sislerden sıyrılan beyni tekrar tehlikenin dehşetiyle doluyordu.</p>

  <p class="p5">Tek bir adam bu durumda asla uyanık duramaz ve baygın yatmakta olan yirmi kişi ile meşgul olamazdı. McKenzie ile birbirlerini uyanık tutmayı başarabiliyorlardı. Aslında yeterli oksijen olsaydı hiçbir problem yoktu ama tüpün gittikçe boşaldığım görmek, durumun hiç de iç açıcı olmadığını anlamaya yetiyordu. Üstelik Selene'nin tankında daha kaç kilo oksijen olduğunu bilmek ve bunu kullanamamak gerçekten de içler acısı bir durumdu.</p>

  <p class="p5">Pat, zamanın bu kadar yavaş geçebileceğini hiç düşünememişti. McKenzie ile uyuyan yolcuları gözaltında tutmaya başladıklarından bu yana sadece dört saatin geçmiş olduğunu bilmek, pek de inanılmaz gibi görünüyordu. Her çeyrekte bir Port Roris ile konuşması, diğerlerinin nefes ve nabızlarını yoklayıp bazen oksijen vermesi, doktorla ahbaplıklarının sanki günlerden beridir süregeldiğine yemin bile edebilirdi.</p>

  <p>Ama hiçbir şey sonsuza kadar devam etmezdi. Telsizle, bir daha görebileceklerinden ümidi kestikleri dış dünyadan, nihayet beklenen haber gelmişti.</p>

  <p class="p5">Lawrence&rsquo;in yorgun ama kararlı sesi duyuldu:</p>

  <p><span class="t5">—</span> Yoldayız. Sadece bir saat sabretmeniz gerekiyor. Bu zaman içinde Selene&rsquo;nin tam üstüne varacağız. Kendinizi nasıl hissediyorsunuz?</p>

  <p class="p5"><span class="t5">—</span> Çok yorgun, ama başaracağız.</p>

  <p class="p5"><span class="t5">—</span> Yolcular?</p>

  <p class="p5"><span class="t5">—</span> Aynı şekilde.</p>

  <p><span class="t5">—</span> Tamam, her on dakikada bir konuşacağım sizlerle, alıcınızı en yüksek ses frekansına getirin, doktorların tavsiyesi bu, ikinizin de uyumanızı engellememiz için.</p>

  <p>Derken, zengin bir nefesli çalgılar orkestrası ay üzerinden dünya "ya, oradan da uzak güneş sistemine ulaşırcasına, müziğini duyurmaya başlamıştı. Hektor Berlioz, bu Rakozi marşının birgün gelip de bir başka dünyada ölümle savaşan insanlara ümit ve kuvvet verebileceğini rüyasında bile görmemişti herhalde.</p>

  <p>Müzik olanca gücü ile kabinde duyulduğunda Pat, McKenzie&rsquo;ye hafifçe gülümseyerek:</p>

  <p class="p5"><span class="t5">—</span> Eski moda bir şey olduğu belli ama etkisi büyük, dedi.</p>

  <p>Şakaklarındaki damarların harekete geçtiğini hissetmeye başlamıştı, ayakları müziğin ritmine uyuyordu. Pat müziğe kurtarıcı bir simit gibi sarılmıştı adeta.</p>

  <p>Üst üste yüklenmiş küçücük kızakta oturan Lawrence de bu müziği duyuyor ve aynı reaksiyonu gösteriyordu. Küçük ordusu ile sonuna kadar dövüşeceği bir savaşa gidermişçesine, yol alıyorlardı. Onları bekleyen düşman ise, ölümün değişik yüzlerine sahip olan tabiat gücüydü.</p>

  <p class="p30">Toz kızakları 1 ve 2, araç ve gereçlerle, hepsinden önemlisi salı üstlerinde taşıyacak olan baş varillerle yüklenmiş eşya kızaklarını da çekiyorlardı. Lawrence, boşaldıktan sonra Kızak 1&rsquo;i tekrar Roris Limanına geri göndermeyi düşünüyordu, böylece üs ile kaza bölgesi arasında devamlı bir irtibat kurulabilecekti.</p>

  <p class="p30">Roris Limanı&rsquo;nın binaları ufukta gözden kaybolduğunda Lawrence, adamları ile planlarını tekrar gözden geçirmeye başladı.</p>

  <p class="p30"><span class="t5">—</span> Jones, Sikorsky, Coleman, Matsui... işaretlenmiş bölgeye gelindiğinde, fıçılar indirilip, konuşulduğu şekilde yerleştirilecekler, Bruce ve Hodges fıçılardaki çapraz bağlantıyı kuracaklar, tüm aletlerin sıkı bir şekilde korunması gerekiyor, dikkat edin herhangi bir şey kaybolmasın, içinizden biri toza düşerse sakin paniğe kapılmayın, çünkü ancak birkaç santimetre gömülürsünüz, bunu iyi biliyorum. Sikorsky, Jones, sal hazır olur olmaz siz onun düzenlenmesiyle meşgul olacaksınız. Coleman ve Matsui, çalışmaya elverişli bir yer bulabilirseniz borular ve izolasyonları ile uğraşın. Greenwood ve Renaldi siz de delme işlemi ile görevlisiniz...</p>

  <p class="p119">Vesaire, vesaire, nokta, nokta... Lawrence&lsquo;i korkutan en büyük tehlike, bu küçücük odada çalışacak insanların birbirlerinin yollarına çıkıp, çalışmaları engelleyecek olmalarıydı. Küçücük ve zararsız gibi görünen bir kaza, bütün uğraşıların bir anda boşa gitmesine sebep olabilirdi. Selene'deki yirmiiki kişinin kurtarılmalarına çok az kala ölüp gitmeleri korkulu rüyası, tek bir vida anahtarının Port Roris&rsquo;te unutulması ya da tozların içine yuvarlanıp gözden kaybolması ile gerçeğe dönüşebilirdi...</p>

  <p class="p120">* * *</p>

  <p class="p39">Mauriee Spencer dürbünü ile haberleşme aracından gelen seslerin dolaşıp durduğu <span class="t4">Susuz Deniz'i</span> seyrediyordu. Her on dakikada bir Lawrence Selene&rsquo;yi çağırıyor ve her seferinde cevabın gelmesi daha da uzuyordu ama Harris ve McKenzie, bilinçlerini kaybetmemek için olanca istekleri ile savaşıyorlardı.</p>

  <p class="p39">Bu müzik psikolojisinin ne faydası olabilir ki? diye sordu Spencer. Auriga&rsquo;nın alıcısı da sonuna kadar açılmış, içeriye dolan ses, insana sanki atlı orduların Geçilmez Dağlar&rsquo;a doğru tırmanışını hatırlatıyordu.</p>

  <p class="p39"><span class="t5">—</span> Müzik seçiminde 19. yüzyılın haricinde bir örnek bulunabileceğini sanmam, dedi Kaptan Anson.</p>

  <p class="p39"><span class="t5">—</span> Oo tabii, diye televizyon kameramanı onu doğruladı, birkaç dakika önce ancak yüzyıllık bir geçmişi olan Khatchaturian&rsquo;ın Kılıç Dansı&rsquo;ın da çaldılar.</p>

  <p class="p72">Telsizci bu sırada söze girdi:</p>

  <p class="p39"><span class="t5">—</span> Şu anda Kızak 1&rsquo;in yine haber vermesi gerekiyor, der demez ortalık derhal sessizleşti.</p>

  <p class="p39">Tam bir saniye sonra kızaktan sinyal gelmeye başlamıştı. O kadar yakındaydılar ki, Lagrange 2&rsquo;nin yardımı olmaksızın, Auriga bütün sesleri almaya başlamıştı.</p>

  <p class="p39"><span class="t5">—</span> Ben Lawrence, Selene, on dakika sonra üstünüzdeyiz, nasılsınız? Tekrar o korkutucu sessizlik. Cevabın gelmesi bu kez beş saniyeyi bulmuştu.</p>

  <p class="p72"><span class="t5">—</span> Burası Selene, hiçbir değişiklik yok.</p>

  <p class="p39">Hepsi bu kadar. Pat nefesini harcayacak gücü kendinde bulamıyordu artık.</p>

  <p class="p39"><span class="t5">—</span> On dakika, dedi Spencer, artık onları görebilmemiz gerekirdi. Ekranda hâlâ bir görüntü yok mu?</p>

  <p class="p39"><span class="t5">—</span> Henüz yok, diye cevap verdi Jules ve kamerasını ufka doğru çevirdi.</p>

  <p class="p39"><span class="t5">—</span> İşte oradalar! diye bağırdı Spencer, elinden dürbünü atıp kameraya koştu, sağa çok kaçtın!</p>

  <p class="p72">Jules derhal anladı. Kontrol ekranında, deniz ve uzayın birleştiği sınırda, iki küçücük, parıldayan yıldız göze çarpıyordu.</p>

  <p class="p48">Büyültücü gücü olan plastik lenslerle bile, çok uzak ve küçük noktalar gibi görünüyorlardı. Ama Jules&rsquo;inde istediği buydu zaten. Bu görüntü, boşluğu ve yalnızlığın korkunçluğunu daha da etkileyici hale getirecekti. Auriga&rsquo; nın büyük ekranına bir göz attı, yayın şimdi Interplanet News tarafından da alınıyordu. Evet, büyük gösteri başlayabilirdi.</p>

  <p class="p48">Cebinden küçük bir kitap çıkarıp, kameranın üstüne koydu, kapağını açıp bir demir aletin içine soktu. Ekrandaki resimde renk ve hareket görünmeye başlamıştı. Aynı anda da bir ses Interplanet News Ajansının, kanal 107&rsquo;de yayınlamakta olduğu özel programını haber veriyordu:</p>

  <p class="p57"><span class="t5">—</span> Şimdi ay&rsquo;a bağlanıyoruz.</p>

  <p class="p48">Küçücük ekranda, kamerası ile aldığı resim parıldadı. Bu resmi ikibuçuk saniye önce çekmişti. Resim, ikibuçuk milyon mikrosaniyede Auriga&rsquo;nın alıcısına ulaşmış, oradan Lagrange 2&rsquo;ye nakledilmiş, oradan da yüz katı kuvvetlendirilmiş vaziyette dünya alıcılarına ulaşmıştı. İyonosferden geçerek Interplanet binasına, kontrol ekranı üzerinden program idareci ve resim teknikerlerine, oradan da tekrar Lagrange 2 aracılığı ile ay&rsquo;a nakledilmişti. Jules&rsquo;in bu minnacık cep alıcısı ile kamerası arasında gelişen bu olay, bir anda dörtte üç milyon kilometrelik bir yolu almıştı.</p>

  <p class="p48">Acaba bütün bu uğraşılar başarılı olacak mıydı? Bu soru, televizyonun bulunduğu günden beri sorulagelen bir şeydi.</p>

  <p class="p48">&nbsp;</p>

  <h1 class="p2" id="sigil_toc_id_18"><span class="t8">Yirmibirinci Bölüm</span></h1>

  <p class="p57">LAWRENCE Auriga&rsquo;yı onbeş kilometrelik bir mesafeden keşfetti. «Hay aksi şeytan, bu da ne?» diye düşünürken, cevabını da buluverdi. Bu belli ki bir haber alma ajansının dağa kadar ulaştırdığı uzay gemilerinden biriydi. Aslında o da malzemelerin bir kısmını orada indirmeyi düşünmüşse de, sonradan bu planından caymak zorunda kalmıştı. Bunca yükseklikte emniyetli bir iniş beklemek pek söz konusu olamazdı. Anson&rsquo;un Auriga&rsquo;yı indirdiği dağ pervazı, Lawrence&rsquo;in işine yaramayacak kadar yüksekti.</p>

  <p class="p57">Şef mühendis, her hareketinin kameralara geçeceğini bilmenin ne denli sinir bozucu olduğunu şimdiden tahmin edemezdi ama bunu değiştirmek de elinde değildi. Ole yandan da yakınlarında bir uzay gemisinin bulunmasının belki de işlerine yarayacağını düşünüyordu. Onu informasyon alıp vermek için kullanmak mümkündü.</p>

  <p class="p57">İşaret neredeydi? Onu çoktan görmüş olmaları gerekirdi. Bir an Lawrence, sondanın düşüp tozlara gömülmüş olabileceğini düşündü, bu aslında Selene&rsquo;yi bulmalarını engelleyemezdi ama, beş on dakikalık bir gecikme pekçok şeyi değiştirebilirdi.</p>

  <p class="p57">Rahat bir nefes almıştı. Dağların koyu gölgeleri ardında, çubuğu görmüştü işte. Pilot ise kızağı o yöne çevirmişti bile.</p>

  <p class="p57">Toz kızakları, işaretin her iki yanına ulaştıklarında durdular ve derhal büyük bir uğraşı başladı. Uzay elbiseleri içindeki adamlar, plana uygun bir şekilde, büyük bir hızla varilleri ve büyük paketleri boşaltmaya başladılar. Sal yavaş yavaş şekil almaya başladığında, son vidalarda takılıp, üstüne fiberglas döşemesi yerleştirildi.</p>

  <p class="p59">Ay&rsquo;ın fethinden bu yana, böylesine bir inşa olayı daha</p>

  <p class="p122">yaşanmamıştı, birkaç saniye sonra, sekiz adam, bütün hareketlerinin milyonlarca insan tarafından izlendiğini unutmuşlardı bile. Şu anda düşündükleri tek şey, salın bir an önce hazır olup, montaj bölümlerinin inşası ve boruların hedeflerine yerleştirilmeleriydi.</p>

  <p class="p30">Lawrence en azından her beş dakikada bir Selene&rsquo;yi arıyor, Pat ve McKenzie&rsquo;ye yapılan çalışmaları anlatıyordu ama bunun aynı zamanda bütün dünyadan duyulduğunu farketmiyordu bile.</p>

  <p class="p30">Nihayet inanılmaz bir çabuklukla, yirmi dakika sonra minyatür delme makinesi hazırlanmış ve ilk beş metrelik bölümü tıpkı bir balık zıpkını gibi yönlendirilmişti. Ama bu zıpkın ölüm değil, hayat getirmeliydi.</p>

  <p class="p30">&mdash;Sizlere ulaşıyoruz, diye seslendi Lawrence, ilk bölüm aşağıya bırakılacak!</p>

  <p class="p30">&mdash;Çabuk olun, diye mırıldandı Pat, daha fazla dayanamıyacağım.</p>

  <p class="p30">Sanki bir sis dalgası içinde hareket eder gibiydi. Ciğerlerindeki dayanılmaz acı dışında başka hiçbir şey hissetmiyordu, sadece inanılamaz, düşünülemez derecede yorgundu. Hazırlandığı programı uygulamasını çoktan unutmuş bir robottan farkı yoktu. Elinde sıkı sıkıya bir tornavida tutuyordu. Saatler önce onu alet sandığından, ihtiyacı olacak düşüncesi ile çıkarmıştı, inşallah gerektiğinde tekrar ne işe yarayacağını hatırlayabilirdi.</p>

  <p class="p30">Uzaktan birtakım konuşmalar duyuyordu ama onun için olmadığı belliydi. Anlaşılan dışardakiler frekans değiştirmeyi unutmuşlardı.</p>

  <p class="p30">-&mdash; Öyle bir şekilde yerleştirmeliyiz ki, delici parça yukardan vidalanabilsin. Ama Harris böylesine zayıfsa bize hiçbir yardımı dokunamaz.</p>

  <p class="p30"><span class="t5">—</span> Bu rizikoyu kabul etmeliyiz. Yeni bir değişiklik en azından birkaç saat daha alır. Verin bana...</p>

  <p class="p30">Derken konuşma kesildi ama Pat yeterince duymuştu, içinde büyük bir kızgınlık hissi kabardı. Onlara gösterecekti, o ve iyi arkadaşı Dr. Mc... Mc...?? ismi bile hatırlayamıyordu artık.</p>

  <p class="p123">Yavaşça koltuğunda dönerek, kabinin içine bakındı, fizikçiyi göremiyoıdu. Derken onun Bayan Williams&rsquo;ın yanında diz çökmüş, oksijen tüpünün çoktan boşaldığını farketmemecesine kadına oksijen vermeye çalıştığını gördü.</p>

  <p class="p45">Telsizde bir ses çınladı:</p>

  <p class="p45"><span class="t5">—</span> Hemen hemen aşağıdayız. Her an sizlere ulaşabiliriz!</p>

  <p class="p45">«Bu kadar çabuk mu?» diye düşündü Pat, tabii ya, ağır bir boru tozun direnç gücüne kolaylıkla karşı gelebilirdi. Bunu hâlâ düşünebildiği için ne kadar zekiydi!</p>

  <p class="p45">Pang! Tavanda bir şey vurdu. Ama nereye?</p>

  <p class="p45"><span class="t5">—</span> Sesi duyabiliyorum, bize eriştiniz.</p>

  <p class="p123"><span class="t5">—</span> Bunu biliyoruz, yukardan hissettik ama bundan sonrası sizin işiniz. Delicinin nerede durduğunu anlayabilir misiniz? Elektrik araçlarının üzerine değmemesi gerekiyor. Onu birkaç kez daha tavana değdireceğiz, böylece sesin nereden geldiğini keşfedebilmeniz kolaylaşır belki.</p>

  <p class="p123">Bu Pat&rsquo;ın sinirine dokunan bir durumdu aslında, ona böylesine zor soruların sorulması da haksızlık gibi geliyordu.</p>

  <p class="p123">Delme aleti tavana birkaç kez daha vurdu fakat yerini belirlemenin imkânı yoktu. Aslında artık kaybedecekleri bir şey de kalmamıştı ya.</p>

  <p class="p123"><span class="t5">—</span> Haydi tekrar, diye mırıldandı, olacak, olacak! Bunu anlayabilmeleri için iki kez tekrarlamak zorunda kalmıştı.</p>

  <p class="p123">Derken delici, geminin üst bölümünde çalışmaya başladı, sesi rahatlıkla duyuyor ve bu ona müzik parçalarının en güzeli gibi geliyordu.</p>

  <p class="p123">Bir dakikadan da az zamanda, delme makinesi, ilk engeli aşmıştı. Motor durdu, şaft birkaç santimetre içeri doğru girdi ve delici yeniden işlemeye başladı. Ses şimdi açıkça duyuluyor ve bulunduğu yeri de belli ediyordu. Ama kabloların hemen yanında, tavanın tam ortasında kabloları keserlerse...</p>

  <p class="p48">Yavaşça ve korku ile yerinden kalkıp kabinin ortasına doğru ilerledi, tam eriştiğinde tavandan tozlar dökülmeye başlamış, o anda bir ışık şimşek gibi çakmış ve lambalar sönmüştü.</p>

  <p class="p48">Neyse ki yedek tehlike lambaları hâlâ yanıyordu. Gözlerini bu zayıf kırmızı ışığa alıştırmaya çalışırken, metal bir borunun tavandan yarım metre sarkarak, kabinin içine girdiğini gördü, sonra da ortalığa sessizlik çöktü.</p>

  <p class="p48">Telsizde bir ses duyuluyordu şimdi. Ona son derece önemli bazı bilgiler veriyordu besbelli. Elindeki tornavidayı delicinin başına sokup sıkıştırırken, bu sesten bir mana çıkarmaya çalışıyordu.</p>

  <p class="p48"><span class="t5">—</span> Deliciyi, ancak biz söylediğimiz zaman yerinden çıkarın. Ayrıca bir emniyet supabı takmaya zamanımız yoktur. Borular yukarda vakuma takılmış durumdalar, tekrar ediyorum, biz size söylemedikçe, deliciyi sakın yerinden çıkarmayın!</p>

  <p class="p48">Pat, rahatsızlık veren bu seslere kızmaya başlamıştı, o ne yaptığını çok iyi biliyordu. Tüm gücü ile anahtarı bir çevirebilse, delme aletini sökecek ve yeniden nefes almaya başlayabilecekti.</p>

  <p class="p48">Neden kıpırdamıyordu bu alet yerinden, bir kez daha denedi.</p>

  <p class="p48"><span class="t5">—</span> Hay Allah&rsquo;ım! diye yukardan bir ses bağırdı. Durun! İş daha oraya kadar gelmedi. Böyle yapmakla olan az bir havanızın da boru tarafından emilmesine sebep olacaksınız.</p>

  <p class="p48">Bu lafların manasını anlayamadan, bir an düşündü Pat. Burada yolunda olmayan bir şey vardı. Acaba anahtarı ters yönde mi çeviriyordu?</p>

  <p class="p48">Durum çok zordu. Önce sağ, sonra sol eline baktı, anlaşılan artık onlarda işlemez olmuşlardı. Madem öyle, bunu başka bir yolla denemek gerekiyordu.</p>

  <p>Borunun etrafında şöyle bir tur attı, anahtarı diğer tarafına yerleştirip iki eli ile kavradı ve kırmamaya dikkat ederek, bir müddet öylesine durdu.</p>

  <p><span class="t5">—</span> Periskop çıkarılsın, diye mırıldandı. Bu da ne demek oluyordu? Bilmiyordu ama bu kelimeleri yerinde kullandığını zannediyordu. Delicinin yere düşebileceğini bile dert etmiyordu artık kendine ve onu sökmeye başladı.</p>

  <p>Onbeş metre yükseklikte Şef mühendis Lawrence ve adamları çaresizlik içinde kalakalmışlardı. Hiçbiri böyle bir işin başlarına gelebileceğini düşünmemişlerdi doğrusu. Yüzlerce aksiliği hesaba katmışlardı ama bunu değil...</p>

  <p><span class="t5">—</span> Coleman, Matsui! diye haykırdı Lawrence, çabuk oksijen battım bağlayın, Allah aşkına çabuk olun!</p>

  <p>Ama bunun bir işe yaramayacağını o da biliyordu. Oksijen hattının işleyebilmesi için iki bağlayıcının birbirine vidalanması gerekiyordu.</p>

  <p>Pat borunun etrafında tekrar bir daire çevirerek, anahtarı sıkıştırmaya başlamıştı. Delici birkaç santimetre daha gevşedi. Daha bir saniye, sonra...</p>

  <p>Tamam, hemen hemen başarmıştı. Gittikçe yükselen zayıf bir ses duydu. Oksijen tabii. Birkaç saniye içinde tekrar nefes alabilmeye başlayacak ve bütün dertler sona erecekti.</p>

  <p>Bu zayıf ses, garip bir ıslığa dönüşmüştü şimdi ve ilk kez Pat, her şeyi doğru yapıp yapmadığını kendi kendine sormaya başlamıştı. Elindeki analılara şüpheli bakıyor ve başını kaşıyordu. İşte o anda telsizdeki o ilk emir verilmiş olsaydı, onun da aklı başına gelecekti ama yukarda herkes susuyordu.</p>

  <p>İşine geri dönmeliydi. Yıllardan beridir böyle bir zorlukla karşılaşmamıştı. Tekrar anahtarı çevirdi, delici yerinden sökülmüştü ve Pat yere yuvarlandı.</p>

  <p>Aynı anda kabinin içinde her şey dönmeye, baş sayfalar uçuşmaya başlamıştı. Beyaz kondanse bir sis, havanın tüm nemini yok edercesine kabinin içine dolmuştu. Pat sırtüstü dönmeye çalıştı. Sis öylesine kalınlaşmıştı ki, hiçbir şey göremiyordu ve ilk kez durumun ne olduğunu idrak edebildi.</p>

  <p class="p57">Düz bir şey bulmalıydı, yeterince kuvvetli olup borunun ağzını kapatabilecek bir şey.</p>

  <p class="p57">Ümitsiz, etrafına bakındı, hava borunun vakumundan dışarı süzülürken, siste kırmızı bir renk alarak azalmaya başlamıştı. Küçücük bir borudan böylesine kulakları sağır edici bir sesin çıkması inanılacak gibi değildi.</p>

  <p class="p57">Kendinde olmayan yolcuların arasında, emeklercesine oradan oraya sürükleniyordu. Tam ümidini kesecekken, kalın bir kitap gözüne ilişti. «Kitaplar böyle yerlere atılmamalı» diye düşündüğü halde, onu bulduğuna da seviniyordu.</p>

  <p class="p57">Borunun ağzına tekrar ulaştığında, kitabı ağıza kapatabilmek için kaldırdı ve o anda, boru ağzındaki kuvvetli sirkülasyon ile kitap elinden koparcasına fırladı ve boruya çarptı. Ses o anda kesilmiş, rüzgâr durmuştu. Pat biran sarhoş gibi yerinde sallandı ve sonra dizleri üstüne çökerek yere yuvarlandı.</p>

  <p class="p57">&nbsp;</p>

  <h1 class="p2" id="sigil_toc_id_19"><span class="t8">Yirmiikinci Bölüm</span></h1>

  <p class="p57">TELEVİZYONDAKİ bu unutulmaz anlar, biç kimsenin, ne kameramanların, ne de komentatorların beklemedikleri bir durumdu. Sal üzerindeki otuz dakikalık ateşli çalışma böylece sıfıra düşmüştü.</p>

  <p class="p57">İnanılmaz olduğu kadar gerçek gibi görünen bu olay, sanki <span class="t4">Susuz Deniz&rsquo;in</span> ortasında bir gayzer görünümünü veriyordu. Jules otomatik hareketlerle, yıldızlara kadar uzanan sis dalgasını kamerası ile takip etmişti. Dalga, bilinmeyen, garip bir bitki şeklini alarak, insanları korkutan bir görünümle yükseliyordu.</p>

  <p class="p57">Birkaç saniye devam etmişti ama televizyonları başında oturan milyonlara da, «nasıl olur da kuru bir denizde böylesine bir su fıskiyesi oluşabilir?» sorusunu sordurmuştu. Derken gayzer, gürültü ile yükselişinin aksine, büyük bir sessizlikle sönüvermişti.</p>

  <p class="p57">Sal üzerindekiler hedeflerinin sonuna yaklaştıkları şu anda bir şey duymuyorlar ama bir hava fıskiyesinin meydana getirdiği titreşimleri hissediyorlardı. Eğer Pat deliği hemen kapatmasaydı, onlar bunu ergeç başaracaklardı ama belki de bu er geç çok geç olacaktı.</p>

  <p class="p57">&mdash; Dikkat, Selene! Dikkat Selene! diye Lawrence haykırıyordu, beni duyuyor musunuz?</p>

  <p class="p57">Toz kruvazörünün vericisi susuyordu.</p>

  <p class="p57">Coleman titrek bir sesle konuşlu:</p>

  <p class="p57"><span class="t5">—</span> Her şey hazır efendim, dedi, oksijen jeneratörünü işleteyim mi?</p>

  <p class="p57">«Bu artık işimize yaramaz,» diye düşündü Lawrence. «Eğer Harris o Allah&rsquo;ın cezası deliciyi tekrar borunun ağzına taktıysa... Ama ümit ederim ki ağzı başka bir madde ile kapatmış olsun, o zaman onu oradan çıkarmak iş değil!»</p>

  <p class="p57">Tamam, dedi, başlayın ama elinizden geldiğince kuvvetli basınç verin.</p>

  <p>Büyük bir güçle boru ağzındaki kaim kitap «Portakal ve Elma» fırlatıldı ve kabinin içine oksijen hücum etmeye başladı. Öylesine soğuktu ki, nem sis içinde yutulup gidiyordu.</p>

  <p>Birkaç dakika hiçbir tesir görülmedi. Derken Pat kendine gelmeye başlamıştı. Doğrulmaya çalışmış ama kuvvetli basınç onu tekrar yapıştırmıştı. Anlaşılan hiç mi hiç gücü kalmamıştı artık.</p>

  <p>Yattığı yerden yüzüne vuran dondurucu soğuğu hissediyor ve bu taze havayı içine çekiyordu. Birkaç saniye sonra tamamen kendine gelmişti, sadece baş ağrısı dayanılmaz derecedeydi. Şimdi son otuz dakika içinde neler olduğunu hatırlamaya çalışıyordu.</p>
</body>
</html>
