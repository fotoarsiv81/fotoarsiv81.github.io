<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cesur Yeni Dünya - Aldous Huxley</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
</head>

<body>
  <p><br />
  <br /></p>
  <hr class="c2" />

  <h1 style="text-align: center;"><strong>Onikinci Bölüm</strong></h1>
  <hr class="c2" />

  <p><br />
  <br /></p>

  <p>Bernard kilitli kapının gerisinden bağırmak zorunda kaldı; Vahşi, kapıyı açmıyordu.</p>

  <p><br /></p>

  <p>"Ama herkes gelmiş, seni bekliyor."</p>

  <p><br /></p>

  <p>Kapının diğer yanındaki ses, "Beklesinler," dedi.</p>

  <p><br /></p>

  <p>"Ama sen de pekâlâ biliyorsun ki John," (bas bas bağırırken birini ikna etmek ne kadar da zordu!), "onları seninle görüşsünler diye davet ettim."</p>

  <p><br /></p>

  <p>"Onlarla görüşmek isteyip istemediğimi önce bana sormalıydın."</p>

  <p><br /></p>

  <p>"Ama daha önce hep geliyordun, John."</p>

  <p><br /></p>

  <p>"İşte onun için gelmek istemiyorum artık."</p>

  <p><br /></p>

  <p>"Sadece benim hatırım için," diye Bernard bağırarak dil döküp kandırmaya çalışıyordu. "Benim hatırım için gelmez misin?"</p>

  <p><br /></p>

  <p>"Hayır."</p>

  <p><br /></p>

  <p>"Gerçekten kararlı mısın?"</p>

  <p><br /></p>

  <p>"Evet."</p>

  <p><br /></p>

  <p>Çaresizlikten kıvranan Bernard, "Ne yapacağım ben şimdi?" diyerek sızlanıyordu.</p>

  <p><br /></p>

  <p>İçerden gelen, öfkeden deliye dönmüş ses haykırdı, "Cehenneme kadar yolun var!"</p>

  <p><br /></p>

  <p>"Ama Canterbury Büyük Cemaat İlahievi Baş Şarkıcısı da geliyor bu gece."</p>

  <p><br /></p>

  <p>Bernard ağlamak üzereydi.</p>

  <p><br /></p>

  <p>"Ai yaa tàkwa!" Vahşi, Büyük Cemaat İlahievi Baş Şarkıcısı hakkında hissettiklerini sadece Zuñi dilinde ifade edebildi. Ek olarak, "Hàni!" dedi; sonra da (müthiş alaycı bir yırtıcılıkla!): "Sons èso tse-nà." Hemen ardından, aynen Popè'nin yapacağı gibi yere tükürdü.</p>

  <p><br /></p>

  <p>Sonunda Bernard sıvışıp dairesinde saklanmak ve sabırsız kalabalığa Vahşi'nin o akşam gelemeyeceğini bildirmek zorunda kaldı. Haber haklı bir tepkiyle karşılandı. İnsanlar kandırılıp bu önemsiz ve kötü şöhretli, sapkınca fikirleri olan adama nezaket gösterdikleri için son derece öfkelenmişlerdi. Hiyerarşik konumları ne kadar yüksekse, öfkeleri de o denli büyüktü.</p>

  <p><br /></p>

  <p>"Bana böyle bir oyun oynamak ha," diyordu Baş Şarkıcı, "bana!"</p>

  <p><br /></p>

  <p>Kadınlara gelince, haklı bir öfkeyle, oyuna getirilip-şişesine yanlışlıkla alkol katılmış sefil, ufak tefek bir adamla birlikte olduklarını-GamaEksi vücutlu bir yaratıkla yatağa girdiklerini düşünüyorlardı. Bunun bir tecavüz olduğunu söylüyorlar, seslerini gittikçe yükseltiyorlardı. Özellikle Eton'ın Baş Müdiresi'nin ağzından zehir saçılıyordu.</p>

  <p><br /></p>

  <p>Sadece Lenina sesini çıkarmıyordu. Bir köşede solgun, mavi gözlerini hiç de alışılmadık bir melankoli kaplamış bir halde oturuyordu. Çevresindekilerden, hiç de paylaşmadıkları bir duyguyla ayrılıyordu. Partiye tuhaf, endişeli bir coşkuyla dolu bir halde gelmişti. Partiye geldiğinde kendi kendine düşünüyordu, "Birkaç dakika sonra onu görüp konuşacağım ve ona, (çünkü partiye geldiğinde kararını vermişti) kendisinden hoşlandığımı, hem de şimdiye kadar hiç kimseden hoşlanmadığım kadar hoşlandığımı söyleyeceğim. Belki o zaman..."</p>

  <p><br /></p>

  <p>O zaman ne derdi? Yanakları aniden kızardı.</p>

  <p><br /></p>

  <p>"Geçen gece duyusal filmden sonra niye o kadar tuhaf davrandı? Gerçekten tuhaftı. Ama yine de kesinlikle benden hoşlandığından eminim. Eminim..."</p>

  <p><br /></p>

  <p>İşte tam o anda Bernard, Vahşi'nin partiye gelmeyeceğini açıkladı.</p>

  <p><br /></p>

  <p>Lenina birden, Yapay Şiddetli Tutku tedavisinin başlangıcında normal olarak yaşanan bütün hisleri hissetmeye başladı-korkunç bir boşluk hissi, soluk almayı güçleştiren bir korku ve baygınlık. Kalbi durmuş gibiydi.</p>

  <p><br /></p>

  <p>Kendi kendine, "Belki de benden hoşlanmadığı içindir," diye düşündü. Bu olasılık hemen kesinlik kazandı: John kendisinden hoşlanmadığı için gelmeyi reddetmişti. Hoşlanmıyordu...</p>

  <p><br /></p>

  <p>Eton'ın Baş Müdiresi, Ölü Yakma ve Fosfor Kazanımı Müdürü'ne, "Gerçekten de biraz fazla kalın," diyordu. "Onu gerçekten içime aldığımı düşünüyorum da..."</p>

  <p><br /></p>

  <p>Fanny Crowne'ın "Evet," diyen sesi duyuldu, "alkol konusu kesinlikle doğru. Tanıdığım biri, o günlerde Embriyo Deposu'nda çalışmış birini tanıyordu. Arkadaşıma anlatmış, arkadaşım da bana anlattı..."</p>

  <p><br /></p>

  <p>Büyük-Cemaat-Baş-Şarkıcısı'yla aynı görüşü paylaşan Henry Foster, "Rezalet, rezalet," diyordu. "Belki eski Müdürümüzün onu İzlanda'ya transfer etmek üzere olduğunu bilmek sizi ilgi-lendirebilir."</p>

  <p><br /></p>

  <p>Bernard'ın, sarf edilen her sözle delinen, şişkin, mutlu kendine güven balonu, bin ayrı yarıktan sızdırıyordu. Solgun, çılgına dönmüş, endişeli ve sefil bir biçimde konuklarının arasında dolaşan Bernard tutarsız özürler kekeliyor, gelecek sefere Vahşi'nin kesinlikle geleceğini garanti ediyor ve oturup karotenli bir sandviç, bir dilim A vitaminli pasta ya da bir bardak yapay şampanya almaları için konuklara yalvarıyordu. Bekleneceği üzere yediler, ama Bernard'ı görmezden geldiler; içtiler ve içerken de ya yüzüne karşı kaba davrandılar ya da kendi aralarında, sanki o orada değilmişçesine yüksek sesle ve saldırgan bir şekilde Bernard'ı çekiştirdiler.</p>

  <p><br /></p>

  <p>Canterbury Büyük Cemaat İlahievi Baş Şarkıcısı, Ford Bayramı Kutlamaları'nda törenleri yönlendiren o muhteşem sesiyle, "Şimdi de dostlarım," dedi. "İnanıyorum ki artık zamanı geldi..." Ayağa kalktı, mor viskoz yeleğindeki, yediği bir sürü şeyden kalma kırıntıları eliyle süpürerek kapıya doğru yürüdü.</p>

  <p><br /></p>

  <p>Bernard yolunu kesmek için ileri atıldı.</p>

  <p><br /></p>

  <p>"Gerçekten gitmeniz gerekiyor mu, sayın Baş Şarkıcı?... Saat daha çok erken. Biraz daha kalacağınızı ümit ediyordum..."</p>

  <p><br /></p>

  <p>Evet, Lenina kendisine, eğer davetiye gönderilirse Büyük Cemaat Baş Şarkıcısı'nın daveti kabul edeceğini söylediğinde neler ümit etmemişti ki? "Gerçekten de tatlı biri," demişti. Baş Şarkıcı'nın, Piskoposluk İlahievi'nde geçirdiği hafta sonunun anısına kendisine verdiği küçük T biçimindeki, altın fermuar mıhlayıcıyı Bernard'a göstermişti. Bernard zaferini, dağıttığı her davetiyede duyurmuştu: Canterbury Büyük Cemaat İlahievi Baş Şarkıcısı ve Vahşi ile tanışmak üzere partiyi şereflendirmenizi... Fakat Vahşi, kendini odasına kilitlemek için, "Hàni"! diye ve hatta (Bernard Zuñice anlamadığı için şanslı sayılırdı) "Sons èso tse-nã!" diye haykırmak için bütün akşamların içinden bu akşamı seçmişti. Bernard'ın tüm kariyerinin zirvesi olması gereken bu an, en çok aşağılandığı ana dönmüştü.</p>

  <p><br /></p>

  <p>"Öyle büyük ümitler beslemiştim ki..." diye kekeleyerek tekrarlarken, yalvaran, deli gözlerle ruhban sınıfının bu yüce üyesine bakıyordu.</p>

  <p><br /></p>

  <p>Baş Şarkıcı yüksek sesli ve merasim ciddiyetinde bir tonla, "Genç dostum," dedi, genel bir sessizlik oldu. "Size bir tavsiyem olacak." Parmağını Bernard'a doğru salladı. "İşler çığırından çıkmadan önce. Küçük bir tavsiyem olacak." (Cenaze törenine yakışır bir sesle konuştu.) "Kendinize çeki düzen verin, genç dostum, kendinize çeki düzen verin." Bernard'ın üzerinde bir T işareti çıkardı ve uzaklaştı. Başka bir tonla, "Lenina, hayatım," dedi. "Benimle gel."</p>

  <p><br /></p>

  <p>Gülümsemeksizin emre uyan ve (kendisine bahşedilen onura tamamen kayıtsız bir halde) zerre kadar gurur duymadan Baş Şarkıcı'yı izleyen Lenina odayı terk etti. Diğer konuklar da saygılı bir duraksamadan sonra salonu terk ettiler. Son çıkan kişi kapıyı çarparak kapattı. Bernard tek başına kaldı.</p>

  <p><br /></p>

  <p>Balonu delik deşik edilerek söndürülen Bernard sandalyenin birine çöktü ve yüzünü elleriyle kapatarak ağlamaya başladı. Yine de birkaç dakika sonra akıl edip dört tane soma hapı yuttu.</p>

  <p><br /></p>

  <p>Yukarıdaki odasında Vahşi, Romeo ve Juliet'i okuyordu.</p>

  <p><br /></p>

  <p>Lenina ve Baş Şarkıcı, İlahievi'nin çatısında helikopterden indiler. Sabırsızlanan Baş Şarkıcı asansör kapılarının önünden seslendi, "Acele et, genç dostum-yani Lenina demek istemiştim." Bir anlığına aya bakmak için oyalanan Lenina bakışlarını indirdi ve çatıda koşarak Baş Şarkıcı'ya yetişti.</p>

  <p><br /></p>

  <p>Mustafa Mond'un okumayı yeni bitirdiği çalışmanın adı "Yeni Bir Biyoloji Teorisi" idi. Bir süre düşünce içinde, kaşlarını çatarak oturdu, sonra da kalemini alıp kapak sayfasına şöyle yazdı: "Yazarın amaç kavramına matematiksel yaklaşımı yenilikçi ve son derece ustaca, fakat aykırı ve sosyal düzen açısından bakıldığında tehlikeli ve yıkıcı. Yayınlanamaz." Altını çizerek yazmayı sürdürdü. "Yazar gözetim altında tutulacaktır. St. Helena Deniz Biyoloji İstasyonu'na transferi gerekebilir." İmzalarken yazık diye düşündü. Ustalıklı bir çalışmaydı. Ama bir kez amaç türünden açıklamaları kabul etmeye başladınız mı, ne sonuçlar doğurabileceğini bilemezdiniz. Üst sınıf insanlar arasında kafası karışık olanların şartlandırmasını bozabilecek türden bir düşünceydi -Egemen İyilik anlamında mutluluğa olan inançlarını yitirmelerine neden olabilir ve asıl amacın daha derinde bir yerlerde, fiziksel insanın ötesinde bulunduğuna inanmaya yönlendirebilirdi. Yaşamın amacının, mutluluğun sürekli kılınması değil, bilincin yoğunlaştırılması ve arınması, bilginin zenginleştirilmesi olduğunu düşünmeye itebilirdi insanları. Ki Denetçi de bunun büyük olasılıkla doğru olduğunu düşünüyordu. Ancak bugünün şartlarında kabul edilemezdi. Kalemini tekrar alıp "Yayınlanamaz" sözcüğünün altına ilk çizgiden daha kalın ve daha koyu ikinci bir çizgi çekti, sonra da derin bir nefes aldı. "İnsan mutluluk konusunu düşünmek zorunda olmasa, yaşam ne kadar eğlenceli olurdu!" diye düşündü.</p>

  <p><br /></p>

  <p>Gözleri kapalı, yüzü coşkudan parlayan John, şair tavrı takınarak yüksek sesle kendi kendine okuyordu:</p>

  <p><br /></p>

  <p><br /></p>

  <p style="text-align: center;"><i>"Ah, o sevgili ki meşalelere ışıldayarak yanmayı öğretir!</i></p>

  <p style="text-align: center;"><i><br /></i></p>

  <p style="text-align: center;"><i>Bir Etyopyalı'nın kulağındaki şık küpe misali</i></p>

  <p style="text-align: center;"><i><br /></i></p>

  <p style="text-align: center;"><i>Asılı durur yanağına gecenin; öyle bir güzellik ki,</i></p>

  <p style="text-align: center;"><i><br /></i></p>

  <p style="text-align: center;"><i>Kıyamazsın dokunmaya, yeryüzünde yok eşi..."</i></p>

  <p><br /></p>

  <p><br /></p>

  <p>Lenina'nın göğsündeki altın T parlıyordu. Büyük Cemaat Baş Şarkıcısı, oyuncu bir tavırla kolyeyi yakaladı ve oyuna devam ederek çekti. Lenina birden uzun sessizliği bölerek, "Sanırım birkaç gram soma alsam iyi olacak," dedi.</p>

  <p><br /></p>

  <p>Bu arada Bernard çoktan derin uykuya dalmış, hayallerindeki özel cennette gülümsüyordu. Ağzı kulaklarına varıyordu. Fakat yatağının üzerindeki elektrikli saatin yelkovanı, her otuz saniyede bir neredeyse duyulmaz bir tıkırtıyla amansızca ilerliyordu. Tık, tık, tık, tık... Ve sabah oldu. Bernard zaman ve uzamın ızdıraplarına geri döndü. Şartlandırma Merkezi'ndeki işine gelirken bindiği takside morali son derece bozuktu. Başarı sarhoşluğu buharlaşmış; ayılarak eski benliğine dönmüştü. Son birkaç haftanın geçici balonuyla kıyaslandığında, eski benliği, beklenmedik bir şekilde çevresindeki havadan çok daha ağır gelmişti.</p>

  <p><br /></p>

  <p>Vahşi, işte bu balonu sönük Bernard'a umulmadık bir yakınlık gösterdi.&nbsp;Bernard acıklı öyküsünü anlattığında Vahşi, "Malpais'deki durumuna benziyorsun şu anda," dedi. "İlk konuştuğumuz zamanı anımsıyor musun? Küçük evin dışında. O günkü haline dönmüşsün."</p>

  <p><br /></p>

  <p>"Çünkü yine mutsuzum; nedeni bu."</p>

  <p><br /></p>

  <p>"Mutsuzluğu, burada yaşadığın sahte, yalancı mutluluğa yeğlerim."</p>

  <p><br /></p>

  <p>Bernard acıyla karışık, "Sevdim bunu," dedi. "Hem de her şeyin sebebi sen iken. Partime gelmeyi reddedip herkesi bana düşman ederek!" Söylediklerindeki haksızlığın tutarsız olduğunun farkındaydı; içinden ve sonunda da yüksek sesle, Vahşi'nin en küçük bir kışkırtmayla acımasız düşmanlara dönen dostların değersizliği konusunda söylediği her şeyin doğruluğunu kabul etti. Ancak bu bilgi ve kabullenmelere rağmen, ve arkadaşının gösterdiği yakınlık ve destek şu andaki tek tesellisi olduğu halde, Bernard hissettiği oldukça samimi şefkatle birlikte, Vahşi'ye karşı içten içe bir hınç beslemeye ve ondan küçük intikamlar almayı kurmaya başladı. Büyük Cemaat Baş Şarkıcısı'na hınç beslemek faydasızdı; Baş Şişeleyici veya Sosyal Belirleme Müdür Yardımcısı'ndan intikam almak olanaksızdı. Kurban olarak, Bernard için Vahşi, diğerlerine göre çok daha üstün konumdaydı, çünkü ulaşabileceği biriydi. Bir dostun temel işlevlerinden biri, vermek istediğimiz, ama düşmanlarımıza uygulayamadığımız cezaları (daha yumuşak ve sembolik bir biçimde) çekmektir.</p>

  <p><br /></p>

  <p>Bernard'ın bir diğer kurban-dostu Helmholtz'du. Bozguna uğramışken gidip, arkadaşının, keyifli zamanlarında sürdürmeye değer bulmadığı dostluğunu tekrar istediğinde Helmholtz hiç tereddütsüz, tek bir söz etmeksizin ve serzenişte bulunmaksızın, sanki hiç tartışmamışlar gibi sundu dostluğunu. Bernard bu yüce gönüllülükten hem duygulandı, hem de kendini aşağılanmış hissetti. Çok eşsiz ve de bu nedenle çok daha aşağılayıcı bir yüce gönüllülüktü bu, çünkü hiçbir yönüyle somadan kaynaklanmıyor, bütünüyle Helmholtz'un kişiliğinden geliyordu. Unutup bağışlayan, yarım gramlık tatildeki Helmholtz değil, her günkü Helmholtz'du. Bernard bekleneceği üzere müteşekkirdi (dostunu tekrar kazanmak müthiş bir rahatlamaydı) ve yine bekleneceği üzere kinlenmişti (cömertliği nedeniyle Helmholtz'dan intikam almak zevk olacaktı).</p>

  <p><br /></p>

  <p>Yabancılaşmadan sonraki ilk buluşmalarında çektiği acıları anlatıp içini döken Bernard, dostunun tesellilerini kabul etti. Birkaç gün sonra başı dertte olan tek kişinin kendisi olmadığını öğrendiğinde şaşırdı ve bir parça da utandı. Helmholtz da Otorite'yle çatışma içindeydi.</p>

  <p><br /></p>

  <p>"Sorun bazı şiirlerden kaynaklanıyordu," diye açıkladı. "Üçüncü Sınıf Öğrencileri'ne her zamanki Yüksek Duygu Mühendisliği kursumu veriyordum. Oniki derslik kursun yedinci dersi şiirler üzerine. Tam olarak söylemek gerekirse dersin adı Ahlâkî Propaganda ve Reklamda Şiir Kullanımı. Dersi her zaman birçok teknik örnek vererek işlerim. Bu defa öğrencilere, yeni yazmış olduğum kendi şiirimi okuyayım dedim. Delilikten başka bir şey değil tabii, ama bu isteğe karşı koyamadım." Güldü. "Tepkilerinin ne olacağını merak ediyordum. Üstelik," daha ciddi bir tonla ekledi, "biraz propaganda yapmak istedim; onlara şiiri yazdığımda hissettiğim şeyleri hissettirmek istiyordum. Fordum!" Tekrar güldü. "Büyük kıyamet koptu! Müdür beni karşısına alıp hemen kovmakla tehdit etti. Artık mimlenmiş biriyim."</p>

  <p><br /></p>

  <p>"Peki şiirin hangi konudaydı?" diye sordu Bernard.</p>

  <p><br /></p>

  <p>"Yalnızlık hakkındaydı."</p>

  <p><br /></p>

  <p>Bernard kaşlarını kaldırdı.</p>

  <p><br /></p>

  <p>"İstersen sana okuyabilirim." Helmholtz okumaya başladı:</p>

  <p><br /></p>

  <p><br /></p>

  <p style="text-align: center;"><i>"Dünkü kurul toplantısı,</i></p>

  <p style="text-align: center;"><i><br /></i></p>

  <p style="text-align: center;"><i>Hatırımda, ama patlak bir davul yalnızca,</i></p>

  <p style="text-align: center;"><i><br /></i></p>

  <p style="text-align: center;"><i>Şehirde gece yarısı,</i></p>

  <p style="text-align: center;"><i><br /></i></p>

  <p style="text-align: center;"><i>Boşluğa çalan flütler,</i></p>

  <p style="text-align: center;"><i><br /></i></p>

  <p style="text-align: center;"><i>Bıçak açmaz ağızlar, uyuyan suratlar,</i></p>

  <p style="text-align: center;"><i><br /></i></p>

  <p style="text-align: center;"><i>Çalışmayan her bir makine,</i></p>

  <p style="text-align: center;"><i><br /></i></p>

  <p style="text-align: center;"><i>Dilsiz, çöp atılmış mekânlar</i></p>

  <p style="text-align: center;"><i><br /></i></p>

  <p style="text-align: center;"><i>İnsanların geçtiği -</i></p>

  <p style="text-align: center;"><i><br /></i></p>

  <p style="text-align: center;"><i>Neşelenir tüm sessizlikler,</i></p>

  <p style="text-align: center;"><i><br /></i></p>

  <p style="text-align: center;"><i>Ağlar (yüksek sesle ya da alçak),</i></p>

  <p style="text-align: center;"><i><br /></i></p>

  <p style="text-align: center;"><i>Konuşur - ama ses kimin</i></p>

  <p style="text-align: center;"><i><br /></i></p>

  <p style="text-align: center;"><i>Sesi, bilmiyorum.</i></p>

  <p style="text-align: center;"><i><br /></i></p>

  <p style="text-align: center;"><i>Susan'ın yokluğu, örneğin,</i></p>

  <p style="text-align: center;"><i><br /></i></p>

  <p style="text-align: center;"><i>Yokluğu Egeria'nın</i></p>

  <p style="text-align: center;"><i><br /></i></p>

  <p style="text-align: center;"><i>Kolları ve göğüslerinin,</i></p>

  <p style="text-align: center;"><i><br /></i></p>

  <p style="text-align: center;"><i>Dudaklarının yokluğu ve ah, evet, kalçalarının,</i></p>

  <p style="text-align: center;"><i><br /></i></p>

  <p style="text-align: center;"><i>Yavaşça vücuda gelir;</i></p>

  <p style="text-align: center;"><i><br /></i></p>

  <p style="text-align: center;"><i>Kimin? Ve sorarım, neyin</i></p>

  <p style="text-align: center;"><i><br /></i></p>

  <p style="text-align: center;"><i>Varlığıdır böylesine tuhaf olan,</i></p>

  <p style="text-align: center;"><i><br /></i></p>

  <p style="text-align: center;"><i>Öyle bir şey ki aslında olmayan,</i></p>

  <p style="text-align: center;"><i><br /></i></p>

  <p style="text-align: center;"><i>Yine de daha sağlam doldurur geceyi</i></p>

  <p style="text-align: center;"><i><br /></i></p>

  <p style="text-align: center;"><i>Çiftleştiklerimizden,</i></p>

  <p style="text-align: center;"><i><br /></i></p>

  <p style="text-align: center;"><i>Niye sefil gelir ki insanlara bu?</i></p>

  <p style="text-align: center;"><br /></p>

  <p><br /></p>

  <p>Evet, öğrencilere örnek olarak bunu verdim, onlar da beni Müdür'e şikâyet ettiler."</p>

  <p><br /></p>

  <p>"Şaşırmadım," dedi Bernard. "Bariz bir şekilde onların uykuda eğitimlerine karşı geliyor. Hatırlasana, yalnızlığa karşı en azından ellibin kere uyarıda bulundular."</p>

  <p><br /></p>

  <p>"Biliyorum. Ama nasıl bir etki yaratacağını görmek istemiştim."</p>

  <p><br /></p>

  <p>"Evet, şimdi gördün işte."</p>

  <p><br /></p>

  <p>Helmholtz gülmekle yetindi. Kısa bir sessizlikten sonra, "Artık yazabileceğim birşeylerim varmış gibi hissediyorum. İçimde varlığını hissettiğim o gücü -o üstün ve gizli gücü- kullanabilmeye başlamış gibi hissediyorum kendimi. Sanki bir şey bana doğru geliyor." Yaşadığı bütün sorunlara rağmen Helmholtz'un son derece mutlu göründüğünü düşündü Bernard.</p>

  <p><br /></p>

  <p>Helmholtz ve Vahşi, birbirlerine görür görmez ısındılar. Öyle içten bir şekilde ısındılar ki, Bernard keskin bir kıskançlık hissinin içini kemirdiğini hissetti. Bernard bütün o haftalar boyunca, Helmholtz'un hemen kurduğu samimiyeti kuramamıştı Vahşi'yle. Onları izleyip konuşmalarını dinlerken, bazen keşke onları hiç tanıştırmamış olsaydım diye pişmanlığa kapılıyordu. Kıskançlığından utanıyor ve kâh irade gücüyle, kâh soma alarak bu hissini bastırmaya uğraşıyordu. Ama iradesi yeterince başarılı değildi ve soma-tatilleri arasında zorunluluktan doğan boşluklar oluyordu. İğrenç duygu, bir türlü yakasını bırakmıyordu.</p>

  <p><br /></p>

  <p>Vahşi'yle üçüncü görüşmesinde Helmholtz, Yalnızlık hakkındaki şiirini okudu.</p>

  <p><br /></p>

  <p>Okuduktan sonra, "Nasıl buldun şiiri?" diye sordu.</p>

  <p><br /></p>

  <p>Vahşi başını salladı. Cevabı "Bir de bunu dinle," oldu ve kilitli tuttuğu çekmeceyi açarak fare yeniği kitabını çıkardı ve açıp okumaya başladı:</p>

  <p><br /></p>

  <p><br /></p>

  <p style="text-align: center;"><i>"Uzansın tek Arap ağacına,</i></p>

  <p style="text-align: center;"><i><br /></i></p>

  <p style="text-align: center;"><i>Kuşların en çığırtkanı,</i></p>

  <p style="text-align: center;"><i><br /></i></p>

  <p style="text-align: center;"><i>Müjdelesin kötü haberi trompet olsun..."</i></p>

  <p><br /></p>

  <p><br /></p>

  <p>Helmholtz gittikçe büyüyen bir heyecanla dinliyordu. "Tek Arap ağacı"nı duyunca irkildi; "seni cırtlak müjdeci"de ani bir zevkle gülümsedi; "zalim kanatlı her kuş"u duyunca yanakları kızardı; "ölü müzik"i duyunca benzi sarardı ve beklenmedik bir duyguyla ürperdi. Vahşi, okumaya devam etti:</p>

  <p><br /></p>

  <p><br /></p>

  <p style="text-align: center;"><i>"Öyle dehşete kapıldı ki kişilik,</i></p>

  <p style="text-align: center;"><i><br /></i></p>

  <p style="text-align: center;"><i>Aynı değildi artık benlik;</i></p>

  <p style="text-align: center;"><i><br /></i></p>

  <p style="text-align: center;"><i>Tek mizacın çift adına</i></p>

  <p style="text-align: center;"><i><br /></i></p>

  <p style="text-align: center;"><i>Ne iki dendi ne de bir.</i></p>

  <p style="text-align: center;"><i><br /></i></p>

  <p style="text-align: center;"><i>Kafası karışmış akıl</i></p>

  <p style="text-align: center;"><i><br /></i></p>

  <p style="text-align: center;"><i>Tanık oldu kavuşmasına ayrılığın..."</i></p>

  <p><br /></p>

  <p><br /></p>

  <p>Bernard, "Toplu seks-poplu seks!" diyerek yüksek sesle bir kahkaha attı ve okumayı böldü. "Sadece bir Dayanışma Ayini ilahisi." Birbirini Bernard'ı sevdiklerinden daha çok seven iki arkadaşından intikam alıyordu.</p>

  <p><br /></p>

  <p>Bu intikam eylemini sonraki iki üç görüşmelerinde sık sık tekrarladı. Basit ama son derece etkiliydi, çünkü hem Helmholtz hem de Vahşi, çok sevdikleri şiirsel kristalin paramparça edilip çamura atılmasından son derece rahatsız oluyorlardı. Sonunda, Helmholtz, eğer bir daha rahatsız etme cesaretini gösterecek olursa Bernard'ı odadan kovmakla tehdit etti. Fakat yine de tuhaftır ki, sonraki araya girme, hem de en utanç verici olanı, Helmholtz'un kendisinden geldi. Vahşi yüksek sesle Romeo ve Juliet'i okuyordu - (sürekli olarak kendini Romeo, Lenina'yı da Juliet yerine koyduğu için) canlı ve yoğun bir coşkuyla okuyordu. Helmholtz âşıkların ilk karşılaştıkları sahneyi ilgi ve şaşkınlıkla dinledi. Yaz bahçesindeki sahnenin şiirselliği hoşuna gitmişti; ancak ifade edilen duygular kendisini güldürmüştü. Bir kızı elde etmek adına böylesi bir duruma düşmek oldukça aptalcaydı. Fakat sözel ayrıntıya bakılacak olursa, müthiş bir duygu mühendisliği çalışmasıydı! "Bizim en iyi propaganda teknisyenlerimiz bu ihtiyarın yanında solda sıfır kalıyor," dedi. Vahşi, zafer kazanmışçasına gülümsedi ve okumayı sürdürdü. Capulet ve Leydi Capulet'in Paris'le evlenmesi için Juliet'in gözünü korkutmaya başladıkları üçüncü perdenin son sahnesine kadar her şey iyi gitti. Helmholtz tüm sahne boyunca diken üstünde hissetmişti kendini; fakat Juliet, Vahşi'nin abartılı mimikleriyle haykırdı:</p>

  <p><br /></p>

  <p><br /></p>

  <p style="text-align: center;"><i>"Hiç mi acıma yok bulutlarda,</i></p>

  <p style="text-align: center;"><i><br /></i></p>

  <p style="text-align: center;"><i>Izdırabımın derinliğini anlayacak?</i></p>

  <p style="text-align: center;"><i><br /></i></p>

  <p style="text-align: center;"><i>Ah, canım annem, verme beni ellere!</i></p>

  <p style="text-align: center;"><i><br /></i></p>

  <p style="text-align: center;"><i>Bir ay ertele bu evliliği, bir hafta;</i></p>

  <p style="text-align: center;"><i><br /></i></p>

  <p style="text-align: center;"><i>Veya ertelemezsen, gelinlik yatağımı</i></p>

  <p style="text-align: center;"><i><br /></i></p>

  <p style="text-align: center;"><i>O loş kabre kur Tybalt'un yattığı..."</i></p>

  <p><br /></p>

  <p><br /></p>

  <p>Juliet bunları söylediğinde, Helmholtz kaba ve gürültülü bir şekilde kahkaha atarak patladı.</p>

  <p><br /></p>

  <p>Baba ve anne (grotesk gülünçlükler), kızlarını istemediği biriyle olmaya zorluyorlardı! Gerzek kız, (en azından o anda) tercih ettiği başka biriyle birlikte olduğunu söylemiyordu! Durumun müstehcen absürdlüğü kesinlikle çok gülünçtü. Kahramanca bir gayretle giderek şiddetlenen kahkaha tufanını bastırmayı başarmıştı; fakat "canım annem" (üstelik de Vahşi'nin kederli ve titrek ses tonuyla) ve ölü yatan Tybalt'tan söz edilmesi -belli ki yakılmamıştı ve bedenindeki fosfor loş bir kabirde ziyan oluyordu- bardağı taşırmıştı. Gözlerinden yaş gelene dek güldü - Helmholtz gülmekten katılırken Vahşi, karşılaştığı bu küstahlık yüzünden sapsarı olmuştu. Kitabının üzerinden Helmholtz'a baktı, kahkaha sürerken öfke içinde kitabını kapattı ve kalkıp incisini domuzun önünden alan birinin tavrıyla çekmecesine kilitledi.</p>

  <p><br /></p>

  <p>Özür dileyecek kadar soluklanıp Vahşi'nin gönlünü alarak anlatacaklarını dinlemeye ikna eden Helmholtz, "Yine de," diye başladı, "böyle delicesine gülünç şeylere ihtiyaç olduğunu pekâlâ biliyorum; başka bir konuda ustaca yazmak mümkün değildir zaten. Bu ihtiyarı böyle muhteşem bir propaganda teknisyeni yapan şey neymiş? Kendisini heyecanlandıracak o kadar çok delice ve müthiş olay bulmuş ki. Acı çekmiş ve kızgın olmalı insan; aksi takdirde gerçekten ustaca, kavrayıcı ve X ışınına benzeyen sözleri bulamazsın. Ama babalar ve annelere gelince!" Kafasını salladı. "Babalar ve anneler söz konusu olunca ciddi kalmamı bekleyemezsin. Bir çocuğun bir kızı elde edebilmesi ya da edememesi kimi heyecanlandırır ki?" (Vahşi birdenbire acıyla irkildi, ama düşünce içinde yere bakan Helmholtz bunu fark etmedi.) Derin bir nefes alıp, "Hayır," dedi. "İşe yaramaz. Başka türden bir çılgınlığa ve şiddete ihtiyacımız var. Ama neye? Ne olabilir? Nerede bulabiliriz?" Sustu. Sonra kafasını sallayarak, "Bilmiyorum," dedi. "Bilmiyorum."</p>

  <p><br /></p>
</body>
</html>
