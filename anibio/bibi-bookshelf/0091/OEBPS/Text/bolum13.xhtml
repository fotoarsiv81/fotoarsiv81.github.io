<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cesur Yeni Dünya - Aldous Huxley</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
</head>

<body>
  <p><br />
  <br /></p>
  <hr class="c2" />

  <h1 style="text-align: center;"><strong>Onüçüncü Bölüm</strong></h1>
  <hr class="c2" />

  <p><br />
  <br /></p>

  <p>Henry Foster, Embriyo Deposu'nun alacakaranlığından bir hayalet gibi ortaya çıktı.</p>

  <p><br /></p>

  <p>"Bu akşam duyusal filme gelmek ister misin?"</p>

  <p><br /></p>

  <p>Lenina konuşmadan başını salladı.</p>

  <p><br /></p>

  <p>"Başka biriyle mi çıkıyorsun?" Hangi arkadaşıyla hangi arkadaşının birlikte olduğuyla ilgilenirdi. "Benito mu?" dedi.</p>

  <p><br /></p>

  <p>Lenina başını yine salladı.</p>

  <p><br /></p>

  <p>Henry, Lenina'nın mor gözlerindeki yorgunluğu, gözlerindeki ceset bakışının gerisindeki solgunluğu, gülümsemeyen kızıl ağzın kenarların-daki hüznü fark etmişti. Biraz endişeyle, "Hasta değilsin, değil mi?" diye sordu. O günlerde görülen çok az sayıdaki bulaşıcı hastalıktan birine yakalanmış olmasından korktu.</p>

  <p><br /></p>

  <p>Ancak Lenina bir kez daha başını salladı.</p>

  <p><br /></p>

  <p>"Her neyse, gidip doktora görünsen iyi olur," dedi Henry. Neşeli bir şekilde, "Doktora git günde bir, sinire iyi gelir," diyerek uykuda öğrenilmiş bilgeliğini konuşturdu ve Lenina'nın omzunu okşadı. "Belki de Yapay-Hamilelik yaşamaya ihtiyacın vardır," diye öneride bulundu. "Belki de şöyle süper-kuvvetli bir Y.Ş.İ. yaptırsan iyi olur. Biliyorsun, bazen standart yapay-ihtiras pek yeterli..."</p>

  <p><br /></p>

  <p>İnatçı sessizliğinden vazgeçen Lenina,"Of, Ford aşkına kapa çeneni!" dedi. Sonra da ihmal edilmiş embriyolarına döndü.&nbsp;Y.Ş.İ. tedavisi mi! Eğer ağlamanın eşiğinde olmasa gülerdi. Sanki kendi Hiper İhtiras'ı yetmezmiş gibi. Şırıngasını yeniden doldururken derin bir nefes aldı. "John," diye mırıldandı kendi kendine, "John..." Sonra da "Yüce Fordum, bu embriyoya uyku hastalığı aşısını yaptım mı, yoksa yapmadım mı?" dedi. Hatırlayamıyordu. Sonunda ikinci aşıyı yapma riskine girmek istemediğine karar verip sıradaki şişeye geçti.</p>

  <p><br /></p>

  <p>O andan yirmiiki yıl sekiz ay dört gün sonra, Mwanza Mwanza'da genç ve geleceği parlak bir Alfa-Eksi yönetici, yarım yüzyıldan beri hiç rastlanmayan tripanozomi hastalığından ölecekti. Lenina çalışmaya devam etti.</p>

  <p><br /></p>

  <p>Bir saat sonra Soyunma Odası'nda Fanny, enerjik bir sesle eleştiride bulunuyordu. "Ama kendini bu hale sokman çok garip. Gerçekten garip," diye tekrarladı. "Üstelik de ne uğruna? Bir erkek uğruna -bir erkek."</p>

  <p><br /></p>

  <p>"Ama ben onu istiyorum."</p>

  <p><br /></p>

  <p>"Sanki dünyada milyonlarca başka erkek yokmuş gibi."</p>

  <p><br /></p>

  <p>"Onları istemiyorum ben."</p>

  <p><br /></p>

  <p>"Denemeden nasıl bilebilirsin?"</p>

  <p><br /></p>

  <p>"Denedim."</p>

  <p><br /></p>

  <p>Omuzlarını silkerek, "Kaç tane denedin ki?" dedi Fanny. "Bir mi, yoksa iki mi?"</p>

  <p><br /></p>

  <p>"Düzinelerce." Fakat, başını sallayarak, "İşe yaramadı," diye ekledi.</p>

  <p><br /></p>

  <p>"Evet, ama vazgeçmemelisin," dedi Fanny öğüt verircesine. Yine de kendi merhemine olan güveninin sarsıldığı besbelliydi. "Kolay vazgeçerek hiçbir şey elde edemezsin."</p>

  <p><br /></p>

  <p>"Ama yine de..."</p>

  <p><br /></p>

  <p>"Onu düşünme."</p>

  <p><br /></p>

  <p>"Elimde değil."</p>

  <p><br /></p>

  <p>"Öyleyse soma al."</p>

  <p><br /></p>

  <p>"Alıyorum."</p>

  <p><br /></p>

  <p>"Almaya devam et."</p>

  <p><br /></p>

  <p>"Ama ara verdiğim zamanlarda ondan hoşlanmaya devam ediyorum."</p>

  <p><br /></p>

  <p>Fanny kararlı bir şekilde, "Durum böyleyse niye gidip onunla birlikte olmuyorsun? O istemiş istememiş önemli değil."</p>

  <p><br /></p>

  <p>"Ne kadar acayip biri olduğunu bir bilsen!"</p>

  <p><br /></p>

  <p>"Katı bir tavır koymak için iyi bir sebep işte."</p>

  <p><br /></p>

  <p>"Söylemesi kolay."</p>

  <p><br /></p>

  <p>"Saçmalıkla zaman yitirme. Kıpırda." Fanny'nin sesi hoparlör gibiydi; erişkin Beta-Eksilere akşam dersi veren bir profesörü andırıyordu. "Evet, hemen şimdi harekete geç. Hemen şimdi."</p>

  <p><br /></p>

  <p>"Cesaretim yok," dedi Lenina.</p>

  <p><br /></p>

  <p>"Tek yapman gereken önce yarım gramlık bir soma almak. Ben şimdi banyoya giriyorum." Arkasından havlusunu sürükleyerek uzaklaştı.</p>

  <p><br /></p>

  <p style="text-align: center;"><b>* * *</b></p>

  <p><br /></p>

  <p>Zil çaldı ve sabırsız bir şekilde öğleden sonra Helmholtz'un geleceğini uman Vahşi (nihayet Helmholtz'a Lenina'dan söz etmeye karar vermiş olduğu için sohbetlerini bir an olsun ertelemeye dayanamazdı) ayağa fırlayıp kapıya koştu. Kapıyı açarken, "Geleceğin içime doğmuştu, Helmholtz," diye bağırdı.</p>

  <p><br /></p>

  <p>Beyaz asetatlı saten bir denizci takımı giymiş ve yuvarlak beyaz bir şapkayı çapkınca sol kulağının üzerine yatırmış olan Lenina, eşikte dikiliyordu.&nbsp;Vahşi, birinden sert bir darbe yemişçesine, "Aa!" dedi.</p>

  <p><br /></p>

  <p>Yarım gram, Lenina'nın korku ve utangaçlığını yenmesine yetmişti. Gülümseyerek, "Selam John," dedi ve yanından geçerek odaya girdi. Vahşi, otomatik bir hareketle kapıyı kapadı ve onu izledi. Lenina oturdu. Uzun bir sessizlik oldu.</p>

  <p><br /></p>

  <p>Sonunda Lenina, "Beni gördüğüne memnun olmuşa benzemiyorsun pek," dedi.</p>

  <p><br /></p>

  <p>"Pek benzemiyor muyum?" Serzenişle Lenina'nın yüzüne baktı; sonra birden önünde diz çöktü ve Lenina'nın elini tutup taparcasına öptü. "Memnun olmuşa benzemiyor muyum? Ah, bir bilsen," dedi fısıldayarak ve sonra gözlerini Lenina'nın yüzüne kaldırma cesaretini göstererek, "Hayranlık abidesi Lenina," diye devam etti, "hayranlığın en üst noktasısın, en yüce güzelliklerine lâyıksın sen dünyanın." Lenina şehvet dolu bir şefkatle Vahşi'ye baktı. "Ah, öyle mükemmelsin ki," (Lenina, dudaklarını aralamış, ona doğru eğiliyordu), "öyle kusursuz ve öyle eşsiz yaratılmışsın ki" (Lenina giderek yaklaşıyordu) "her yaratılanın en güzelinden daha güzelsin." Yaklaşmaya devam ediyordu. Vahşi birden ayaklarının üzerinde doğruldu. "İşte onun için, önce bir şey yapmak istiyordum... Yani, sana lâyık olduğumu göstermek için. Hoş, ne yaparsam yapayım, lâyık olamam ya. Yine de, seni bir parça olsun hak edebildiğimi göstermek için bir şey yapmak istiyordum."</p>

  <p><br /></p>

  <p>"Niye gerek duyasın ki böyle bir şeye..." diye başladı Lenina, ama cümlesini yarım bıraktı. Sesinde bir parça tedirginlik vardı. İnsan dudaklarını aralayıp öne eğilmiş, giderek yaklaşmaktaysa -ve erkek olacak budala birden ayağa fırlayınca kendini boşluğa uzanır halde bulmuşsa - kanında yarım gram soma da dolaşsa rahatsız olması için yeterli gerekçesi vardır.</p>

  <p><br /></p>

  <p>Vahşi anlaşılmaz bir biçimde mırıldandı, "Malpais'de bir kıza, bir dağ aslanının postunu getirmek gerekirdi -demek istediğim, biriyle evlenmek istediğinde. Ya da bir kurdun."</p>

  <p><br /></p>

  <p>Lenina birden atıldı, "İngiltere'de dağ aslanı yok ki."</p>

  <p><br /></p>

  <p>Vahşi, nefret dolu bir kinle ekledi, "Olsaydı bile insanlar helikopterlerden avlarlardı dağ aslanlarını, herhalde zehirli gaz falan kullanırlardı. Ben bunu yapmazdım, Lenina." Omuzlarını toparlayıp Lenina'ya bakma cesaretinde bulundu ve anlamaz, tedirgin gözlerle karşılaştı. Kafası karıştı, "Her şeyi yaparım," dedi, giderek daha anlaşılmaz konuşuyordu, "Benden istediğin her şeyi. Acı doludur sporlar var, bilirsin. Zevk çıkar ama gösterirsin emek. İşte hissettiğim bu. Demek istediğim, istersen yeri bile süpürürüm."</p>

  <p><br /></p>

  <p>Sersemleyen Lenina, "Ama burada elektrikli süpürgeler var," dedi. "Süpürmen gerekmez."</p>

  <p><br /></p>

  <p>"Hayır, elbette gerekmez. Ama bazı kaba işler asilce yapılabilir. Birşeylere asilce katlanmak isterdim. Anlamıyor musun?"</p>

  <p><br /></p>

  <p>"Ama eğer elektrikli süpürgeler varsa..."</p>

  <p><br /></p>

  <p>"Meselenin özü bu değil."</p>

  <p><br /></p>

  <p>"Ve de bu süpürgeleri kullanacak Epsilon Yarı Moronlar varsa," diyerek devam etti, "evet, gerçekten, niye?"</p>

  <p><br /></p>

  <p>"Niye mi? Senin için, senin için. Sırf sana benim..."</p>

  <p><br /></p>

  <p>"Peki elektrikli süpürgelerin dağ aslanlarıyla ne ilgisi var?"</p>

  <p><br /></p>

  <p>"Seni ne kadar çok..."</p>

  <p><br /></p>

  <p>"Ya dağ aslanlarıyla beni gördüğüne sevinmenin ne ilgisi var...?" Lenina'nın sabrı tükenmişti, çıldırmak üzereydi.</p>

  <p><br /></p>

  <p>Neredeyse çıldırmış bir halde, "Sevdiğimi göstermek için, Lenina," dedi.</p>

  <p><br /></p>

  <p>Şaşkınlıkla karışık memnuniyetin ruhsal gelgitinin bir belirtisi olarak Lenina'nın yanaklarına kan hücum etti. "Doğru mu söylüyorsun, John?"</p>

  <p><br /></p>

  <p>"Fakat öyle demek istememiştim," diye haykıran Vahşi, acı içinde ellerini kavuşturdu. "Ta ki biz... Dinle Lenina; Malpais'de insanlar evlenir-ler."</p>

  <p><br /></p>

  <p>"Ne yaparlar?" Sesinde yine aynı tedirginlik duyuluyordu. Şimdi neden söz ediyordu?</p>

  <p><br /></p>

  <p>"Sonsuza dek. Sonsuza dek birlikte yaşamaya söz verirler."</p>

  <p><br /></p>

  <p>"Ne korkunç bir fikir!" Lenina gerçekten şok olmuştu.</p>

  <p><br /></p>

  <p>"Fiziksel güzelliği aşarak, kanın çürüdüğünden daha çabuk yenilenen bir zihinle."</p>

  <p><br /></p>

  <p>"Ne?"</p>

  <p><br /></p>

  <p>"Shakespeare'de de böyle. Bütün kutsal törenler tamamıyla yerine getirilmeden bekâretinin düğümünü çözersen..."</p>

  <p><br /></p>

  <p>"Ford aşkına, John, mantıklı konuş. Söylediklerinin tek kelimesini anlamıyorum. Elektrikli süpürgelerle başladın; sonra bekâret. Beni delirteceksin." Ayağa fırladı, Vahşi'nin, aklıyla yaptığı gibi bedeniyle de kendisinden kaçacağından korkarmış gibi bileğinden yakaladı. "Şu soruma yanıt ver: benden gerçekten hoşlanıyor musun, yoksa hoşlanmıyor musun?"</p>

  <p><br /></p>

  <p>Bir anlık sessizlik oldu; sonra Vahşi çok alçak bir sesle, "Seni dünyadaki her şeyden çok seviyorum," dedi.</p>

  <p><br /></p>

  <p>"Öyleyse niye söylemedin?" diye haykırdı, öyle hırslanmıştı ki sivri tırnaklarını Vahşi'nin bileğinin derisine geçirdi. "Haftalardır beni perişan ettikten sonra bekâret, aslanlar ve elektrikli süpürgelerden bahsederek saçmalayacağına niye öyle söylemedin?"</p>

  <p><br /></p>

  <p>Elini bıraktı ve öfkeyle fırlattı.</p>

  <p><br /></p>

  <p>"Senden bu kadar hoşlanmasaydım canına okurdum," dedi.</p>

  <p><br /></p>

  <p>Birden kollarını Vahşi'nin boynuna doladı; Vahşi, Lenina'nın dudaklarının yumuşaklığını kendi dudaklarında hissetti. Öyle tatlı ve yumuşak, öyle sıcak ve uyarıcıydı ki, kaçınılmaz bir şekilde Helikopter'de Üç Hafta'daki sarılma sahnelerini düşünmeye başladı. Ooh! ooh! Stereoskopik sarışın ve aah! Gerçeğinden gerçek zenci. Dehşet, dehşet, dehşet... Kendini kurtarmaya çalıştı, ama Lenina daha sıkı sarıldı.</p>

  <p><br /></p>

  <p>"Niye öyle söylemedin?" diye fısıldadı ve ona bakmak için yüzünü geri çekti. Gözlerinde şefkatli bir dargınlık vardı.</p>

  <p><br /></p>

  <p>"Mağaraların en karanlığı, mekânların en elverişlisi" (vicdanın sesi, şiirsel bir gök gürültüsü ile gümbürdüyordu), "en kötü dahilerimizin dil dökmesi dahi, şehvete dönüştüremez şerefimi. Asla, asla!" Kararını vermişti.</p>

  <p><br /></p>

  <p>"Seni aptal çocuk!" diyordu Lenina. "Seni öyle çok arzuladım ki. Madem sen de beni arzuladın, niye bana...?"</p>

  <p><br /></p>

  <p>"Ama Lenina..." diye şikâyet edecek oldu. Lenina kollarını hemen çözüp kendisinden uzaklaşınca bir anlığına, seslendirmediği düşüncelerini algıladığını düşündü. Ama Lenina, beyaz, marka palaskasını çözüp de özenle bir sandalyenin arkasına astığında, yanılmış olabileceğini düşünmeye başladı.</p>

  <p><br /></p>

  <p>Korku içinde tekrarladı, "Lenina!"</p>

  <p><br /></p>

  <p>Lenina elini boynuna kaldırdı ve uzun, dikey bir şekilde asıldı, beyaz denizci bluzu eteğine kadar yırtıldı; şüpheleri, gayet somut bir gerçekliğe dönüyordu. "Lenina, sen ne yapıyorsun?"</p>

  <p><br /></p>

  <p>Cevabını konuşmadan verdi. Cırt, cırt diye fermuarlarını indirdi. Çan biçimli pantolonundan kurtuldu. Lenina'nın fermuarlı iç gömleği, soluk deniz kabuğu pembesiydi. Büyük Cemaatevi Baş Şarkıcısı'nın verdiği altın T, göğsünün üzerinde çıngırdadı.</p>

  <p><br /></p>

  <p>"Pencere demirlerinin arasından erkeklerin gözlerine serilen o memeler uğruna..." Melodiyle gümbürdeyen sihirli sözcükler, Lenina'yı iki kat tehlikeli ve davetkâr gösteriyordu. Yumuşak, yumuşak, ancak ne kadar da delici! Aklı delip geçiyor, kararlılığın içinden bir tünel gibi uzanıyordu. "Kandaki ateşe düşen yeminler, saman gibi yanarlar. Nefsine hakim ol, aksi takdirde..."</p>

  <p><br /></p>

  <p>Cırt! Yuvarlak pembelik, düzgün kesilmiş bir elma misali ortadan ikiye ayrıldı Lenina kollarını kurtardı, sonra da önce sağ ayağını ve sol ayağını kaldırdı; iç gömleği, sönmüş bir balon gibi cansız yerde duruyordu.</p>

  <p><br /></p>

  <p>Ayakkabıları ve çorapları üzerinde, çapkınca yana atılmış yuvarlak beyaz şapkası kafasında, Vahşi'ye doğru ilerledi. "Hayatım. Hayatım! Keşke daha önce söylemiş olsaydın!" Kollarını Vahşi'ye doğru açtı.</p>

  <p><br /></p>

  <p>Ama kendisi de "Hayatım!" deyip kollarını açacağına, Vahşi dehşet içinde geri çekildi; birden ortaya çıkmış tehlikeli bir hayvanı korkutup kaçırmaya çalışır gibi kollarını Lenina'ya doğru sallıyordu. Geriye dört adım attığında duvara dayanmıştı.</p>

  <p><br /></p>

  <p>Lenina, "Tatlım!" dedi ve ellerini Vahşi'nin omuzlarına koyup kendi vücudunu Vahşi'nin vücuduna bastırdı. "Sar kollarınla beni," diye emretti. "Sar beni, uçur beni, tatlım." Lenina'nın dağarcığında da şiirler vardı, o da melodili, tılsımlı ve davul sesli şiirler biliyordu. "Öp beni"; gözlerini kapattı, sesi uykulu bir mırıltıya dönüştü, "öp beni, komalara gireyim. Sımsıkı sar beni, bebeğim..."</p>

  <p><br /></p>

  <p>Vahşi, Lenina'yı kollarından yakaladı, kollarını kendi omuzlarından koparıp aldı, sert bir şekilde kol mesafesine fırlattı.</p>

  <p><br /></p>

  <p>"Uff, canımı yakıyorsun, canımı...ahh!" Birden suskunlaştı. Korku, hissettiği acıyı unutturdu. Gözlerini açınca yüzünü gördü-hayır, onun yüzü değil, gaddar bir yabancının yüzüydü gördüğü, solgun, allak bullak olmuş, çılgınca ve açıklanamaz bir hiddetle titreyen bir yüzdü. Dehşet içinde, "Fakat sorun ne, John?" diye fısıldadı. Vahşi cevap vermedi, sadece deli gözlerle Lenina'ya bakıyordu. Lenina'nın bileklerini tutan elleri titriyordu. Derin ve düzensiz nefes alıyordu. Neredeyse hiçbir şeyi algılayamayacak denli baygın ve şaşkına dönmüş olan Lenina, birden Vahşi'nin dişlerini gıcırdattığını duydu. Nerdeyse çığlık atarak, "Sorun nedir?" dedi.</p>

  <p><br /></p>

  <p>Lenina'nın çığlığıyla uyanmış gibi, Lenina'yı omuzlarından yakaladı ve sarstı. "Orospu!" diye bağırdı. "Orospu! Arsız kaltak!"</p>

  <p><br /></p>

  <p>Vahşi'nin sarsmasıyla gülünç ve titrek hale gelen bir sesle, "Ah, yapma, yapp-ma," dedi.</p>

  <p><br /></p>

  <p>"Orospu!"</p>

  <p><br /></p>

  <p>"Lüt-fen."</p>

  <p><br /></p>

  <p>"Kahrolası orospu!"</p>

  <p><br /></p>

  <p>"Bir gra-mı bin..." diye başladı.</p>

  <p><br /></p>

  <p>Vahşi, Lenina'yı öyle bir güçle itti ki, Lenina sendeleyip düştü. Başında tehditkâr bir tavırla dikilerek, "Git," diye bağırdı, "gözüme görünme, yoksa seni öldürürüm." Yumruklarını sıktı.</p>

  <p><br /></p>

  <p>Lenina yüzünü örtmek için elini kaldırdı. "Hayır, lütfen yapma John..."</p>

  <p><br /></p>

  <p>"Çabuk. Acele et!"</p>

  <p><br /></p>

  <p>Bir eliyle yüzünü örtmeye devam eden ve Vahşi'nin her hareketini dehşet dolu gözlerle izleyen Lenina, ayağa kalktı, kamburu çıkmış bir halde banyoya doğru fırladı.</p>

  <p><br /></p>

  <p>Odadan çıkışını hızlandıran o heybetli tokat, silah gibi patladı.</p>

  <p><br /></p>

  <p>"Ahh!" Lenina ileri doğru fırladı.</p>

  <p><br /></p>

  <p>Kendini emniyet içinde banyoya kilitleyen Lenina, yaralarını kontrol edecek zamanı buldu. Arkası aynaya dönük dikilerek kafasını çevirdi. Sol omzunun üzerinden baktığında, inci renkli teninde kızıl duran belirgin el izini gördü. Gayretli bir şekilde morartının üzerini ovuşturdu.</p>

  <p><br /></p>

  <p>Dışardaki diğer odada Vahşi, bir aşağı bir yukarı volta atıyor, sihirli sözcüklerin davullarıyla ve müziğiyle uygun adım yürüyordu. "Çalıkuşu da yapar bunu ve küçük altın rengi sinek gözümün önünde kapılır şehvete." Sözcükler, kulaklarında çıldırtırcasına gümbürdüyordu. "Ne kokarca, ne de kirlenmiş at, böyle gürültücü bir iştahla şehvetlenir. Üst tarafı kadın olsa da, belden aşağısı Kentauros'tur. Tanrı mirasıdır belden yukarısı. Altıysa zebaniler mekânı. Cehennem orada, karanlık ve sülfür kuyusu da, yanar kuyu durmadan, haşlar, leş kokar, ve ölüm; ayıp, utanmanız yok mu hiç, ayıp, iğrenç, iğrenç! Biraz miskkedisi yağı ver bana, sevgili eczacı, hayalgücüm tatlansın."</p>

  <p><br /></p>

  <p>"John!" Lenina, sevimli görünmeye çalışan bir sesle banyodan seslendi. "John!"</p>

  <p><br /></p>

  <p>"Ah yabani ot, öyle mükemmelsin, kokun öyle güzel ki, duyularım can atar kavuşmaya. Bu güzelim kitap, üzerine, orospu, yazılsın diye mi yaratıldı? Tanrı durur bu kelimede, okumaz..."</p>

  <p><br /></p>

  <p>Ama Lenina'nın parfümü üzerine sinmişti, ceketi, Lenina'nın vücuduna güzel koku veren pudradan beyaz olmuştu. "Arsız kaltak, arsız kaltak, arsız kaltak." Kendiliğinden, amansız bir ritimle çıkıyordu sözcükler. "Arsız..."</p>

  <p><br /></p>

  <p>"John, elbiselerimi almama izin verir misin?"</p>

  <p><br /></p>

  <p>Vahşi, çan biçimli pantolonu, bluzu ve iç gömleği yerden aldı.</p>

  <p><br /></p>

  <p>Kapıyı tekmeleyerek emir verdi: "Aç!"</p>

  <p><br /></p>

  <p>"Hayır, açmam." Sesinde korku ve meydan okuma vardı.</p>

  <p><br /></p>

  <p>"Açmazsan nasıl vermemi bekliyorsun elbiselerini?"</p>

  <p><br /></p>

  <p>"Kapının üzerindeki hava deliğinden uzat."</p>

  <p><br /></p>

  <p>Önerdiği şeyi yaptı ve huzursuz voltasına döndü. "Arsız kaltak, arsız kaltak. Koca kıçlı, patates parmaklı Şehvet şeytanı..."</p>

  <p><br /></p>

  <p>"John."</p>

  <p><br /></p>

  <p>Cevap vermedi. "Koca kıçlı, patates parmaklı."</p>

  <p><br /></p>

  <p>"John."</p>

  <p><br /></p>

  <p>"Ne var?" dedi sert bir sesle.</p>

  <p><br /></p>

  <p>"Bana Malthus kemerimi verebilir misin acaba?"</p>

  <p><br /></p>

  <p>Lenina oturup diğer odadaki ayak seslerini dinledi, dinlerken de daha ne kadar böyle bir aşağı bir yukarı volta atacağını, Vahşi daireden çıkana kadar beklemek zorunda kalıp kalmayacağını merak ediyordu. Öfkesinin geçmesi için bir süre bekleyip kapıyı açmak ve hızla kaçmak güvenli olur muydu?</p>

  <p><br /></p>

  <p>Bu huzursuz düşüncelerle uğraşırken, diğer odada çalan telefonun sesini duydu. Yürüme sesi aniden kesildi. Sessizlikle konuşmaya başlayan Vahşi'nin sesini duydu.</p>

  <p><br /></p>

  <p>"Alo."</p>

  <p><br /></p>

  <p>"Evet."</p>

  <p><br /></p>

  <p>"Kendi adımı gaspetmemişsem, benim."</p>

  <p><br /></p>

  <p>"Evet, dediğimi duymadınız mı? Bay Vahşi'yim ben."</p>

  <p><br /></p>

  <p>"Ne? Kim hasta? Elbette beni ilgilendirir."</p>

  <p><br /></p>

  <p>"Ama ciddi mi durumu? Gerçekten mi kötü? Hemen çıkıyorum..."</p>

  <p><br /></p>

  <p>"Artık eski odasında değil mi? Nereye götürüldü?"</p>

  <p><br /></p>

  <p>"Aman Tanrım! Adresi nedir?"</p>

  <p><br /></p>

  <p>"Park Caddesi Üç Numara mı -tamam? Üç mü? Teşekkürler." Lenina yerine konan ahizenin tıkırtısını duydu, ardından da aceleci adımları. Kapı çarptı. Sessizlik oldu. Gerçekten gitmiş miydi?</p>

  <p><br /></p>

  <p>Sonsuz bir tedbirlilikle kapıyı bir santim kadar araladı; aralıktan içeriyi gözetledi; odanın boşluğundan cesaret alıp biraz daha araladı ve kafasının tamamını uzattı. Sonunda parmaklarının ucuna basarak ilerledi, kalbi küt küt atarak birkaç saniye bekledi, kulak kesilerek dinledi, ön kapıya fırladı, açtı, çıktı ve kapıyı vurarak koşmaya başladı. Ancak asansöre girip boşlukta inmeye başlayınca kendini emniyette hissetti.</p>

  <p><br /></p>
</body>
</html>
