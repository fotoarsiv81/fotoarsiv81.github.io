<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cesur Yeni Dünya - Aldous Huxley</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
</head>

<body>
  <p><br />
  <br /></p>
  <hr class="c2" />

  <h1 style="text-align: center;"><strong>Ondördüncü Bölüm</strong></h1>
  <hr class="c2" />

  <p><br />
  <br /></p>

  <p>Park Sokağı Caddesi Ölecek Hastalar Hastanesi, çuhaçiçeği rengi çinilerle kaplı altmış katlı bir binaydı. Vahşi taksikopterden inerken, neşeli renklere boyanmış bir uçan cenaze arabası konvoyu pırpır ederek çatıdan yükseldi ve hızla Park'ın üzerinden geçerek batıya, Slough Krematoryumu'na doğru yöneldi. Asansör kapısındaki görevli, Vahşi'ye gerekli bilgileri verdi ve onyedinci kattaki 81. Koğuş'a indiler (görevli, bu koğuşun Hızlı İlerleyen İhtiyarlık koğuşu olduğunu söyledi).</p>

  <p><br /></p>

  <p>Güneş ışığı ve sarı boyayla parlayan yirmi yataklı büyük bir odaydı ve yatakların tamamı doluydu. Linda yalnız ölmüyordu -başka insanlar ve modern teknoloji eşliğinde ölüyordu. Odanın havası, neşeli sentetik melodilerle sürekli canlı tutuluyordu. Her yatağın ayakucunda, ölümcül hastaların tam karşısında bir televizyon kutusu duruyordu. Televizyonlar, akan bir musluk misali sabahtan geceye dek açık tutuluyordu. Odanın havasındaki parfüm her onbeş dakikada bir otomatik olarak değiştiriliyordu. Vahşi'yi kapıda karşılayan hemşire anlatıyordu:&nbsp;</p>

  <p><br /></p>

  <p>"Burada bütünüyle hoş bir atmosfer yaratmaya çalışıyoruz - birinci sınıf bir otelle duyusal film sarayı arası bir şey, anlayacağınız."</p>

  <p><br /></p>

  <p>Bu nazik açıklamaları duymazdan gelen Vahşi, "Nerede o?" dedi.</p>

  <p><br /></p>

  <p>Hemşire alındı. "Aceleniz var," dedi.</p>

  <p><br /></p>

  <p>"Umut var mı?" diye sordu.</p>

  <p><br /></p>

  <p>"Yani, ölmeme umudu mu?" (Vahşi, başıyla doğruladı.) "Hayır, tabii ki yok. Eğer biri buraya gönderilirse, hiç..." Vahşi'nin solgun yüzündeki ızdırabı görerek hayrete düşen hemşire, konuşmayı bıraktı. "Niye? Sorun nedir?" dedi. Ziyaretçilerde böyle bir durum görmeye alışık değildi. (Zaten öyle çok ziyaretçi de gelmezdi ya. Hoş, ziyaretçi gelmesi için herhangi bir neden de yoktu.)</p>

  <p><br /></p>

  <p>"Hasta değilsiniz, değil mi?"</p>

  <p><br /></p>

  <p>Başıyla olumsuzladı. Güçlükle duyulabilen bir sesle, "Annem o benim," dedi.</p>

  <p><br /></p>

  <p>Hemşire hayret içinde, dehşete kapılmış gözlerle Vahşi'ye baktı, sonra da bakışlarını kaçırdı. Boynundan saç diplerine kadar kıpkırmızı oldu.&nbsp;Sıradan bir ses tonuyla konuşmaya çalışan Vahşi, "Beni onun yanına götürün," dedi.</p>

  <p><br /></p>

  <p>Kıpkırmızı olan hemşire öne düşerek yolu gösterdi. Hâlâ canlı ve kırışıksız olan yüzler (ihtiyarlık öyle şiddetli bir biçimde çökerdi ki, yanakları yaşlandıracak zamanı olmazdı - sadece kalbi ve beyni yaşlandırırdı) yanlarından geçerken dönüyordu. İkinci çocukluğunu yaşayan boş, meraksız gözler, Vahşi'nin hareketlerini izliyordu. Onlara bakan Vahşi, ürperdi.</p>

  <p><br /></p>

  <p>Linda, uzun yatak sırasının en sonundaki duvara bitişik yatakta yatıyordu. Sırtı yastıklarla desteklenmiş Linda, Güney Amerika Riemann-Zeminde Tenis Şampiyonasının Yan Finallerini izliyordu, ayakucundaki ekranda maçlar, sesi kısılmış ve özet yayın halinde veriliyordu. Küçük şekiller, parlak camdan sahanın karelerinde akvaryum balıkları gibi oraya buraya koşturuyorlardı -başka bir dünyanın sessiz, ama kıpır kıpır sakinleriydiler.</p>

  <p><br /></p>

  <p>Linda izliyor ve belli belirsiz, anlamaz bir ifadeyle gülümsüyordu. Solgun, şiş suratında embesilce bir mutluluk ifadesi vardı. Arada bir göz kapakları kapanıyordu ve birkaç saniyeliğine kestiriyor gibiydi. Sonra ufak bir irkilmeyle yine uyanıyordu - karşısında Tenis Şampiyonası'nın akvaryum kıpırtılarını görüyor, "Sar beni, uçur beni, tatlım," şarkısının Süper-Vox-Wurlitzeriana yorumunu duyuyor, başının üzerindeki vantilatörden gelen mine çiçeği esintisini kokluyordu -işte bütün bunlara, ya da daha çok, kanındaki so-manın dönüştürerek güzelleştirdiği bir rüyanın fragmanlarına uyanıyor ve bir kez daha çocuksu bir mutlulukla, kararmış, aralıklı dişlerinin arasından gülümsüyordu.</p>

  <p><br /></p>

  <p>"Şey, benim gitmem gerekiyor," dedi hemşire. "Çocuk grubum birazdan burada olur. Üstelik Üç Numara da var." Koğuşun diğer ucunu gösterdi. "Her an gidici. Neyse, siz rahatınıza bakın." Çevik adımlarla uzaklaştı.</p>

  <p><br /></p>

  <p>Vahşi yatağın yanına oturdu.&nbsp;Linda'nın elini tutarak, "Linda," diye fısıldadı.</p>

  <p><br /></p>

  <p>Adını duyan Linda döndü. Boş bakan gözleri tanımanın sevinciyle parıldadı. John'ın elini sıktı, gülümsedi, dudakları kımıldadı; sonra birden kafası öne düştü. Uyuyordu. Oturup Linda'yı izlemeye koyuldu -Linda'nın yorgun bedenind, Malpais'deki çocukluğu süresince üzerine titreyen o genç, parlak yüzü aradı ve buldu, (gözlerini kapayarak) annesinin sesini, hareketlerini, birlikte yaşadıkları tüm olayları anımsadı. "Streptokok-Mikrop Cehenneme direk..." Ne kadar güzel şarkı söylerdi! Ya o çocuk tekerlemeleri, ne kadar sihirli ve tuhaf, ne kadar gizemliydiler!</p>

  <p><br /></p>

  <p><br /></p>

  <p style="text-align: center;"><i>A, B, C, vitamin D;</i></p>

  <p style="text-align: center;"><i><br /></i></p>

  <p style="text-align: center;"><i>Mezgit suda, yağ ciğerde.</i></p>

  <p><br /></p>

  <p><br /></p>

  <p>Sözcükleri ve Linda'nın onları söyleyişini hatırlarken göz kapaklarının gerisinde sıcak gözyaşlarının biriktiğini hissetti. Bir de okuma dersleri vardı; Yumurcak tasta, kedi paspasta; ve Embriyo Deposu Beta Çalışanları için Başlangıç Talimatları. Linda'nın; ateşin başında ya da yazın küçük evin çatısında, Ayrıbölge'nin dışındaki Diğer Taraf ile ilgili anlattığı hikâyeleri dinleyerek geçirdiği uzun akşamlan anımsadı; o harika Diğer Taraf, ki bir iyilik ve güzellik cenneti olarak anısı hep canlı ve bütün kalmış, hafızasından silinmemiş; bu gerçek Londra'nın, uygar erkek ve kadınların gerçekliği bu cenneti kirletememişti.</p>

  <p><br /></p>

  <p>Aniden tiz seslerin yarattığı bir gürültüyle gözlerini açtı ve aceleyle gözlerindeki yaşları silerek etrafına bakındı. Sekiz yaşındaki tek yumurta ikizleri arkası gelmez bir sel halinde odaya giriyordu. İkiz üstüne ikiz, ikiz üstüne ikiz, odaya doluşuyorlardı - kâbus gibiydi. Suratları, tekrarlanan tek surat - çünkü hepsi aynı suratı paylaşıyordu - yassı burun ve patlak gözlerle bakıyordu. Üniformaları hakiydi. Hepsinin ağızları açıktı. Bas bas bağırarak ve konuşarak içeri giriyorlardı. Çok kısa bir süre içinde, koğuşta kurtlar misali kaynıyorlardı. Sürüler halinde yatakların arasında dolaşıyor, yatakların tepesine çıkmaya ve altından geçmeye çalışıyor, televizyon kutularına bakıp hastalara yüzlerini gözlerini oynatıyorlardı.</p>

  <p><br /></p>

  <p>Linda, ikizleri şaşırtıp irkiltmişti. Bir grup ikiz yatağın ayakucunda durup bilinmeyenle karşılaşmış hayvanlara özgü korkakça ve aptal bir merak içinde Linda'yı izlemeye başladılar.</p>

  <p><br /></p>

  <p>"Aaa, baksana, bak!" Alçak, korku dolu bir sesle konuşuyorlardı. "Bu kadının nesi var böyle? Niçin bu kadar şişman?" Daha önce hiç Linda'nınki gibi bir yüz görmemişlerdi -genç ve sıkı derili olmayan bir yüz, formda ve dimdik kalmayan bir vücut görmemişlerdi. Koğuştaki bütün ölümcül ve altmışlarındaki insanların yüzleri, kız çocuklarının yüzlerini andırıyordu. Oysa Linda kırkdördünde, her yeri sarkmış, buruşmuş bir canavara benziyordu.</p>

  <p><br /></p>

  <p>"Korkunç, değil mi?" cinsinden fısıltılı yorumlar duyuldu. "Dişlerine bak!"</p>

  <p><br /></p>

  <p>Aniden yatağın altından çıkıp John'ın sandalyesiyle duvar arasına giren buldog suratlı bir ikiz, gözlerini Linda'nın uyuyan suratına dikip bakmaya başladı.</p>

  <p><br /></p>

  <p>"Bence..." diyerek söze başladı, fakat cümlesi tiz bir çığlıkla bitti. Vahşi, ikizi yakasından yakalayıp havaya kaldırarak sandalyenin üzerinden aşırdı ve kulağına bir tokat attı. Çocuk uluyarak uzaklaştı.</p>

  <p><br /></p>

  <p>Çığlıkları duyan Baş Hemşire imdada yetişti. Sert bir şekilde, "Ne yaptınız ona?" diye sordu. "Çocuklara vurmanıza izin veremem."</p>

  <p><br /></p>

  <p>"Tamam, öyleyse onları bu yataktan uzak tutun." Vahşi'nin sesi öfkeden titriyordu. "Bu şımarık pis veletler burada ne arıyorlar? Utanç verici bir durum!"</p>

  <p><br /></p>

  <p>"Utanç verici mi? Ne demek istiyorsunuz? Burada ölüme şartlandırılıyorlar. Size şunu da söyleyeyim," diyerek haşin bir şekilde Vahşi'yi uyardı, "eğer şartlandırılmalarını bir kez daha bozarsanız görevlileri çağırıp sizi buradan attırırım."</p>

  <p><br /></p>

  <p>Vahşi ayağa kalkıp kadına doğru birkaç adım attı. Hareketleri ve yüz ifadesi öyle tehdit doluydu ki, hemşire korkudan geriye doğru yuvarlandı. Büyük bir çabayla kendini kontrol eden Vahşi, konuşmadan döndü ve tekrar yatağın kenarına oturdu.</p>

  <p><br /></p>

  <p>Güvenini yeniden kazanan Baş Hemşire, bu kez biraz tiz bir sesle ve daha az kendinden emin bir tonla, "Sizi uyardım, hareketlerinize dikkat edin," dedi. Yine de fazla meraklı ikizleri uzaklaştırıp odanın diğer tarafına götürdü ve bir başka meslektaşının düzenlediği fermuar avlamaca oyununa soktu.&nbsp;Diğer hemşireye, "Gidip kafein çözeltini iç, hayatım," dedi. Yetkisini kullanmak, kendine güvenini geri getirmişti, şimdi kendini daha iyi hissediyordu. "Şimdi çocuklar!" diye seslendi.</p>

  <p><br /></p>

  <p>Linda huzursuz bir biçimde kıpırdandı, gözlerini bir an açıp anlamaz şekilde etrafına baktı ve bir kez daha uykuya daldı. Yanında oturmakta olan Vahşi, birkaç dakika önceki ruh halini tekrar yakalayabilmek için uğraştı. Sanki sözcükler, ölü geçmişe hayat kazandırabilecek bir büyüymüşçesine, kendi kendine tekrarladı: "A, B, C, vitamin D." Ama büyü işe yaramıyordu. Güzel anılar gelmemekte direniyordu; sadece kıskançlıklar, çirkinlikler ve ızdıraplar hortluyordu. Kesik omzundan kan süzülen Popè, çirkin uyuyan Linda ve yatağın yanı başında yere dökülmüş olan meskal'in etrafında vızıldayan sinekler, bir de Linda yanlarından geçerken çocukların ettiği sözler... Of, hayır, hayır! Gözlerini kapadı, bütün bu anıları inkâr etmek için başını salladı. A, B, C, vitamin D... Dizlerine oturduğu Linda'nın, kendisine sarılarak ninnilerle uyutmaya çalıştığı ve salladığı, tekrar tekrar ninni söylediği zamanları düşünmeye çalıştı. A, B, C, vitamin D, vitamin D, vitamin D...</p>

  <p><br /></p>

  <p>Süper-Vox-Wurlitzeriana, zırlayan bir kreşendo ile yükseldi; koku dolaşım sisteminde mine çiçeği, yerini ağır bir nane kokusuna bıraktı. Linda kımıldandı, uyandı, birkaç saniye şaşkın gözlerle arı finalistlere baktı, sonra kafasını kaldınp bir iki kez yeni parfümlenmiş havayı kokladı ve birden gülümsedi - çocuksu bir haz vardı gülümseyişinde.</p>

  <p><br /></p>

  <p>"Popè!" diye mırıldandı ve gözlerini kapadı. "Ah, çok hoşuma gidiyor öyle yapman, çok..." Derin bir nefes alıp kendini tekrar yastıklara bıraktı.</p>

  <p><br /></p>

  <p>"Ama, Linda!" Vahşi yalvarırcasına konuşuyordu. "Beni tanımıyor musun?" Çok uğraşmıştı, elinden geleni yapmıştı; Linda niye unutmasına izin vermiyordu? Cansız elini nerdeyse şiddetle sıktı, Linda'yı bu rezil şehvet rüyasından, bu adi ve nefret edilesi anılardan çıkaracakmış gibi sıkıyordu -çıkarıp şimdiye, gerçeğe, sersemleten bu ana, bu berbat gerçekliğe geri getirebilecekmiş gibi sıkıyordu. Berbat bir gerçeklikti ama yüceydi, anlamlıydı, son derece önemliydi çünkü çok yaklaşmış olan o şey, bunları daha da korkutucu kılıyordu. "Beni tanımıyor musun, Linda?"</p>

  <p><br /></p>

  <p>Linda'nın belli belirsiz cevap verircesine elini sıktığını hissetti. Gözlerine yaşlar doldu. Linda' nın üzerine eğilerek öptü.&nbsp;Dudakları kımıldadı. Tekrar "Popè!" diye fısıldadı. Vahşi, suratına bir kova dışkı fırlatılmış gibi hissetti kendini.&nbsp;Birden içindeki öfke kabarmaya başladı. Tekrar bir setle karşılaşan kederinin ateşi başka bir çıkış yolu bulmuş, ızdırap dolu bir öfke ateşine dönüşmeye başlamıştı.</p>

  <p><br /></p>

  <p>"Fakat ben John'ım!" diye bağırdı. "John'ım ben!" Acı dolu bir öfkeyle Linda'yı omzundan yakalayıp sarstı.</p>

  <p><br /></p>

  <p>Linda gözlerini kırpıştırarak açtı; John'ı gördü ve tanıdı -John!- ama gerçek olan bu yüzü, bu gerçek ve zorba elleri, hayali bir dünyaya yerleştirmişti -nane kokusu ve Wurlitzeriana'nın içsel ve özel eşdeğerleri arasına, rüyasındaki evreni oluşturan biçim değiştirmiş anıların ve tuhaf şekilde değişmiş hislerin arasına yerleştirmişti. John olduğunu anlamıştı, oğluydu, ama onun, Popè ile birlikte soma-tatilini geçirmekte olduğu cennet Malpais'deki bir münasebetsiz olduğunu düşünüyordu. Vahşi kızmıştı, çünkü Linda Popè'yi severdi; Linda'yı sarsıyordu, çünkü Popè orada yatakta, Linda'nın yanındaydı -sanki yanlış olan bir şey varmış gibi, sanki tüm uygar insanlar aynı şeyi yapmıyormuş gibi. "Herkes herkese aittir..." Linda'nın sesi aniden neredeyse duyulamayan, soluksuz bir homurtuya dönüştü: ağzı açık kaldı: ciğerlerini havayla doldurmak için çaresizce çırpındı. Fakat nefes almayı unutmuş gibiydi. Haykırmaya çalıştı - ama sesi çıkmadı; çektiği acı, yalnızca gözlerindeki dehşetten anlaşılabiliyordu. Ellerini boğazına götürdü; sonra havayı tırmaladı - soluyamadığı, artık kendisi için var olmayan havayı.</p>

  <p><br /></p>

  <p>Vahşi ayakta, Linda'nın üzerine eğilmişti. "Ne var Linda? Sorun nedir?" Sesi yalvarıyordu, içini rahatlatmak için yalvarıyor gibiydi.&nbsp;Linda'nın bakışında, sözlerle anlatılamayacak bir dehşet vardı - dehşet ve John'a öyle geliyordu ki, serzeniş de vardı. Linda yatakta doğrulmaya çalıştı, ama tekrar yastıkların üzerine yığıldı. Yüzü allak bullak olmuş, dudakları morarmıştı.</p>

  <p><br /></p>

  <p>Vahşi dönüp koğuşun diğer tarafına koştu.</p>

  <p><br /></p>

  <p>"Çabuk, çabuk!" diye bağırdı. "Acele edin!"</p>

  <p><br /></p>

  <p>Fermuar avlayan ikizlerden oluşan bir çemberin ortasında duran Baş Hemşire etrafına bakındı. İlk andaki şaşkınlığı yerini hemen azarlamaya bıraktı. "Bağırmayın! Küçükleri düşünün," diyerek kaşlarını çattı. "Çocukların şartlandırmasını boza... Ne yapıyorsunuz?" Vahşi çemberi bozmuştu. Çocuğun biri bağırdı, "Dikkatli olsanıza!"</p>

  <p><br /></p>

  <p>"Çabuk! Acele edin!" Hemşireyi kolundan yakalamış, peşi sıra sürüklüyordu. "Acele edin! Bir şey oldu. Öldürdüm onu."</p>

  <p><br /></p>

  <p>Koğuşun ucuna ulaştıklarında Linda ölmüştü.</p>

  <p><br /></p>

  <p>Vahşi, bir an, donuk bir sessizlik içinde bekledi, sonra yatağın yanında dizlerinin üstüne çöktü ve yüzünü elleriyle kapayarak hıçkıra hıçkıra ağlamaya başladı.</p>

  <p><br /></p>

  <p>Hemşire kararsız dikiliyordu, bir yatağın kenarında diz çökmüş adama bakıyor (skandaldı bu!), bir koğuşun diğer ucunda fermuar avlama oyununu bırakmış, yassı burunları ve patlak gözleriyle 20. Yatak etrafında ortaya konan rezaleti izleyen çocuklara bakıyordu. Onunla konuşmalı mıydı? Kendisini toparlamasına yardımcı mı olmalıydı? Nerede olduğunu, bu masum çocuklara nasıl kötülük ettiğini hatırlatsa mıydı? Bu iğrenç böğürtüleriyle -sanki ölüm korkunç bir şeymişçesine ve sanki insan hayatı bu kadar önemliymişçesine- bütün ölüm şartlandırmalarını mahvediyordu. Konu hakkında en kötü fikirlere kapılmalarına ve bütünüyle yanlış, son derece antisosyal tepkiler geliştirmelerine neden olabilirdi.</p>

  <p><br /></p>

  <p>Hemşire öne çıktı ve Vahşi'nin omzuna dokundu. Alçak, öfkeli bir sesle, "Kendinizi toparlayamaz mısınız?" dedi. Fakat etrafına bakınca yarım düzine ikizin ayağa kalkıp, o tarafa doğru geldiklerini gördü. Çember bozuluyordu. Biraz sonra... Hayır, fazla riskliydi; bütün Grup'un şartlandırması iki üç ay gerileyebilirdi. Tehdit altındaki gruba doğru koşmaya başladı.</p>

  <p><br /></p>

  <p>Neşeli, yüksek bir sesle, "Evet, bakalım şimdi kim çikolatalı pasta yemek ister?"</p>

  <p><br /></p>

  <p>Bütün Bokanovski Grubu koro halinde "Ben!" diye haykırdı. 20. Yatak tamamen unutuldu.</p>

  <p><br /></p>

  <p>"Ah Tanrım, Tanrım, Tanrım..." Vahşi kendi başına tekrarlıyordu. Beynini kaplayan keder ve vicdan azabının kaosunda tek mantıklı söz buydu. "Tanrım!" diye yüksek sesle fısıldadı. "Tanrım..."</p>

  <p><br /></p>

  <p>Süper-Wurlitzer'ın cıvıltıları arasından tiz, belirgin ve yakından gelen bir ses duyuldu: "Ne diyor bu adam?"</p>

  <p><br /></p>

  <p>Vahşi sert bir hareketle sıçradı ve ellerini yüzünden çekerek etrafına baktı. Her birinin sağ elinde uzun bir pasta olan ve tıpatıp suratlarının çeşidi bölgelerine sıvı çikolata bulaşmış beş tane haki renkli ikiz, sıra halinde dikilmiş, patlak gözlerle Vahşi'ye bakıyorlardı.</p>

  <p><br /></p>

  <p>Gözleri Vahşi'nin gözleriyle buluşunca, hepsi aynı anda sırıttılar. İçlerinden biri pastasının çu-buğuyla işaret eti.</p>

  <p><br /></p>

  <p>"Kadın öldü mü?" dedi.</p>

  <p><br /></p>

  <p>Vahşi sessizlik içinde bir süre onlara baktı. Sonra sessizce ayaklarının üzerinde doğruldu ve yine sessizce, yavaş adımlarla kapıya doğru yürümeye başladı.&nbsp;Yanı sıra gelen meraklı ikiz "Öldü mü?" diye tekrar sordu.</p>

  <p><br /></p>

  <p>Vahşi, çocuğa baktı ve yine konuşmaksızın çocuğu iterek uzaklaştırdı. İkiz yere yuvarlandı ve hemen ulumaya başladı. Vahşi kafasını bile çevirmedi.</p>

  <p><br /></p>
</body>
</html>
