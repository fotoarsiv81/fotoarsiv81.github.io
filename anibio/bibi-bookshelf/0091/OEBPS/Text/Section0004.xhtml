<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cesur Yeni Dünya - Aldous Huxley</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
</head>

<body>
  <p><br />
  <br />
  <br /></p>

  <h2 style="text-align: center;">3</h2>

  <p><br />
  <br /></p>

  <p>Yolculuk olaysız geçti. Mavi Pasifik Roketi New Orleans'a iki buçuk dakika erken vardı, Teksas üzerinde bir kasırga yüzünden dört dakika kaybetti, fakat 95 Batı Boylamı'nda elverişli bir hava akımına girdi ve programın kırk saniye kadar gerisinde Santa Fè'ye indi.</p>

  <p><br /></p>

  <p>"Altı buçuk saatlik bir uçuşta kırk saniye. Hiç fena değil," sonucuna vardı Lenina.</p>

  <p><br /></p>

  <p>O geceyi Santa Fè'de geçirdiler. Otel mükemmeldi - bir önceki yaz Lenina'nın bir sürü dert çektiği Aurora Bora Palace'la kıyaslanamayacak kadar iyiydi. Her yatak odası; sıvı hava, televizyon, titreşim - vakumlu masaj aleti, radyo, kaynar kafein çözeltisi, sıcak doğum kontrol hapları ve sekiz değişik parfümle donatılmıştı. Hole girdiklerinde sentetik müzik cihazı çalışıyordu ve geriye arzu edilecek başka bir şey kalmıyordu. Asansördeki bir duyuru, otelde altmış adet HareketliZemin-Raketli Duvar Tenisi Kortu olduğunu, parkta hem Engelli hem de Elektromanyetik Golf oynanabileceğini bildiriyordu.</p>

  <p><br /></p>

  <p>"İnanılmayacak kadar güzel," diye çığlık attı Lenina. "Neredeyse keşke burada kalsak diye düşüneceğim. Altmış tane Hareketli-Zemin Kortu..."</p>

  <p><br /></p>

  <p>"Ayrıbölge'de hiç kort olmayacak," diyerek uyardı Bernard. "Parfüm cihazı, televizyon, sıcak su bile yok. Dayanamayacağını düşünüyorsan ben dönene dek burada kal."</p>

  <p><br /></p>

  <p>Lenina çok gücenmişti. "Elbette dayanabilirim. Buranın harika olduğunu söyledim, çünkü...şey, çünkü ilerleme harikadır, değil mi?"</p>

  <p><br /></p>

  <p>Bernard kendiyle konuşuyormuş gibi usanmış bir şekilde, "Onüç yaşından on yediye kadar haftada bir kereden beş yüz tekrar," dedi.</p>

  <p><br /></p>

  <p>"Anlayamadım."</p>

  <p><br /></p>

  <p>"İlerleme harikadır, diyordum. Onun için, gerçekten istemiyorsan Ayrıbölge'ye gelmemelisin."</p>

  <p><br /></p>

  <p>"Gerçekten istiyorum."</p>

  <p><br /></p>

  <p>"Peki öyleyse," dedi Bernard. Sözlerinde bir tehdit havası vardı.</p>

  <p><br /></p>

  <p>İzinlerinin Ayrıbölge Müdürü tarafından imzalanması gerektiği için ertesi sabah müdürün ofisine çıktılar. Epsilon-Artı bir zenci görevli, Bernard'ın kartını alıp içeri götürdü, hemen ardından içeri alındılar.</p>

  <p><br /></p>

  <p>Müdür sarışın, basık kafalı, kısa boylu bir Alfa-Eksi'ydi, kızıl, ay suratlı, geniş omuzluydu ve hipnopedik bilgelik taslamaya gayet uyumlu, yüksek, gümbürdeyen bir sesle konuşuyordu. İlgisiz bilgi ve istenmemiş tavsiye madeniydi. Bir kere başladı mı durmaksızın gümbürdüyordu.</p>

  <p><br /></p>

  <p>"...beşyüzaltmışbin kilometrekare, dört farklı Alt Ayrıbölge'ye bölünmüş ve her biri yüksek gerilimli telle çevrilmiştir."</p>

  <p><br /></p>

  <p>Tam o anda Bernard aniden, belli bir sebep olmaksızın, banyosundaki kolonya musluğunu sonuna kadar açık bırakmış olduğunu hatırladı.</p>

  <p><br /></p>

  <p>"...verilen yüksek gerilim Grand Canyon hidroelektrik istasyonundan sağlanmaktadır." "Dönene kadar bana bir servete mal olacak." Bernard kolonya-metrenin, karınca misali yorulmak bilmez biçimde dönen ibresini gözünde canlandırdı. "Hemen Helmholtz Watson'a telefon et."</p>

  <p><br /></p>

  <p>"...beşbin kilometreden fazla tel örgü, altmışbin voltla yüklenmiştir."</p>

  <p><br /></p>

  <p>Lenina, Müdür'ün dramatik sessizliğinden yola çıkarak kibarca, "Öyle denmez," dedi. Müdür'ün ne dediği konusunda en ufak bir fikri yoktu. Müdür gümbürdemeye başladığında çaktırmadan yarım gramlık soma yutmuş, sonucunda, şimdi dinlemeden sakince oturabiliyor, hiçbir şey düşünmüyordu, ancak iri, mavi gözleri can kulağıyla dinliyormuşçasına Müdür'ün yüzüne sabitlenmişti.</p>

  <p><br /></p>

  <p>Müdür ciddi bir şekilde, "Tel örgüye dokunmak anında ölüm demektir," dedi. "Vahşi Ayrıbölgesi'nden kaçış mümkün değildir."</p>

  <p><br /></p>

  <p>'Kaçış' sözcüğü hatırlatıcı oldu. Bernard yarı ayaklanarak, "Artık gitsek iyi olacak," dedi. Küçük siyah ibre bir böcek gibi koşturup zamanı kemiriyor, parasını tüketiyordu.</p>

  <p><br /></p>

  <p>"Kaçış mümkün değildir," diye tekrarlayan Müdür eliyle işaret ederek Bernard'ı tekrar yerine oturttu; izin henüz imzalanmadığı için Bernard'ın itaat etmekten başka şansı yoktu. "Ayrıbölge'de doğanlar -ve unutmayınız ki sevgili genç bayan," derken bir yandan da Lenina'yı yan gözle süzüyor ve uygunsuz bir tıslamayla konuşuyordu, "unutmayınız ki Ayrıbölge'de çocuklar hâlâ doğurulmaktadır, her ne kadar iğrenç gelse de, gerçekten doğmaktadırlar..." (Yüz kızartıcı bir konuya gönderme yaparak Lenina'yı utandırmayı umuyordu, fakat o, yapay zekâsıyla gülümsemekle yetinerek, "Öyle denmez," dedi. Hayal kırıklığına uğrayan Müdür yeniden başladı.) "Yineliyorum, Ayrıbölge'de doğanların kaderi Ayrıbölge'de ölmektir."</p>

  <p><br /></p>

  <p>Kaderi ölmektir... Geçen her dakika bir desilitre kolonya. Saat başına altı litre. Bernard tekrar denedi, "Biz artık..."</p>

  <p><br /></p>

  <p>Öne eğilen Müdür işaret parmağıyla masaya vurdu. "Bana Ayrıbölge'de kaç kişinin yaşadığını soruyorsunuz. Yanıtım şu ki" -zafer kazanmışçasına- "yanıtım şu ki bilmiyoruz. Sadece tahminde bulunabiliyoruz."</p>

  <p><br /></p>

  <p>"Öyle denmez."</p>

  <p><br /></p>

  <p>"Sevgili genç bayan, ben öyle diyorum."</p>

  <p><br /></p>

  <p>Altı çarpı yirmidört - hayır, altı çarpı otuzaltıyı bulur. Bernard sararmıştı ve sabırsızlıktan titriyordu. Ama gümbürtü amansız bir biçimde sürdü.&nbsp;</p>

  <p><br /></p>

  <p>"...altmışbine yakın Kızılderili ve melez... Mutlak vahşiler... Müfettişlerimiz arada bir ziyaret ederler... Onun dışında, uygar dünyayla başka hiçbir bağlantıları yoktur... İtici alışkanlık ve geleneklerini halen sürdürmektedirler... Evlilik, bilmiyorum anlamını biliyor musunuz, sevgili genç bayan; aileler... Şartlandırma yoktur... Barbarca batıl inançlar... Hristiyanlık, totemcilik ve atalarına tapınma... Zuñice ve İspanyolca ve Athapascanca gibi yok olmuş diller... Pumalar, kirpiler ve diğer vahşi hayvanlar... Bulaşıcı hastalıklar... Rahipler... Zehirli kertenkeleler..."</p>

  <p><br /></p>

  <p>"Öyle denmez."</p>

  <p><br /></p>

  <p>Sonunda kurtuldular. Bernard telefona koştu. Çabuk, çabuk; ama Helmholtz Watson'a ulaşması neredeyse üç dakika sürdü. "Şimdiden vahşilerin arasındayız," diyerek sızlandı. "Lanet olası beceriksizlik!"</p>

  <p><br /></p>

  <p>"Bir gram alsana," dedi Lenina.</p>

  <p><br /></p>

  <p>Hiddetini yeğleyen Bernard teklifi geri çevirdi. Sonunda, Ford'a şükürler olsun, bağlanmıştı, evet Helmholtz'du; ona her şeyi anlattı, Helmholtz hemen gidip, ilk fırsatta musluğu kapatacağına söz verdi, ama bu fırsatı değerlendirerek dün akşam KŞM Müdürü'nün herkesin içinde söylediklerini de aktardı Bernard'a...</p>

  <p><br /></p>

  <p>"Ne! Yerimi alacak birini mi arıyor?" Bernard'ın sesi ızdırap doluydu. "Yani karar verildi mi? İzlanda'dan söz etti mi? Etti mi dedin? Fordum! İzlanda..." Ahizeyi yerine koydu ve Lenina'nın yanına döndü. Yüzü sararmıştı, ifadesi son derece kederliydi.</p>

  <p><br /></p>

  <p>"Sorun nedir?" dedi Lenina.</p>

  <p><br /></p>

  <p>"Sorun mu?" Tüm ağırlığıyla bir sandalyeye yığıldı. "İzlanda'ya gönderiliyorum."</p>

  <p><br /></p>

  <p>Geçmişte sık sık büyük bir testten geçmenin, (somasız ve kendi içsel kaynakları dışında başka hiçbir şeyi olmaksızın) büyük acılara, büyük bir zulme maruz kalmanın nasıl bir şey olduğunu merak etmişti; ızdırap çekmeyi çok istemişti. Daha bir hafta önce, Müdür'ün ofisinde, acılara cesaretle karşı koyup metanetle kabullendiğini hayal etmişti. Müdür'ün tehditleri moralini yükseltmiş, kendisini yaşamdan daha büyük hissetmesine sebep olmuştu. Ancak bunun nedeni, şimdi anlamış olduğu gibi, tehditleri pek ciddiye almamış olmasıydı; mesele o dereceye vardığında Müdür'ün herhangi bir şey yapacağına inanmamıştı. Şimdi tehditler yerine getirilmekte olduğu için afallamıştı. O hayalî metanetten, o teorik cesaretten eser bile kalmamıştı.</p>

  <p><br /></p>

  <p>Kendine öfkelendi - ne salaklık ama! -Müdür'e öfkelendi- diğer şansın kendisine tanınmaması müthiş bir adaletsizlikti, diğer şansını kullanmayı hep istemişti, şimdi kesinlikle emindi bundan. Ve İzlanda, İzlanda...</p>

  <p><br /></p>

  <p>Lenina kafasını salladı. Alıntı yapan Lenina, "Geçmiş ve gelecek, beni hasta edecek," dedi. "Bir gramımı alırım, öyleyse varım."</p>

  <p><br /></p>

  <p>Sonunda Bernard'ı dört soma tableti yutmaya ikna etti. Beş dakika sonra kökler ve meyvalar gitmiş, anın çiçeği bir gül misali açmıştı. Görevliden gelen bir mesaj, bir Ayrıbölge Koruması'nın, Müdür'ün emriyle bir uçak getirdiğini ve otelin çatısında kendilerini beklediğini bildirdi. Hemen yukarı çıktılar. Gama yeşili üniforma giymiş, kanı sekizde bir zenci olan bir Koruma selam durup sabah programını anlatmaya koyuldu.</p>

  <p><br /></p>

  <p>On oniki kadar büyük Kızılderili köyünü kuşbakışı izleyip öğle yemeği için Malpais* vadisine iniş yaptılar. Oradaki dinlenme evi konforluydu, ve yukarı köylerde Kızılderililer herhalde yaz bayramlarını kutluyorlardı. Geceyi geçirmek için en iyi yer orasıydı.</p>

  <p><br /></p>

  <p style="text-align: right;"><i>* İngilizce'de kötü yer anlamına gelmektedir. (Yhn.)</i></p>

  <p><br /></p>

  <p>Uçakta yerlerini aldılar ve uçak havalandı. On dakika sonra uygarlığı vahşi yaşamdan ayıran sınırı geçiyorlardı. Yokuş yukarı ve aşağı, tuz ve kum çölleri boyunca, ormanların içinden geçerek, kanyonların mor derinliğinde, sarp kayalıklardan, zirvelerden ve tepesi düz, dik kenarlı, yüksek platolardan geçerek karşı konulmaz bir düz çizgi halinde ilerleyen elektrikli tel, amacına ulaşarak zafer kazanmış insanın geometrik sembolü gibiydi. Telin dibinde, bir geyik ya da öküzün, puma, kirpi ya da sırtlanın veya leş kokusuna inmiş açgözlü hindi akbabalarının ilahi adaletin şimşeğiyle yanmak için ölümcül tellere yaklaştığı yerlerde, bir beyaz kemik mozayiği, kahverengi zeminde hâlâ çürümemiş hayvan ölüleri bulunuyordu.</p>

  <p><br /></p>

  <p>Yeşil üniformalı pilot altlarında, toprak üzerinde duran iskeletleri göstererek, "Asla öğrenmiyorlar," dedi. "Asla da öğrenmeyecekler," diye ekledi ve güldü, sanki elektriğe kapılmış hayvanlar karşısında bir zafer kazanmış gibiydi.</p>

  <p><br /></p>

  <p>Bernard da güldü; iki gram somadan sonra bu şaka, bir şekilde iyi gelmişti. Güldü ve hemen sonrasında uyuya kaldı, uyurken, Kaos ve Tesuque üzerinden; Nambe, Picuris ve Pojoaque üzerinden, Şia ve Cochiti'den, Laguna ve Acoma ve Büyülü Plato'nun üzerinden, Zuñi ve Cibola ve Ojo Caliente'den geçtiler. Sonunda uyandığında uçak yere inmiş, Lenina valizleri küçük kare şeklindeki eve taşıyor, Gama yeşili sekizde - bir zenci ise anlaşılmaz bir dilde, genç bir Kızılderili ile konuşuyordu.</p>

  <p><br /></p>

  <p>Bernard inerken pilot, "Malpais," dedi. "Burası dinlenme evi. Bu öğleden sonra Kızılderili köyünde bir dans var. Sizi oraya götürür." Asık suratlı genç vahşiyi gösterdi. "Eğlencelidir, umarım." Sırıttı. "Bunların yaptığı her şey eğlencelidir." Ardından uçağa atlayıp motorları çalıştırdı. "Yarın dönerim. Ve unutmayın," diyerek Lenina'ya güvence verdi, "tamamen uysaldırlar; vahşilerin size zararı dokunmaz. Herhangi bir dolap çevirmemeleri gerektiğini bilecek kadar gaz bombası deneyimleri vardır." Gülmeye devam ederek pervaneleri vitese geçirdi, hızlandı ve uzaklaştı.</p>

  <p><br /></p>
</body>
</html>
