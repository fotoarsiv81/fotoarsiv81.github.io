<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cesur Yeni Dünya - Aldous Huxley</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
</head>

<body>
  <p><br />
  <br /></p>
  <hr class="c2" />

  <h1 style="text-align: center;"><strong>Dördüncü Bölüm</strong></h1>
  <hr class="c2" />

  <p><br />
  <br />
  <br /></p>

  <h2 id="sigil_toc_id_1">1</h2>

  <p><br /></p>

  <p>Asansör, Alfa Soyunma Odaları'ndan gelen erkeklerle doluydu, Lenina'nın girişine dostça kafalarını sallayarak ya da gülümseyerek karşılık verdiler. Lenina popüler bir kızdı ve öyle ya da böyle asansördeki erkeklerin çoğuyla bir gece geçirmişti.</p>

  <p><br /></p>

  <p>Selamlarına karşılık verirken, Tatlı çocuklardı, diye düşündü. Sevimli çocuklar! Yine de, keşke George Edzel'in kulakları o kadar büyük olmasaydı, diye düşündü (belki de 328. metrede kendisine birazcık fazla paratiroid hormonu verilmişti?). Benito Hoover'a bakınca, soyunduğunda gerçekten aşırı kıllı olduğunu anımsamadan edemedi.</p>

  <p><br /></p>

  <p>Benito'nun kıvırcık esmerliğini anımsamaktan hüzünlenmiş gözlerini çevirdiğinde, bir köşede, Bernard Marx'ın çelimsiz vücudunu, melankolik yüzünü gördü.</p>

  <p><br /></p>

  <p>"Bernard!" diyerek ona yaklaştı, "Ben de seni arıyordum." Sesi, tırmanmakta olan asansörün uğultusunu bastırarak çınladı. Diğerleri merakla etraflarına bakındılar. "Seninle New Mexico planımız hakkında konuşmak istiyordum." Gözünün ucundan Benito'nun şaşkınlıktan ağzı açık bakakaldığını görebiliyordu. Ağzının açıklığından rahatsız olmuştu. "Kendisiyle tekrar çıkmak için yalvarmayışıma şaşırıyordur!" dedi kendine. Sonra da yüksek sesle, her zamankinden daha samimi bir tarzda, "Temmuzda seninle bir haftalığına gezmek harika olur," diye devam etti. (Neyse, böylece Henry'ye sadakatsizliğini herkesin ortasında kanıtlamış oluyordu. Bernard'la da olsa Fanny bu işe sevinecekti.) "Yani," dedi Lenina ona en güzel anlamlı gülümseyişini sunarak, "hâlâ bana sahip olmak istiyorsan."</p>

  <p><br /></p>

  <p>Bernard'ın solgun yüzü kızardı. "Niye böyle kızarıyor ki?" diye şaşkınlıkla karışık merak eden Lenina, aynı zamanda kendi gücünün garip bir doğrulanışı anlamına gelen bu tepkiden duygulanmıştı.</p>

  <p><br /></p>

  <p>"Bu konuyu başka bir yerde konuşsak daha iyi olmaz mı?" diye kekeleyen Bernard, fazlasıyla rahatsız olmuşa benziyordu.</p>

  <p><br /></p>

  <p>"Sanki şok edici bir şey söylemişim gibi," diye düşündü Lenina. "Açık saçık şaka yapmış olsam -annesinin adını ya da benzer bir şeyi sormuş olsam bu kadar rahatsız olamazdı."</p>

  <p><br /></p>

  <p>"Yani, bu kadar insanın ortasında..." Utançtan boğulmak üzereydi.&nbsp;Lenina'nın kahkahası içtendi ve kesinlikle kötü niyetli değildi. "Ne kadar komiksin!" dedi; gerçekten de onu komik buluyordu. "Bana en az bir hafta önceden haber verirsin, değil mi?" diye başka bir tonda devam etti. "Sanırım Mavi Pasifik Roketiyle gideriz? Charing-T Kulesi'nden* mi kalkıyordu? Yoksa Hampstead'den mi?"</p>

  <p><br /></p>

  <p style="text-align: center;"><i>* İngiltere'de Londra'nın batı yakasındaki bir semt olan Charing Cross, "cross" sözcüğünün "haç" anlamına göndermeyle Charing T'ye dönüştürülmüştür. (Çn.- Yhn)</i></p>

  <p><br /></p>

  <p>Bernard cevap veremeden asansör durdu.&nbsp;Çatlak bir ses, "Çatı!" dedi.&nbsp;Asansörcü ufak tefek, maymun gibi bir yaratıktı. Üzerinde Epsilon-Eksi Yarı Moronlara özgü siyah bir tunik vardı.</p>

  <p><br /></p>

  <p>"Çatı!"</p>

  <p><br /></p>

  <p>Asansörün kapılarını sert bir şekilde açtı. Öğleden sonra güneşinin sıcak ihtişamıyla irkildi ve gözlerini kırpıştırdı. "Ah, çatı," diye heyecanla tekrarladı. Karanlık, yok edici bir sersemlikten, neşe içinde aniden uyanmış gibiydi. "Çatı!"</p>

  <p><br /></p>

  <p>Köpeklere özgü beklentili bir hayranlıkla yolcularının yüzlerine bakarak gülümsedi. Asansörden, birlikte konuşup gülerek gün ışığına çıktılar. Asansörcü arkalarından bakmaya devam etti.&nbsp;Bir kez daha sorarcasına, "Çatı?" dedi.&nbsp;Sonra bir zil çaldı ve asansörün tavanındaki bir hoparlör yavaşça, ama yine de emir veren bir tonda direktiflerini saymaya başladı.</p>

  <p><br /></p>

  <p>"Aşağı in," dedi, "aşağı in. Onsekizinci kata. Aşağı in, aşağı in. Onsekizinci kata. Aşağı in, aşağı..."</p>

  <p><br /></p>

  <p>Asansörcü kapıları çarparak bir düğmeye bastı ve anında, kuyunun vızıldayan alacakaranlığına, alışkın olduğu sersemliğinin kuyusuna döndü.&nbsp;Çatı sıcak ve aydınlıktı. Yaz öğleden sonrası, geçen helikopterlerin uğultusuyla birleşince insanın uykusunu getiriyordu; parlak gökyüzünde acele içinde görünmez bir şekilde beş altı mil yukarıdan geçen jetlerin daha derin vızıltısı yumuşak havayı okşuyor gibiydi. Bernard Marx derin bir nefes aldı. Gökyüzüne, masmavi ufka ve sonunda bakışlarını indirerek, Lenina'nın yüzüne baktı.</p>

  <p><br /></p>

  <p>"Harika, değil mi?" Bernard'ın sesi bir parça titriyordu.</p>

  <p><br /></p>

  <p>Sımsıcak, anlayış dolu bir bakışla Bernard'a gülümsedi Lenina. "Engelli Golf için tek kelimeyle kusursuz," diye heyecanla yanıtladı. "Şimdi de uçmam gerekiyor, Bernard. Henry kendisini bekletirsem bozuluyor. Tarihini çok çok önceden bildir." Elini sallayarak geniş düz çatı boyunca hangarlara doğru koşarak uzaklaştı. Bernard durup beyaz çorapların uzaklaşan pırıltısını, güneşte yanmış dizlerin canlı bir şekilde tekrar tekrar birleşip ayrılışını ve şişe yeşili ceketin gerisinde daha yumuşak hareketlerle çalkalayan iyi oturmuş pamuklu kadife şortu izledi. Yüzü yine acılı bir ifadeye büründü.</p>

  <p><br /></p>

  <p>Tam arkasından yüksek ve neşeli bir ses, "Söylemem gerekir ki Lenina çok hoştu," dedi.&nbsp;Bernard irkilip etrafına bakındı. Benito Hoover'ın tombul suratı, tepesinden ışıltıyla kendisine bakıyor -apaçık bir içtenlikle ışıldıyordu. Benito'nun güleryüzlülüğü dillere destandı. İnsanlar Benito'nun, somaya, elini dahi sürmeden hayatını sürdürebileceğini söylüyorlardı. Başkalarının tatile çıkarak kaçtıkları kin, nefret ve sinir, ona hiç dokunmazdı. Benito için gerçeklik, daima güneşliydi.</p>

  <p><br /></p>

  <p>"Vücudu da dolgun. Hem de o biçim!" Sonra ses tonunu değiştirerek, "Ama bence sen, çok somurtkansın! Sana bir gram soma lazım," dedi. Pantolonunun sağ cebine elini daldırıp küçük bir şişe çıkardı. "Bir santimetrekübü bin musibeti... Ama bence!"</p>

  <p><br /></p>

  <p>Bernard aniden dönüp hızla uzaklaştı.&nbsp;Benito arkasından bakakaldı. "Bu adamın derdi ne acaba?" diye merak etti ve kafasını sallayarak zavallı adamın yapay-kanına konan alkol hikâyesinin doğru olması gerektiğine karar verdi. "Herhalde beynine vurmuş."</p>

  <p><br /></p>

  <p>Soma şişesini cebine yerleştirip bir paket seks hormonlu sakız çıkardı, ağzına bir parçasını atıp geviş getirerek hangarlara doğru yavaş adımlarla yürüdü.&nbsp;Henry Foster helikopterini kilitli tutulduğu yerden çıkarttırmıştı ve Lenina geldiğinde pilot kabinine oturmuş, bekliyordu.</p>

  <p><br /></p>

  <p>Lenina yanında yerini alırken tek söylediği, "Dört dakika geciktin," oldu. Motorları çalıştırdı ve pervaneleri vitese geçirdi. Helikopter dik olarak havalandı. Henry hızlandı; pervanenin uğultusu balarısından eşek arısına, eşek arısından sivrisineğe ton değiştirdi; hız göstergesi dakikada iki kilometre yükseldiklerini gösteriyordu. Londra altlarında küçülüyordu. Birkaç saniye içinde düz çatılı dev binalar, park ve bahçelerin yeşilinin ortasında biten geometrik mantarlara dönüştüler. Binaların ortasında daha uzunca, ince saplı daha narin bir mantar, Charing-T Kulesi, parlak betondan bir disk misali gökyüzüne uzanıyordu.</p>

  <p><br /></p>

  <p>Büyük, etli bulutlar, başlarının üzerindeki mavi havada, muhteşem atletlerin hayal meyal gövdeleri misali tembel bir şekilde dolanıyordu. Bulutların birinden aniden, kızıl renkli bir böcek vızıldayarak düştü.</p>

  <p><br /></p>

  <p>"Kırmızı Roket bu," dedi Henry, "New York'tan şimdi geliyor." Saatine baktı. "Yedi dakika rötarlı," diye ekledi ve kafasını salladı. "Bu Atlantik uçuşlarının rötarları skandal boyutlarına ulaşmış."</p>

  <p><br /></p>

  <p>Ayağını gaz pedalından çekti. Yukarıdaki pervanelerin uğultusu eşek arısından balarısına, balarısından yaban arısına, yaban arısından mayıs böceğine ve geyik böceğine değişerek bir buçuk oktav düştü. Makinenin yukarı doğru hızlanışı yavaşladı; bir an sonra da hareketsiz, havada asılı duruyorlardı. Henry bir kolu itti, tık diye bir ses duyuldu. Önlerindeki pervane önce yavaş, sonra gittikçe hızlanan bir şekilde, gözlerinin önünde yuvarlak bir sis oluşturana kadar dönmeye başladı. Yatay hızın oluşturduğu rüzgâr, flaplarda daha tiz bir ses çıkarıyordu. Henry gözlerini devir sayacından ayırmadı; gösterge binikiyüze dayandığında pervaneleri vitesten çıkardı. Makinenin ileri ivmesi, kanatlarıyla uçmasına yetiyordu.</p>

  <p><br /></p>

  <p>Lenina ayaklarının arasındaki zemin penceresinden aşağıya baktı. Londra Merkezi'ni ilk uydu banliyö şeridinden ayıran altı kilometrelik park mıntıkasının üzerinde uçuyorlardı. Yeşillik, kurtlar yiyip bitirmiş gibi kısa zamanda gözden kayboldu. Ağaçların arasında, Merkezkaçlı Zıplayan-kukla kuleleri zayıf bir şekilde parıldıyordu. Shepherd's Bush yakınlarında iki bin Beta-Eksi karışık çift, Riemann yüzey tenisi oynuyordu. Escalator Fives Kortları, iki sıra halinde Notting Hill'den Willesden'a giden ana yol boyunca dizilmişti. Ealing Stadyumu'nda bir Delta Jimnastik gösterisi ve cemaat ilahileri çalışması vardı.</p>

  <p><br /></p>

  <p>Lenina, sınıfının uykuda öğrenilmiş önyargılarını seslendirerek, "Ne kadar iğrenç bir renk haki," dedi. Hounslow Duyusal Film Stüdyosu'nun binaları yedi buçuk dönümlük bir araziye yayılmıştı. Yakındaki siyah-haki bir emekçiler ordusu, Great West Yolu'nun yüzeyini yeniden camla kaplamakla uğraşıyordu. Üzerlerinden geçerlerken, hareketli, dev eritme konteynerlerinden birini delip eriyik camı akıtmaya çalışıyorlardı. Erimiş cam, göz kamaştıran akkor bir dere halinde yolun üzerine yayıldı. Asbest silindirleri bir aşağı bir yukarı gidip geliyordu; yalıtılmış bir sulama aracının arkasından beyaz buhar bulutları yükseliyordu. Brentford'daki Televizyon Şirketi fabrikası, küçük bir kasabayı andırıyordu,</p>

  <p><br /></p>

  <p>"Vardiya değiştiriyor olmalılar," dedi Lenina.</p>

  <p><br /></p>

  <p>Yaprak yeşili Gama kızları ve siyah Yarı Moronlar, yaprak bitleri ve karıncalar misali girişlerde toplaşıyor, tek raylı tramvaylara binmek için kuyruklarda dikiliyorlardı. Dut rengi Beta-Eksiler, kâh kalalabalığa karışıyor, kâh ayrılıyorlardı. Ana binanın çatısı, helikopterlerin iniş kalkışı yüzünden kıvıl kıvıldı.</p>

  <p><br /></p>

  <p>"Vay canına," dedi Lenina, "İyi ki Gama değilim."</p>

  <p><br /></p>

  <p>On dakika sonra Stoke Poges'a ulaşıp Engelli Golf'te ilk turlarına başlamışlardı.</p>

  <p><br /></p>
</body>
</html>
