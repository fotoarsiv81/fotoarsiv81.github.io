<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cesur Yeni Dünya - Aldous Huxley</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
</head>

<body>
  <p><br />
  <br /></p>
  <hr class="c2" />

  <h1 style="text-align: center;"><strong>Onbeşinci Bölüm</strong></h1>
  <hr class="c2" />

  <p><br />
  <br /></p>

  <p>Park Caddesi Ölecek Hastalar Hastanesi'nin hizmet personeli, seksendört tane kızıl saçlı dişi ve yetmişsekiz tane esmer, uzun kafalı erkek ikizden oluşan iki Bokanovski Grubu'na ayrılmış yüzaltmışiki tane Deltadan oluşuyordu. Saat altıda iş günleri bittiğinde Hastane'nin girişinde toplanırlar ve Nöbetçi İkinci Muhasebeci kendilerine günlük soma haklarını dağıtırdı.</p>

  <p><br /></p>

  <p>Asansörden çıkan Vahşi, kendini Deltaların tam ortasında buldu. Ama aklı başka yerdeydi -ölümü, üzüntüsünü ve vicdan azabını düşünüyordu; mekanik bir şekilde ne yaptığını bilmeden kalabalığın arasına dalarak omuzlarıyla kendisine yol açtı.</p>

  <p><br /></p>

  <p>"Kimi itiyorsun sen? Nereye gittiğini sanıyorsun?"</p>

  <p><br /></p>

  <p>Alçak ve yüksek olmak üzere ayrı bir sürü gırtlaktan yalnızca iki çeşit ses çıkıyor, ya cırlıyor ya da homurdanıyorlardı. Tren vagonları misali dizilmiş aynalardan yansıyormuşçasına sonsuz sayıda tekrarlanan iki surat, biri köse, çilli ve portakal rengi bir hale ile çevrilmiş; diğeri zayıf, iki günlük pis sakallı, gaga burunlu kuş maskesi, hiddetle Vahşi'ye dönüyordu. Sözleri ve kaburgalarında hissettiği dirsek darbeleri, Vahşi'nin dalgınlığını delip geçiyordu. Bir kez daha uyanarak kendini dış gerçeklikle karşı karşıya buldu, etrafına baktı, gördüklerini tanıyordu - derin bir dehşet ve iğrenme hissiyle, günlerini ve gecelerini dolduran bitmek bilmez delilikten, her tarafta kaynayan ayırt edilemez aynılık kâbusundan tanıyordu. İkizler, ikizler... Linda'nın ölümünün üzerinde kurtlar misali kaymıyorlardı. Yine kurtlar, ama bu kez daha iri ve yetişkindiler, üzüntüsüyle pişmanlığının üzerinde sürünüyorlardı. Durup dehşet dolu ve şaşkın gözlerle çevresindeki haki güruha baktı. Tam ortalarında, bir kafa yukarıda dikiliyordu. "Ne kadar çok iyi yürekli yaratık toplanmış burada!" Ezgili sözcükler, Vahşi'yi alaylı biçimde taklit ediyordu. "Ne muhteşem bu insanoğlu! Hey cesur yeni dünya..."</p>

  <p><br /></p>

  <p>Yüksek bir ses, "Soma dağıtımı!" diye bağırdı. "Sırayla lütfen. Siz ordakiler, acele edin."</p>

  <p><br /></p>

  <p>Bir kapı açılmış, girişe bir masa ve sandalye çıkarılmıştı. Ses, siyah demirden bir para kutusu taşıyarak içeri giren genç, neşeli bir Alfa'ya aitti. O anı bekleyen ikizlerden keyif mırıltıları yükseldi. Vahşi'yi tamamıyla unuttular. Şimdi dikkatleri, delikanlının masaya koyduğu ve kilidini açmakla uğraştığı siyah para kutusuna yoğunlaşmıştı. Kutunun kapağı açıldı.</p>

  <p><br /></p>

  <p>Yüzaltmışiki kişi hep birden, havai fişek gösterisi seyrediyormuşcasına, "Oo-oh!" dedi.</p>

  <p><br /></p>

  <p>Delikanlı, kutudan bir avuç dolusu hap kutusu çıkardı. Kesin bir tonla, "Şimdi, ilerleyin lütfen," dedi. "Sırayla ve itişip kakışmadan."</p>

  <p><br /></p>

  <p>İkizler sırayla, itişip kakışmadan ilerlediler. Önce iki erkek, bir dişi, sonra iki erkek daha, üç dişi daha...</p>

  <p><br /></p>

  <p>Vahşi ayakta dikilerek izliyordu. "Hey cesur yeni dünya, Hey cesur yeni dünya..." Beynindeki melodilerin tonu değişmiş gibiydi. Üzüntüsü ve ızdırabıyla alay etmişlerdi, hem de ne iğrenç bir biçimde! Zebaniler gibi kahkaha atarak, sefalete ve kâbusun bulantılı çirkinliğine yoğunlaşmışlardı. Şimdi de aniden askere çağrı borusu çalmaya başladılar. "Hey cesur yeni dünya!" Miranda, güzellik olasılığını duyuruyordu, kâbusu bile güzel ve yüce bir şeye dönüştürebilme olasılığını bildiriyordu. "Hey cesur yeni dünya!" Bir meydan okumaydı bu, bir emirdi.</p>

  <p><br /></p>

  <p>"İtişmeye hemen son verin!" diye öfke içinde bağırdı muhasebeci. Para kutusunun kapağını küt diye çarptı. "Eğer hemen terbiyenizi takınmazsanız dağıtımı durdururum." Deltalar homurdanıp biraz da itişerek durdular. Tehdit işe yaramıştı. Somadan mahrum kalmak korkunç bir düşünceydi!</p>

  <p><br /></p>

  <p>Delikanlı, "Şimdi oldu," dedi ve para kutusunu yeniden açtı.</p>

  <p><br /></p>

  <p>Linda tüm yaşamını köle olarak geçirmiş ve ölmüştü. Diğerleri özgür yaşamalı, dünya güzelleştirilmeliydi. Bir tür diyet, bir görevdi. Vahşi birden ne yapması gerektiğini anladı. Sanki bir panjur kalkmış, perde açılmış ve zihni aydınlanmıştı.</p>

  <p><br /></p>

  <p>"Şimdi," dedi muhasebeci.</p>

  <p><br /></p>

  <p>Haki bir başka dişi öne çıktı.</p>

  <p><br /></p>

  <p>Vahşi, yüksek, çınlayan bir sesle, "Durun!" diye bağırdı. "Durun!"</p>

  <p><br /></p>

  <p>Önündekileri iterek masaya ulaştı; Deltalar şaşkınlık içinde ona bakıyordu.</p>

  <p><br /></p>

  <p>Muhasebeci alçak sesle, "Fordum!" dedi. "Vahşi'ymiş." Korkuyordu.</p>

  <p><br /></p>

  <p>Ciddi bir sesle, "Dinleyin, rica ediyorum," dedi Vahşi. "Bana kulak verin..." Daha önce hiç topluluk önünde konuşmamıştı, kendini ifade etmekte zorlanıyordu. "O korkunç maddeyi kullanmayın. Zehir o, zehir."</p>

  <p><br /></p>

  <p>Muhasebeci, "Bakın, Bay Vahşi," dedi. Yatıştırmaya çalışarak gülümsüyordu. "İzin verirseniz..."</p>

  <p><br /></p>

  <p>"Bedeniniz gibi ruhunuzu da zehirler."</p>

  <p><br /></p>

  <p>"Evet, ama lütfen izin verin de dağıtıma devam edeyim. Aferin size." Yırtıcılığıyla tanınan bir hayvanı okşayan birinin temkinli yumuşaklığıyla Vahşi'nin koluna dokundu. "Lütfen izin verin de..."</p>

  <p><br /></p>

  <p>"Asla!" diye haykırdı Vahşi.</p>

  <p><br /></p>

  <p>"Ama bakın, efendim..."</p>

  <p><br /></p>

  <p>"O korkunç zehrin hepsini çöpe atın."</p>

  <p><br /></p>

  <p>"Hepsini çöpe atın" sözcükleri, Deltaların idrak katmanlarını delerek geçip bilinçlerinin özüne ulaştı. Kalabalıktan öfkeli bir homurtu yükseldi.</p>

  <p><br /></p>

  <p>Tekrar ikizlere dönen Vahşi, "Sizi özgürlüğünüze kavuşturmaya geldim," dedi. "Sizi..."</p>

  <p><br /></p>

  <p>Nöbetçi Muhasebeci daha fazla dinlemedi; girişten çıkmış, telefon rehberinde bir numara arıyordu.</p>

  <p><br /></p>

  <p>"Kendi dairesinde değil," diye özetledi Bernard. "Benimkinde değil, seninkinde değil. Afroditeum'da değil, Merkez'de değil, Üniversite'de yok. Nereye gitmiş olabilir?"</p>

  <p><br /></p>

  <p>Helmholtz omuz silkti. Vahşi'yi her zamanki buluşma yerlerinden birinde bulmayı umarak işlerinden dönmüşlerdi, ancak John'dan eser yoktu. Durum can sıkıcıydı, çünkü Helmholtz'un dört kişilik sportikopterine atlayıp hemen Biarritz'e uzanmayı planlamışlardı. Vahşi çok geçmeden dönmezse, akşam yemeğine gecikeceklerdi.</p>

  <p><br /></p>

  <p>"Beş dakika daha tanıyalım," dedi Helmholtz. "O zamana kadar dönmezse, biz de..."</p>

  <p><br /></p>

  <p>Çalan telefon, sözünü yarıda kesti. Ahizeyi kaldırdı. "Alo. Benim." Uzun bir dinleme arasından sonra, "Arabasına binmiş Ford aşkına!" dedi. "Hemen geliyorum."</p>

  <p><br /></p>

  <p>"Ne oluyor?" dedi Bernard.</p>

  <p><br /></p>

  <p>"Park Caddesi Hastanesi'nden tanıdığım biriydi arayan," dedi Helmholtz. "Vahşi oradaymış. Çıldırmış galiba. Her neyse, acil bir durum. Benimle geliyor musun?"</p>

  <p><br /></p>

  <p>Birlikte aceleyle asansörlere koştular.</p>

  <p><br /></p>

  <p style="text-align: center;"><b>* * *</b></p>

  <p><br /></p>

  <p>Hastaneye girdiklerinde Vahşi, "Fakat köle olmak hoşunuza gidiyor mu?" diyordu. Yüzü kızarmış, gözleri haklı bir öfke ve heyecanla parlıyordu. "Bebekler gibi yaşamaktan hoşlanıyor musunuz? Evet, bebekler gibi zırlayıp kusuyorsunuz," diye ekledi. Hayvanlara özgü salaklıklarından sabrı tükenen Vahşi, şimdi de kurtarmaya geldiği insanlara hakaretler yağdırıyordu. Hakaretler, kalın salaklık zırhlarına çarpıp dağılıyordu, gözlerinde donuk ve somurtkan bir kinle, boş bir ifadeyle Vahşi'ye bakıyorlardı. "Evet, kusuyorsunuz," diye haykırdı. Üzüntü ve vicdan azabı, merhamet ve görev - bunların tümü şimdi unutulmuştu ve bekleneceği üzere, bu insan müsveddesi canavarlara duyulan şiddetli bir nefrete yenik düşmüştü. "Özgür ve insan olmak istemiyor musunuz? İnsanlık ve özgürlüğün ne olduğunu anlamıyor musunuz?" Hiddetten akıcı konuşuyor, sözcükler kolayca ve hızla geliyordu. "Anlamıyor musunuz?" diye tekrarladı, ama sorusuna yanıt alamadı. "Peki öyleyse," diyerek sert bir tonla devam etti. "Size öğreteyim; isteseniz de istemeseniz de sizi özgür kılacağım." Ve Hastane'nin iç avlusuna bakan bir pencereyi açarak soma haplarıyla dolu küçük kutuları avuç avuç alıp avluya fırlatmaya başladı.</p>

  <p><br /></p>

  <p>Haki güruh bir süre sessiz kaldı, bu gereksiz sapkınlık gösterisini şaşkınlık ve dehşet içinde, taş kesilmiş bir halde izlediler.</p>

  <p><br /></p>

  <p>"Delirmiş," diye fısıldadı Bernard, gözleri fal taşı gibi açılmıştı. "Onu öldürecekler, öldürecekler..." Birden güruhtan bir bağırtı yükseldi; tehditkâr bir şekilde dalgalanarak Vahşi'ye doğru hareket ettiler. Bernard, "Ford yardımcısı olsun," dedi ve bakışlarını kaçırdı.</p>

  <p><br /></p>

  <p>Helmholtz, "Ford, kendi kendine yardım edenlerden yardımını esirgemez," dedi ve bir kahkaha atarak, bir heyecan kahkahasıydı bu, kalabalığın arasına daldı.</p>

  <p><br /></p>

  <p>"Özgürsünüz, özgürsünüz!" diye haykıran Vahşi, bir eliyle avluya soma fırlatmaya devam ediyor, diğer eliyle de kendine saldıranların tıpatıp suratlarına yumruk atıyordu. "Özgürlük!" Birden Helmholtz Watson yanında bitiverdi -"Sevgili dostum Helmholtz!"- o da yumruk sallıyordu-"Sonunda insan oldunuz!" -arada da avuç avuç zehiri camdan fırlatıyordu. "Evet, insan oldunuz! insan!" ve sonunda zehir bitti. Para kutusunu alıp siyah boşluğunu kalabalığa gösterdi. "Artık özgürsünüz!"</p>

  <p><br /></p>

  <p>Uluyan Deltalar, iki kat öfkeyle saldırdılar.&nbsp;Meydan savaşını kenardan tereddüt içinde izleyen Bernard, "İşleri bitti," dedi ve ani bir dürtüyle onlara yardım etmek üzere öne atıldı; sonra bir an düşünüp durdu, sonra utanıp yine öne çıktı ve daha sonra yine düşünüp durdu, aşağılayıcı bir kararsızlıkla kıvranarak bekledi -eğer yardım etmezse öldürülebileceklerini, ama ederse kendisinin de ölebileceğini düşünüyordu - tam bu anda (Forda şükürler olsun!), gaz maskesi takmış, patlak gözlü ve domuz burunlu polisler içeri girdiler.</p>

  <p><br /></p>

  <p>Bernard polisleri karşılamak için fırladı. Kollarını sallıyordu, harekete geçmişti, birşeyler yapıyordu. Beş on kez "Yardım edin!" diye bağırdı, yardım ettiğine kendini inandırabilmek için giderek yüksek sesle bağırıyordu. "Yardım edin! Yardım edin! YARDIM EDİN!"</p>

  <p><br /></p>

  <p>Polisler Bernard'ı kenara iterek işlerine koyuldular. Omuzlarına kayışlarla tutturulmuş püskürtme makineleri taşıyan üç polis, havaya yoğun soma buharı püskürtüyordu. İki polis de seyyar Sentetik Müzik Kutusu'yla uğraşıyordu. Güçlü bir aneztetikle doldurulmuş su tabancaları taşıyan dört polis kalabalığın arasına dalmıştı, her püskürtmede kavgacıların azgın olanlarından birini etkisiz hale getiriyorlardı.</p>

  <p><br /></p>

  <p>"Çabuk, çabuk!" diye haykırdı Bernard. "Acele etmezseniz öldürecekler onları. Acele...Ah!" Gevezeliğinden sıkılan bir polis, su tabancasıyla Bernard'a ateş etmişti. Bir iki saniye yalpalayarak ayakta duran Bernard'ın bacakları kemiklerini, tendonlarını ve kaslarını yitirdi, pelteye ve hatta suya dönüştü, sonunda da külçe gibi yere yığıldı.</p>

  <p><br /></p>

  <p>Birden, Sentetik Müzik Kutusu'ndan gelen bir Ses konuşmaya başladı. Aklın Sesi, Keyifliliğin Sesi'ydi. İki Numaralı (Orta Şiddetli) Sentetik İsyan Bastırma Konuşması'nın ses bantı, alette dönmeye başladı. Aslında var olmayan bir yüreğin ta derinlerinden gelen Ses, öyle dokunaklı bir şekilde, öyle yumuşak bir serzeniş tonuyla, "Dostlarım, Dostlarım!" demişti ki, polislerin, gaz maskelerinin ardındaki gözlerine bile geçici olarak yaşlar doldu. "Bütün bunların anlamı nedir? Niye hep birlikte iyi ve mutlu olamıyorsunuz? İyi ve mutlu," diye tekrarladı. "Huzur içinde, barış içinde." Ses titredi, fısıltıya dönüştü ve bir anlığına kesildi. Müthiş bir ağırbaşlılıkla, "Ah, hepinizin mutlu olmanızı isterim," diye başladı. "Hepinizin mutlu olmanızı isterim! Lütfen, lütfen iyi olun ve..."</p>

  <p><br /></p>

  <p>Ses ve soma buharı iki dakika içinde etkisini göstermişti. Yarım düzine ikiz, aynı anda, hep beraber kucaklaşarak gözlerinde yaşlarla birbirlerini öpüyorlardı. Hemholtz ile Vahşi bile ağlamak üzereydiler. Muhasebeden hap kutularıyla dolu yeni bir kutu getirildi, çabucak dağıtıldı. İkizler, Ses'in son derece şefkatli bariton vedaları eşliğinde, kalpleri paralanırcasına zırlayarak dağıldılar. "Hoşça kalın, benim sevgili dostlarım. Ford sizinle olsun! Hoşça kalın, sevgili dostlarım. Ford sizinle olsun. Hoşça kalın, sevgili dostlarım..."</p>

  <p><br /></p>

  <p>Deltaların sonuncusu da bölgeyi terk ettiğinde, polis yayını durdurdu. Melaike Ses sustu.</p>

  <p><br /></p>

  <p>Polis komiseri, "Sessiz bir şekilde gelecek misiniz, yoksa sizi bayıltmamız mı gerekecek?" diye sordu. Tehditkâr bir şekilde su tabancasını doğrulttu.</p>

  <p><br /></p>

  <p>"Ah, sessizce geliyoruz," dedi Vahşi. Sırayla kesik yanağını, çizilmiş boynunu ve ısırılmış sol elini tuttu.</p>

  <p><br /></p>

  <p>Mendilini burnuna tutmaya devam eden Helmholtz, başını sallayarak doğruladı.</p>

  <p><br /></p>

  <p>Uyanık ve bacaklarını hissetmeye başlamış olan Bernard, mümkün olduğu kadar çaktırmadan kapıya doğru ilerlemek için bu anı seçti.</p>

  <p><br /></p>

  <p>Komiser, "Hey oradaki, merhaba," dedi ve domuz maskeli bir polis koşarak yanına gelip Bernard'ın omzuna elini koydu.</p>

  <p><br /></p>

  <p>Bernard içerlemiş bir masumiyetle döndü. Kaçmak mı? Aklından bile geçilmemişti kaçmayı. Komisere, "Gerçi beni niye götüreceksiniz, anlamıyorum ya," dedi.</p>

  <p><br /></p>

  <p>"Tutukluların arkadaşı değil misiniz?"</p>

  <p><br /></p>

  <p>"Şey..." dedi Bernard ve duraksadı. Hayır, inkâr edemezdi. "Niye arkadaşları olmayacak mışım?" diye sordu.</p>

  <p><br /></p>

  <p>"Gelin öyleyse," diyen Komiser önde, onlar arkada kapıdan geçip polis arabasına yürüdüler.</p>

  <p><br /></p>
</body>
</html>
