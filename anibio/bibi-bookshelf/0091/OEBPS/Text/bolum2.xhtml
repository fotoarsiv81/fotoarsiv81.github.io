<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cesur Yeni Dünya - Aldous Huxley</title>
  <link href="../Styles/Fontlar.css" rel="stylesheet" type="text/css" />
  <link href="../Styles/style.css" rel="stylesheet" type="text/css" />
</head>

<body>
  <p><br />
  <br /></p>
  <hr class="c2" />

  <h1 style="text-align: center;"><strong>İkinci Bölüm</strong></h1>
  <hr class="c2" />

  <p><br />
  <br /></p>

  <p>Mr. Foster Şişeden Alım Odası'nda kaldı. KŞM Müdürü ve öğrencileri en yakın asansöre binip beşinci kata çıktılar.&nbsp;</p>

  <p><br /></p>

  <p>ÇOCUK YUVALARI. Bildiri panosunda YENİ-PAVLOV U ŞARTLANDIRMA ODALARI yazıyordu.</p>

  <p><br /></p>

  <p>Müdür bir kapıyı açtı. Büyük, boş bir odaya girdiler. Çok parlak ve güneşli bir odaydı; çünkü güneye bakan duvarın tamamı tek bir pencereydi. Viskoz keteninden yapılma pantolon ve ceketlerden oluşan bir üniforma giymiş, saçlarını mikroptan korumak üzere beyaz keplerin altına gizlemiş yarım düzine hemşire, gül dolu vazoları zemin boyunca tek sıra halinde dizmekle meşguldü. Tıka basa çiçek dolu büyük vazolar. Yeni açmış, ipek yumuşaklığında binlerce taç yaprak, binlerce küçük meleğin yanaklarını andırıyordu. Fakat o parlak ışıkta melekler, sadece pembe ve Ari değil, aynı zamanda pırıl pırıl Çinlilerdi, ve Meksikalılardı, aynı zamanda çok fazla göksel sûr dinlemekten felçli ve ölü gibi solgun, ölüm sonrası mermer beyazlığı misali soluktular.</p>

  <p><br /></p>

  <p>Müdür girince hemşireler hazırola geçtiler.</p>

  <p><br /></p>

  <p>Kısaca "Kitapları dizin," dedi.</p>

  <p><br /></p>

  <p>Hemşireler sessizce emri yerine getirdiler. Kitaplar gül vazolarının arasına düzgünce yerleştirildi -her birinde parlak renkli bir dört ayaklı hayvan, kuş ya da balık sayfası davetkâr bir şekilde açılmış bir sıra yuva kitapçığı.</p>

  <p><br /></p>

  <p>"Şimdi de çocukları içeri alın."</p>

  <p><br /></p>

  <p>Aceleyle odadan çıkıp bir iki dakika içinde döndüler. Her biri, dört tarafı telle çevrili dört raflı, tekerlekli servis masası benzeri şeyleri iterek içeri girdiler. Her rafta tıpatıp birbirine benzeyen (belli ki bir Bokanovski grubuydu), hepsi (Delta sınıfından oldukları için) haki renkte giydirilmiş sekiz aylık bebekler vardı.</p>

  <p><br /></p>

  <p>"Yere indirin."</p>

  <p><br /></p>

  <p>Çocukları indirdiler.</p>

  <p><br /></p>

  <p>"Şimdi onları döndürün ki çiçekleri ve kitapları görebilsinler."</p>

  <p><br /></p>

  <p>Döndürülen bebekler önce sessizleştiler, sonra da parlak renkli öbeklere, beyaz sayfalardaki şenlikli parlak şekillere doğru emeklemeye başladılar. Hedeflerine yaklaşırken güneş, geçici olarak gizlendiği bulutun ardından çıktı. Güller sanki içlerinden yükselen ani bir coşkuyla alevlendiler, kitapların parlak sayfalarını yeni ve derin bir önem kapladı. Emekleyen bebek saflarından minik heyecan kıkırtıları ve keyif cıvıltıları yükseldi.</p>

  <p><br /></p>

  <p>Müdür ellerini ovuşturdu. "Mükemmel!" dedi. "Bilerek yapılmış bile olabilir."</p>

  <p><br /></p>

  <p>Hızlı emekleyenler hedeflerine ulaştılar. Minik eller kararsızca uzanıyor, dokunup kavrayarak taç yaprakları yoluyor, kitapların aydınlanmış sayfalarını buruşturuyordu. Müdür, bebeklerin tamamı eğlenceye katılana dek bekledi ve sonra "Dikkatle izleyin," dedi. Elini kaldırarak işareti verdi.&nbsp;Odanın diğer ucunda dikilmekte olan Baş Hemşire küçük bir kolu indirdi.&nbsp;Şiddetli bir patlama oldu. Gittikçe tizleşen bir siren ötmeye başladı. Alarm zilleri delirtircesine çalıyordu.&nbsp;Ürken çocuklar çığlıklar atmaya başladılar; yüzleri dehşetle şekilden sekile giriyordu.</p>

  <p><br /></p>

  <p>"Şimdi de," diye bağırdı Müdür (çünkü gürültü sağır ediciydi), "şimdi de dersi hafif bir elektrik şokuyla pekiştirelim."</p>

  <p><br /></p>

  <p>Elini yine salladı ve Baş Hemşire ikinci bir kolu indirdi. Bebeklerin çığlıklarının tonu aniden değişti. Şimdi çıkardıkları keskin, kasılmak haykırışlarda delice bir çaresizlik vardı. Küçük bedenleri titreyip kasılıyor, kol ve bacakları, görünmez teller tarafından çekiliyormuşçasına sarsılıyordu.</p>

  <p><br /></p>

  <p>Müdür açıklarcasına, "Zeminin bu bölümünün tamamına elektrik verebiliriz," diye bağırdı. "Ama bu kadarı yeter," dedi ve hemşireye işaret verdi.&nbsp;Patlamalar ve ziller durdu, sirenlerin ötüşü bir tondan diğerine geçerek kesildi. Gergin şekilde sarsılan bedenler gevşedi ve çıldırmış bebek çığlıkları ve hıçkırık dolu ağlamalar, bir kez daha olağan dehşetten kaynaklanan normal inlemelere dönüştü.</p>

  <p><br /></p>

  <p>"Çiçekleri ve kitapları tekrar yaklaştırın."</p>

  <p><br /></p>

  <p>Hemşireler emre uydular, ama bebekler; güller yaklaştırıldığında, cıvıl cıvıl renkli kedicik, öten horoz, meleyen kara koyun resimlerini görür görmez dehşetle uzaklaşmaya çalıştılar ve çığlıklarının şiddeti aniden yükseldi.</p>

  <p><br /></p>

  <p>Müdür zafer edasıyla, "Dikkatle gözlemleyin," dedi, "gözlemleyin."</p>

  <p><br /></p>

  <p>Kitaplar ve şiddetli gürültüler, çiçekler ve elektrik şokları -az da olsa bu kavramlar bebeklerin zihinlerinde birbiriyle ilişkilendirilmişti; aynı ya da benzeri dersler iki yüz kere tekrarlandığında ayrılmaz bir biçimde birleştirilecekti. İnsanın birleştirdiğini ayırmaya doğanın gücü yetmezdi.</p>

  <p><br /></p>

  <p>"Kitaplara ve çiçeklere, eskiden psikologların 'içgüdüsel' dediği bir nefret besleyerek büyüyecekler. Refleksleri değişmez bir biçimde şartlandırılır. Hayatları boyunca kitaplardan ve botanikten uzakta, güvende olacaklar." Müdür hemşirelere dönüp, "Götürün onları," dedi.</p>

  <p><br /></p>

  <p>Hâlâ çığlık atmakta olan haki bebekler tekerlekli servis masalarına yüklendi ve iterek uzaklaştırıldılar. Arkalarında ekşi süt kokusu ve hayli makbule geçen bir sessizlik bıraktılar.&nbsp;Öğrencilerden biri elini kaldırdı; alt sınıf insanlarının Topluluk'un değerli zamanını kitaplarla harcamasına izin verilmemesinin nedenini anlayabiliyordu ve tabii ki reflekslerinden birinin şartlandırmasını bozabilecek bir şey olan okuma riski de her zaman vardı, ama yine de... İşte, çiçekler konusunu anlayamamıştı. Niye Deltaların çiçekleri sevmesini psikolojik olarak imkânsızlaştırmakla uğraşılıyordu ki?</p>

  <p><br /></p>

  <p>KŞM Müdürü sabırla açıkladı. Eğer çocuklara bir gül görünce çığlık attırılıyorsa, nedeni yüksek ekonomi politikasıydı. Kısa süre önceydi (bir yüzyıl ya var ya yoktu), Gamalar, Deltalar ve hatta Epsilonlar çiçekleri sevmeye şartlandırılmışlardı -özelde çiçeği, geneldeyse vahşi doğayı. Amaç, her fırsatta kırlara koşma isteği yaratmak ve böylece ulaşım tüketimine zorlamaktı.</p>

  <p><br /></p>

  <p>"Ulaşım tüketmediler mi peki?" diye sordu öğrenci.</p>

  <p><br /></p>

  <p>"Hem de çok," diye yanıtladı Müdür. "Ama başka hiçbir şey tüketmediler."</p>

  <p><br /></p>

  <p>Kır çiçekleri ve manzara seyretmenin önemli bir kusuru var, bedavalar, diye açıkladı. Doğa sevgisiyle fabrikalar çalışmaz. En azından alt sınıflarda doğa sevgisini kaldırmaya karar verildi, ancak ulaşım tüketimi eğilimi kalacaktı. Çünkü elbette nefret etseler de kırlara gitmeye devam etmeleri önemliydi. Sorun, ulaşım tüketimi için kır çiçekleri ve manzara seyretmekten ekonomik olarak daha sağlam bir neden bulmaktı. Gerektiği şekilde bulundu.</p>

  <p><br /></p>

  <p>Müdür, "Kitleleri kırlardan nefret etmeye şartlandırıyoruz," diye başladı. "Aynı zamanda onları doğa sporlarını sevmeye şartlandırıyoruz. Bunu yaparken de tüm doğa sporlarının gelişmiş aletlerle yapılmasını sağlıyoruz. Böylece hem en düstriyel ürünler, hem de ulaşım tüketiyorlar. İşte buradan da elektrik şokuna geliyoruz."</p>

  <p><br /></p>

  <p>"Şimdi anladım," diyen öğrenci hayran kalmış bir halde sustu.</p>

  <p><br /></p>

  <p>Sessizlik oldu, sonra Müdür boğazını temizleyerek başladı, "Bir zamanlar, Fordumuz henüz yeryüzündeyken Reuben Rabinovitch adında bir çocuk vardı. Reuben Lehçe konuşan ebeveynlerin çocuğuydu." Müdür kendi konuşmasını bölerek, "Lehçe nedir biliyorsunuzdur sanırım?" dedi.</p>

  <p><br /></p>

  <p>"Ölü bir dil."</p>

  <p><br /></p>

  <p>Öğrendikleriyle gösteriş yapmayı seven başka bir öğrenci işgüzarca, "Fransızca ve Almanca gibi," dedi.</p>

  <p><br /></p>

  <p>"Peki ya ebeveyn," diye sordu Müdür.</p>

  <p><br /></p>

  <p>Rahatsız edici bir sessizlik oldu. Çocukların birkaçı kızardı. Müstehcenlikle saf bilim arasındaki önemli fakat bir o kadar da ince ayrımı yapmayı henüz öğrenmemişlerdi. Sonunda içlerinden biri elini kaldırma cesaretini buldu.</p>

  <p><br /></p>

  <p>"Eskiden insanlar..." duraksadı; kan yüzüne sıçradı. "Şey, canlı yavru olarak doğarlardı."</p>

  <p><br /></p>

  <p>"Doğru," diye Müdür başını sallayarak onayladı.</p>

  <p><br /></p>

  <p>"Ve bebekler şişeden çıkarıldığında..."</p>

  <p><br /></p>

  <p>"'Doğurulduğunda,'" diye düzeltildi.</p>

  <p><br /></p>

  <p>"İşte o zaman ebeveyn olurlardı -yani, bebekler değil tabii; diğerleri." Zavallı çocuk iyiden iyiye mahcup olmuştu.</p>

  <p><br /></p>

  <p>"Kısacası, ebeveynler anne ve babaydı," diye özetledi Müdür. Aslında bilim olan müstehcenlik, çocukların sessiz göz kaçırışlarının ortasına bam güm düşmüştü. "Anne," diye yüksek sesle tekrarladı: şimdi de bilim taslamaya başlamıştı; ve sandalyesinde geri yaslanarak ciddi bir tonla, "Bunlar hoş olmayan gerçekler, biliyorum. Ama zaten tarihî gerçeklerin çoğu can sıkıcıdır."</p>

  <p><br /></p>

  <p>Küçük Reuben'a döndü -bir akşam anne ve babası (bam güm!), dikkatsizlik eseri Reuben'ın odasındaki radyoyu açık unutmuşlar. &nbsp;("Fakat şunu unutmamalısınız ki o barbarca bebek doğurarak çoğalma günlerinde çocuklar, Devlet Şartlandırma Merkezleri'nde değil, ebeveynleri tarafından yetiştirilirdi.")&nbsp;Çocuk uykudayken Londra kaynaklı bir program yayınlanmaya başlamış; ertesi sabah çocuğun bam gümü şaşkına dönmüşler (çocukların gözü pek olanları birbirlerine sırıtma cesareti gösterdiler), çünkü küçük Reuben uyandığında o tuhaf ihtiyar yazarın, (eserlerinin bize ulaşmasına izin verilen çok az sayıda yazardan biri olan) George Bernard Shaw'un uzun bir konuşmasını kelimesi kelimesine tekrarlamış, ki Shaw konuşmasında, doğruluğu kesinlikle kanıtlanmış bir geleneğe uygun olarak, kendi dehasından bahsediyormuş. Tabii ki Küçük Reuben'ın göz kırpıştırmasıyla bıyık altından gülüşü bu konuşmayı kesinlikle anlamamışlar ve çocuklarının çıldırdığını düşünerek doktor çağırmışlar. Şansları varmış ki doktor İngilizce biliyormuş ve söylevin, bir gece önce Shaw'un yayınlamış olduğu konuşma olduğunu anlamış. Olayın önemini anlayan doktor, konuyu bir mektupla tıp basınına iletmiş.</p>

  <p><br /></p>

  <p>"Böylece uykuda öğretme yöntemi, ya da hipnopedya keşfedilmiş oldu," diyen KŞM Müdürü uzunca bir süre sessiz kaldı.&nbsp;Yöntem keşfedilmişti; ama yararlı bir şekilde uygulanması için uzun yıllar geçmesi gerekti.</p>

  <p><br /></p>

  <p>"Küçük Reuben vakası, Fordumuz'un ilk T-Modeli'nin piyasaya çıkışından sadece yirmiüç yıl sonra yaşanmıştır." (Burada Müdür karnının üzerinde bir T işareti yaptı ve bütün öğrenciler huşu içinde taklit ettiler.) "Fakat..."</p>

  <p><br /></p>

  <p>Öğrenciler coşkuyla not ettiler. "Hipnopedya, resmen ilk kez F.S. 214 yılında kullanıldı. Niye daha önce değil? İki nedeni var. (a)..."</p>

  <p><br /></p>

  <p>"İlk deneyleri yapanlar," dedi Müdür, "yanlış yoldaydılar. Hipnopedyanın zihinsel eğitim aracı olarak kullanılabileceğini düşünüyorlardı..."</p>

  <p><br /></p>

  <p>(Sağına yatmış küçük bir çocuk, sağ kolu dışarıda ve sağ eli yatağın kenarından sarkmış. Bir kutunun yan tarafındaki daire şeklinde bir hoparlörden gelen yumuşak bir ses anlatmaktadır.</p>

  <p><br /></p>

  <p>"Nil, Afrika'nın en uzun, dünyanın da ikinci en uzun nehridir. Mississipi-Missouri nehrinden daha kısa olmakla birlikte, nehir havzası uzunluğu açısından bütün nehirlerin başında gelir, 35 derece enlemden başlayarak..." Ertesi sabah kahvaltıda biri, "Tommy," der, "Afrika'nın en uzun nehri hangisidir biliyor musun? Çocuk kafasını sallar. Ama, 'Nil Afrika'nın en uzun...' diye başlayan bir şey hatırlamıyor musun?"</p>

  <p><br /></p>

  <p>"Nil-Afrika'nın-en-uzun-dünyanın-da-ikinci-en-uzun-nehridir..." Sözcükler bir solukta çıkar. "Mississipi-Missouri-nehrinden-daha-kısa..."</p>

  <p><br /></p>

  <p>"Pekâlâ, Afrika'nın en uzun nehri hangisidir?"</p>

  <p><br /></p>

  <p>Boş gözlerle bakar. "Bilmem."</p>

  <p><br /></p>

  <p>"Ama Nil, Tommy."</p>

  <p><br /></p>

  <p>"Nil-Afrika'nın-en-uzun-dünyanın da..."</p>

  <p><br /></p>

  <p>"Öyleyse en uzun nehir hangisi, Tommy?"</p>

  <p><br /></p>

  <p>Tommy gözyaşlarına boğulur. "Bilmiyorum," diye haykırır.&nbsp;O haykırış, ilk araştırmacıların cesaretini kırdı, diye açıkladı Müdür. Deneylerden vazgeçildi. Bir daha çocuklara uykularında Nil'in uzunluğunu öğretmeye kalkışmadılar. İyi de oldu. Konusunu bilmeden bir bilimi öğrenemezsin.</p>

  <p><br /></p>

  <p>"Oysa keşke ahlâk eğitimiyle başlamış olsalardı," diyen Müdür kapıya yöneldi. Öğrenciler peşine takılıp, yürürken ve asansörde yukarı çıkarken aceleyle notlar almaya devam ettiler. "Şartlar ne olursa olsun ahlâk eğitimi asla ussal olmamalıdır."</p>

  <p><br /></p>

  <p>Ondördüncü katta asansörden indiklerinde bir hoparlör, "Sessizlik, sessizlik," diye fısıldıyordu. Hoparlör-ağızlar yorulmaz bir biçimde aynı uyarıyı her koridor boyunca belli aralıklarla tekrarladılar. Öğrenciler ve hatta Müdür bile kendiliklerinden ayak uçlarında yürümeye başladılar. Hepsi Alfa'ydılar, şüphesiz; ama Alfalar bile iyi şartlandırılmışlardı. "Sessizlik, sessizlik." Bütün ondördüncü katın havasına bu kesin emrin ıslığı egemendi.&nbsp;50 metre kadar ayak uçlarına basarak yürüdükten sonra Müdür'ün temkinlice açtığı bir kapıya ulaştılar. Eşikten atlayarak kepenkli bir yatakhanenin alacakaranlığına daldılar. Seksen tane bebek yatağı duvar boyunca tek sıra halinde dizilmişti. Uzaklardan fısıldanan belli belirsiz sesleri andıran hafif, düzenli nefes alma sesleri ve kesintisiz bir mırıltı duyuluyordu.&nbsp;İçeri girdiklerinde ayaklanan bir hemşire, Müdür'ü görünce hazırola geçti.</p>

  <p><br /></p>

  <p>"Bu öğleden sonraki ders nedir?" diye sordu.</p>

  <p><br /></p>

  <p>"İlk kırk dakikada Cinselliğe Giriş yaptık," yanıtını verdi. "Fakat şu anda 'Sınıf Bilincine Giriş' dersine geçmiş durumdayız."</p>

  <p><br /></p>

  <p>Müdür, bebek yatakları boyunca yavaşça yürüdü. Uykuda gevşemiş seksen tane gül pembesi erkek ve kız çocuğu yataklarında hafif bir şekilde nefes alıp veriyordu. Her yastığın altında bir fısıltı vardı. KŞM Müdürü durup küçük yataklardan birinin üzerine eğilerek dikkatle dinledi.</p>

  <p><br /></p>

  <p>"Sınıf Bilincine Giriş mi dediniz? Hoparlörlere biraz daha yüksek sesle tekrarlattıralım." Odanın diğer ucunda duvarda bir hoparlör çıkıntı oluşturuyordu. Müdür hoparlöre yürüdü ve bir düğmeye bastı.</p>

  <p><br /></p>

  <p>"...hepsi yeşil giyerler," diye cümle ortasından başlayan yumuşak ama net bir ses konuşmaya devam etti, "ve Delta çocukları haki giyerler. Yo, hayır, ben Delta çocuklarıyla oyun oynamak istemiyorum. Epsilonlar daha da kötüler. Okuyup yazamayacak kadar aptallar. Üstelik siyah giyerler, ki siyah canavarca bir renktir. Beta olduğum için öyle mutluyum ki."</p>

  <p><br /></p>

  <p>Bir sessizlik oldu; sonra ses yine başladı.</p>

  <p><br /></p>

  <p>"Alfa çocukları gri giyerler. Bizden çok daha sıkı çalışırlar, çünkü korkulacak kadar zekidirler. Gerçekten de Beta olduğum için öyle mutluyum ki. Çünkü o kadar çok çalışmıyorum. Üstelik biz Gamalar ve Deltalardan çok daha iyiyiz. Gamalar aptaldırlar. Hepsi yeşil giyerler. Delta çocuklar da haki giyerler. Yo, hayır, Delta çocuklarıyla oyun oynamak istemiyorum. Epsilonlar daha da kötüler. Okuyup yazamayacak kadar..."</p>

  <p><br /></p>

  <p>Müdür düğmeye tekrar bastı. Ses kesildi. Sadece sesin kısık hayaleti, seksen yastığın altından mırıldanmayı sürdürdü.</p>

  <p><br /></p>

  <p>"Uyanmadan önce bu, kırk ya da elli kez tekrarlanmış olacak; sonra Perşembe tekrar ve Cumartesi bir daha olacak. Otuz ay süresince yüzyirmi kez, haftada üç kere. Sonra da daha ileri bir derse geçerler." Güller ve elektrik şokları, Deltaların hakisi ve bir nefes şeytantersi -çocuk daha konuşmaya bile başlamadan bir daha ayrılmaz biçimde birleştirilir. Ama sözsüz şartlandırma kaba ve toptancıdır; daha ince ayrımları sağlayamaz, daha karmaşık davranış biçimlerini benimsetemez. Bunun için sözlere ihtiyaç vardır, ama mantıksız sözlere. Kısacası, hipnopedyaya.</p>

  <p><br /></p>

  <p>"Tüm zamanların en yüce ahlâklandırıcı ve sosyalleştirici gücü."</p>

  <p><br /></p>

  <p>Öğrenciler küçük defterlerine not ettiler. Kaynağın bizzat kendisinden.&nbsp;Müdür bir kez daha düğmeye dokundu.&nbsp;Kurnazca sokulan, yumuşak, yorulmak bilmez ses, "...korkulacak kadar akıllıdırlar," diyordu. "Gerçekten de Beta olduğum için öyle mutluyum ki..."</p>

  <p><br /></p>

  <p>Pek de öyle su damlaları gibi değil, gerçi doğrudur, su en sert granitte oyuklar açabilir; hipnopedya daha çok sıvı balmumu damlalarına benzer, yapışan, kabuk bağlayan, üzerine düştüğü şeye -kaya sonunda, kızıl bir kütleye dönüşene kadar-derinlemesine işleyen balmumu damlalarına.</p>

  <p><br /></p>

  <p>"Sonunda çocuğun zihni bu öğretilere dönüşene dek ve bu öğretilerin toplamı çocuğun zihnini oluşturana dek. Sadece çocuğun zihnini değil. Yetişkinin zihnini de -tüm yaşamı süresince. Yargılayan, arzulayan ve karar veren zihin -bu öğretilerden oluşacak. Ama bütün bu öğretiler bizim öğretilerimizdir!" Müdür neredeyse zaferle haykırıyordu. "Devlet'in öğretileri." En yakın masaya yumruğunu indirdi. "Onun için de..."</p>

  <p><br /></p>

  <p>Bir gürültü duyup arkasına döndü.&nbsp;Başka bir tonla, "Aman Fordum!" dedi, "Kendimi kaybedip çocukları uyandırdım."</p>

  <p><br /></p>
</body>
</html>
