<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_17" id="id_Toc407305012"><span class="text_4" xml:lang="tr">XVI.</span> <span class="text_4" xml:lang="tr">KONU</span> <span class="text_4" xml:lang="tr"><br class="calibre5" /></span><span class="text_4" xml:lang="tr">JOHN DEWEY</span></p>

  <p class="block_6"><span xml:lang="tr">1859</span><span xml:lang="tr">’</span><span xml:lang="tr">da doğmuş olan John Dewey, genellikle Amerika</span><span xml:lang="tr">’</span><span xml:lang="tr">nın önde gelen filozofu sayılır. Bu değerlendirmede ben bütü</span><span xml:lang="tr">nüyle varım. O yalnız filozoflar arasında değil, eğitim, estetik ve siyasal kuram alanında çalışanlar arasında da büyük nüfuza sahiptir.</span></p>

  <p class="block_6"><span xml:lang="tr">Çok yüksek bir karaktere sahip kişidir. Dewey, dünya görüşünde liberal, kişisel ilişkilerinde nazik ve cömerttir, çalış</span><span xml:lang="tr">maktan yılmaz.</span></p>

  <p class="block_6"><span xml:lang="tr">Onun kanılarından çoğuyle aşağı yukarı tüm uzlaşıyorum. Ona olan kişisel saygı ve hayranlığım ve nezaketine bizzat tanık olmam dolayısıyle onun bütün ka</span><span xml:lang="tr">nı</span><span xml:lang="tr">larıyle uzlaşmak isterdim. Fakat maalesef, Dewey</span><span xml:lang="tr">’</span><span xml:lang="tr">in en seçkin felsefi öğretisiyle, mantığın ve bilgi kuramının temeli olarak «doğruluk»un yerine «araştır</span><span xml:lang="tr">malıyı geçirmesini kabul etmemek zorundayım.</span></p>

  <p class="block_6"><span xml:lang="tr">William James gibi John Dewey de Yeni-İngiltere</span><span xml:lang="tr">’</span><span xml:lang="tr">lidir ve bazısının dedelerinin yolundan ayrılarak bıraktığı liberallik geleneğini sürdürür. Dewey, asla «baştan aşağı filozof» denen bir tip olmamıştır. Özellikle eğitim, onun ilgilerinde ön safı işgal etmiş ve Amerikan eğitimine derin etki yapmıştır.</span></p>

  <p class="block_6" xml:lang="tr">Ben de haddim olmayarak, eğitim üzerine onunkine benzer bir etki yapmağa çalıştım. Belki benim gibi, onu da öğretisini izlediğini ileri sürenlerin uygulaması hiç doyurmamıştır. Fakat herhangi bir yeni öğreti, uygulamada bir aşırılık ve abartmaya bağlı olmak zorundadır.</p>

  <p class="block_6" xml:lang="tr">Yine de düşünüldüğü ölçüde sorun değildir bu. Çünkü yeni olanın suçları ve eksikleri, geleneksel olanınkinden çok daha kolayca görülebilir.</p>

  <p class="block_6"><span xml:lang="tr">Dewey 1894 yılında Chicago</span><span xml:lang="tr">’</span><span xml:lang="tr">da felsefe filozofu olduğu zaman, onun ilgilendiği konular arasında pedagoji de vardı. Değişik öğrenim yapan bir okul kurdu ve eğitim hakkında çok yazı yazdı. O sırada yazdıkları,</span> <i class="calibre2" xml:lang="tr">Okul ve Toplum</i> <span xml:lang="tr">(1899) adlı ya</span><span xml:lang="tr">pıtında toparlanmıştır. En çok etkiyi bu kitapla yaptığı kabul edilen Dewey, yaşantısı boyunca eğitim üzerinde hemen hemen felsefe konusunda yazdığı kadar yazmağa devam etmiştir.</span></p>

  <p class="block_6"><span xml:lang="tr">Öbür toplumsal ve siyasal sorunlar da aynı zamanda onun düşüncesinin büyük bir bölümünü işgal etmekteydi. Benim gibi o da Rusya</span><span xml:lang="tr">’</span><span xml:lang="tr">ya ve Çin</span><span xml:lang="tr">’</span><span xml:lang="tr">e yaptığı gezilerin etkisinde kalmıştı. Birinci ülkeden olumsuz ikincisinden olumlu biçimde etkilenmişti (Benim gibi). Trostsky</span><span xml:lang="tr">’</span><span xml:lang="tr">nin iddia edilen suçunun araştırılmasında önemli bir pay almış ve ithamların temelsiz olduğuna kanaat getirdiği halde Sovyet rejiminin Lenin</span><span xml:lang="tr">’</span><span xml:lang="tr">den sonra Stalin yerine Trostsky</span><span xml:lang="tr">’</span><span xml:lang="tr">nin iş başına gelmesiyle doyurucu (</span><span xml:lang="tr">tatminkâr</span><span xml:lang="tr">) olaca</span><span xml:lang="tr">ğını düşünmemişti.</span></p>

  <p class="block_6"><span xml:lang="tr">Dewey, diktatörlüğe götüren şiddetli devrimin iyi bir top</span><span xml:lang="tr">lum yaratmanın yolu olmadığı yolunda bir inanca varmıştı. Bü</span><span xml:lang="tr">tün ekonomik sorunlarda çok liberal olmasına karşın hiç bir zaman Marx</span><span xml:lang="tr">’</span><span xml:lang="tr">çı olmamıştır. Bir kez onun şöyle dediğini işittim:</span></p>

  <p class="block_6"><span xml:lang="tr">«Kendimi oldukça güç bir şekilde sünni tanrıbilimin ba</span><span xml:lang="tr">zı sorunlarından kurtardıktan sonra, başka birinin</span> <span xml:lang="tr">zincirleriyle</span> <span xml:lang="tr">bağlamak istemiyorum.»</span></p>

  <p class="block_6" xml:lang="tr">Bütün bu söylenenlerde onun görüş noktası hemen hemen benimkiyle aynıydı.</p>

  <p class="block_6"><span xml:lang="tr">Sıkı sıkıya felsefi görüş noktasından Dewey</span><span xml:lang="tr">’</span><span xml:lang="tr">nin yapı</span><span xml:lang="tr">tının belli başlı önemi, onun «aygıtçılık» (enstrumantalizm) adını verdiği kuramında ortaya çıkar. Burada Dewey, geleneksel «doğruluk» kavramını eleştirir. Profesyonel</span> <span xml:lang="tr">filozofların çoğunca anlaşılan biçimiyle doğruluk, durağan (statik, ve bitimseldir, eksiksiz ve ebedidir. Dinsel terminolojide o, Tanrı</span><span xml:lang="tr">’</span><span xml:lang="tr">nın düşünc</span><span xml:lang="tr">elerine ve bizim rasyonel varlıklar olarak Tanrı</span><span xml:lang="tr">’</span><span xml:lang="tr">yla paylaştı</span><span xml:lang="tr">ğımız düşüncelere özdeş tutulabilir.</span></p>

  <p class="block_6"><span xml:lang="tr">Eksiksiz doğruluk modeli, kesin, belirgin ve bütün zamansal gölgelerden bağımsız olan doğruluk tablosudur. Pythagoras</span><span xml:lang="tr">’</span><span xml:lang="tr">dan daha çok Platon</span><span xml:lang="tr">’</span><span xml:lang="tr">dan</span> <span xml:lang="tr">beri matematik tanrıbilimle (teolojiyle) bağ</span><span xml:lang="tr">lantılıdır ve profesyonel filozofların çoğunun bilgi kuramını de</span><span xml:lang="tr">rinden derine etkilemiştir.</span></p>

  <p class="block_6"><span xml:lang="tr">Dewey</span><span xml:lang="tr">’</span><span xml:lang="tr">nin ilgileri matematik olmaktan çok, biyolojiktir ve o düşünceyi, evrimsel bir oluşum olarak düşünür. Geleneksel görüş doğallıkla, insanların gitgide daha çok nen (şey) bildiğini fakat her bilgi parçasının, elde edildiğinde, bitimsel bir nen ola</span><span xml:lang="tr">rak görüleceğini kabul edecektir. Hegel</span><span xml:lang="tr">’</span><span xml:lang="tr">in, insan bilgisine bu yolda bakmadığı doğrudur. O, insan bilgisini ornanik bir bü</span><span xml:lang="tr">tün olarak kabul eder: Her parçası yavaş yavaş gelişen, her</span><span xml:lang="tr">hangi bir parçasında bütün kadar eksiksiz (mükemmel) ol</span><span xml:lang="tr">mayan organik bir bütün.</span></p>

  <p class="block_6"><span xml:lang="tr">Hegelci felsefe, Dewey</span><span xml:lang="tr">’</span><span xml:lang="tr">i gençliğinde etkilemişse de Hegel yine kendi mutlağına ve zamansal oluşumdan daha gerçek bi</span><span xml:lang="tr">timsiz (ebedi) dünyasına sahiptir.</span></p>

  <p class="block_6"><span xml:lang="tr">Dewey</span><span xml:lang="tr">’</span><span xml:lang="tr">in düşüncesinde yeri olmaz bunların. Onun için bü</span><span xml:lang="tr">tün gerçeklik zamansaldır ve oluşum, evrimselse de Hegel</span><span xml:lang="tr">’</span><span xml:lang="tr">de olduğu gibi, bitimsiz (ebedi) düşüncenin açılımı değildir.</span></p>

  <p class="block_6"><span xml:lang="tr">Buraya değin tam uzlaşıyorum Dewey</span><span xml:lang="tr">’</span><span xml:lang="tr">le. Uzlaştığım noktanın sonu da değildir bu. Ayrıldığım noktaların tartışmasına girmeden kendi «doğruluk» görüşüm hakkında birkaç söz söyleyeceğim:</span></p>

  <p class="block_6"><span xml:lang="tr">İlk soru şudur: Ne tür n</span><span xml:lang="tr">e</span><span xml:lang="tr">n «doğru» ne tür nen «yanlış»tır? Bunun en yalın karşılığı şudur: «Colombo okyanusu 1492 yılında geçti» biçimindeki bir cümle doğru, «Colombo, okyanusu 1776 yılında geçti» biçimindeki bir cümle yanlıştır.</span></p>

  <p class="block_6"><span xml:lang="tr">Bu cevap doğru fakat eksiktir. Tümceler duruma göre doğru ya da yanlış olabilir. Çünkü onların, kullanılan dile bağlı birer anlamı vardır. Eğer siz Colombus öyküsünü Arapçaya çeviri</span><span xml:lang="tr">yorsanız «1492» yılını, ona karşılık olan hicri yıla çevirmek zo</span><span xml:lang="tr">rundasınız.</span></p>

  <p class="block_6"><span xml:lang="tr">Ayrı dillerdeki tümceler aynı anlama sahip olabilir. Tüm</span><span xml:lang="tr">cenin doğru mu yanlış mı olduğunu belirleyen sözcükler değil, anlamdır. Siz bir tümce ileri sürdüğünüzde bir inancı dile geti</span><span xml:lang="tr">rirsiniz, başka bir dilde de pekâlâ dile getirilebilecek bir inancı. Ne olursa olsun «inanç», «doğru» ya da «yanlış» veya «az çok doğru» olandır. Böylece biz, «inancı» araştırmağa yönelmiş oluyoruz.</span></p>

  <p class="block_6"><span xml:lang="tr">İmdi, inanç yeter ölçüde yalın olması koşuluyle sözcükler onu dile getirmese de var olabilir. Sözcük kullanmaksızın, bir çemberin çevresinin çapına oranının aşağı yukarı 3, 14159 ol</span><span xml:lang="tr">duğunu ya da Caesar</span><span xml:lang="tr">’</span><span xml:lang="tr">ın Rubikon</span><span xml:lang="tr">’</span><span xml:lang="tr">u geçtiği sırada Roma cum</span><span xml:lang="tr">huriyetinin yazıtını (kaderini) damgaladığına inanmak güç ola</span><span xml:lang="tr">caktır. Fakat yalın (basit) durumlarda söze dökülmemiş inançlar yaygındır.</span></p>

  <p class="block_6"><span xml:lang="tr">Söz gelimi, bir merdivenden inişte, zemini iyi hesaplaya</span><span xml:lang="tr">madığınızı varsayın. Zemine değiyo</span><span xml:lang="tr">ru</span><span xml:lang="tr">m diye bir adım attınız, vücudunuz «güm» diye sarsıldı. Durum şaşırtır sizi.</span></p>

  <p class="block_6"><span xml:lang="tr">Doğallıkla, «ben zemine vardığımı sanıyordum» diyecek</span><span xml:lang="tr">tiniz. Fakat gerçekte siz merdivenleri düşünmüyordunuz. Yoksa yanlış adım</span> <span xml:lang="tr">atmayacaktınız. Kaslarınız, siz daha zemine ulaş</span><span xml:lang="tr">mamışken, oraya uygun biçimde ayarlanmıştı.</span></p>

  <p class="block_6" xml:lang="tr">Yanlışlığı yapan, erginizden (zihninizden) çok vücudunuzdu. Bu, olup biteni açıklamanın doğal bir yoluydu hiç değilse. Fakat gerçekte, ergiyle (zihinle) vücut arasındaki ayırım kuşkuludur. Burada bir «organizma»dan söz etmek ve o organizmanın işlevliğinin ergiyle vücut arasında nasıl bölündüğünü karanlıkta bırakmak daha doğru olacaktır.</p>

  <p class="block_6" xml:lang="tr">O halde biri, organizmanın zeminde olmanız durumunda uygun diyebileceğiniz, ancak gerçekte uygun olmayan biçimde ayarlandığını söyleyebilir. Yanlışı, ayarlamadaki bu başarısızlık yapmaktadır. Sizin yanlış bir inanca sahip olduğunuz söylenebilir böylece.</p>

  <p class="block_6"><span xml:lang="tr">Yukardaki örnekte yanlışlığın</span> <i class="calibre2" xml:lang="tr">sınanması sürpriz</i><span xml:lang="tr">’</span><span xml:lang="tr">dir (Yani yanlışlık sürpriz aracılığıyle sınanmaktadır). Sanırım bu, sınana</span><span xml:lang="tr">b</span><span xml:lang="tr">ilen inançlar hakkında doğrudur genellikle.</span> <i class="calibre2" xml:lang="tr">Yan</i><i class="calibre2" xml:lang="tr">l</i><i class="calibre2" xml:lang="tr">ış</i> <span xml:lang="tr">bir inanç</span> <span xml:lang="tr">u</span><span xml:lang="tr">ygun koşullarda kendisine sahip olanın sürprizle karşılaşmasına yol açacaktır. Doğru bir inanç bu özelliğe sahip olmayacaktır.</span></p>

  <p class="block_6"><span xml:lang="tr">Fakat her ne denli sürpriz, uygulanır olduğunda iyi bir ayraçsa da «doğru» ve «yanlış» sözcüklerinin</span> <i class="calibre2" xml:lang="tr">anlamı</i><i class="calibre2" xml:lang="tr">nı</i> <span xml:lang="tr">vermez ve daima uygulanır değildir.</span></p>

  <p class="block_6" xml:lang="tr">Bir fırtınada yürüdüğünüzü ve kendi kendinize «yıldırımın beni çarpması belkiliği (ihtimalliği) yok» dediğinizi varsayın. Biraz sonra yıldırım sizi çarparsa şaşırmazsınız, çünkü ölüsünüz.</p>

  <p class="block_6"><span xml:lang="tr">Eğer bir gün Sir James Jeans</span><span xml:lang="tr">’</span><span xml:lang="tr">ın beklediği gibi, güneş in</span><span xml:lang="tr">filâk ederse hepimiz aynı anda mahvolocak, böylece şaşırmaya</span><span xml:lang="tr">cağız. Fakat, felâketi beklemedikçe hepimiz yanılmış olacağız.</span></p>

  <p class="block_6"><span xml:lang="tr">Bu gibi örnekler doğruluk ve yanlışlığın nesnelliğini telkin eder. Doğru ya</span> <span xml:lang="tr">da yanlış olan, bir organizma durumudur. Ancak, genellikle organizma dışındaki görünüşler dolayısıyle doğru ya da yanlıştır o. Doğruluğu ya da yanlışlığı belli etmek için deneysel testler bazen olanaklıdır bazen değildir. Olmadığı zaman almaşık (alternatif) yine de kalır ve anlamlıdır.</span></p>

  <p class="block_6"><span xml:lang="tr">Benim doğruluk ve yan</span><span xml:lang="tr">lışlık görüşümü daha fazla geli</span><span xml:lang="tr">ştirecek değilim. Dewey</span><span xml:lang="tr">’</span><span xml:lang="tr">nin öğretisini incelemeğe girişeceğim.</span></p>

  <p class="block_7"> </p>

  <p class="block_20" id="id_Toc407305013"><span class="text_5" xml:lang="tr">DEWEY</span><span class="text_5" xml:lang="tr">’</span><span class="text_5" xml:lang="tr">NİN DOĞRULUK GÖRÜŞÜ</span></p>

  <p class="block_6" xml:lang="tr">Dewey, mutlak olarak doğru yargıları erek almaz ya da onların çelişiklerini mutlak olarak yanlış diye nitelendirmez. Onun kanısına göre, organizmayla çevresi arasındaki karşılıklı ayarlanmanın bir biçimi olan «araştırma» adlı bir oluşum vardır.</p>

  <p class="block_6"><span xml:lang="tr">Eğer ben kendi görüş açımdan Dewey</span><span xml:lang="tr">’</span><span xml:lang="tr">le uzlaşmak için olanaklı ölçüde ileri gidecek olsam, «anlam» ya da «anlam</span><span xml:lang="tr">lılıksın çözümlenmesiyle işe başlayacağım. Bir hayvanat bahçe</span><span xml:lang="tr">sinde olduğunuzu ve hoparlörlerden «şimdi bir arslan kaçtı» diye bir ses geldiğini düşünün. Bu durumda, arslanı görmüş gibi davranırsınız, yani olanaklı ölçüde oradan uzaklaşmaya bakarsınız.</span></p>

  <p class="block_6"><span xml:lang="tr">«Bir arslan kaçtı» cümlesi belli bir görünüşü dile getiri</span><span xml:lang="tr">r</span><span xml:lang="tr">. Siz, o görünüşü görmüş gibi davranıyorsunuz. Geniş biçimde konuşursak, bir C cümlesi bir O olayının ortaya çıkaracağı davranışı ortaya çıkarıyorsa o olayı «dile getirmekte»dir. Eğer gerçekte böyle bir olay yoksa, tümce yanlıştır. Aynı nen sözcüklerle dile getirilmeyen inanca da uygulanır.</span></p>

  <p class="block_6" xml:lang="tr">Biri kalkıp, inanç için, «duyulur biçimde ortaya çıkan bir görünüşün ortaya koyacağı türden bir görünüş ortaya koya n organizma durumudur» diyebilir. Bu davranışa yol açacak olan görünüş, inancın «anlamıdır»</p>

  <p class="block_6"><span xml:lang="tr">Bu anlatım, yersiz ölçüde basitleştirilmiştir. Fakat benim savunmakta olduğum kuramı gösterir. Dewey</span><span xml:lang="tr">’</span><span xml:lang="tr">nin ve benim pek uyuşmazlığa düştüğümüzü sanmıyorum. Fakat onun daha sonra verdiği noktalardan ay</span><span xml:lang="tr">rı</span> <span xml:lang="tr">noktalarda hissediyorum kendimi.</span></p>

  <p class="block_6"><span xml:lang="tr">Dewey doğruluğu ya</span> <span xml:lang="tr">da bilgiyi değil «araştırma»yı mantı</span><span xml:lang="tr">ğının esası yapar. Araştırmayı şöyle tanımlıyor:</span></p>

  <p class="block_6"><span xml:lang="tr">«Araştırma, kapalı bir durumun, kurucu ayırım ve iliş</span><span xml:lang="tr">kilerinde ana durumu, birleşmiş bütüne çevirecek açık bir duru</span><span xml:lang="tr">ma doğru sınamalı (kontrollü), yönlü bir biçim değiştirmesidir.</span></p>

  <p class="block_6" xml:lang="tr">«Araştırma, nesnel konunun nesnel biçim değiştirmesiyle ilgilidir.»</p>

  <p class="block_6"><span xml:lang="tr">Açıkça yetersizdir bu tanım: Söz gelimi, bir sürü acemi ere talim yaptıran çavuşu ya da bir tuğla yığınını duvar haline getir</span><span xml:lang="tr">meğe çalışan duvarcıyı alalım ele. Bunlar Dewey</span><span xml:lang="tr">’</span><span xml:lang="tr">nin «araştırma» tanımına uygun işler yapmaktadır. Dewey</span><span xml:lang="tr">’</span><span xml:lang="tr">nin, bu gibi durumları «araştırma»sına sokmayacağı açık olduğundan onun, tanımda unuttuğu bir öğe olmalıdır. Bu öğenin ne olduğunu bir an çabucak belirlemeğe çalışacağım. Fakat önce, yukarki biçimiyle tanımdan neler çıktığını görelim.</span></p>

  <p class="block_6"><span xml:lang="tr">Dewey yönünden anlaşılan biçimiyle araştırma, dünyayı daha organik duruma getirme çabasının genel oluşumudur. «Birleşik bütünler», araştırmaların sonucu olmalıdır. Dewey</span><span xml:lang="tr">’</span><span xml:lang="tr">nin organik olana sevgisi, kısmen biyoloji, kısmen de arta kalan Hegel etkisi dolayısıyledir.</span> <span xml:lang="tr">Bi</span><span xml:lang="tr">linçdışı Hegelci bir metafiziğe</span> <span xml:lang="tr">dayanmadıkça, araştırmanın «birleşik bütünler»de sona erme</span><span xml:lang="tr">sinin nedeni anlaşılmaz.</span></p>

  <p class="block_6"><span xml:lang="tr">Eğer bana, karışık bir deste iskambil kâğıdı verilse «bun</span><span xml:lang="tr">ların dizisini araştır» dense, Dewey</span><span xml:lang="tr">’</span><span xml:lang="tr">nin öğüdüne kulak veren biriysem onları önce sıraya dizer sonra bunun, araştırmadan doğan bir sonuç olduğunu söylerim.</span></p>

  <p class="block_6"><span xml:lang="tr">«Nesnel konunun nesnel biçim değiştirmesi»nin doğacağı doğrudur kartları sıraladığım sırada. Fakat, buna elveren tanım</span><span xml:lang="tr">dır. Eğer sonunda bana «kartların dizisini onları sana verdiğimiz sırada bilmek istedik, sen onları yeniden sıraya koyduktan sonra değil» deseler, Dewey</span><span xml:lang="tr">’</span><span xml:lang="tr">nin ardılıysam şöyle cevap veririm:</span></p>

  <p class="block_6"><span xml:lang="tr">«Bütünüyle durağan (statik) sizin düşünceleriniz. Devinsel (dinamik) bir kişiyim ben, konumu araştırdığımda. Onu, araş</span><span xml:lang="tr">tırmanın kolay olacağı bir duruma dönüşecek biçimde değiş</span><span xml:lang="tr">t</span><span xml:lang="tr">iririm.» Böyle bir oluşumun yasaya uygun (meşru) olduğu kanısı, Hegelci bir görünüş</span> <span xml:lang="tr">gerçeklik ayrımıyle yerinde buluna</span><span xml:lang="tr">bilir. Görünüş karışık olabilir ve parçalı olabilir. Fakat, gerçek</span><span xml:lang="tr">lik tüm (daima) düzenli ve organiktir. Böylece ben, kartları sı</span><span xml:lang="tr">ralarken sadece, onların gerçek, sonsuz yapısını açığa koymuş oluyorum.</span></p>

  <p class="block_6"><span xml:lang="tr">Fakat Dewey, öğretisinin bu yanı</span><span xml:lang="tr">nı</span> <span xml:lang="tr">asla açığa vurmaz. Dewey kuramlarının temelinde organizmin metafiziği yer alır. Fakat onun ne ölçüde bu olgudan haberli olduğunu bilmiyo</span><span xml:lang="tr">rum.</span></p>

  <p class="block_6"><span xml:lang="tr">İmdi Dewey</span><span xml:lang="tr">’</span><span xml:lang="tr">nin tanımına bir ek bulmağa çalışalım. Bu ek, araştırmayı, talim çavuşu ve duvarcı ustası gibi kişilerin düzenleyici işlevliğinden ayırmak için gereklidir.</span></p>

  <p class="block_6"><span xml:lang="tr">Önceleri araştırmanın bir doğruluğu ortaya koyma gibi bir erekle ayrıldığı söylenmelidir. Fakat Dewey için «doğruluk» «araştırma» sözcükleriyle</span> <span xml:lang="tr">tanımlanmalıdır. «Araştırma», «doğ</span><span xml:lang="tr">ruluk» sözcükleriyle değil. Peirce</span><span xml:lang="tr">’</span><span xml:lang="tr">in tanımını onaylayarak (</span><span xml:lang="tr">tasvip</span> <span xml:lang="tr">ederek) aktarır o:</span></p>

  <p class="block_6"><span xml:lang="tr">«</span><span xml:lang="tr">‘</span><span xml:lang="tr">Doğruluk</span><span xml:lang="tr">’</span><span xml:lang="tr">, araştıran herkesin sonuçta uyuşacağı kanıdır.» Bu bizi, araştırmacıların</span> <span xml:lang="tr">yapmakta olduğu</span> <span xml:lang="tr">şey konusunda</span> <span xml:lang="tr">bütünüyle karanlıkta bırakır.</span> <span xml:lang="tr">Çünkü biz dönelliğe düşmeksizin,</span> <span xml:lang="tr">onların doğruluğu kesinlemeğe çalıştıklarını ileri süremeyiz. Dr. Dewey</span><span xml:lang="tr">’</span><span xml:lang="tr">nin kuramı şöyle dile getirilebilir sanıyorum: «Bir organizmanın çevresine olan ilişkileri onun için bazen yeterli, bazen yetersizdir. O ilişkiler yetersiz olduğunda, durum karşılıklı ayarlanmayla düzeltilebilir. Aracılığıyle durumun başkalaştırıldığı değişmeler, daha çok organizmadan yana olduğun</span><span xml:lang="tr">da (onlar hiç bir zaman bütünüyle tek bir yanda değildir) içerilen oluşuma «araştırma» adı verilir.</span></p>

  <p class="block_6"><span xml:lang="tr">Söz gelimi bir savaş sırasında siz daha çok çevreyi, yani düşmanı değiştirmekle ilgilenirsiniz. Fakat, önceki keşif</span> <span xml:lang="tr">harekâtı</span> <span xml:lang="tr">sırasında daha çok, kendi kuvvetlerinizi onun yönelimlerine uydurmakla ilgilenirsiniz. Bu daha önceki dönem «araştırma» dönemidir.</span></p>

  <p class="block_6" xml:lang="tr">Benim fikrimce bu kuramın güçlüğü bir inançla, yaygın olarak onu doğruladığı söylenen olgu ya da olgular arasındaki ayırıcı ilişkidedir.</p>

  <p class="block_6"><span xml:lang="tr">İmdi, savaş planı yapan bir generali göz önüne alalım. Onun keşif uçakları bazı düşman hazırlıklarını bildirir. General de bir</span><span xml:lang="tr">takım karşı hazırlıklar yapar.</span> <span xml:lang="tr">Sağduyu</span><span xml:lang="tr">, generalin dayandığı raporların eğer düşman, gerçekte yapıldığı söylenen hareketleri yaparsa «doğru» olduğunu ve general savaşı kaybetse bile doğru kalacağını söyler.</span></p>

  <p class="block_6"><span xml:lang="tr">Böyle bir görüş Dr. Dewey yönünden hayırlanmıştı. O, inançları «doğru» ve «yanlış» diye ayırmaz. Fakat yine de iki tür inanca sahiptir. Savaşı generalin kazanması durumunda «yeterli», kazanamaması durumunda «yetersiz» adını verece</span><span xml:lang="tr">ğimiz iki tür inanca sahiptir. Savaş olana değin Dewey, istih</span><span xml:lang="tr">baratçıların raporları hakkında ne düşündüğünü söyleyemeye</span><span xml:lang="tr">cektir.</span></p>

  <p class="block_7"> </p>

  <p class="block_18" id="id_Toc407305014" xml:lang="tr">GENELLEŞTİRME</p>

  <p class="block_6"><span xml:lang="tr">Yukarıda</span> <span xml:lang="tr">söylediklerimizi genelleştirerek Dr.</span> <span xml:lang="tr">Dewey</span><span xml:lang="tr">’</span><span xml:lang="tr">nin</span> <span xml:lang="tr">b</span><span xml:lang="tr">ir başkası gibi insanları biri iyi öbürü kötü olmak üzere iki sınıfa ayırdığını söyleyebiliriz. Bununla birlikte o, bir inancın</span> <span xml:lang="tr">b</span><span xml:lang="tr">ir ara iyi, başka bir zaman kötü olacağını savunur. Bu kendin</span><span xml:lang="tr">den öncekilerden daha iyi, fakat sonrakilerden daha kötü kuram</span><span xml:lang="tr">lar aracılığıyle olur. Bir inancın iyi mi kötü mü olduğu, onun kendisine sahip olan organizmada esin (ilham) verdiği işlevlikI</span><span xml:lang="tr">e</span><span xml:lang="tr">rin (faaliyetlerin) o organizma için doyurucu sonuçlara sahip olup olmamasına dayanır.</span></p>

  <p class="block_6" xml:lang="tr">Böylece, geçmişteki herhangi bir olay hakkındaki inanç, o olayın gerçekte olup olmadığına göre değil, inancın gelecekteki sonuçlarına göre «iyi» ya da «kötü» olarak sınıflanabilir.</p>

  <p class="block_6"><span xml:lang="tr">Böyle bir sınıflamanın tuhaf sonuçları vardır: Birinin bana «sabahleyin kahvaltıda kahve mi içtiniz?» diye bir soru sordu</span><span xml:lang="tr">ğunu düşünün. Eğer ben sıradan bir kişiysem anımsamağa ça</span><span xml:lang="tr">lışırım.</span> <span xml:lang="tr">Fakat Dr. Dewey</span><span xml:lang="tr">’</span><span xml:lang="tr">nin ardılıysam şöyle konuşurum:</span></p>

  <p class="block_6"><span xml:lang="tr">«Dur bir dakika. Sana cevap vermeden önce iki deney yap</span><span xml:lang="tr">mam gerek: Önce, kahve içtiğime değgin bir inanca sahip olmalı ve onun sonuçlarını gözlemeliyim. Sonra kahve içmediğime inandıracağım kendimi ve yine onun herhangi bir sonucu olup olmadığını gözleyeceğim. Daha sonra iki inanç takımı</span><span xml:lang="tr">nı</span> <span xml:lang="tr">araştı</span><span xml:lang="tr">racak ve onlardan hangisini daha doyurucu bulacağımı</span> <span xml:lang="tr">anlaya</span><span xml:lang="tr">cağım. Ağırlığı olan yana göre vereceğim karşılığımı. Eğer iki taraftan birinin ağırlığı yoksa, sorunuza karşılık veremeye</span><span xml:lang="tr">ceğim.»</span></p>

  <p class="block_6"><span xml:lang="tr">Fakat zahmetler burada da bitmiyor. Kahvaltıda kahve içtiğime inanmanın sonuçlarını nasıl bileceğim? Eğer sonuçlar «şöy</span><span xml:lang="tr">l</span><span xml:lang="tr">e şöyledir» diyecek olsam, söylediğimin «iyi» anlatım mı «kötü» anlatım mı olduğunu bilmeden önce, bu «şöyle şöyledir» demek sonuçlarıyle sınanması gereken bir anlatım olacaktır.</span></p>

  <p class="block_6"><span xml:lang="tr">Bu güçlük yenilse bile hangi tür sonuçların daha doyurucu olduğunu nasıl bileceğim? Sabah kahvaltısında kahve içip iç</span><span xml:lang="tr">mediğim konusundaki bir karar bana yeterlik duygusu verebilir, bir başka karar da sonuç bulma çabalamasını sürdürme duygusu. Bu duyguların her biri iyi sayılab</span><span xml:lang="tr">ilir, fakat hangisinin daha iyi</span> <span xml:lang="tr">olduğuna karar verene değin, sabahleyin kahve içip içmediğime karar veremem. Doğallıkla, saçmadır bu.</span></p>

  <p class="block_6"><span xml:lang="tr">Dewey</span><span xml:lang="tr">’</span><span xml:lang="tr">nin şimdiye değin sağduyu olarak görülmüş olandan ayrılığı, metafiziğinde «olgular»ı hayırlamasından doğmaktadır. Yani o metafizikte olgular dikbaşlıdır ve ele avuca sığmaz. Burada kamu duyusu değişebilir ve Dewey</span><span xml:lang="tr">’</span><span xml:lang="tr">nin görüşü, kamu duyusunun aldığı biçime karşı görünmeyebilir.</span></p>

  <p class="block_6"><span xml:lang="tr">Dr. Dewey</span><span xml:lang="tr">’</span><span xml:lang="tr">le benim aramdaki belli başlı ayrım onun bir inancı sonuçlarına göre değerlendirmesi, benimse nedenlerine göre değerlendirmemdir. Eğer bir inanç nedenleriyle —bazen karmaşık da olsa — belli bir ilişkiye sahipse ben onu «doğru» ya da duruma göre «doğruya yakın» sayarım. Dr. Dewey</span><span xml:lang="tr">’</span><span xml:lang="tr">se onun, eğer belirli sonuçları varsa, «sağlanmış bir ileri sürülme niteliği» ne sahip olduğunu söyler. («Sağlanmış ileri sürülme niteliği»ni Dewey «doğruluk» yerine kullanır.)</span></p>

  <p class="block_6"><span xml:lang="tr">Bu ayrılık</span><span xml:lang="tr">,</span> <span xml:lang="tr">dünya görüşlerinin ayrılığıyle ilişkilidir. Geçmiş, bizim yaptığımızın etkisinde kalamaz. Böylece, eğer doğruluk olmuş olanla belirlenirse o, şimdiki ya da gelecek istemlerden bağımsızdır, mantıksal biçimde insan gücü üzerindeki sınırlamaları temsil eder.</span></p>

  <p class="block_6"><span xml:lang="tr">Fakat eğer doğruluk ya da daha çok «sağlanmış sınanmış ileri sürülme niteliği» geleceğe dayanmaktaysa geleceği değiş</span><span xml:lang="tr">tirmek elimizde olduğu sürece, ileri sürülebilecek olanı değiştir</span><span xml:lang="tr">mek bizim gü</span><span xml:lang="tr">c</span><span xml:lang="tr">ümüzün içindedir. İnsan gücünün ve özgürlüğünün anlamını genişletir bu.</span></p>

  <p class="block_6"><span xml:lang="tr">Caesar Rubicon ırmağını geçti mi? Ben, bu soruya veri</span><span xml:lang="tr">lecek olumlu karşılığı geçmiş olayla değişmez biçimde zorunlu kılınmış gibi görürdüm. Dr. Dewey</span><span xml:lang="tr">’</span><span xml:lang="tr">se «evet», «hayır» demeyi, gelecek olayların değerlendirilmesine bırakacaktır. Gelecek olaylarınsa olumsuz bir karşılığı daha doyurucu yapmaması için bir neden yoktur.</span></p>

  <p class="block_6"><span xml:lang="tr">Caesar</span><span xml:lang="tr">’</span><span xml:lang="tr">ın Rubicon ırmağını geçtiğine değgin inancı beğen</span><span xml:lang="tr">i</span><span xml:lang="tr">siz (zevksiz) buluyorsam, tam bir umutsuzluğa kapılmam için bir neden yoktur. Eğer yeterli us</span><span xml:lang="tr">talık ve güce sahipsem, içinde,</span> <span xml:lang="tr">C</span><span xml:lang="tr">a</span><span xml:lang="tr">e</span><span xml:lang="tr">sar</span><span xml:lang="tr">’</span><span xml:lang="tr">ın Rubicon ırmağını geçmediği yolundaki anlatımın «sınanmış ileri sürülme niteliği»ne sahip olduğu toplumsal bir çevre sağlayabilirim.</span></p>

  <p class="block_6"><span xml:lang="tr">Bu kitap boyunca ben olanaklı olduğu yerde felsefeleri, filozofların ilgili olduğu toplumsal çevreyle ilişkili duruma ge</span><span xml:lang="tr">t</span><span xml:lang="tr">irmeğe çalıştım. Bana göre, insan gücüne inanç ve «inatçı ol</span><span xml:lang="tr">gular»</span><span xml:lang="tr">ı</span> <span xml:lang="tr">kabul etmekte isteksizlik, makine üretiminin ortaya koyduğu ve fiziksel çevremizin bilimsel olarak ele alınışından doğma umutlulukla bağlantılıydı.</span></p>

  <p class="block_6"><span xml:lang="tr">Dr. Dewey</span><span xml:lang="tr">’</span><span xml:lang="tr">i destekleyenlerin çoğu bu görüşü paylaşmıştı. George Raymond Geiger, övücü bir denemede, «Dr. Dewey</span><span xml:lang="tr">’</span><span xml:lang="tr">nin yöntemi düşüncede</span> <span xml:lang="tr">orta halli, gösterişsiz ve yüzyıl önceki endüstri devrimi gibi debdebeli bir devrimi dile getirir» demektedir.</span></p>

  <p class="block_6" xml:lang="tr">Sanırım ben de şu satırları yazdığımda aynı nenleri söylemiş oluyordum:</p>

  <p class="block_6"><span xml:lang="tr">«Dr. Dewey seçkin olduğu yerde endüstri çağı ve kolektif girişimle (teşebbüsle) uyuşkun bir görüşe sahiptir. Onun en güçlü çağrısının Amerikalılara olması ve Çin gibi Meksika gibi ül</span><span xml:lang="tr">kelerdeki ilerici öğelerce de aynı biçimde beğenilmesi doğaldır.»</span></p>

  <p class="block_6" xml:lang="tr">Çok masumca saydığım bu anlatımın Dr. Dewey yönünden başka türlü anlaşılması karşısında üzüntü ve şaşkınlık duydum. Şöyle diyordu Dewey:</p>

  <p class="block_6"><span xml:lang="tr">«Bay Russell</span><span xml:lang="tr">’</span><span xml:lang="tr">in Amerikan pragmacılığını Amerikan en</span><span xml:lang="tr">düstrisinin kötü yanlarıyle birleştirme konusundaki bilinen alışkanlığı... benim onun felsefesiyle büyük arazi sahibi İngiliz kentsoylularının (aristokrasisinin) çıkarları arasında ilişki kur</span><span xml:lang="tr">mama benziyor.»</span></p>

  <p class="block_6"><span xml:lang="tr">Kendi payıma düşüncelerimin özellikle komünistler yönün</span><span xml:lang="tr">den İngiliz kentsoyluluğuyle (aristokrasisiyle) ilişkim yönünden yorumlanmasına alışığım ve kendi görüşlerimin, başkalarınınki gibi toplumsal çevrenin etkisinde kaldığını varsaymak isterim. Fakat, Dr. Dewey açısından ilgili toplumsal etkilerde yanıldım. Dolayısıyle üzgünüm. Bununla birlikte o yanlışa düşen yalnız ben değilim. Söz gelimi Santayana şöyle diyor:</span></p>

  <p class="block_6"><span xml:lang="tr">«Dewey</span><span xml:lang="tr">’</span><span xml:lang="tr">de, günümüzün bilim ve ahlakında olduğu gibi, bireyi toplumsal görevlerine, tözsel ve aktüel olanı göreli (relatif) ve geçici olana ayrıştırma gibi, Hegelci eğilime benzer bir eğilim bulunmaktadır.»</span></p>

  <p class="block_6"><span xml:lang="tr">Bana öyle geliyor ki Dr. Dewey</span><span xml:lang="tr">’</span><span xml:lang="tr">nin dünyası, içinde insansal varlıkların iıngelem</span><span xml:lang="tr">’</span><span xml:lang="tr">i (hayal gücünü) kapladığı bir dünyadır. Gökbilim evreninin var olduğu doğallıkla ona</span><span xml:lang="tr">nm</span><span xml:lang="tr">aktaysada (kabul edilmekteyse de) çok kez bilinmezlikten gelinmekte</span><span xml:lang="tr">dir.</span></p>

  <p class="block_6"><span xml:lang="tr">Bir güç felsefesidir Dewey felsefesi. Nietzsche gibi bireysel güç felsefesi olmasa da, Dewey</span><span xml:lang="tr">’</span><span xml:lang="tr">ninki, değerli olduğu hissedilen topluluğun gücüdür. Bizim doğal güçler üzerindeki yeni deneti</span><span xml:lang="tr">mimizden, bu denetimin hala bağlı bulunduğu sınırlamaya ba</span><span xml:lang="tr">kıldıkta (nazaran) daha çok etkilenenler için araççılık (enstrumantalizm) felsefesini daha çekici duruma getiren, bu toplumsal güçtür</span> <span xml:lang="tr">gibi geliyor</span> <span xml:lang="tr">bana.</span></p>

  <p class="block_6"><span xml:lang="tr">İnsanın</span><span xml:lang="tr">, insansal olmayan çevreye doğru tutumu değişik zamanlarda büyük ölçüde değişikliğe uğramıştır. Grekler, aşırı onur (gurur) ya da tutkunun yarattığı küstahlıktan korkuları ve Zeus</span><span xml:lang="tr">’</span><span xml:lang="tr">tan bile üstün Zorunluk ya da yazıt (Kader) inançlarıyle kendilerine evrene karşı saygısızlık gibi görünen nenden dikkatle kaçınmışlardır.</span></p>

  <p class="block_6"><span xml:lang="tr">Ortaçağlar, baş eğmeyi daha ileri noktalara vardırmıştır. Tanrı</span><span xml:lang="tr">’</span><span xml:lang="tr">ya baş eğme k bir Hıristiyan</span><span xml:lang="tr">’</span><span xml:lang="tr">ın belli başlı göreviydi. Bu tu</span><span xml:lang="tr">tumla girişim büyük bir engele uğramıştı ve büyük orijinallik pek olanaklı olmamıştı. Rönesans, insan onurunu onardı, fakat onu, düzen yıkıcılığı (anarşi) ve yıkımın egemen olduğu (fela</span><span xml:lang="tr">ketin hüküm sürdüğü) bir noktaya götürdü.</span></p>

  <p class="block_6"><span xml:lang="tr">Reform ve karşı reform, rönesansın yaptıklarını büyük ölçüde yıktı. Fakat, modern teknik, rönesansın üstünbirey</span><span xml:lang="tr">’</span><span xml:lang="tr">i için elverişli değilse de insan topluluklarındaki ortaklaşa (kolektif) gücün anlamı</span><span xml:lang="tr">nı</span> <span xml:lang="tr">canlandırmıştı.</span></p>

  <p class="block_6"><span xml:lang="tr">Önceden çok alçakgönüllü olan insan, kendisinin nerdeyse bir Tanrı olduğunu düşünmeğe başlamıştı. İtalyan pragmacısı</span> <span xml:lang="tr">P</span><span xml:lang="tr">apini «İsa</span><span xml:lang="tr">’</span><span xml:lang="tr">yı taklit etme»</span> <span xml:lang="tr">ilkesi yerine «Tanrı»yı taklit etme» ilkesinin geçirilmesini hararetle salık veriyordu.</span></p>

  <p class="block_6"><span xml:lang="tr">Bunda ciddî bir çekince (tehlike) bulunduğunu hissedi</span><span xml:lang="tr">yorum. Kozmik saygısızlık adı ve</span><span xml:lang="tr">rilebilecek bir tehlike. Büyük ö</span><span xml:lang="tr">lçüde insan denetimi dışındaki olgulara dayanan bir nen (şey) olarak alçakgönüllülük (tevazu) öğesini bellettiği yollardan biri olmuştur. Onur üzerindeki bu denetim ortadan kaldırıldığında, belli tür bir deliliğe giden yolda daha ileri bir adım atılmıştır.</span></p>

  <p class="block_6"><span xml:lang="tr">Felsefeyi Fichte</span><span xml:lang="tr">’</span><span xml:lang="tr">yle kaplayan ve filozof olsun olmasın mo</span><span xml:lang="tr">dern insanların yatkın olduğu erk (iktidar) zehirlenmesidir bu.</span></p>

  <p class="block_6"><span xml:lang="tr">Bu esrikliğin (sarhoşluğun), zamanımızın en büyük çekin</span><span xml:lang="tr">cesi (tehlikesi) durumuna geldiği ve istemeyerek de olsa ona katkıda bulunan herhangi bir</span> <span xml:lang="tr">f</span><span xml:lang="tr">else</span><span xml:lang="tr">f</span><span xml:lang="tr">enin, geniş çaptaki toplumsal yıkımı (felâketi) arttırdığı kanısındayım.</span></p>

  <p class="block_7"> </p>
</body>
</html>
