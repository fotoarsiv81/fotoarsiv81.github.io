<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection9">
    <span class="fontstyle9"><span class="calibre25"><br class="calibre6" id="calibre_pb_51"/></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style"><span class="fontstyle9"><span class="calibre26">XLVI</span></span></h1>

    <p class="style"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Nicolas fırınına bakıyordu. Bir maşa ve kaynak lambasıyla karşısına oturmuş, içini kontrol ediyordu. Fırının üst taraftan biraz biçimi bozulmuştu, sacları ince gravyer peynir dilimleri kıvamında yumuşamıştı. Koridorda Colin’in ayak seslerini duydu, ve koltuğunda doğruldu. Kendini yorgun hissediyordu. Colin kapıyı itti ve girdi. Mutlu bir hali vardı.</span></span></p>

    <p class="style2"><span class="fontstyle3"><span class="calibre8">- Evet? diye sordu Nicolas. Oldu mu?</span></span></p>

    <p class="style2"><span class="fontstyle3"><span class="calibre8">- Sattım, dedi Colin. İki bin beş yüze.</span></span></p>

    <p class="style2"><span class="fontstyle3"><span class="calibre8">- Dublözona mı? dedi Nicolas.</span></span></p>

    <p class="style2"><span class="fontstyle3"><span class="calibre8">- Evet! dedi Colin.</span></span></p>

    <p class="style2"><span class="fontstyle3"><span class="calibre8">- Hiç ummuyordum!...</span></span></p>

    <p class="style2"><span class="fontstyle3"><span class="calibre8">- Ben de beklemiyordum. Fırınına mı bakıyorsun.</span></span></p>

    <p class="style2"><span class="fontstyle3"><span class="calibre8">- Evet, dedi Nicolas, odun kömürü tenceresine dönüşmeye başladı, ben de ne bok yemeye</span></span> <span class="fontstyle13"><span class="calibre28">böyle</span></span> <span class="fontstyle3"><span class="calibre8">olduğunu anlamaya çalışıyorum…</span></span></p>

    <p class="style2"><span class="fontstyle3"><span class="calibre8">- Çok garip, dedi Colin, ama geri kalan her şey kadar değil. Koridoru gördün mü?</span></span></p>

    <p class="style2"><span class="fontstyle3"><span class="calibre8">- Evet, dedi Nicolas. Çama dönüşüyor.</span></span></p>

    <p class="style2"><span class="fontstyle3"><span class="calibre8">- Sana anlatmak istemiştim, dedi Colin, artık senin burada kalmanı istemiyorum.</span></span></p>

    <p class="style2"><span class="fontstyle3"><span class="calibre8">- Bir mektup var, dedi Nicolas.</span></span></p>

    <p class="style2"><span class="fontstyle3"><span class="calibre8">- Chloé’den mi?</span></span></p>

    <p class="style2"><span class="fontstyle3"><span class="calibre8">- Evet, dedi Nicolas. Masanın üstünde.</span></span></p>

    <p class="style2"><span class="fontstyle3"><span class="calibre8">Mektubu açarken Colin, Chloé’nin yumuşak sesini duydu, okumak için dinlemesi yeterliydi; içinde şunlar vardı:</span></span></p>

    <p class="style2"><span class="fontstyle3"><span class="calibre8">“Sevgili Colin’ciğim,</span></span></p>

    <p class="style2"><span class="fontstyle3"><span class="calibre8">Ben iyiyim, hava güzel, tek sıkıntım, kar köstebekleri, karla toprak arasında sürünen bu hayvanların turuncu kürkleri var ve geceleri çok bağırıyor, kocaman kar tepeleri yapıp duruyorlar, insan üstlerine düşüveriyor. Günlük güneşlik burası, yakında döneceğim.”</span></span></p>

    <p class="style2"><span class="fontstyle3"><span class="calibre8">- Haberler iyi, dedi Colin. Sen de Ponteauzanne’lara gideceksin.</span></span></p>

    <p class="style2"><span class="fontstyle3"><span class="calibre8">- Hayır, dedi Nicolas.</span></span></p>

    <p class="style2"><span class="fontstyle3"><span class="calibre8">- Evet, dedi Colin. Onların bir aşçıya ihtiyaçları var ve ben de senin burada kalmanı istemiyorum.</span></span></p>

    <p class="style2"><span class="fontstyle3"><span class="calibre8">- Peki ya fare, dedi Nicolas, onu kim besleyecek?</span></span></p>

    <p class="style2"><span class="fontstyle3"><span class="calibre8">- Ben ilgilenirim, dedi Colin.</span></span></p>

    <p class="style2"><span class="fontstyle3"><span class="calibre8">- İmkânsız, dedi Nicolas. Ayrıca eskisi gibi de değilim.</span></span></p>

    <p class="style2"><span class="fontstyle3"><span class="calibre8">- Hayır ama... dedi Colin. Buranın havası seni çökertiyor. Hiçbiriniz dayanamıyorsunuz.</span></span></p>

    <p class="style2"><span class="fontstyle3"><span class="calibre8">- Hep bunu söylüyorsun, dedi Nicolas, ayrıca hiçbir şey de açıklamıyorsun.</span></span></p>

    <p class="style2"><span class="fontstyle3"><span class="calibre8">- Neyse, dedi Colin, sorun da bu değil zaten.</span></span></p>

    <p class="style2"><span class="fontstyle3"><span class="calibre8">Nicolas kalktı ve gerindi. Üzgün görünüyordu.</span></span></p>

    <p class="style2"><span class="fontstyle3"><span class="calibre8">- Artık Gouffé’den hiçbir şey yapmıyorsun, dedi Colin. Mutfağı iyice boşladın. Kendini bıraktın.</span></span></p>

    <p class="style2"><span class="fontstyle3"><span class="calibre8">- Hayır ama, diye karşı geldi Nicolas.</span></span></p>

    <p class="style2"><span class="fontstyle3"><span class="calibre8">- Bırak da devam edeyim, dedi Colin, Artık pazar günleri hiç iyi giyinmiyorsun, her sabah tıraş da olmuyorsun.</span></span></p>

    <p class="style2"><span class="fontstyle3"><span class="calibre8">-Büyük bir suç değil... dedi Nicolas.</span></span></p>

    <p class="style2"><span class="fontstyle3"><span class="calibre8">- Büyük suç, dedi Colin. Hakkın olduğu kadar ödeyemeyeceğim. Ama şimdi de değerin gittikçe düşüyor ve bu biraz da benim suçum.</span></span></p>

    <p class="style2"><span class="fontstyle3"><span class="calibre8">- Yok canım, dedi Nicolas, işler yolunda girmiyorsa bu senin hatan değil ki.</span></span></p>

    <p class="style2"><span class="fontstyle3"><span class="calibre8">- Tabii benim hatam, dedi Colin, çünkü evlendim, çünkü...</span></span></p>

    <p class="style2"><span class="fontstyle3"><span class="calibre8">- Saçma sapan laflar, dedi Nicolas. Sana yemeği kim yapacak?</span></span></p>

    <p class="style2"><span class="fontstyle3"><span class="calibre8">- Ben, dedi Colin.</span></span></p>

    <p class="style2"><span class="fontstyle3"><span class="calibre8">- Ama çalışacaksın. Zamanın olmayacak.</span></span></p>

    <p class="style2"><span class="fontstyle3"><span class="calibre8">- Hayır, çalışmayacağım, piyanokokteylimi bile iki bin beş yüz dublözona sattım.</span></span></p>

    <p class="style2"><span class="fontstyle3"><span class="calibre8">- Evet, dedi Nicolas, bununla epey düze çıktın.</span></span></p>

    <p class="style2"><span class="fontstyle3"><span class="calibre8">- Ponteauzanne’lara gideceksin, dedi Colin.</span></span></p>

    <p class="style2"><span class="fontstyle3"><span class="calibre8">- Ah, dedi Nicolas, canımı sıktın ama. Gideceğim. Ama sana hiç yakışmadı.</span></span></p>

    <p class="style2"><span class="fontstyle3"><span class="calibre8">- Eski kibar davranışlarına yeniden başlarsın artık.</span></span></p>

    <p class="style2"><span class="fontstyle3"><span class="calibre8">- Kibar davranışlarıma çok karşı çıkmıştın sen...</span></span></p>

    <p class="style2"><span class="fontstyle3"><span class="calibre8">- Evet, dedi Colin, çünkü benim yanımdayken buna gerek yoktu.</span></span></p>

    <p class="style2"><span class="fontstyle3"><span class="calibre8">- Canımı sıkıyorsun, dedi Nicolas. Canımı sıkıyorsun ve canımı sıkıyorsun.</span></span></p>
  </div>
</body>
</html>