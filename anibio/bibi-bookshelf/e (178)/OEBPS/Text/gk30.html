<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <p><span class="fontstyle9"><span class="calibre24"><br class="calibre6" id="calibre_pb_27"/></span></span></p>

  <div class="wordsection7">
    <h1 class="style4"><span class="fontstyle9"><span class="calibre23">XXII</span></span></h1>

    <p class="style4"><span class="fontstyle9"><span class="calibre23"> </span></span></p>

    <p class="style2"><span class="fontstyle3"><span class="calibre8">Başkopos gitmişti; Colin ve Chloé ayinhanede ayakta dikilmiş kendilerine şans getirecek yumrukları ve sövgüleri kabul ediyorlardı. Diğerleri gece için taktikler verip duruyorlardı, gazeteci bir çocuk konuda bilgilenmeleri için fotoğraflar verip gitti. Kendilerini iyice yorgun hissetmeye başladılar. Müzik hâlâ çalıyordu insanlar, kutsal dondurmanın, sofu içeceklerin ve morinalı küçük sandviçlerin sunulduğu kilisede dans ediyorlardı. Rahip kıçında koca bir delik bulunan gündelik giysilerini giymişti, ancak beş bin dublözondan elde ettiği kârla kendine yeni bir tanesini alacağını hesaplıyordu. Üstüne üstlük her zamanki gibi orkestrayı da kazıklamıştı, başlamadan öldüğü için şefin payını da vermeyi reddederek Kayyum ve İsviçreli kostümleri yerleştirmek için Din çocuklarını soyuyorlardı, İsviçreli özellikle kız çocuklarını soyuyordu. Ekstra olarak çağırılan iki yardımcı İsviçreli de gitmişti. Boyamacıların kamyonu dışarıda bekliyordu. İğrenç kutularına yeniden koymak için sarı ve mor renkleri kazımaya hazırlanıyorlardı</span></span></p>

    <p class="style2"><span class="fontstyle3"><span class="calibre8">Colin ve Chloé’nin yanında Alise ve Chick, İsis ve Nicolas da yumruk darbeleri alıyorlardı. Desmarais kardeşler de yumruk atıyorlardı. Pégase, kardeşini yanında duran İsis’e fazla yaklaştığını görünce, onu eşcinsellikle suçlayarak var gücüyle kalçasına bir çimdik attı.</span></span></p>

    <p class="style2"><span class="fontstyle3"><span class="calibre8">Daha bir düzine kadar insan kalmıştı. Bunlar Colin’le Chloé’nin öğleden sonraki davetlerine katılacak yakın dostlarıydı. Mihraptaki çiçeklere son kez bakarak hep birlikte kiliseden çıktılar ve sahanlığa gelirken yüzlerine çarpan soğuk rüzgarı hissettiler. Chloé öksürmeye başladı ve sıcak arabaya binmek için hızla basamakları indi. Yastıklara gömüldü ve Colin’i bekledi.</span></span></p>

    <p class="style2"><span class="fontstyle3"><span class="calibre8">Diğerleri sahanlık üstünde Müzisyenlerin hapishane arabasıyla gitmelerine baktılar, çünkü hepsinin de borçları vardı. Balık istifi gibi sıkış sıkıştılar, korkunç</span></span> <span class="fontstyle14"><span class="calibre32">sesler</span></span> <span class="fontstyle3"><span class="calibre8">çıkaran kemancılardan öç almak için müzik aletlerine üflüyorlardı.</span></span></p>
  </div>
</body>
</html>