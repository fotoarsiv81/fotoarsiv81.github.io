<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection9">
    <span class="fontstyle9"><span class="calibre25"><br class="calibre6" id="calibre_pb_37"/></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style"><span class="fontstyle9"><span class="calibre26">XXXII</span></span></h1>

    <p class="style"><span class="fontstyle9"><span class="calibre26"> </span></span></p>

    <p class="style2"><span class="fontstyle15"><span class="calibre33">Var</span></span> <span class="fontstyle3"><span class="calibre8">gücüyle koşuyordu, ve insanlar, gözleri önünde, kaldırımın üstüne serilmiş labutlar gibi düşmek için, yere atılan bir karton gibi yumuşak bir sesle hafifçe yana yatıyorlardı.</span></span></p>

    <p class="style2"><span class="fontstyle15"><span class="calibre33">Ve</span></span> <span class="fontstyle3"><span class="calibre8">Colin koşuyordu, koşuyordu, evler arasına sıkışıp kalmış ufkun dar açısı hızla üzerine geliyordu, ayaklarının altında gece olmuştu, siyah pamuklu bir gece, şekilsiz ve cansız, gökyüzü renksizdi, bir tavan, bir dar açı daha, piramidin zirvesine doğru koşuyordu, daha az siyah parçalara ayrılmış orta bölümünde durdu, ama kendisininkinden önce üç sokak daha vardı.</span></span></p>

    <p class="style2"><span class="fontstyle3"><span class="calibre8">Chloé düğün yataklarının üstünde bembeyaz yatıyordu. Gözleri açıktı ama zor nefes alıp veriyordu. Alise yanı başındaydı; İsis, Gouffé’nin tarifine göre şifalı bir içecek hazırlayan Nicolas’ya yardım ediyordu ve gri fare hastanın ilacı için kaynatılacak bitki tohumlarını sivri dişleriyle öğütüyordu.</span></span></p>

    <p class="style2"><span class="fontstyle3"><span class="calibre8">Ama Colin bilmiyordu. Koşuyordu, korkuyordu, neden, sürekli beraber kalmak, onlara yetemiyordu, daha da korkmak gerek, belki de bir kazadır, bir araba ezmiştir, yatağındadır, onu göremeyeceğim, girmeme engel olacaklar, ama belki de Chloé’mden korktuğumu falan düşüneceksiniz, size rağmen göreceğim, ama hayır, Colin, girme. Belki de sadece yaralanmıştır, o zaman hiçbir şeycik olmayacak, yarın birlikte Ormana gideceğiz, bankı yeniden görmek için, eli elimde, saçları saçlarımda, kokusu yastıkta. Ben hep onun yastığını alırım, akşama yine çekişiriz, benim yastığımı çok sert buluyor, başının altında tostoparlak oluyor, ben sonra geri alırım onu, saçlarının kokusu siniyor. Artık hiçbir zaman saçlarının tatlı kokusunu koklayamayacağım.</span></span></p>

    <p class="style2"><span class="fontstyle3"><span class="calibre8">Kaldırım önünde dikildi, dev bir adımla üstünden geçti, birinci kattaydı, çıktı, kapıyı açtı, her şey huzurlu ve sakindi, ne karalara bürünmüş kimse, ne bir rahip, grili mavili halının huzuru, Nicolas ona “Önemli bir şey yok” dedi ve Chloé gülümsedi, onu yeniden gördüğü için mutluydu.</span></span></p>
  </div>
</body>
</html>