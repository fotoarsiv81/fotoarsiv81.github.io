<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection6">
    <span class="fontstyle9"><span class="calibre25"><br class="calibre6" id="calibre_pb_24"/></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style"><span class="fontstyle9"><span class="calibre26">XIX</span></span></h1>

    <p class="style"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">- Beni güzel buluyor musun?</span></span></p>

    <p class="style2"><span class="fontstyle3"><span class="calibre8">Chloé, kırmızı balığın kayıtsızca dolaştığı kumlu gümüş havuzun suyuna bakarak kendini seyrediyordu. Omzunun üstünde siyah bıyıklı gri fare ayaklarıyla burnunu kaşıyor ve değişen yansımalara bakıyordu.</span></span></p>

    <p class="style2"><span class="fontstyle3"><span class="calibre8">Chloé tütsü dumanı kadar ince, açık ten renkli çorabını ve beyaz deriden topuklu ayakkabılarını giydi. Hoş bileğini daha zarif gösteren mavi altından kalın bileziği dışında geri kalan her yeri çırılçıplaktı.</span></span></p>

    <p class="style2"><span class="fontstyle3"><span class="calibre8">- Giyinmem gerektiğini düşünüyor musun?...</span></span></p>

    <p class="style2"><span class="fontstyle3"><span class="calibre8">Fare Chloé’nin yuvarlak boynundan aşağı doğru kendini bıraktı ve parfüm kokan göğüslerinin birine tutundu. Kız aşağıdan yukarı doğru baktı ve onaylar gibi göründü.</span></span></p>

    <p class="style2"><span class="fontstyle3"><span class="calibre8">- Seni en iyisi yere bırakayım! dedi Chloé. Biliyorsun ki bu akşam Colin’in evine geri dönüyorsun. Buradakilerle vedalaşacaksın.</span></span></p>

    <p class="style2"><span class="fontstyle3"><span class="calibre8">Fareyi halının üstüne koydu, pencereden baktı, perdeyi bıraktı ve yatağına yaklaştı. Serilmiş beyaz elbisesi ve İsis’le Alise’in açık su yeşili elbiseleri duruyordu.</span></span></p>

    <p class="style2"><span class="fontstyle3"><span class="calibre8">- Hazır mısınız?...</span></span></p>

    <p class="style2"><span class="fontstyle3"><span class="calibre8">Banyoda Alise, İsis’e saçını yaparken yardım ediyordu. Onlar da ayakkabılarıyla çoraplarını giymişlerdi.</span></span></p>

    <p class="style2"><span class="fontstyle4"><span class="calibre31">- Ne</span></span> <span class="fontstyle3"><span class="calibre8">siz</span></span> <span class="fontstyle4"><span class="calibre31">ne de</span></span> <span class="fontstyle3"><span class="calibre8">ben çok acele etmeyeceğiz, dedi yalandan ciddi bir tavırla. Biliyorsunuz kızlar, ben bu sabah evleniyorum.</span></span></p>

    <p class="style2"><span class="fontstyle3"><span class="calibre8">- Daha bir saatin var! dedi Alise.</span></span></p>

    <p class="style2"><span class="fontstyle3"><span class="calibre8">- Yeter zaten! dedi İsis. Saçını yapmışsın bile.</span></span></p>

    <p class="style2"><span class="fontstyle3"><span class="calibre8">Chloé buklelerini sallayarak güldü. Buharla dolmuş banyo çok sıcaktı ve Alise’in sırtı o kadar çekici görünüyordu ki Chloé yassı avuçlarıyla yumuşak bir biçimde okşadı. Aynanın karşısına geçmiş olan İsis uysal bir biçimde Alise’in becerikli hareketlerine teslim etmişti başını.</span></span></p>

    <p class="style2"><span class="fontstyle3"><span class="calibre8">- Gıdıklıyorsun beni! dedi gülmeye başlayan Alise.</span></span></p>

    <p class="style2"><span class="fontstyle3"><span class="calibre8">Chloé en gıdıklanan yerlerini özellikle okşuyordu koltuk altlarından kalçalarına kadar. Alise’in derisi sıcak ve capcanlıydı.</span></span></p>

    <p class="style2"><span class="fontstyle3"><span class="calibre8">-Topuzumu bozacaksın, dedi İsis, zaman geçirmek için tırnaklarını yaparken.</span></span></p>

    <p class="style2"><span class="fontstyle3"><span class="calibre8">- İkiniz de çok güzelsiniz. Böyle gelememeniz çok yazık keşke sadece çoraplarınız ve ayakkabılarınızla kalsaydınız.</span></span></p>

    <p class="style2"><span class="fontstyle3"><span class="calibre8">- Git giyin bebek, dedi Alise, her şeyi kaçıracaksın.</span></span></p>

    <p class="style2"><span class="fontstyle3"><span class="calibre8">- Öp beni, dedi Chloé. O kadar mutluyum ki.</span></span></p>

    <p class="style2"><span class="fontstyle3"><span class="calibre8">Alise onu banyodan dışarı attı ve Chloé yatağının üstüne oturdu. Elbisenin dantellerine bakarken kendi kendine gülüyordu. Öncelikle selofandan küçük bir sutyen ve etlerinin hafif bir bombeyle çıktığı saten beyaz bir külot giydi.</span></span></p>
  </div>
</body>
</html>