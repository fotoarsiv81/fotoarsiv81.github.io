<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection9">
    <span class="fontstyle3"><span class="calibre11"><br class="calibre6" id="calibre_pb_43"/></span></span>

    <p class="msonormal1"><span class="fontstyle3"><span class="calibre8"> </span></span></p>

    <h1 class="style4"><span class="fontstyle9"><span class="calibre26">XXXVIII</span></span></h1>

    <p class="style4"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">- Geç kalacağız, dedi Colin.</span></span></p>

    <p class="style2"><span class="fontstyle3"><span class="calibre8">- Bir şey olmaz, dedi Chloé, saatini kur.</span></span></p>

    <p class="style2"><span class="fontstyle3"><span class="calibre8">- Gerçekten oraya arabayla gitmek istemiyor musun?</span></span></p>

    <p class="style2"><span class="fontstyle3"><span class="calibre8">- Hayır... dedi Chloé. Seninle sokakta gezmek istiyorum.</span></span></p>

    <p class="style2"><span class="fontstyle3"><span class="calibre8">- Ama epey yol var!</span></span></p>

    <p class="style2"><span class="fontstyle3"><span class="calibre8">- Önemli değil, dedi Chloé. Sen beni... az önce öpünce gücüm yerine geldi. Biraz yürümek istiyorum.</span></span></p>

    <p class="style2"><span class="fontstyle3"><span class="calibre8">- Nicolas’ya bizi arabayla almasını söyleyeceğim, diye ikna etti.</span></span></p>

    <p class="style2"><span class="fontstyle3"><span class="calibre8">-Ah! Nasıl istersen...</span></span></p>

    <p class="style2"><span class="fontstyle3"><span class="calibre8">Doktora gitmek için huzur veren mavi derin göğüs dekolteli küçük bir elbise giymişti, varşak kürkü kısa mantosuna uyumlu bir başlığı vardı.</span></span></p>

    <p class="style2"><span class="fontstyle3"><span class="calibre8">- Gel kedicik, dedi Colin.</span></span></p>

    <p class="style2"><span class="fontstyle3"><span class="calibre8">- Kedi değil, dedi Chloé. Varşak o.</span></span></p>

    <p class="style2"><span class="fontstyle3"><span class="calibre8">- Söylemesi de ne zor, dedi Colin.</span></span></p>

    <p class="style2"><span class="fontstyle3"><span class="calibre8">Odadan çıktılar ve antreye geçtiler. Chloé pencerenin önünde durdu.</span></span></p>

    <p class="style2"><span class="fontstyle3"><span class="calibre8">- Ne oldu burada, her zamankinden daha az aydınlık.</span></span></p>

    <p class="style2"><span class="fontstyle3"><span class="calibre8">- Hiç de değil, dedi Colin. Çok güneş var.</span></span></p>

    <p class="style2"><span class="fontstyle3"><span class="calibre8">- Hayır, dedi Chloé, çok iyi hatırlıyorum, güneş halının bu desenlerine kadar geliyordu ve şimdi de sadece buraya geliyor.</span></span></p>

    <p class="style2"><span class="fontstyle3"><span class="calibre8">- Saate göre değişir... dedi Colin.</span></span></p>

    <p class="style2"><span class="fontstyle3"><span class="calibre8">- Hayır saatle ilgisi yok, aynı saatti çünkü.</span></span></p>

    <p class="style2"><span class="fontstyle3"><span class="calibre8">- Yarın aynı saatte yine bakarız, dedi Colin.</span></span></p>

    <p class="style2"><span class="fontstyle3"><span class="calibre8">- Görüyorsun ya, yedinci çizgiye kadar gelirdi. Şimdi beşincide…</span></span></p>

    <p class="style2"><span class="fontstyle3"><span class="calibre8">- Gel… dedi Colin, geç kaldık.</span></span></p>

    <p class="style2"><span class="fontstyle3"><span class="calibre8">Chloé döşemeli koridorda büyük aynanın önünden geçerken gülümsedi. Colin onunla dolaşmayı seviyordu. Nasıl olsa çok önemli bir şeyi yoktur, sonra da birlikte dolaşmaya giderler. Dublözonlarını harcayacaklar, güzel bir yaşam sürmeleri için yeterince dublözonu kalmıştı. Belki de çalışırdı.</span></span></p>

    <p class="style2"><span class="fontstyle3"><span class="calibre8">Kilit dilinin çeliği şangırdadı ve kapı kapandı. Chloé koluna tutunmuştu. Küçük adımlarla gidiyordu. O iki adım attıkça Colin bir adım atıyordu.</span></span></p>

    <p class="style2"><span class="fontstyle3"><span class="calibre8">- Mutluyum, dedi Chloé. Güneş var ve ağaçlar hoş kokuyor.</span></span></p>

    <p class="style2"><span class="fontstyle3"><span class="calibre8">- Tabii! dedi Colin. İlkbahar geldi.</span></span></p>

    <p class="style2"><span class="fontstyle3"><span class="calibre8">- Evet ya? dedi Chloé, ona muzip bir bakış atarak.</span></span></p>

    <p class="style2"><span class="fontstyle3"><span class="calibre8">Sağa döndüler. Tıbbi semte girmeden önce geçilmesi gereken iki bina yığını daha vardı. Yüz metre ileride rüzgârlı günlerde daha da uzaklara yayılan anestezi kokusu duyuluyordu. Kaldırım biçimi değişmeye başladı. Şimdi dar ve sıkışık kafesli beton ızgarayla kaplı geniş ve yassı bir kanal oldu; kafesin altından suyuk, irin ve bazen de kana bulanmış eterle karışmış alkol akıyordu; yan pıhtılaşmış kan damlaları sağa sola uçucu akmalar yayıyordu, parçalanmış etler iyice erimiş buzdağları gibi kendi çevrelerinde dönüyorlardı. Sadece eter kokusu duyuluyordu. Gazlı bantlar ve pansumanlar da rulolarını aça aça akmaya kapılmış iniyorlardı. Her evin sağında bir çıkış borusu kanala boşalıyor ve bu boruların ağzına birkaç saniye bakarak doktorun uzmanlık alanı tahmin edilebiliyordu. Bir göz kendi çevresinde döndü, birkaç saniye onlara baktı ve pembemsi ve yumuşak tehlikeli bir deniz anası gibi geniş bir pamuk katmanı altında kayboldu.</span></span></p>

    <p class="style2"><span class="fontstyle3"><span class="calibre8">- Burayı sevmedim, dedi Chloé. Sağlık dolu bir havası olabilir ancak izlemesi hiç de hoş değil.</span></span></p>

    <p class="style2"><span class="fontstyle3"><span class="calibre8">- Hayır, dedi Colin.</span></span></p>

    <p class="style2"><span class="fontstyle3"><span class="calibre8">- Yolun ortasına gel.</span></span></p>

    <p class="style2"><span class="fontstyle3"><span class="calibre8">- Evet, dedi Colin, ama ezileceğiz.</span></span></p>

    <p class="style2"><span class="fontstyle3"><span class="calibre8">- Arabayı istememekle haksızlık etmişim, dedi Chloé, bitti ayaklarım.</span></span></p>

    <p class="style2"><span class="fontstyle3"><span class="calibre8">- Neyse ki doktorun büyük cerrah mahallesine oldukça uzak oturduğu için şanslısın.</span></span></p>

    <p class="style2"><span class="fontstyle3"><span class="calibre8">- Sus, dedi Chloé. Geldik mi?</span></span></p>

    <p class="style2"><span class="fontstyle3"><span class="calibre8">Bir anda yeniden öksürmeye başladı ve Colin de bembeyaz kesildi.</span></span></p>

    <p class="style2"><span class="fontstyle3"><span class="calibre8">- Öksürme, Chloé… diye yalvardı,</span></span></p>

    <p class="style2"><span class="fontstyle3"><span class="calibre8">- Hayır; Colin’im, dedi kendini zor tutarak.</span></span></p>

    <p class="style2"><span class="fontstyle3"><span class="calibre8">- Öksürme, geldik... burası işte.</span></span></p>

    <p class="style2"><span class="fontstyle3"><span class="calibre8">Profesör Yenyiyen’in tabelasında, sadece sapı dışarıda kalmış bir bahçıvan küreğini yutan dev bir ağız resmedilmişti. Tabela Chloé’yi çok yavaşça, çok alçak sesle güldürdü, çünkü yeniden öksürmekten korkuyordu. Duvar boyunca profesörün mucizevi tedavilerinin, şu an için çalışmayan ışıklarla aydınlatılmış renkli fotoğrafları duruyordu.</span></span></p>

    <p class="style2"><span class="fontstyle3"><span class="calibre8">- Görüyorsun ya, dedi Colin, büyük bir uzman. Diğer evlerin bu kadar mükemmel bir dekorasyonu yoktu.</span></span></p>

    <p class="style2"><span class="fontstyle3"><span class="calibre8">- Sadece çok parası olduğunu gösterir, dedi Chloé.</span></span></p>

    <p class="style2"><span class="fontstyle3"><span class="calibre8">- Ya da zevk sahibi biri olduğunu, dedi Colin. Çok sanatsal.</span></span></p>

    <p class="style2"><span class="fontstyle3"><span class="calibre8">- Evet, dedi Chloé, benzer bir kasabı hatırlatıyor.</span></span></p>

    <p class="style2"><span class="fontstyle3"><span class="calibre8">İçeri girdiler ve kendilerini tamamen beyaz sırlı yuvarlak bir holün içinde buldular. Onlara doğru bir hemşire geldi*</span></span></p>

    <p class="style2"><span class="fontstyle3"><span class="calibre8">- Randevunuz var mıydı? diye sordu.</span></span></p>

    <p class="style2"><span class="fontstyle3"><span class="calibre8">- Evet, dedi Colin. Belki biraz geç kaldık.</span></span></p>

    <p class="style2"><span class="fontstyle3"><span class="calibre8">- Önemli değil, dedi hemşire, profesör bugün ameliyatlarını bitirdi. Beni izler misiniz?</span></span></p>

    <p class="style2"><span class="fontstyle3"><span class="calibre8">Onu dinlediler, adımları döşemenin sırrı üstünde sert ve yüksek bir ses çıkararak çınlıyordu. İçeride dönen bölme duvara bir sürü kapı açılıyordu, hemşire de ortan dışarıdaki büyük tabelanın küçüğü olan altın kaplı tabelası bulunan kapıya doğru yönlendirdi. Kapıyı açtı ve girsinler diye önlerinden çekildi. Saydam ve ağır ikinci bir kapıyı daha ittiler ve kendilerini profesörün çalışma odasında buldular. Profesör pencerenin önünde ayakta çavşır özüne batırdığı diş fırçasıyla keçi sakalına parfüm sürüyordu.</span></span></p>

    <p class="style2"><span class="fontstyle3"><span class="calibre8">Gürültü üzerine döndü ve Chloé’ye elini uzattı.</span></span></p>

    <p class="style2"><span class="fontstyle3"><span class="calibre8">- Söylesenize bugün nasıl hissediyorsunuz kendinizi?</span></span></p>

    <p class="style2"><span class="fontstyle3"><span class="calibre8">- Bu haplar korkunç, dedi Chloé.</span></span></p>

    <p class="style2"><span class="fontstyle3"><span class="calibre8">Profesörün yüzü karardı. Şimdi meleze</span></span><a class="pcalibre pcalibre1" href="../Text/gk78.html#_ftn59" id="_ftnref59" title=""><span class="msofootnotereference"><span class="calibre13"><span class="msofootnotereference"><span class="calibre19">[59]</span></span></span></span></a> <span class="fontstyle3"><span class="calibre8">benzemişti.</span></span></p>

    <p class="style2"><span class="fontstyle3"><span class="calibre8">-İyi olmadı bu... Tahmin de etmiştim.</span></span></p>

    <p class="style2"><span class="fontstyle3"><span class="calibre8">Bir dakika düşünceli bir tavırla yerinde kaldı, sonra diş fırçasını hâlâ elinde tuttuğu aklına geldi.</span></span></p>

    <p class="style2"><span class="fontstyle3"><span class="calibre8">- Tutun şunu, dedi Colin’e, diş fırçasını eline tutuşturarak. Oturun yavrum, dedi Chloé’ye.</span></span></p>

    <p class="style2"><span class="fontstyle3"><span class="calibre8">Çalışma odasında bir tur atıp kendisi de oturdu.</span></span></p>

    <p class="style2"><span class="fontstyle3"><span class="calibre8">- Görüyorsunuz ya, dedi ona, akciğerinizde bir</span></span> <span class="fontstyle13"><span class="calibre28">şey</span></span> <span class="fontstyle3"><span class="calibre8">var. Daha doğrusu akciğerinizin içinde bir şey. Bence bu bir…</span></span></p>

    <p class="style2"><span class="fontstyle3"><span class="calibre8">Sustu ve birden ayağa kalktı.</span></span></p>

    <p class="style2"><span class="fontstyle3"><span class="calibre8">- Gevezeliğe gerek yok, dedi. Gelin benimle. Gerçekten de nereye koyacağını bilemeyen Colin’e dönerek, bırakın fırçayı istediğiniz yere, diye ekledi.</span></span></p>

    <p class="style2"><span class="fontstyle3"><span class="calibre8">Colin, Chloé’yle profesörün arkasından gitmek istedi, ancak sanki görünmez ve kalın bir perde aralarına iniverdi. Kalbine garip bir sıkıntı iniyor ve düzensiz atıyordu. Kendini zorladı, toparlandı ve yumruğunu sıktı. Tüm gücünü toplayarak birkaç adım atmayı başardı, tam elini tuttuğu sırada da perde ortadan kayboldu. Chloé öbür elini profesöre verdi, profesör onu tavanı kromlu küçük beyaz bir odaya götürdü, odanın bir yanını düz, bodur bir alet kaplıyordu.</span></span></p>

    <p class="style2"><span class="fontstyle3"><span class="calibre8">- Oturmanızı tercih ederim, dedi profesör. Çok uzun</span></span> <span class="fontstyle10"><span class="calibre22">sür</span></span><span class="fontstyle3"><span class="calibre8">meyecek.</span></span></p>

    <p class="style2"><span class="fontstyle3"><span class="calibre8">Makinanın karşısında kristalle çevrili kırmızı gümüş bir ekran vardı, bir tek siyah sırlı ayar butonu platformdan dışarı çıkıyordu.</span></span></p>

    <p class="style2"><span class="fontstyle3"><span class="calibre8">- Kalıyor musunuz? diye sordu profesör Colin’e.</span></span></p>

    <p class="style2"><span class="fontstyle3"><span class="calibre8">- Kalmak istiyorum... dedi Colin.</span></span></p>

    <p class="style2"><span class="fontstyle3"><span class="calibre8">Profesör butonu çevirdi. Işık kapının altından ve makinenin altına konmuş bir havalandırma deliğinin içinden parlak bir sel gibi odadan dışarı çıktı ve ekran yavaş yavaş aydınlanmaya başladı.</span></span></p>
  </div>
</body>
</html>