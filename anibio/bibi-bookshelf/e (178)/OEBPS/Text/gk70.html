<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection11">
    <span class="fontstyle9"><span class="calibre25"><br class="calibre6" id="calibre_pb_67" /></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style4"><span class="fontstyle9"><span class="calibre26">LX</span></span></h1>

    <p class="style4"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Nicolas, Alise’in ateşe verdiği sondan bir önceki kitapçıyı geçmişti. İşine giden Colin’le karşılaşmıştı ve Alise’in üzüntüsünü öğrenmişti. Kulübüne telefon eder etmez Partre’ın öldüğünü öğrenmiş, ve yeğenini aramaya koyulmuştu, onu teselli etmeyi, moral vermeyi ve eskisi gibi neşeli olana kadar kendisiyle kalmasını istiyordu. Chick’in evini gördü, yandaki kitapçının çekiç darbesiyle patlamış gibi duran vitrininin ortasından ince uzun bir duman yükseliyordu. Kapının önünde Polis Hakimlerinin Hakiminin arabası dikkatini çekti, tehlikeli bölgeden uzak tutmak için şoförün arabayı biraz ileri götürdüğünü gördü ve silahçıbaşıların kapkara siluetlerini fark etti. Neredeyse o anda Pompacılar göründü, arabaları korkunç bir gürültü çıkararak kitapçının önünde durdu. Nicolas kilidi açmakla uğraşıyordu, kapıyı tekmeyle kırmayı başardı ve içeri koştu. Dükkânın içinde her şey yanıyordu, kitapçının bedeni yerdeydi, ayakları alevlerin içinde, kalbi yanı başında, yerde Chick’in yürek sökücüsünü gördü. Ateş kocaman kırmızı kürelerle ve dükkânın kalın duvarlarını bir anda delen sivri diller biçiminde fışkırıyordu, Nicolas da yanmamak için kendini yere attı, o anda üstünde Pompacıların yangın söndürme aletlerinin fıskiyelerinden çıkan şiddetli havayı hissetti; fıskiyeyi sonuna kadar açınca ateşin sesi iki kat arttı. Kitaplar çatırdayarak yanıyordu ve kararmış sayfalar kanat çırparak uçuşuyorlar ve fıskiyenin ters yönünde Nicolas’nın başı üstünden geçiyorlardı, bütün bu gürültüler ve alevler çıkarken Nicolas zor nefes alıyordu. Alise’in ateşin içinde kalmadığını düşünüyordu, ancak çıkmış olabileceği kapıyı da göremiyordu, ateş Pompacılara karşı savaşıyor ve sönmüş gibi görünen basık bölgeden çıkarak hızla yükseliyor gibi duruyordu, pis küllerin içinde alevlerden bile parlak, ışıltılı bir parlaklık duruyordu. Üst katın çektiği duman hemen kayboldu, kitaplar söndü, ancak tavan görülmemiş bir hızla yanıyordu. Yerde sadece bu aydınlık vardı. Küllerden batmış, saçları kararmış Nicolas zor nefes alarak ışığa doğru tırmanarak ilerliyordu. Pompacı çizmelerinin koşuşturmasını duyuyordu, eğilmiş demir bir kirişin altında büyüleyici sarı saç yumağı fark etti, alevler bu saçları yutamamıştı, çünkü alevlerden daha parlaktı, onu iç cebine soktu ve çıktı. Bir ayağı aksayarak yürüyordu, Pompacılar gitmesini izlediler, ateş üst katları korkunç bir biçimde sarmıştı. Pompacılar binaların bloklarını yanmaya bırakmak için ayırmaya çalışıyorlardı, çünkü daha fazla yangın söndüren sıvıları kalmamıştı. Nicolas kaldırımdan gidiyordu, sağ eli göğsünde Alise’in saçlarını okşuyordu, önünden geçen Hakimlerin hakiminin arabasının gürültüsünü duydu; arkada hakimin kırmızı deri tulumunu tanıdı. Ceketinin yakasını biraz araladığında, güneşe bulanmıştı, sadece gözleri gölgede kalıyordu.</span></span></p>
  </div>
</body>
</html>
