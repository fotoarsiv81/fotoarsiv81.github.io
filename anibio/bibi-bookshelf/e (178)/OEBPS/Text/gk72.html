<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection11">
    <span class="fontstyle9"><span class="calibre29"><br class="calibre6" id="calibre_pb_69"/></span></span>

    <p class="msonormal1"><span class="fontstyle9"><span class="calibre30"> </span></span></p>

    <h1 class="style"><span class="fontstyle9"><span class="calibre30">LXII</span></span></h1>

    <p class="style"><span class="fontstyle9"><span class="calibre30"> </span></span></p>

    <p class="style2"><span class="fontstyle3"><span class="calibre8">Yemek odasına artık girilemiyordu, tavan neredeyse yere değiyordu, nemli karanlık ortamda yetişen yarı-bitkisel yarı-mineral uzantılarla birbirine bağlanmışlardı. Koridorun kapısı artık açılmıyordu, sadece Chloé’nin odasına götüren dar bir geçit kalmıştı. İlk İsis geçti, Nicolas onu izledi. Şaşkına dönmüştü, ceketinin iç cebinde bir şey inip kalkıyordu, elini göğsüne götürdü.</span></span></p>

    <p class="style2"><span class="fontstyle3"><span class="calibre8">Odaya girmeden önce yatağa baktı, Chloé hâlâ çiçeklerle çevriliydi. Örtülerin üzerine uzanmış eli, yarı saydam derisinin yanında bej gibi duran beyaz orkideyi güçlükle tutuyordu. Gözleri açıktı, yanına oturan İsis’i görünce güçlükle kımıldadı. Nicolas, Chloé’yi gördü, yüzünü döndü, ona gülümsemek istemişti, ona yaklaştı ve elini okşadı, o da oturdu ve Chloé yavaşça gözlerini kapadı ye yeniden açtı, onları gördüğüne mutlu olmuş görünüyordu.</span></span></p>

    <p class="style2"><span class="fontstyle3"><span class="calibre8">- Uyuyor muydun? diye sordu İsis alçak sesle.</span></span></p>

    <p class="style2"><span class="fontstyle3"><span class="calibre8">Chloé gözleriyle hayır dedi, zayıf parmaklarıyla İsis’in elini aradı. Diğer elinin altında siyah ve canlı gözlerini gördükleri Nicolas’a yaklaşmak için yatağın üstünde pıtır pıtır yürüyen fareyi saklıyordu. Çiçekler yatağın çevresinde titreşiyorlardı, uzun süre dayanamayacaklardı, Chloé her geçen saat kendini daha güçsüz hissediyordu.</span></span></p>

    <p class="style2"><span class="fontstyle3"><span class="calibre8">- Colin nerede? diye sordu İsis.</span></span></p>

    <p class="style2"><span class="fontstyle3"><span class="calibre8">- İşte... dedi Chloé nefes alırken.</span></span></p>

    <p class="style2"><span class="fontstyle3"><span class="calibre8">- Konuşma, dedi İsis, soruları başka türlü sorarım; güzel kumral başını Chloe’ninkine yaklaştırdı ve onu dikkatli bir biçimde öptü.</span></span></p>

    <p class="style2"><span class="fontstyle3"><span class="calibre8">- Bankasında mı çalışıyor? dedi.</span></span></p>

    <p class="style2"><span class="fontstyle3"><span class="calibre8">Chloé’nin göz kapakları kapandı.</span></span></p>

    <p class="style2"><span class="fontstyle15"><span class="calibre33">Ve</span></span> <span class="fontstyle3"><span class="calibre8">girişte bir ayak sesi duyuldu, Colin kapıda belirdi, yeni çiçekler tutuyordu, ancak işi yoktu artık. Adamlar çok erken geçmişti, daha fazla yürüyememişti. Elinden geleni yaptığı için biraz parayla bu çiçekleri getirmişti.</span></span></p>

    <p class="style2"><span class="fontstyle3"><span class="calibre8">Chloé daha rahatlamış görünüyordu, neredeyse gülümsüyordu, şimdi Colin yanı başına gelmişti kalan gücünü de almayacak kadar çok seviyordu onu ve tamamıyla incitmemek için ufak ufak dokunuyordu, çalışmaktan yıpranmış elleriyle saçlarını okşuyordu.</span></span></p>

    <p class="style2"><span class="fontstyle3"><span class="calibre8">Nicolas, Colin, İsis ve Chloé oradaydı. Nicolas ağlamaya başladı çünkü Chick ve Alise hiçbir zaman bir daha gelmeyecekti ve Chloé’nin durumu da çok ağırlaşmıştı.</span></span></p>
  </div>
</body>
</html>