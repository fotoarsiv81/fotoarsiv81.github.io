<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection10">
    <span class="fontstyle9"><span class="calibre25"><br class="calibre6" id="calibre_pb_62"/></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style"><span class="fontstyle9"><span class="calibre26">LVI</span></span></h1>

    <p class="style"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Colin’in uzaklaşmasına bakarken, Alise ona tüm kalbiyle görüşürüz demişti. Colin, Chloé’yi çok seviyordu, onun için çiçek alabilmek ve göğsünün içinde onu yiyip bitiren canavara karşı savaşmak için iş aramaya gidiyordu. Colin’in geniş omuzları biraz zayıflamış görünüyordu, çok yorgun duruyordu, sarı saçları eskisi gibi taranmış ve düzgün değildi. Chick, Partre’ın kitaplarından söz ederken ve onu açıklarken kendini çok yumuşak göstermesini bilirdi. Gerçekten de Partre’dan vazgeçemezdi, Partre’dan başka bir şey aramayı düşünemezdi, söylemek istediği her şeyi Partre söylüyordu. Partre’ın bu ansiklopediyi çıkarmasına izin verilmemeliydi, bu Chick’in ölümü olacaktı, hırsızlık yapacak, bir kitapçıyı öldürecekti. Alise yavaşça yürümeye başladı. Partre, günlerini kendisi gibi içmeye ve yazmaya gelen diğer insanlarla içerek ve yazarak bir Kahvede geçirirdi. Denizaşırı ülkelerin çaylarından ve hafif alkollü içecekler içerler, bunlar da yazdıklarını düşünmeyi engellerdi, bir sürü insan girip çıkar, böylece derinliklerdeki düşünceleri sallanır, birini ya da diğerini avlardı, palavraları da tamamen bir yana atmamak gerekir, biraz düşünce biraz palavraya katılıp karıştırılır. İnsanlar bu tarz şeyleri çok kolay yutuyorlar, özellikle kadınlar saf haldeki şeyleri sevmiyorlar Kahveye giden yol uzun değildi, Alise, beyaz ceketli ve limon rengi pantolonlu garsonlardan birini nefret ettiği şey olan bir şeyler içmek yerine yanındakileri susatmak için baharatlı yiyecekler yutan ünlü beyzbol oyuncusu Don Evany Marque</span></span><a class="pcalibre pcalibre1" href="../Text/gk78.html#_ftn78" id="_ftnref78" title=""><span class="msofootnotereference"><span class="calibre13"><span class="msofootnotereference"><span class="calibre19">[78]</span></span></span></span></a><span class="fontstyle3"><span class="calibre8">’ye domuz ayağı dolması servis ettiğini gördü. Alise içeri girdi, Jean-Sol Partre her zamanki yerinde yazıyordu, çok kalabalıktı ve sessizce konuşuyorlardı. Olağandışı olan sıradan bir mucizeyle Alise, Partre’ın yanında boş bir sandalye gördü ve oturdu. Ağır çantasını kucağına koydu ve fermuarını açtı. Jean-Sol’ün omzu üstünden sayfanın başlığını görüyordu;</span></span> <span class="fontstyle5"><span class="calibre10">Ansiklopedi,</span></span> <span class="fontstyle3"><span class="calibre8">cilt on dokuz. Çekinerek elini Jean-Sol’ün koluna koydu; Jean-Sol yazmayı bıraktı.</span></span></p>

    <p class="style2"><span class="fontstyle3"><span class="calibre8">- Buraya kadar geldiniz mi, dedi Alise.</span></span></p>

    <p class="style2"><span class="fontstyle3"><span class="calibre8">- Evet, diye cevap verdi Jean-Sol. Benimle konuşmak mı istiyordunuz?</span></span></p>

    <p class="style2"><span class="fontstyle3"><span class="calibre8">- Sizden bunu yayınlamamanızı isteyecektim, dedi.</span></span></p>

    <p class="style2"><span class="fontstyle3"><span class="calibre8">- Zor bir şey, dedi Jean-Sol. Bekliyorlar.</span></span></p>

    <p class="style2"><span class="fontstyle3"><span class="calibre8">Gözlüklerini çıkardı, camlarını üfledi ve yeniden taktı; gözleri görünmüyordu artık.</span></span></p>

    <p class="style2"><span class="fontstyle3"><span class="calibre8">- Tabii, dedi Alise. Ama demek istediğim, sadece geciktirmeniz.</span></span></p>

    <p class="style2"><span class="fontstyle3"><span class="calibre8">- Ah, dedi, Jean-Sol, bu kadarcık bir şeyse bakarız.</span></span></p>

    <p class="style2"><span class="fontstyle3"><span class="calibre8">- On yıl geciktirmek gerek, dedi Alise.</span></span></p>

    <p class="style2"><span class="fontstyle3"><span class="calibre8">- Öyle mi? dedi Jean-Sol.</span></span></p>

    <p class="style2"><span class="fontstyle3"><span class="calibre8">- Öyle, dedi Alise. On yıl ya da daha fazlası tabii, biliyorsunuz insanların onu alabilmesi için para biriktirmelerini sağlamak gerek.</span></span></p>

    <p class="style2"><span class="fontstyle3"><span class="calibre8">- Okuması oldukça sıkıcı olacak, dedi Jean-Sol Partre, çünkü yazması şimdiden benim için sıkıcı oldu. Kâğıt tutmaktan sol bileğime ağır bir kramp girdi.</span></span></p>
  </div>
</body>
</html>