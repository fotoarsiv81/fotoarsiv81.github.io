<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection9">
    <span class="fontstyle9"><span class="calibre29"><br class="calibre6" id="calibre_pb_31"/></span></span>

    <p class="msonormal1"><span class="fontstyle9"><span class="calibre30"> </span></span></p>

    <h1 class="style"><span class="fontstyle9"><span class="calibre30">XXVI</span></span></h1>

    <p class="style"><span class="fontstyle9"><span class="calibre30"> </span></span></p>

    <p class="style2"><span class="fontstyle3"><span class="calibre8">Affedersiniz Beyefendi, diye sordu Nicolas, Beyefendi burada inmemizi arzu ederler mi?</span></span></p>

    <p class="style2"><span class="fontstyle3"><span class="calibre8">Otomobil yol kenarında bir otel önünde durdu. Bu dümdüz, fotojenik yansımalarla ışıl ışıl olmuş, her iki yanında da tam silindir biçimde ağaçları, taze çimenleri, tarlada inekleri, kurt kemirmiş bariyerleri, çiçekli çitleri, elma ağaçlarında elmaları, öbek öbek kuru yaprakları, yer yer karları, manzarayı zenginleştirmek için palmiyeleri, mimozaları, otelin bahçesinde Kuzey çamları ve iki koyunu güden kıvırcık kızıl saçlı bir çocuğuyla bu yol doğru seçenekti. Yolun bir yanında rüzgâr vardı diğer yanında yoktu. Hoşunuza gideni seçebiliyordunuz. Sadece iki ağaçtan birinin gölgesi vardı, çukurların birinde kurbağalar bulunuyordu.</span></span></p>

    <p class="style2"><span class="fontstyle3"><span class="calibre8">- Burada inelim, dedi Colin. Nasıl olsa bugün Güneye varamayız.</span></span></p>

    <p class="style2"><span class="fontstyle3"><span class="calibre8">Nicolas kapıyı açtı ve ayağını yere bastı.</span></span></p>

    <p class="style2"><span class="fontstyle3"><span class="calibre8">Domuz derisinden çok şık bir şoför kıyafeti giymiş ve bir örnek zarif bir kasket takmıştı. İki adım geriledi ve arabaya baktı. Colin ve Chloé de arabadan indiler.</span></span></p>

    <p class="style2"><span class="fontstyle3"><span class="calibre8">-Aracımız iyice kirlenmişi dedi Nicolas. Hep çamurlu yerlerden geçtik.</span></span></p>

    <p class="style2"><span class="fontstyle3"><span class="calibre8">- Önemli değil, dedi Chloé, otelde yıkatırız.</span></span></p>

    <p class="style2"><span class="fontstyle3"><span class="calibre8">- Gir ve bak bakalım boş odaları ve yiyecek bir şeyleri var mıymış, dedi Colin.</span></span></p>

    <p class="style2"><span class="fontstyle3"><span class="calibre8">- Tabii ki Beyefendi, dedi Nicolas, elini kasketinin siperine götürüp hiç olmadığı kadar çileden çıkararak.</span></span></p>

    <p class="style2"><span class="fontstyle3"><span class="calibre8">Tokmağı içini ürperten kadifeyle kaplı cilalı meşe bariyeri itti.</span></span></p>

    <p class="style2"><span class="fontstyle3"><span class="calibre8">Adımları çakılları çatırdattı ve iki basamak çıktı. Camlı kapı itmesine boyun eğdi; o da binanın içinde kayboluverdi.</span></span></p>

    <p class="style2"><span class="fontstyle3"><span class="calibre8">Panjurlar inmişti, hiçbir ses duyulmuyordu. Güneş yavaşça düşmüş elmaları olgunlaştırıyor, onları hemen çiçeklenen ve daha küçük elmalar veren küçük yeşil ve taze elma ağaçlarına dönüştürüyordu. Üçüncü nesilde artık bilyeler gibi minnacık elmaların yuvarlandığı yeşilli pembeli bir çeşit yosundan başka şey görünmüyordu.</span></span></p>

    <p class="style2"><span class="fontstyle3"><span class="calibre8">Birkaç küçük hayvancık, bazıları oldukları yerde dönüp durmaktan ibaret acayip işlerle uğraşarak güneşte vızıldıyorlardı. Yolun rüzgârlı tarafında, başaklar sessizce eğiliyorlardı, yapraklar hafif bir kıpırtıyla uçuşuyordu. Bazı kanatlı böcekler hava akımını aşmak için, büyük göllerde giden acayip vapurun lastiklerinin çıkardığı şapırtıya benzer sesler çıkartıyordu. Colin ve Chloé birbiri ardına hiçbir şey söylemeden kendilerini güneşe bıraktılar ikisinin kalbi de bugi ritmiyle çarptı.</span></span></p>

    <p class="style2"><span class="fontstyle3"><span class="calibre8">Camlı kapı hafifçe gıcırdadı. Nicolas göründü. Kasketi yana kaymış giysisi dağılmıştı.</span></span></p>

    <p class="style2"><span class="fontstyle3"><span class="calibre8">- Seni dışarı mı attılar? diye sordu Colin.</span></span></p>

    <p class="style2"><span class="fontstyle3"><span class="calibre8">- Hayır Beyefendi, dedi Nicolas. Hanımefendi ve Beyefendi’yi kabul edebilecek ve arabayla ilgilenebilecekler.</span></span></p>

    <p class="style2"><span class="fontstyle3"><span class="calibre8">- Sana ne oldu? diye sordu</span></span> <span class="fontstyle5"><span class="calibre18">Chloé.</span></span></p>

    <p class="style2"><span class="fontstyle3"><span class="calibre8">- Şey..., patron yoktu. Beni kızı karşıladı.</span></span></p>

    <p class="style2"><span class="fontstyle3"><span class="calibre8">- Üstünü başını düzelt, dedi Colin. Hiç yakışmıyor sana.</span></span></p>

    <p class="style2"><span class="fontstyle3"><span class="calibre8">- Beyefendiden beni affetmelerini dilerim, dedi Nicolas. Ancak iki odanın bir fedakârlığa mal olacağını düşünmüştüm.</span></span></p>

    <p class="style2"><span class="fontstyle3"><span class="calibre8">- Git de sivil giyin, dedi Colin ve normal konuşmaya başla. Sigortalarımı attırıyorsun.</span></span></p>

    <p class="style2"><span class="fontstyle3"><span class="calibre8">Chloé küçük bir kar yığınıyla oynamak için durdu. Yumuşak ve soğuk kar taneleri beyaz kalıyor ve erimiyordu.</span></span></p>

    <p class="style2"><span class="fontstyle3"><span class="calibre8">- Bak ne kadar güzel! dedi Colin’e.</span></span></p>

    <p class="style2"><span class="fontstyle3"><span class="calibre8">Karın alanda çuha çiçekleri, kantaronlar, gelincikler vardı.</span></span></p>

    <p class="style2"><span class="fontstyle3"><span class="calibre8">- Evet, dedi Colin, ama oynamamalısın bunla, üşüyeceksin.</span></span></p>

    <p class="style2"><span class="fontstyle3"><span class="calibre8">- Ah! Hayır! dedi Chloé, ve yırtılan bir ipek kumaş gibi öksürmeye başladı.</span></span></p>

    <p class="style2"><span class="fontstyle3"><span class="calibre8">- Chloé’m... dedi Colin onu kollarıyla sararak, öksürme böyle... içimi acıtıyorsun...</span></span></p>

    <p class="style2"><span class="fontstyle3"><span class="calibre8">Kar parçasını bıraktı, tüy gibi düştü ve güneşte parıldamaya devam etti.</span></span></p>

    <p class="style2"><span class="fontstyle3"><span class="calibre8">- Bu karı sevmiyorum, dedi Nicolas.</span></span></p>

    <p class="style2"><span class="fontstyle3"><span class="calibre8">Hemen ardından da:</span></span></p>

    <p class="style2"><span class="fontstyle3"><span class="calibre8">- Böyle bir dilde konuşma özgürlüğü bulduğum için Beyefendiden beni affetmesini rica edecektim.</span></span></p>

    <p class="style2"><span class="fontstyle3"><span class="calibre8">Colin ayakkabısının tekini çıkardı ve Nicolas’nın suratına fırlattı, o da pantolonundaki lekeyi çıkarmak için eğildi ve cam kırılması sesiyle doğruldu.</span></span></p>

    <p class="style2"><span class="fontstyle3"><span class="calibre8">- Ah!... Beyefendi! dedi Nicolas biraz ayıplayarak. Bu Beyefendinin odasının penceresiydi...</span></span></p>

    <p class="style2"><span class="fontstyle3"><span class="calibre8">- Ah! N’apalım, dedi Colin. Hava alırız işte. Ve aptal gibi konuşmanın da ne demek olduğunu öğrenirsin.</span></span></p>

    <p class="style2"><span class="fontstyle3"><span class="calibre8">Chloé’nin yardımıyla sekerek otelin kapısına doğru ilerledi. Kırılan parça yeniden bitmeye başlamıştı, çerçevenin kenarında renk renk yansımalar yapan türlü ve değişken renkli yanar döner ince bir tabaka oluşmuştu.</span></span></p>
  </div>
</body>
</html>