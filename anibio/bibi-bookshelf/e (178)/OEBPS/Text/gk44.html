<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection9">
    <span class="fontstyle9"><span class="calibre24"><br class="calibre6" id="calibre_pb_41" /></span></span>

    <p class="msonormal1"><span class="fontstyle9"><span class="calibre23"> </span></span></p>

    <h1 class="style"><span class="fontstyle9"><span class="calibre23">XXXVI</span></span></h1>

    <p class="style"><span class="fontstyle9"><span class="calibre23"> </span></span></p>

    <p class="style2"><span class="fontstyle3"><span class="calibre8">Rüzgâr yapraklar arasından kendine bir yol açıyor ve tomurcuklarla çiçeklerin kokularını depolayıp ağaçlardan çıkıyordu. İnsanlar biraz yüksekten yürüyorlar ve daha güçlü nefes alıp veriyorlardı çünkü daha çok hava vardı. Güneş ışınlarını kat yerlerinden yavaşça açıyordu ve güneş biraz da sakınarak kendilerinin doğrudan ulaşamadıkları yerlere ışınlarını yolluyor, yuvarlanmış ve köpüklü açılara eğiyordu, ama simsiyah şeylere çarpıyordu ve yaldızlı bir ahtapotun ani ve sinirli bir hareketiyle bu siyah şeyleri çabucak çekiyordu. Alev alev yanan koca gövdesiyle yavaşça yaklaştı ve hareketsiz bir biçimde kıtanın sularını buharlaştırmaya başladı ve saatler üçü vurdu.</span></span></p>

    <p class="style2"><span class="fontstyle3"><span class="calibre8">Colin, Chloé’ye bir hikâye okuyordu. Bu bir aşk hikâyesiydi ve mutlu sonla bitiyordu. O sırada kadın ve erkek kahramanlar birbirlerine mektup yazıyorlardı.</span></span></p>

    <p class="style2"><span class="fontstyle3"><span class="calibre8">- Niye bu kadar uzun? diye sordu Chloé. Genelde böyle şeyler daha çabuk olur.</span></span></p>

    <p class="style2"><span class="fontstyle3"><span class="calibre8">- Sen böyle şeylere alışık mısın ki? diye sordu Colin.</span></span></p>

    <p class="style2"><span class="fontstyle3"><span class="calibre8">Chloé’nin gözüne giren güneş ışınlarından birinin ucunu sertçe kıvırdı. Işın yumuşak bir hareketle kırıldı ve odadaki mobilyalar üzerinde dolaşmaya başladı.</span></span></p>

    <p class="style2"><span class="fontstyle3"><span class="calibre8">Chloé kızardı.</span></span></p>

    <p class="style2"><span class="fontstyle3"><span class="calibre8">-Hayır, böyle şeye alışık değilim... dedi Chloe utana sıkıla, bence...</span></span></p>

    <p class="style2"><span class="fontstyle3"><span class="calibre8">Colin kitabı kapattı.</span></span></p>

    <p class="style2"><span class="fontstyle3"><span class="calibre8">- Haklısın, Chloé’m.</span></span></p>

    <p class="style2"><span class="fontstyle3"><span class="calibre8">Ayağa kalktı ve yatağa yaklaştı.</span></span></p>

    <p class="style2"><span class="fontstyle3"><span class="calibre8">- Haplardan birini içmenin zamanı geldi.</span></span></p>

    <p class="style2"><span class="fontstyle3"><span class="calibre8">Chloé titredi.</span></span></p>

    <p class="style2"><span class="fontstyle3"><span class="calibre8">- Çok iğrenç, dedi. İçmek zorunda mıyım?</span></span></p>

    <p class="style2"><span class="fontstyle3"><span class="calibre8">- Bence içmelisin, dedi Colin. Bu akşam doktora gideceksin neyin olduğunu öğreneceğiz en sonunda. Şimdilik bu hapları alman gerek. Sonra belki sana başka şey verecek.</span></span></p>

    <p class="style2"><span class="fontstyle3"><span class="calibre8">- Korkunç, dedi Chloé.</span></span></p>

    <p class="style2"><span class="fontstyle3"><span class="calibre8">- Mantıklı olmak gerek.</span></span></p>

    <p class="style2"><span class="fontstyle3"><span class="calibre8">- Bir tane içince iki hayvan sanki göğsümün içinde kapışıyorlar. Dahası hiç de doğru değil, mantıklı olmak gerek değil.</span></span></p>

    <p class="style2"><span class="fontstyle3"><span class="calibre8">- Çoğunlukla olmamak gerek, ama bazen gerek, dedi Colin.</span></span></p>

    <p class="style2"><span class="fontstyle3"><span class="calibre8">Küçük kutuyu açtı.</span></span></p>

    <p class="style2"><span class="fontstyle3"><span class="calibre8">- Çok pis bir rengi var, dedi Chloé, ve de kötü kokuyorlar.</span></span></p>

    <p class="style2"><span class="fontstyle3"><span class="calibre8">- Garip görünüyorlar, kabul ediyorum, dedi Colin, ama içmek gerek.</span></span></p>

    <p class="style2"><span class="fontstyle3"><span class="calibre8">- Şuna bak, dedi Chloé, kendi başlarına hareket ediyorlar. Ayrıca yarı yarıya saydam, içeride kesin yaşıyorlar.</span></span></p>

    <p class="style2"><span class="fontstyle3"><span class="calibre8">- Üstüne içtiğin suyla, dedi Colin, çok uzun süre yaşamazlar.</span></span></p>

    <p class="style2"><span class="fontstyle3"><span class="calibre8">- Söylediğin çok aptalca. Belki de balıktır.</span></span></p>

    <p class="style2"><span class="fontstyle3"><span class="calibre8">Colin gülmeye başladı.</span></span></p>

    <p class="style2"><span class="fontstyle3"><span class="calibre8">- Seni iyileştirir işte.</span></span></p>

    <p class="style2"><span class="fontstyle3"><span class="calibre8">Ona doğru eğildi ve öptü,</span></span></p>

    <p class="style2"><span class="fontstyle3"><span class="calibre8">- İç şunu, Chloé’m. Bak ne kadar da iyi olacaksın.</span></span></p>

    <p class="style2"><span class="fontstyle3"><span class="calibre8">- İçerim, dedi Chloé, ama öpersin o zaman.</span></span></p>

    <p class="style2"><span class="fontstyle3"><span class="calibre8">- Tabiî! dedi Colin. Benim kadar alçak bir kocayı öpmekten iğrenmez misin...</span></span></p>

    <p class="style2"><span class="fontstyle3"><span class="calibre8">-Yakışıklı olmadığın doğru, diye Chloé takıldı.</span></span></p>

    <p class="style2"><span class="fontstyle3"><span class="calibre8">- Benim hatam değil.</span></span></p>

    <p class="style2"><span class="fontstyle3"><span class="calibre8">Colin başını eğdi.</span></span></p>

    <p class="style2"><span class="fontstyle3"><span class="calibre8">- Yeterince uyumuyorum, diye devam etti.</span></span></p>

    <p class="style2"><span class="fontstyle3"><span class="calibre8">- Colin’im öp beni. Ben çok alçak biriyim. İki tane hap ver bana.</span></span></p>

    <p class="style2"><span class="fontstyle3"><span class="calibre8">- Delisin sen! dedi Colin. Sadece bir tane. Yut hadi.</span></span></p>

    <p class="style2"><span class="fontstyle3"><span class="calibre8">Chloé gözlerini yumdu, rengi soldu ve elini göğsüne götürdü.</span></span></p>

    <p class="style2"><span class="fontstyle3"><span class="calibre8">- Tamam işte, dedi güçlükle. Yeniden başlayacak.</span></span></p>

    <p class="style2"><span class="fontstyle3"><span class="calibre8">Parlak saçlarının yanında ter damlaları belirdi.</span></span></p>

    <p class="style2"><span class="fontstyle3"><span class="calibre8">Colin yanına oturdu ve bir kolunu boynuna doladı.</span></span></p>

    <p class="style2"><span class="fontstyle3"><span class="calibre8">Chloé, elini ellerine aldı ve sızladı.</span></span></p>

    <p class="style2"><span class="fontstyle3"><span class="calibre8">- Sakin ol Chloé’m, dedi Colin. Sakin olman gerek.</span></span></p>

    <p class="style2"><span class="fontstyle3"><span class="calibre8">- Canım yanıyor... diye mırıldandı Chloé.</span></span></p>

    <p class="style2"><span class="fontstyle3"><span class="calibre8">Gözleri kadar iri gözyaşları göz kapaklarının köşesinde göründü ve yuvarlak, tatlı yanaklarında soğuk çizgiler çizdi.</span></span></p>
  </div>
</body>
</html>
