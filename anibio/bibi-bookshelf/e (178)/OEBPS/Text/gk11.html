<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection6">
    <span class="fontstyle9"><span class="calibre25"><br class="calibre6" id="calibre_pb_8"/></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style"><span class="fontstyle9"><span class="calibre26">III</span></span></h1>

    <p class="style"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Colin metrodan indi ardından merdivenleri tırmandı. Yanlış yönden yukarı çıktı ve yönünü bulmak için istasyonun çevresini dolaştı. Sarı ipekten bir mendille rüzgârın yönünü buldu ve mendilin rüzgârla taşınan rengi, Molitor</span></span><a class="pcalibre pcalibre1" href="../Text/gk78.html#_ftn19" id="_ftnref19" title=""><span class="msofootnotereference"><span class="calibre13"><span class="msofootnotereference"><span class="calibre19">[19]</span></span></span></span></a> <span class="fontstyle3"><span class="calibre8">havuz-buz pistinin havasına bürünen şekilsiz büyük bir binanın üstüne kondu.</span></span></p>

    <p class="style2"><span class="fontstyle3"><span class="calibre8">Karşısında kapalı havuz duruyordu. Önünden geçti ve çift kanatlı bakır parmaklıklı cam kapıyı iterek yan taraftan taş yığınının içme girdi. Abonman kartını uzattı, daha önceden açılmış iki delik yardımıyla biletçiye bir göz kırptı. Biletçi işbirlikçi bir gülümsemeyle cevap verdi ve turuncu bristol üstüne üçüncü bir delik açıverdi, kart kör olmuştu. Colin Rus parasından cüzdanderiye kartı tıkıştırarak koydu ve sola dönüp kabinlere giden kauçuk halılı koridordan geçti. Zemin katta hiç yer kalmamıştı. O da, zor olmasına karşın her gün yaptıkları şeymiş gibi uzun metal çubuklarla takla atmaya çalışan uzun boylu varlıklarla karşılaşarak, beton merdivenden çıktı. Beyaz kazaklı bir adam ona bir kabini açtı, karnını doyuracağı bahşişi cebe indirdi çünkü üçkâğıtçı bir hali vardı. Kabinin iç tarafında, bu iş için karartılmış bir dikdörtgenin içine uyduruk bir tebeşirle müşterinin baş harflerini yazdıktan sonra Colin’i bu</span></span> <span class="fontstyle5"><span class="calibre18">zindan</span></span> <span class="fontstyle3"><span class="calibre8">içine bırakıverdi. Colin, adamın kafasının insan başı değil de güvercin başı olduğunu fark etti, ve ona neden havuz bölümü yerine buz pisti görevi verildiğini anlayamadı.</span></span></p>

    <p class="style2"><span class="fontstyle3"><span class="calibre8">Hoparlörlerden gelen müzik buz pistinden yükselen oval sesi daha da anlaşılmaz hale getiriyordu. Patencilerin tepinmeleri henüz bir alay askerin kaldırım üstünde çamur sıçratarak çıkardıkları gürültülü seviyelere ulaşmamıştı. Colin’in gözleri Alise ve Chick’i arıyordu, ancak buz üstünde görünmüyorlardı. Nicolas ona daha geç katılacaktı, öğlen yemeğini hazırlamak için mutfakta yapılacak işleri vardı.</span></span></p>

    <p class="style2"><span class="fontstyle3"><span class="calibre8">Colin ayakkabılarının bağını çözdü, çıkardı ve tabanlarının gitmiş olduğunu fark etti. Cebinden yapışkan tafta ruloyu çıkardı ama fazla da kalmamıştı. Ardından ayakkabılarını beton bank altındaki su birikintisinin içine koydu ve deri yeniden yetişsin diye konsantre gübreyle suladı. Sonra da sarı ve mor kalın çizgili yün çoraplarını ayağına geçirdi ve paten ayakkabılarını giydi; patenlerin çelikleri dönüşlerini kolaylaştırsın diye ikiye ayrılmıştı.</span></span></p>

    <p class="style2"><span class="fontstyle3"><span class="calibre8">Dışarı çıktı ve yeniden aşağı kata indi. Ayakları beton koridoru süsleyen delikli kauçuk halının üstünde biraz büküldü. Tam piste çıkacaktı ki düşmemek için aniden iki tahta basamağı geri çıkmak zorunda kaldı, patenci bir kız harika büyük bir kartal yaptıktan sonra kocaman bir yumurta düşürdü ve Colin’in ayağının yanında kırıldı.</span></span></p>

    <p class="style2"><span class="fontstyle3"><span class="calibre8">Aklayıp-paklayıcılardan biri dağılan parçaları toplarken Colin pistin diğer yanına gelmiş olan Chick ve Alise’i fark etti. Onlara bir işaret etti, görmediler, karşılarına çıkmak için piste atlayıverdi, ama gidiş geliş yönlerine bakmadan; sonuçta da ilk düşenlerin üstüne bir bir düşmeden önce kollarını, bacaklarını, omuzlarını, tüm bedenlerini çaresizce sallayan bir dolu insan yığını çıkıverdi. Yüzeyi eriten güneş alttakilerin canını çıkardı.</span></span></p>

    <p class="style2"><span class="fontstyle3"><span class="calibre8">Kısa süre içinde patencilerin onda dokuzu burada toplandı, Chick ve Alise kısa süreliğine pisti tek başlarına kullandılar; ya da hemen hemen. Uğuldayan kütleye doğru yaklaştılar ve ikiye ayrılmış patenlerinden Colin’i tanıdılar, topuklarından çekerek yığının içinden çıkardılar. El sıkıştılar, Chick, Alise ve Colin’i tanıştırdı ve Colin, Chick’in sağ elinden tuttuğu Alise’in soluna geçti.</span></span></p>

    <p class="style2"><span class="fontstyle3"><span class="calibre8">Pistin sağ ucuna geldiklerinde, kurbanlar dağında insanların dağılmış parçalarından başka şeyler bulmaktan korkan Aklayıp-paklayıcılara yol vermek için sıralandılar; Aklayıp-paklayıcılar yerde yatanların hepsini ortadan kaldırmak için süpürgelerini aldılar ve 1709’da Vaillant Couturier</span></span><a class="pcalibre pcalibre1" href="../Text/gk78.html#_ftn20" id="_ftnref20" title=""><span class="msofootnotereference"><span class="calibre13"><span class="msofootnotereference"><span class="calibre19">[20]</span></span></span></span></a> <span class="fontstyle3"><span class="calibre8">tarafından bestelenen</span></span> <span class="fontstyle5"><span class="calibre10">Molitor</span></span> <span class="fontstyle3"><span class="calibre8">marşını söyleyerek kapakları açılmış deliklere doğru gittiler:</span></span></p>

    <p class="style2"><span class="fontstyle5"><span class="calibre10">Baylar bayanlar.</span></span></p>

    <p class="style2"><span class="fontstyle5"><span class="calibre10">Boşaltınız pisti</span></span></p>

    <p class="style2"><span class="fontstyle5"><span class="calibre10">(Lütfen)</span></span></p>

    <p class="style2"><span class="fontstyle5"><span class="calibre10">Yapabilmek için</span></span></p>

    <p class="style2"><span class="fontstyle5"><span class="calibre10">Temizlik görevimizi.</span></span></p>

    <p class="style2"><span class="fontstyle3"><span class="calibre8">En hassas ruhlara korkunun önlenemez titremesini yerleştiren korna sesleriyle her şey noktalandı.</span></span></p>

    <p class="style2"><span class="fontstyle3"><span class="calibre8">Halen ayakta olan patenciler bu başlangıca alkışlarla katıldılar ve kapak</span></span><a class="pcalibre pcalibre1" href="../Text/gk78.html#_ftn21" id="_ftnref21" title=""><span class="msofootnotereference"><span class="calibre13"><span class="msofootnotereference"><span class="calibre19">[21]</span></span></span></span></a> <span class="fontstyle3"><span class="calibre8">hepsinin üstüne kapandı. Chick, Alise ve Colin küçük bir dua okudular ve kendi dönüşlerine koyuldular.</span></span></p>

    <p class="style2"><span class="fontstyle3"><span class="calibre8">Colin, Alise’e bakıyordu. Alise garip bir rastlantı sonucu beyaz bir sweat-shirt ve sarı bir etek giymişti. Sarı beyaz ayakkabıları ve hokey patenleri vardı. Füme ipek çorapları ve bileğine üç kez doladığı beyaz bağcıklı ayakkabılarının üstünde konçlu kısa beyaz çorapları vardı. Ayrıca parlak yeşil renkli bir fularla yüzünü çevreleyen şaşılacak denli gür sarı saçları bulunuyordu. Kocaman açık mavi gözleriyle bakıyordu ve hacmini taze ve ışıltılı bir deri sınırlamıştı. Yuvarlak hatlı kollara, bacaklara ve ince bir bele, sanki fotoğraf sanatçısının çizdiği kadar düzgün bir bedene sahipti.</span></span></p>

    <p class="style2"><span class="fontstyle3"><span class="calibre8">Colin dengesini yeniden bulmak için diğer yöne bakmaya başladı. Gözlerini indirerek Chick’e yılanbalığı ezmesinin kazasız belasız sindirilip sindirilmediğini sordu.</span></span></p>

    <p class="style2"><span class="fontstyle3"><span class="calibre8">- Hiç sorma, dedi Chick. Ben de bir tane bulabilir miyim diye bütün gece lavabomda balık avladım. Ama bize sadece alabalıklar geliyor.</span></span></p>

    <p class="style2"><span class="fontstyle3"><span class="calibre8">- Nicolas bir şeyler yapabilir! diye Colin teselli etti. Sizin, diye devam etti özellikle de Alise’e hitap ederek, son derece yetenekli bir dayınız var,</span></span></p>

    <p class="style2"><span class="fontstyle3"><span class="calibre8">-Ailemizin gururu, dedi Alise. Kardeşi bu denli başarılı olmuşken annem sadece bir matematik doçentiyle evlendiği için asla kendini affedemedi.</span></span></p>

    <p class="style2"><span class="fontstyle3"><span class="calibre8">- Babanız matematik doçenti mi?</span></span></p>

    <p class="style2"><span class="fontstyle3"><span class="calibre8">- Evet Collége de France’ta öğretim elemanı ve Enstütrüt</span></span><a class="pcalibre pcalibre1" href="../Text/gk78.html#_ftn22" id="_ftnref22" title=""><span class="msofootnotereference"><span class="calibre13"><span class="msofootnotereference"><span class="calibre19">[22]</span></span></span></span></a> <span class="fontstyle3"><span class="calibre8">ya da onun gibi bir şeyin üyesi... otuz sekiz yaşında çok üzücü bir şey bu. Bir gayret gösterebilirdi. Neyse ki Nicolas dayı var.</span></span></p>

    <p class="style2"><span class="fontstyle3"><span class="calibre8">- Bu sabah gelmeyecek miydi o da? diye sordu Colin.</span></span></p>

    <p class="style2"><span class="fontstyle3"><span class="calibre8">Alise’in renkli açık saçlarından hoş bir parfüm yayıldı. Colin biraz kenara çekildi.</span></span></p>

    <p class="style2"><span class="fontstyle3"><span class="calibre8">- Sanırım biraz gecikecek. Bu sabah bir şeyler düşünüyordu... Siz ikiniz bize yemeğe gelir misiniz?... Ne olduğunu görürüz!</span></span></p>

    <p class="style2"><span class="fontstyle3"><span class="calibre8">- Olur tabiî, dedi Chick, ancak eğer böyle bir teklifi kabul edeceğimi sanıyorsan hayat hakkında yanlış düşünüyorsun demektir. Dördüncü birini bulman gerekir. Alise’in senin evine gitmesine izin vermem, onu piyanokteylinin armonileriyle baştan çıkarabilirsin ve ben de bunu istemem.</span></span></p>

    <p class="style2"><span class="fontstyle3"><span class="calibre8">- Ah! diye kızdı Colin. Duyuyor musunuz dediklerini?...</span></span></p>

    <p class="style2"><span class="fontstyle3"><span class="calibre8">Yanıtı duyamadı, çünkü beş dakikadır hız gösterisi yapan aşırı uzunluktaki bir yaratık, ikiye katlanmış bir biçimde bacaklarının arasından geçince oluşturduğu hava akımıyla Colin’i yerden bir kaç metre yukarı fırlattı. Birinci katın parmaklıklarına tutundu, bir perende attı ve ters yöne attığı için Chick ve Alise’in yanına düştü.</span></span></p>

    <p class="style2"><span class="fontstyle3"><span class="calibre8">- Bu kadar hızlı gitmelerini engellemek gerek! dedi Colin.</span></span></p>

    <p class="style2"><span class="fontstyle3"><span class="calibre8">Ardından haç çıkardı, çünkü patenci pistin karşı köşesindeki lokantanın duvarında ezildi ve zalim bir çocuk tarafından çiğnenmiş ve paramparça edilmiş kâğıttan bir denizanası gibi orada yapışık kaldı.</span></span></p>

    <p class="style2"><span class="fontstyle3"><span class="calibre8">Aklayıp-paklayıcılar bir kez daha görevlerini tamamladılar ve aralarından birisi kazanın olduğu yere buzdan bir haç dikti. Buzdan haç erirken, görevli dini plaklar çalıyordu.</span></span></p>

    <p class="style2"><span class="fontstyle3"><span class="calibre8">Sonra her şey düzene girdi. Chick, Alise ve Colin dönüp duruyorlardı.</span></span></p>
  </div>
</body>
</html>