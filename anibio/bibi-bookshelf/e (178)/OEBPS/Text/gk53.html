<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection9">
    <span class="fontstyle9"><span class="calibre24"><br class="calibre6" id="calibre_pb_50"/></span></span>

    <p class="msonormal1"><span class="fontstyle9"><span class="calibre23"> </span></span></p>

    <h1 class="style"><span class="fontstyle9"><span class="calibre23">XLV</span></span></h1>

    <p class="style"><span class="fontstyle9"><span class="calibre23"> </span></span></p>

    <p class="style2"><span class="fontstyle3"><span class="calibre8">- Bunun güzel bir parça olduğunu kabul ediyorum, dedi antikacı, Colin’in piyanokteylinin çevresinde dönerek.</span></span></p>

    <p class="style2"><span class="fontstyle3"><span class="calibre8">- Delikli akağaçtandır, dedi Colin.</span></span></p>

    <p class="style2"><span class="fontstyle3"><span class="calibre8">- Görüyorum, dedi antikacı. İyi çalıştığını tahmin ediyorum.</span></span></p>

    <p class="style2"><span class="fontstyle3"><span class="calibre8">- Elimdeki en iyi şeyi satmaya çalışıyorum, dedi Colin.</span></span></p>

    <p class="style2"><span class="fontstyle3"><span class="calibre8">- Bu sizi üzüyordur, dedi antikacı küçük ahşap deseni incelemek için eğilerek.</span></span></p>

    <p class="style2"><span class="fontstyle3"><span class="calibre8">Mobilyanın ışıltısını matlaşman birkaç toz zerreciğini üfledi.</span></span></p>

    <p class="style2"><span class="fontstyle3"><span class="calibre8">- İşinizde para kazanmayı ve böylece bunu elinizden çıkarmamayı tercih etmez miydiniz?</span></span></p>

    <p class="style2"><span class="fontstyle3"><span class="calibre8">Colin müdürün bürosunu ve kapıcının tabancasıyla ateş etmesini hatırladı ve hayır dedi.</span></span></p>

    <p class="style2"><span class="fontstyle3"><span class="calibre8">- Yine de bir işe başlayacaksınız, dedi antikacı, satacak bir şeyiniz kalmayınca.</span></span></p>

    <p class="style2"><span class="fontstyle3"><span class="calibre8">- Eğer harcamalarım artmayı bırakırsa, dedi Colin, sonra yeniden: eğer harcamalarım büyümeyi keserse, eşyalarımı satarak çalışmadan yaşayabilecek yeterince param olur. Çok iyi yaşamak olmasa da yaşamak.</span></span></p>

    <p class="style2"><span class="fontstyle3"><span class="calibre8">- Çalışmayı sevmiyor musunuz? dedi antikacı.</span></span></p>

    <p class="style2"><span class="fontstyle3"><span class="calibre8">- Korkunç bir şey, dedi Colin. İnsanları makinelerin düzeyine indiriyor.</span></span></p>

    <p class="style2"><span class="fontstyle3"><span class="calibre8">- Ve harcamalarınız büyümeyi kesmiyor mu? diye sordu antikacı.</span></span></p>

    <p class="style2"><span class="fontstyle3"><span class="calibre8">- Çiçekler çok pahalı, dedi Colin, dağda yaşamak da öyle.</span></span></p>

    <p class="style2"><span class="fontstyle3"><span class="calibre8">- Ama ya İyileşirse? dedi antikacı.</span></span></p>

    <p class="style2"><span class="fontstyle3"><span class="calibre8">- Ah! dedi Colin.</span></span></p>

    <p class="style2"><span class="fontstyle3"><span class="calibre8">Mutlu bir gülümseme belirdi.</span></span></p>

    <p class="style2"><span class="fontstyle3"><span class="calibre8">- Ne kadar da harika olur!... diye mırıldandı.</span></span></p>

    <p class="style2"><span class="fontstyle3"><span class="calibre8">~ Bu yine de bu kadar imkânsız bir şey değil, dedi antikacı.</span></span></p>

    <p class="style2"><span class="fontstyle3"><span class="calibre8">- Hayır! Tabi ki!... dedi Colin.</span></span></p>

    <p class="style2"><span class="fontstyle3"><span class="calibre8">- Ancak zaman gerek... dedi antikacı.</span></span></p>

    <p class="style2"><span class="fontstyle3"><span class="calibre8">- Evet, dedi Colin, ve güneş gidiyor.</span></span></p>

    <p class="style2"><span class="fontstyle3"><span class="calibre8">- Geri gelecektir. dedi antikacı, cesaret vererek.</span></span></p>

    <p class="style2"><span class="fontstyle3"><span class="calibre8">- Sanmıyorum, dedi Colin.</span></span></p>

    <p class="style2"><span class="fontstyle3"><span class="calibre8">Derinliklere daldı. Bir sessizlik oldu.</span></span></p>

    <p class="style2"><span class="fontstyle3"><span class="calibre8">- Parçaları tamam mı? diye sordu antikacı piyanokteyli kastederek.</span></span></p>

    <p class="style2"><span class="fontstyle3"><span class="calibre8">- Evet, dedi Colin. Bütün hazneleri dolu.</span></span></p>

    <p class="style2"><span class="fontstyle3"><span class="calibre8">- Ben oldukça iyi piyano çalarım, deneyebiliriz.</span></span></p>

    <p class="style2"><span class="fontstyle3"><span class="calibre8">- Nasıl isterseniz, dedi Colin.</span></span></p>

    <p class="style2"><span class="fontstyle3"><span class="calibre8">- Bir tabure bulayım...</span></span></p>

    <p class="style2"><span class="fontstyle3"><span class="calibre8">Colin’in piyanokteylini getirdiği dükkânın tam ortasındaydılar. Her yanda koltuk, sandalye ya da başka eşyalar biçiminde eski acayip nesne yığınları vardı. İçerisi çok aydınlık değildi, Hint cilası ve mavi vibriyon kokuyordu. Antikacı kendine kalaylı demir tahtasından bir tabure aldı ve oraya yerleşti. Ses gelmesin ve rahatsız edilmesinler diye kapının sürgüsünü çekti.</span></span></p>

    <p class="style2"><span class="fontstyle3"><span class="calibre8">- Duke Ellington’u tanır mısınız?... dedi Colin.</span></span></p>

    <p class="style2"><span class="fontstyle3"><span class="calibre8">- Evet, dedi antikacı. Size</span></span> <span class="fontstyle5"><span class="calibre10">Serserinin</span></span> <span class="fontstyle3"><i class="calibre4"><span class="calibre8">Blues</span></i></span><a class="pcalibre pcalibre1" href="../Text/gk78.html#_ftn67" id="_ftnref67" title=""><span class="msofootnotereference"><i class="calibre4"><span class="calibre13"><span class="msofootnotereference"><b class="calibre7"><span class="calibre19">[67]</span></b></span></span></i></span></a><span class="fontstyle3"><span class="calibre8">’unu çalacağım.</span></span></p>

    <p class="style2"><span class="fontstyle3"><span class="calibre8">- Kaça ayarlayayım? dedi Colin. Üç koro mu alırsınız?</span></span></p>

    <p class="style2"><span class="fontstyle3"><span class="calibre8">- Evet, dedi antikacı.</span></span></p>

    <p class="style2"><span class="fontstyle3"><span class="calibre8">- Tamam! dedi Colin. Toplamında yarım litre eder. İyi mi?</span></span></p>

    <p class="style2"><span class="fontstyle3"><span class="calibre8">- Harika, diye cevap verdi çalmaya başlayan satıcı.</span></span></p>

    <p class="style2"><span class="fontstyle3"><span class="calibre8">Son derece yumuşak bir dokunuşu vardı ve notalar Duke’ün versiyonundaki Barney Bigard’ın</span></span><a class="pcalibre pcalibre1" href="../Text/gk78.html#_ftn68" id="_ftnref68" title=""><span class="msofootnotereference"><span class="calibre13"><span class="msofootnotereference"><span class="calibre19">[68]</span></span></span></span></a> <span class="fontstyle3"><span class="calibre8">klarnetinin incileri gibi havalarda uçuşuyordu.</span></span></p>

    <p class="style2"><span class="fontstyle3"><span class="calibre8">Colin dinlemek için yere oturdu, sırtını piyanokteyle dayamış, elbiselerinin üstünde yuvarlanan ve tozun içinde kayıp giden elips biçimli iri ve yumuşak göz yaşları dökerek ağlıyordu. Müzik içinden geçip gidiyor, süzülmüş biçimde çıkıyordu, ve ondan çıkan ezgi de</span></span> <span class="fontstyle5"><span class="calibre10">Serserinin</span></span> <span class="fontstyle3"><i class="calibre4"><span class="calibre8">Blues</span></i></span><span class="fontstyle3"><span class="calibre8">’undan çok</span></span> <span class="fontstyle5"><span class="calibre10">Chloé</span></span><span class="fontstyle5"><span class="calibre18">’ye</span></span> <span class="fontstyle3"><span class="calibre8">benziyordu. Antika satıcısı pastoral</span></span><a class="pcalibre pcalibre1" href="../Text/gk78.html#_ftn69" id="_ftnref69" title=""><span class="msofootnotereference"><span class="calibre13"><span class="msofootnotereference"><span class="calibre19">[69]</span></span></span></span></a> <span class="fontstyle3"><span class="calibre8">sadelikte bir karşı ezgi tutturmuştu ve çıngıraklı yılan gibi başını yana sallıyordu. İki koro bölümünü çaldı ve durdu. Colin ruhunun derinliklerine kadar mutluydu, oturup kaldı orada, Chloé’nin hastalığının öncesi gibiydi.</span></span></p>

    <p class="style2"><span class="fontstyle3"><span class="calibre8">- Nasıl yapıyoruz şimdi? diye sordu antikacı.</span></span></p>

    <p class="style2"><span class="fontstyle3"><span class="calibre8">Colin kalktı ve çevirerek hareketli küçük panoyu açtı, gökkuşağı renkleriyle ışıldayan bir sıvıyla dolu iki kadehi aldılar. İlk önce antikacı içti ağzını şapırdatarak.</span></span></p>

    <p class="style2"><span class="fontstyle3"><span class="calibre8">-Tam blues tadı bu, dedi. Hem de aynı bu blues’un tadı. Biliyor musunuz buluşunuz çok başarılı.</span></span></p>

    <p class="style2"><span class="fontstyle3"><span class="calibre8">- Evet, dedi Colin. Çok iyi çalışıyordu.</span></span></p>

    <p class="style2"><span class="fontstyle3"><span class="calibre8">- Biliyor musunuz, buna kesinlikle çok iyi bir fiyat vereceğim.</span></span></p>

    <p class="style2"><span class="fontstyle3"><span class="calibre8">- Çok memnun olurum, dedi Colin. Bu sıra her şeyim kötü gidiyor.</span></span></p>

    <p class="style2"><span class="fontstyle3"><span class="calibre8">- Olur böyle, dedi antikacı. Her zaman hep iyi gitmeyebilir.</span></span></p>

    <p class="style2"><span class="fontstyle3"><span class="calibre8">- Ancak her zaman da kötü gitmemeli, dedi Colin. İyi geçen zamanları çok daha fazla hatırlıyorum, kötüleri neye yarıyor o zaman?</span></span></p>

    <p class="style2"><span class="fontstyle5"><span class="calibre10">- Misty Mornin</span></span><span class="fontstyle3"><span class="calibre8">’i çalsam mı? diye önerdi antikacı. Güzel midir?</span></span></p>

    <p class="style2"><span class="fontstyle3"><span class="calibre8">- Evet, dedi Colin, harika bir şey çıkar, karabiber ve duman tadında inci grisi ve nane yeşili bir kokteyl elde edilir.</span></span></p>

    <p class="style2"><span class="fontstyle3"><span class="calibre8">Antikacı yeniden piyanoya geçti ve</span></span> <span class="fontstyle5"><span class="calibre10">Misty</span></span> <span class="fontstyle3"><i class="calibre4"><span class="calibre8">Mornin</span></i></span><span class="fontstyle3"><span class="calibre8">’i çalmaya başladı, ve içtiler, ardından</span></span> <span class="fontstyle5"><span class="calibre10">Blue Bubbles’ı</span></span><a class="pcalibre pcalibre1" href="../Text/gk78.html#_ftn70" id="_ftnref70" title=""><span class="msofootnotereference"><i class="calibre4"><span class="calibre13"><span class="msofootnotereference"><b class="calibre7"><span class="calibre19">[70]</span></b></span></span></i></span></a> <span class="fontstyle3"><span class="calibre8">da çaldı, ve durdu, çünkü iki notayı birden çalmaya ve Colin’e aynı anda dört farklı ezgi dinletmeye başlamıştı. Colin dikkatlice piyanonun kapağını kapattı.</span></span></p>

    <p class="style2"><span class="fontstyle3"><span class="calibre8">- Evet, dedi antikacı, şimdi de iş konuşalım.</span></span></p>

    <p class="style2"><span class="fontstyle3"><span class="calibre8">- Evveet... dedi Colin.</span></span></p>

    <p class="style2"><span class="fontstyle3"><span class="calibre8">- Piyanokteyliniz harika bir şey, dedi antikacı. Size üç bin dublözon veriyorum.</span></span></p>

    <p class="style2"><span class="fontstyle3"><span class="calibre8">- Hayır; dedi Colin, bu çok fazla.</span></span></p>

    <p class="style2"><span class="fontstyle3"><span class="calibre8">- Israr ediyorum... dedi antikacı.</span></span></p>

    <p class="style2"><span class="fontstyle3"><span class="calibre8">- Ama çok aptalca, dedi Colin. İstemiyorum, İki bin, isterseniz.</span></span></p>

    <p class="style2"><span class="fontstyle3"><span class="calibre8">- Hayır, dedi antikacı, alın götürün. İstemiyorum.</span></span></p>

    <p class="style2"><span class="fontstyle3"><span class="calibre8">- Size üç bine satamam, dedi Colin. Soygunculuk bu.</span></span></p>

    <p class="style2"><span class="fontstyle3"><span class="calibre8">- Hayır amal... diye ısrar etti antikacı. Bir dakika sonra dört bine satarım ben.</span></span></p>

    <p class="style2"><span class="fontstyle3"><span class="calibre8">- Kendinize saklayacağınızı pekâlâ biliyorsunuz, dedi Colin.</span></span></p>

    <p class="style2"><span class="fontstyle3"><span class="calibre8">- Tabi, dedi antikacı. Bakın anlaşmaya varalım da şu armudu ikiye bölelim. İki bin beş yüz dublözon.</span></span></p>

    <p class="style2"><span class="fontstyle3"><span class="calibre8">- Hadi, dedi Colin. Tamam ama bu aptal armudun iki yarısını ne yapacağız?</span></span></p>

    <p class="style2"><span class="fontstyle3"><span class="calibre8">- İşte... dedi antikacı.</span></span></p>

    <p class="style2"><span class="fontstyle3"><span class="calibre8">Colin parayı aldı ve özenle cüzdanına koydu. Biraz sendeledi.</span></span></p>

    <p class="style2"><span class="fontstyle3"><span class="calibre8">- Ayakta bile duramıyorum, dedi.</span></span></p>

    <p class="style2"><span class="fontstyle3"><span class="calibre8">- Olur böyle, dedi antikacı, ara sıra benimle bir parça dinlemeye gelirsiniz.</span></span></p>

    <p class="style2"><span class="fontstyle3"><span class="calibre8">- Söz! dedi Colin. Şimdi gitmem gerek, Nicolas kızacak bana.</span></span></p>

    <p class="style2"><span class="fontstyle3"><span class="calibre8">- Size biraz eşlik edeyim, dedi antikacı. Alışverişim var.</span></span></p>

    <p class="style2"><span class="fontstyle3"><span class="calibre8">- Çok naziksiniz! dedi Colin.</span></span></p>

    <p class="style2"><span class="fontstyle3"><span class="calibre8">Çıktılar. Mavi yeşil gökyüzü kaldırıma kadar sarkmıştı ve yerde bulutların çarptığı yerde kocaman beyaz lekeler vardı.</span></span></p>

    <p class="style2"><span class="fontstyle3"><span class="calibre8">- Fırtına çıkmış! dedi antikacı.</span></span></p>

    <p class="style2"><span class="fontstyle3"><span class="calibre8">Birkaç metre birlikte yürüdüler ve Colin’in yol arkadaşı bir çarşının önünde durdu.</span></span></p>

    <p class="style2"><span class="fontstyle3"><span class="calibre8">- Bir dakika bekleyin, beni! dedi. Geliyorum.</span></span></p>

    <p class="style2"><span class="fontstyle3"><span class="calibre8">İçeri girdi. Camın arkasından Colin onun bir şeyi saydamlığına iyice baktıktan sonra seçip cebine koyduğunu gördü.</span></span></p>

    <p class="style2"><span class="fontstyle3"><span class="calibre8">- İşte... dedi kapıyı kapatırken.</span></span></p>

    <p class="style2"><span class="fontstyle3"><span class="calibre8">- Neydi bu? diye sordu Colin.</span></span></p>

    <p class="style2"><span class="fontstyle3"><span class="calibre8">- Bir su seviyesi ölçme aleti, diye cevap verdi antikacı. Sanırım size eşlik ettikten sonra hemen bütün repertuarımı çalacağım ve sonra da yürüyeceğim.</span></span></p>
  </div>
</body>
</html>