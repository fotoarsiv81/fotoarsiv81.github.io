<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection9">
    <span class="fontstyle9"><span class="calibre25"><br class="calibre6" id="calibre_pb_56"/></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style"><span class="fontstyle9"><span class="calibre26">LI</span></span></h1>

    <p class="style"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Colin yolu güçlükle yürüyordu. Yol gündüzleri tirşe ve belirsiz bir ışıltıyla parlayan cam tepelerinin üstünden aşarak yanlamasına gömülüyordu.</span></span></p>

    <p class="style2"><span class="fontstyle3"><span class="calibre8">Zaman zaman, başını yukarı kaldırıyor ve doğru yönden gittiğine emin olmak için tabelaları okuyor ve böylece, kirli bir kahverengi ve maviyle enine çizgili gökyüzünü görüyordu.</span></span></p>

    <p class="style2"><span class="fontstyle3"><span class="calibre8">Önünde uzaklarda bayırların üstünde en önemli seranın sıra sıra bacalarını seçebiliyordu.</span></span></p>

    <p class="style2"><span class="fontstyle3"><span class="calibre8">Cebinde ülkenin savunma gücünü sağlayacak yirmiyle otuz yaş arasındaki erkeklerin arandığı gazete vardı. Olabildiğince hızlı yürüyordu, ama ayakları her yerde binaları ve yolları içine alıveren sıcak toprağın içine gömülüyordu.</span></span></p>

    <p class="style2"><span class="fontstyle3"><span class="calibre8">Bitkiler görünmüyordu; bazen özellikle biçimsiz kütleler halinde iki yana yığılmış hızla dengeleri bozuk, topraktan yığınlar oluşturarak ağır bir kütle titreşiyor ve bayırlar boyunca yuvarlanıyor ve yumuşakça yolun yüzeyine düşüyordu.</span></span></p>

    <p class="style2"><span class="fontstyle3"><span class="calibre8">Bazı yerlerde, yığınlar alçalıyor ve Colin tepelerin bulanık camlarından, daha parlak bir fonda hızla sallanan karanlık mavi şekiller seçiyordu.</span></span></p>

    <p class="style2"><span class="fontstyle3"><span class="calibre8">Yerde açtığı deliklerden ayaklarını çekip çıkararak adımlarını sıklaştırdı. Toprak yuvarlak bir kas gibi kasılıyor zor fark edilen bir oyuk kalıyordu sadece, o da çabucak oradan siliniyordu.</span></span></p>

    <p class="style2"><span class="fontstyle3"><span class="calibre8">Bacalar yaklaşıyordu. Colin göğsü içinde kalbinin kudurmuş bir hayvan gibi dönüp durduğunu hissediyordu. Cebinin kumaşından gazeteyi sıktı.</span></span></p>

    <p class="style2"><span class="fontstyle3"><span class="calibre8">Yol gidiyor ve ayağının altında kayıyordu ancak daha az batıyordu ve yol iyice sertleşiyordu. Yanı başında kazık gibi yere düşen birinci bacayı gördü. İnce yeşil bir dumanın çıktığı tepenin çevresinde, koyu renkli kuşlar dönüyorlardı. Bacanın altında yuvarlak bir kabarıklık dengesini sağlıyordu. Binalar az ileride başlıyorlardı. Sadece bir kapı vardı.</span></span></p>

    <p class="style2"><span class="fontstyle3"><span class="calibre8">Girdi, ayaklarını çelik bıçaklı parlak bir ızgarada temizledi ve ışıkları nabız atışı gibi yanıp sönen lambalarla çevrelenmiş basık bir koridordan geçti. Döşeme karoları kırmızı tuğladandı ve duvarların üst bölümü tavan gibi birkaç santim kalınlığında cam plakalarla süslenmişti, bu camlardan karanlık ve hareketsiz kütleler görünüyordu. Koridorun tam ucunda bir kapı vardı. Kapıda gazetede belirtilen numara vardı ve ilanda söylendiği gibi kapıya vurmadan girdi.</span></span></p>

    <p class="style2"><span class="fontstyle3"><span class="calibre8">Beyaz gömlekli, saçları darmadağın yaşlı bir adam masasının arkasında bir kitap okuyordu. Çeşitli silahlar duvara asılmıştı, parlak pıçaklar, tüfekler, değişik kalibreli ölü fırlatıcılar ve her boydan eksiksiz bir yürek sökücüsü</span></span><a class="pcalibre pcalibre1" href="../Text/gk78.html#_ftn71" id="_ftnref71" title=""><span class="msofootnotereference"><span class="calibre13"><span class="msofootnotereference"><span class="calibre19">[71]</span></span></span></span></a> <span class="fontstyle3"><span class="calibre8">koleksiyonu vardı.</span></span></p>

    <p class="style2"><span class="fontstyle3"><span class="calibre8">- Merhaba bayım, dedi Colin.</span></span></p>

    <p class="style2"><span class="fontstyle3"><span class="calibre8">- Merhaba bayım, dedi adam.</span></span></p>

    <p class="style2"><span class="fontstyle3"><span class="calibre8">Sesi yaşından dolayı kısılmış ve kalınlaşmıştı,</span></span></p>

    <p class="style2"><span class="fontstyle3"><span class="calibre8">- İlan için geldim, dedi Colin.</span></span></p>

    <p class="style2"><span class="fontstyle3"><span class="calibre8">- Öyle mi? dedi adam. Bir aydır çıkan ilandan hiç sonuç çıkmamıştı. Bu çok zor bir iş biliyorsunuz,</span></span></p>

    <p class="style2"><span class="fontstyle3"><span class="calibre8">- Evet, dedi Colin. Ama maaşı iyi.</span></span></p>

    <p class="style2"><span class="fontstyle3"><span class="calibre8">- Aman Tanrım, dedi adam, sizi yıpratır, görüyorsunuz ki bu paraya değmez, ancak yönettiğim işi de kötülemek bana düşmez. Zaten görüyorsunuz ki hâlâ hayattayım.</span></span></p>

    <p class="style2"><span class="fontstyle3"><span class="calibre8">- Uzun süredir mi çalışıyorsunuz? dedi Colin.</span></span></p>

    <p class="style2"><span class="fontstyle3"><span class="calibre8">- Bir yıldır, dedi adam. Yirmi dokuz yaşındayım.</span></span></p>

    <p class="style2"><span class="fontstyle3"><span class="calibre8">Kırışmış ve titreyen elini yüzündeki buruşukluklara doğru götürdü.</span></span></p>

    <p class="style2"><span class="fontstyle3"><span class="calibre8">- Ve şimdi geldim, görüyorsunuz. Odamda kalabilir ve bütün gün kitap okuyabilirim.</span></span></p>

    <p class="style2"><span class="fontstyle3"><span class="calibre8">- Paraya ihtiyacım var, dedi Colin.</span></span></p>

    <p class="style2"><span class="fontstyle3"><span class="calibre8">- Çok sık görünen bir durum bu, ancak iş sizi filozofa benzetecek. Üç ayın sonunda daha az paraya ihtiyacınız olacak.</span></span></p>

    <p class="style2"><span class="fontstyle3"><span class="calibre8">- Karımı iyileştirmek için, dedi Colin.</span></span></p>

    <p class="style2"><span class="fontstyle5"><span class="calibre10">-</span></span> <span class="fontstyle5"><span class="calibre18">Ya?</span></span> <span class="fontstyle3"><span class="calibre8">Öyle mi? dedi adam.</span></span></p>

    <p class="style2"><span class="fontstyle3"><span class="calibre8">- Hasta, diye açıkladı Colin. Çalışmayı sevmiyorum ben.</span></span></p>

    <p class="style2"><span class="fontstyle3"><span class="calibre8">- Sizin için üzüldüm, dedi adam. Bir kadın, hasta oldu mu hiçbir işe yaramaz artık.</span></span></p>

    <p class="style2"><span class="fontstyle3"><span class="calibre8">- Onu seviyorum, dedi Colin,</span></span></p>

    <p class="style2"><span class="fontstyle3"><span class="calibre8">- Hiç kuşkusuz, dedi adam, sevmeseydiniz çalışmak istemezdiniz. Size işinizi göstereyim. Üst katta.</span></span></p>

    <p class="style2"><span class="fontstyle3"><span class="calibre8">Colin’i diğer kapıların yanında üzerinde bir sembol bulunan bir kapıya kadar alçak kubbeli geçitlerden, kırmızı tuğlalı merdivenlerden geçirdi.</span></span></p>

    <p class="style2"><span class="fontstyle3"><span class="calibre8">- İşte, dedi adam. Girin, size işi açıklayayım.</span></span></p>

    <p class="style2"><span class="fontstyle3"><span class="calibre8">Colin girdi. Oda küçük ve kare şeklindeydi. Duvarlar ve yer camdandı. Yerde tabut şeklinde ancak en azından bir metre kalınlığında büyük toprak bir kütle vardı. Yerde kalın yünlü bir örtü rulo yapılmıştı. Başka eşya yoktu. Duvar içine yerleştirilmiş küçük bir oyuk mavi demirden bir kasayı saklıyordu. Adam kasaya kadar gitti ve açtı. Ortasından küçük deliklerle on iki tane parlak ve silindir biçimli nesne çıkardı.</span></span></p>

    <p class="style2"><span class="fontstyle3"><span class="calibre8">- Toprak verimsizdir; ne olduğunu siz de bilirsiniz, dedi adam. Ülkenin savunması için en iyi cins malzemeye ihtiyaç vardır. Tüfek namlularının devamlı ve kıvrılmadan yetişebilmesi için uzun süredir insan ısısının gerekli olduğu anlaşıldı. Zaten bütün silahlar için de böyledir.</span></span></p>

    <p class="style2"><span class="fontstyle3"><span class="calibre8">- Evet, dedi Colin,</span></span></p>

    <p class="style2"><span class="fontstyle3"><span class="calibre8">- Toprağa tam kalbiniz ve karaciğeriniz hizasına on iki küçük delik açıyorsunuz ve soyunduktan sonra toprağa uzanıyorsunuz. Oradaki sterilize edilmiş yünlü battaniyeyi üstünüze örtersiniz ve son derece dengeli bir sıcaklık çıkarmak için kendinizi ayarlarsınız.</span></span></p>

    <p class="style2"><span class="fontstyle3"><span class="calibre8">Kıs kıs güldü ve sağ kalçasına vurdu.</span></span></p>

    <p class="style2"><span class="fontstyle3"><span class="calibre8">- Her ayın ilk yirmi gününde on dört tane yapardım ben. Ah! Ne kadar da güçlüydüm!...</span></span></p>

    <p class="style2"><span class="fontstyle3"><span class="calibre8">- Ya sonra? dedi Colin.</span></span></p>

    <p class="style2"><span class="fontstyle3"><span class="calibre8">- Sonra yirmi dört saat böyle kalırsınız ve yirmi dört saatin sonunda tüfek namluları çıkınca gelip toplarlar onları, toprağı zeytinyağıyla sularlar ve siz yine işe koyulursunuz.</span></span></p>

    <p class="style2"><span class="fontstyle3"><span class="calibre8">- Aşağıya doğru mu büyüyorlar? dedi Colin.</span></span></p>

    <p class="style2"><span class="fontstyle3"><span class="calibre8">- Evet, aşağıdan aydınlatılmıştır... dedi adam, pozitif bir ışığa yönelimleri vardır ancak aşağı doğru çıkarlar çünkü topraktan daha ağırlardır, bu yüzden de kıvrılma olmasın diye özellikle aşağıdan aydınlatırlar.</span></span></p>

    <p class="style2"><span class="fontstyle3"><span class="calibre8">- Ya yivler? dedi Colin.</span></span></p>

    <p class="style2"><span class="fontstyle3"><span class="calibre8">- Bütün bu tür, yivli yetişir, dedi adam. Seçme tohum bunlar.</span></span></p>

    <p class="style2"><span class="fontstyle3"><span class="calibre8">- Bacalar ne işe yarıyor? diye sordu Colin.</span></span></p>

    <p class="style2"><span class="fontstyle3"><span class="calibre8">- Havalandırma için, dedi adam, örtülerin ve binaların sterilleştirilmesi için. Özel bir önlem almaya gerek yok çünkü var güçle yapılan bir iş bu.</span></span></p>

    <p class="style2"><span class="fontstyle3"><span class="calibre8">- Yapay bir ısıyla çalışmıyor mu? dedi Colin.</span></span></p>

    <p class="style2"><span class="fontstyle3"><span class="calibre8">- Kötü oluyor; dedi adam. İyice büyümeleri için insan ısısına ihtiyaçları var.</span></span></p>

    <p class="style2"><span class="fontstyle3"><span class="calibre8">- Kadınları da kullanıyor musunuz? dedi Colin.</span></span></p>

    <p class="style2"><span class="fontstyle3"><span class="calibre8">- Bu işi yapamazlar, dedi adam, ısıyı iyi dağıtacak kadar yeterince düz göğüslere sahip değiller; Sizi işinizle baş başa bırakayım.</span></span></p>

    <p class="style2"><span class="fontstyle3"><span class="calibre8">- Günde on dublözon kazanacağım değil mi? dedi Colin.</span></span></p>

    <p class="style2"><span class="fontstyle3"><span class="calibre8">- Tabii ki, dedi adam, eğer on iki namludan daha çok yaparsanız prim de var.</span></span></p>

    <p class="style2"><span class="fontstyle3"><span class="calibre8">Odadan çıktı ve kapıyı kapattı. Colin on iki tohumu elinde tutuyordu. Onları yanına koydu ve soyunmaya başladı. Gözleri kapalıydı ve zaman zaman dudakları titriyordu.</span></span></p>
  </div>
</body>
</html>