<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection6">
    <span class="fontstyle9"><span class="calibre24"><br class="calibre6" id="calibre_pb_16"/></span></span>

    <p class="msonormal1"><span class="fontstyle9"><span class="calibre23"> </span></span></p>

    <h1 class="style"><span class="fontstyle9"><span class="calibre23">XI</span></span></h1>

    <p class="style"><span class="fontstyle9"><span class="calibre23"> </span></span></p>

    <p class="style2"><span class="fontstyle3"><span class="calibre8">Daha en alt kattan İsis’lerin evindeki toplantının karmaşık gürültüsü duyuluyordu. Merdiven kendi çevresinde üç kez dönüyor ve tıpkı bir vibrafonun</span></span><a class="pcalibre pcalibre1" href="../Text/gk78.html#_ftn30" id="_ftnref30" title=""><span class="msofootnotereference"><span class="calibre13"><span class="msofootnotereference"><span class="calibre19">[30]</span></span></span></span></a> <span class="fontstyle3"><span class="calibre8">silindir biçimli titreşimler yapan çubukları gibi sesleri iç haznesinde yayıyordu. Colin, burnu iki kızın topuklarına yapışmış olarak yukarı çıkıyordu. Ten rengi naylon çorabın, ince deriden topuklu ayakkabıların içinde iki güzel topuk, zarif bilekler. Sonra çorabın uzun tırtıllar gibi hafifçe kıvrılmış dikişi ve dizinin bağlantı yerinde eklemli çukurlar. Colin durdu ve iki basamak geride kaldı. Yeniden ilerledi. Şimdi soldakinin çorabının koncunu, lastiğinin çift katını ve baldırlarının belli belirsiz beyazlığını görüyordu. Diğerinin düz pilili eteği böylesi bir manzaraya izin vermiyordu ama kunduz mantosu altında kalçaları birincisinin kalçalarına göre bir başka küçük kat yaparak daha yuvarlak sallanıyordu. Ayıp olmasın diye Colin ayaklarına bakmaya başladı ve ayakların ikinci katta durduğunu gördü.</span></span></p>

    <p class="style2"><span class="fontstyle3"><span class="calibre8">Bir hizmetçinin açtığı kapıdan iki kızı izledi.</span></span></p>

    <p class="style2"><span class="fontstyle3"><span class="calibre8">- Merhaba Colin, dedi İsis. Nasılsınız?</span></span></p>

    <p class="style2"><span class="fontstyle3"><span class="calibre8">- Size de merhaba, dedi Colin. Mutlu yıllar...</span></span></p>

    <p class="style2"><span class="fontstyle3"><span class="calibre8">Onu kendisine çekti ve saçlarının yanından öptü. Güzel kokuyordu.</span></span></p>

    <p class="style2"><span class="fontstyle3"><span class="calibre8">- Ama benim doğum günüm değil ki! diye karşı çıktı İsis, Dupont’un doğum günü!...</span></span></p>

    <p class="style2"><span class="fontstyle3"><span class="calibre8">- Dupont nerede onu bir kutlayayım!...</span></span></p>

    <p class="style2"><span class="fontstyle3"><span class="calibre8">- İğrenç, dedi İsis. Bu sabah güzelleşsin diye berberine götürdük, yıkadık falan, saat ikide üç arkadaşı eski pis bir kemik paketiyle geldiler ve onu götürdüler. Herhalde berbat bir halde geri döner.</span></span></p>

    <p class="style2"><span class="fontstyle3"><span class="calibre8">- Her şeye karşın bu onun doğum günü, dedi Colin.</span></span></p>

    <p class="style2"><span class="fontstyle3"><span class="calibre8">Çift kanatlı kapının arasından, genç kızlar ve delikanlıları görüyordu; bir düzinesi dans ediyordu. Birçoğundan bazıları ayakta diğerleri oturmuş elleri arkalarında aynı cinsiyetten çiftler olarak durmuş, inandırıcı olmayan bir havada pek de inanmadıkları şeylerden konuşuyorlardı.</span></span></p>

    <p class="style2"><span class="fontstyle3"><span class="calibre8">- Paltonuzu çıkarın! dedi İsis. Gelin sizi erkeklerin vestiyerine götüreyim.</span></span></p>

    <p class="style2"><span class="fontstyle3"><span class="calibre8">Geçerken kızlar için vestiyere dönüştürülmüş İsis’in odasından çanta ve pudralık gürültüleriyle çıkan kızlara rastlayarak onun arkasından gitti. Tavanda kasaptan ödünç alınmış çengeller asılıydı; güzelleştirmek için ön dişleriyle sırıtan iyice yüzülmüş koyun kellesi de ödünç alınmıştı. Erkekler için soyunma odası İsis’in babasının çalışma odasından eşyaların kaldırılmasıyla oluşmuştu. Herkes üstünden çıkardığını yere atıyor böylece bu iş halledilmiş oluyordu. Aynı şeyi Colin de yaptı ve bir aynanın önünde biraz durdu.</span></span></p>

    <p class="style2"><span class="fontstyle3"><span class="calibre8">- Haydi gelin bakalım! diye sabırsızlandı İsis, sizi güzel kızlarla tanıştıracağım.</span></span></p>

    <p class="style2"><span class="fontstyle3"><span class="calibre8">İki bileğinden tutup kızı kendine çekti.</span></span></p>

    <p class="style2"><span class="fontstyle3"><span class="calibre8">- Çok hoş bir giysiniz var! dedi.</span></span></p>

    <p class="style2"><span class="fontstyle3"><span class="calibre8">Yaldızlı seramik düğmeli badem yeşili yünden küçük sade bir elbiseydi, sırtını dövme demirden bir kafes kaplıyordu.</span></span></p>

    <p class="style2"><span class="fontstyle3"><span class="calibre8">- Beğendiniz mi? dedi İsis.</span></span></p>

    <p class="style2"><span class="fontstyle3"><span class="calibre8">- Büyüleyici, dedi Colin. Parmaklıklardan elimizi ısırılmadan sokabilir miyiz?</span></span></p>

    <p class="style2"><span class="fontstyle3"><span class="calibre8">- Yine de çok güvenmeyin! dedi İsis.</span></span></p>

    <p class="style2"><span class="fontstyle3"><span class="calibre8">İsis kendisini kurtardı, Colin’in elinden tuttu ve onu kalabalığa soktu. Yeni gelen iki sap gibi tipe çarptılar, koridoru dönerken içeri kaydılar ve yemek odasının kapısından tam orta noktaya giriverdiler.</span></span></p>

    <p class="style2"><span class="fontstyle3"><span class="calibre8">- Baksana? dedi Colin. Alise ve Chick gelmişler...</span></span></p>

    <p class="style2"><span class="fontstyle3"><span class="calibre8">- Evet, dedi İsis. Gelin size tanıştıracağım...</span></span></p>

    <p class="style2"><span class="fontstyle3"><span class="calibre8">Kızların çoğu güzeldi. Aralarından bir tanesi yaldızlı seramik düğmeli badem yeşili yünden küçük sade bir elbise giymişti sırtını da dövme demirden bir kafes kaplıyordu.</span></span></p>

    <p class="style2"><span class="fontstyle3"><span class="calibre8">- Özellikle şununla tanıştırın, dedi Colin.</span></span></p>

    <p class="style2"><span class="fontstyle3"><span class="calibre8">İsis sakin olması için onu silkeledi.</span></span></p>

    <p class="style2"><span class="fontstyle3"><span class="calibre8">- Uslu olabilir misiniz, sonunda biraz?...</span></span></p>

    <p class="style2"><span class="fontstyle3"><span class="calibre8">Colin daha şimdiden başka bir kızı gözüne kestirmişti ve rehberinin elinden çekiştiriyordu.</span></span></p>

    <p class="style2"><span class="fontstyle3"><span class="calibre8">- Bu Colin, dedi İsis. Colin size Chloé</span></span><a class="pcalibre pcalibre1" href="../Text/gk78.html#_ftn31" id="_ftnref31" title=""><span class="msofootnotereference"><span class="calibre13"><span class="msofootnotereference"><span class="calibre19">[31]</span></span></span></span></a><span class="fontstyle3"><span class="calibre8">’yi tanıştırayım...</span></span></p>

    <p class="style2"><span class="fontstyle3"><span class="calibre8">Colin salyasını yuttu. Ağzı yanmış çöreklerden tutuşmuş gibiydi.</span></span></p>

    <p class="style2"><span class="fontstyle3"><span class="calibre8">- Merhaba! dedi Colin.</span></span></p>

    <p class="style2"><span class="fontstyle3"><span class="calibre8">- Merha... sizi Duke Ellington mu düzenledi? diye sordu Colin.</span></span></p>

    <p class="style2"><span class="fontstyle3"><span class="calibre8">Sonra kaçtı çünkü aptalca bir şey söylediğini düşündü.</span></span></p>

    <p class="style2"><span class="fontstyle3"><span class="calibre8">Chick onu ceketinin bir köşesinden yakalayıverdi.</span></span></p>

    <p class="style2"><span class="fontstyle3"><span class="calibre8">- Nereye gidiyorsun böyle? Şimdiden gitmeyeceksin herhalde!... Baksana.</span></span></p>

    <p class="style2"><span class="fontstyle3"><span class="calibre8">Cebinden kırmızı maroken kaplı bir kitap çıkardı.</span></span></p>

    <p class="style2"><span class="fontstyle3"><span class="calibre8">- Bu Partre’ın</span></span> <span class="fontstyle5"><span class="calibre10">Kusmak Üzerine Paradoks</span></span><span class="fontstyle3"><span class="calibre8">’unun orijinaliydi.</span></span></p>

    <p class="style2"><span class="fontstyle3"><span class="calibre8">- Yine de bulmuşsun dedi!... Colin.</span></span></p>

    <p class="style2"><span class="fontstyle3"><span class="calibre8">Ardından kaçtığını anımsadı ve kaçtı.</span></span></p>

    <p class="style2"><span class="fontstyle3"><span class="calibre8">Alise yolunu kesti.</span></span></p>

    <p class="style2"><span class="fontstyle3"><span class="calibre8">- Ne yani benimle bir kerecik dans bile etmeden gidecek misiniz? dedi.</span></span></p>

    <p class="style2"><span class="fontstyle3"><span class="calibre8">-Affedersiniz... dedi Colin... Aptalca bir şey yaptım az önce... bu yüzden de kalmaktan rahatsız oldum.</span></span></p>

    <p class="style2"><span class="fontstyle3"><span class="calibre8">- Yine de yine de sizi böyle görünce insan kabulleniyor.</span></span></p>

    <p class="style2"><span class="fontstyle3"><span class="calibre8">- Alise... diye sızlandı Colin ona sarılarak ve yanaklarını saçlarına sürerek.</span></span></p>

    <p class="style2"><span class="fontstyle3"><span class="calibre8">- N’oldu, Colinciğim ya.</span></span></p>

    <p class="style2"><span class="fontstyle3"><span class="calibre8">- Ah dilim kopsaydı da konuşamasaydım, ah aptal kafam ah. Şuradaki kızı görüyor musun...</span></span></p>

    <p class="style2"><span class="fontstyle3"><span class="calibre8">- Chloé’yi mi?</span></span></p>

    <p class="style2"><span class="fontstyle3"><span class="calibre8">- Onu tanıyor musunuz?... dedi Colin. Ona aptalca bir şey söyledim. Bu yüzden de gidiyordum.</span></span></p>

    <p class="style2"><span class="fontstyle3"><span class="calibre8">Göğsünün içinde bir şeyin Alman marşını çalan bandonun davulları gibi vurduğunu söylemedi.</span></span></p>

    <p class="style2"><span class="fontstyle3"><span class="calibre8">- Güzel değil mi? diye sordu Alise.</span></span></p>

    <p class="style2"><span class="fontstyle3"><span class="calibre8">Chloé kırmızı dudaklı kumral saçlıydı... mutlu bir havası vardı ve elbisesinin bunda bir etkisi yoktu.</span></span></p>

    <p class="style2"><span class="fontstyle3"><span class="calibre8">- Cesaret edemem! dedi Colin.</span></span></p>

    <p class="style2"><span class="fontstyle3"><span class="calibre8">Sonra Alise’i bıraktı ve Chloé’yi davet etti.</span></span> <span class="fontstyle5"><span class="calibre18">Chloé</span></span> <span class="fontstyle3"><span class="calibre8">ona baktı. Güldü ve sağ elini omzuna koydu. Soğuk parmaklarını boynunda hissediyordu. Colin zekice seçtiği bir çift beyin sinirinin emriyle sağ pazısını kasarak aralarındaki mesafeyi kısalttı.</span></span></p>

    <p class="style2"><span class="fontstyle3"><span class="calibre8">Chloé halen ona bakıyordu. Mavi gözleri vardı. Kıvırcık ve parlak saçlarını geriye atmak için başını salladı; sert ve kendinden emin bir hareketle de şakağını Colin’in yanağına yapıştırdı.</span></span></p>

    <p class="style2"><span class="fontstyle3"><span class="calibre8">Çevrelerinde derin bir sessizlik yayıldı ve dünyanın geri kalan kısmı umurlarında olmadı.</span></span></p>

    <p class="style2"><span class="fontstyle3"><span class="calibre8">Ancak tahmin edileceği üzere plak durdu. Sadece Colin asıl gerçeğe döndü, ve tavanın kafesli olduğunu, ve buradan üst kattaki kiracıların izlediğini, duvar diplerinin su süsenlerinin saçakları altında gizlendiğini, renkli gazların gelişigüzel açılmış deliklerden çıktığını ve arkadaşı İsis’in önünde durup hersinyen bir tepside küçük pastalar getirdiğini fark etti.</span></span></p>

    <p class="style2"><span class="fontstyle3"><span class="calibre8">- Sağol, dedi Chloé buklelerini sallayarak.</span></span></p>

    <p class="style2"><span class="fontstyle3"><span class="calibre8">- Sağol, dedi Colin, süslü püslü küçük bir ekler aldı.</span></span></p>

    <p class="style2"><span class="fontstyle3"><span class="calibre27">- Hata ediyorsun! dedi Chloé’ye, çok güzeller.</span></span></p>

    <p class="style2"><span class="fontstyle3"><span class="calibre8">Sonra öksürdü, çünkü şansızlık bu ya, pastanın içine gizlenmiş bir kirpi dikeniyle karşılaştı. Chloé güzel dişlerini göstererek güldü.</span></span></p>

    <p class="style2"><span class="fontstyle3"><span class="calibre8">- Ne oldu?</span></span></p>

    <p class="style2"><span class="fontstyle3"><span class="calibre8">Rahatça öksürmek için kızı bırakıp yanından ayrılması gerekti; sonunda da duruldu. Chloé iki kadehle geliverdi.</span></span></p>

    <p class="style2"><span class="fontstyle3"><span class="calibre8">- İçin bunu da kendinize gelin.</span></span></p>

    <p class="style2"><span class="fontstyle3"><span class="calibre8">- Teşekkürler! dedi Colin. Şampanya mı?</span></span></p>

    <p class="style2"><span class="fontstyle3"><span class="calibre8">- Bir kokteyl.</span></span></p>

    <p class="style2"><span class="fontstyle3"><span class="calibre8">Büyük bir yudum aldı ve boğuluyordu. Chloé gülmesini tutamadı. Chick ve Alise yaklaştılar.</span></span></p>

    <p class="style2"><span class="fontstyle3"><span class="calibre8">- Nesi var? diye sordu Chick.</span></span></p>

    <p class="style2"><span class="fontstyle3"><span class="calibre8">- İçmesini bilmiyor! dedi Chloé.</span></span></p>

    <p class="style2"><span class="fontstyle3"><span class="calibre8">Alise nazikçe sırtına vurdu ve Uzakdoğu gongları gibi ses çıkardı. Ardından da herkes masaya geçmek için dans etmeyi bıraktı.</span></span></p>

    <p class="style2"><span class="fontstyle3"><span class="calibre8">- Neyse işte! dedi Chick. Rahatladık artık. İyi bir plak koysak mı?</span></span></p>

    <p class="style2"><span class="fontstyle3"><span class="calibre8">Colin’e göz kırptı...</span></span></p>

    <p class="style2"><span class="fontstyle3"><span class="calibre8">- Biraz biglesanabana dansı yapsak mı? dedi Alise.</span></span></p>

    <p class="style2"><span class="fontstyle3"><span class="calibre8">Chick pikap yanındaki plakların sırasını altüst etti.</span></span></p>

    <p class="style2"><span class="fontstyle3"><span class="calibre8">- İşte, dedi Chick koydum bir plak.</span></span></p>

    <p class="style2"><span class="fontstyle3"><span class="calibre8">Bu bir bougie-wougie plağıydı.</span></span></p>

    <p class="style2"><span class="fontstyle3"><span class="calibre8">Chloé bekliyordu.</span></span></p>

    <p class="style2"><span class="fontstyle3"><span class="calibre8">- Herhalde bununla biglesanabana dansı yapmayacaksınız! dedi dehşetle Colin, Chick’le Alise’e.</span></span></p>

    <p class="style2"><span class="fontstyle3"><span class="calibre8">- Neden olmasın ki?... diye sordu Chick.</span></span></p>

    <p class="style2"><span class="fontstyle3"><span class="calibre8">- Siz bakmayın buna! dedi Chloé’ye.</span></span></p>

    <p class="style2"><span class="fontstyle3"><span class="calibre8">Chloé’ye sarıldı. Chloé gözlerini Colin’in bej ceketinin yakasına yaklaştırdı. Colin hafifçe başını eğdi ve kulağıyla omzu arasından öptü. Chloé titredi ancak başını çekmedi.</span></span></p>

    <p class="style2"><span class="fontstyle3"><span class="calibre8">Colin de dudaklarını çekmedi.</span></span></p>

    <p class="style2"><span class="fontstyle3"><span class="calibre8">Bu sırada Alise ve Chick siyahi tarzda biglesanabana dansını yapıyorlardı.</span></span></p>

    <p class="style2"><span class="fontstyle3"><span class="calibre8">Plak çok çabuk bitti. Alise oradan ayrıldı ve daha sonra ne çalacağına baktı. Chick kendini bir divana attı. Çolin ve Chloé onun önünde duruyordu. Onları bacaklarından yakalayıp yanına düşürdü.</span></span></p>

    <p class="style2"><span class="fontstyle3"><span class="calibre8">- Evet kuzucuklarım, her şey tıkırında mı?...</span></span></p>

    <p class="style2"><span class="fontstyle3"><span class="calibre8">Colin oturdu ve Chloé de yanına sokuluverdi.</span></span></p>

    <p class="style2"><span class="fontstyle3"><span class="calibre8">- Ne şeker bu kız, ha ne dersin? dedi Chick.</span></span></p>

    <p class="style2"><span class="fontstyle3"><span class="calibre8">Chloé gülümsedi. Colin bir şey söylemedi ama kolunu Chloé’nin boynuna doladı ve pek de aldırmadan elbisesinin ilk düğmesiyle oynamaya başladı, düğme açıldı.</span></span></p>

    <p class="style2"><span class="fontstyle3"><span class="calibre8">Alise geri geldi.</span></span></p>

    <p class="style2"><span class="fontstyle3"><span class="calibre8">- Kaysana Chick. Colin’le senin aranıza oturmak istiyorum.</span></span></p>

    <p class="style2"><span class="fontstyle3"><span class="calibre8">Plak seçimini iyi yapmıştı. Duke Ellington’un düzenlediği <i class="calibre4">Chloé</i>’ydi.</span></span> <span class="fontstyle3"><span class="calibre8">Colin, Chloé’nin kulak arkasındaki saçlarını ufak ufak ısırıyordu. Fısıldadı:</span></span></p>

    <p class="style2"><span class="fontstyle3"><span class="calibre8">- Bu tamamen sizsiniz.</span></span></p>

    <p class="style2"><span class="fontstyle3"><span class="calibre8">Chloé yanıtlamaya fırsat bulamadan, diğerlerinin hepsi şimdi masaya oturmanın kesinlikle zamanı olmadığını düşünerek yeniden dans etmeye başladılar.</span></span></p>

    <p class="style2"><span class="fontstyle3"><span class="calibre8">-Oh! dedi Chloé. Yazık oldu!...</span></span></p>
  </div>
</body>
</html>