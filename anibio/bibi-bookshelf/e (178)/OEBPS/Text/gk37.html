<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection9">
    <span class="fontstyle9"><span class="calibre25"><br class="calibre6" id="calibre_pb_34"/></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style"><span class="fontstyle9"><span class="calibre26">XXIX</span></span></h1>

    <p class="style"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Koridordan geçerken Nicolas durdu. Güneşler içeri güçlükle giriyordu. Sarı seramik karolar donuklaşmış ve ince bir buğuyla kaplanmış gibi duruyorlardı, ve güneş ışınları metalsi damlalar halinde sıçramak yerine zayıf ve tembel damlalar halinde yerde parçalara ayrılıyordu. Güneşten leke leke olmuş duvarlar eskisi gibi aynı şekilde parlamıyordu. Fareler bu değişiklikten ötürü özel olarak rahatsız olmuş gibi görünmüyorlardı, ilk anda sadece siyah bıyıklı gri olanının çok sıkılmış olduğu görülüyordu. Nicolas, onun, yolculuğun ve yolda kurduğu dostlukların ansızın son bulmasına içerlediğini düşünüyordu.</span></span></p>

    <p class="style2"><span class="fontstyle3"><span class="calibre8">- Canın mı sıkkın? diye sordu.</span></span></p>

    <p class="style2"><span class="fontstyle3"><span class="calibre8">Fare bıkkın bir hareket yaptı ve duvarları gösterdi.</span></span></p>

    <p class="style2"><span class="fontstyle3"><span class="calibre8">- Evet, dedi Nicolas. Böyle olmamaları gerekti. Eskiden daha iyiydi, ama ne olduğunu bilmiyorum.</span></span></p>

    <p class="style2"><span class="fontstyle3"><span class="calibre8">Fare bir an için düşünür gibi yaptı sonra kafasını salladı, anlamadığını belirten bir havayla kollarını iki yana açtı.</span></span></p>

    <p class="style2"><span class="fontstyle3"><span class="calibre8">- Ben de anlamıyorum, dedi Nicolas. İyice ovalasak da değişmiyor. Hava böyle bozdu herhalde.</span></span></p>

    <p class="style2"><span class="fontstyle3"><span class="calibre8">Düşünceli düşünceli durdu, bu kez o başını salladı, sonra yoluna devam etti. Fare kollarını kavuşturdu ve umursamaz bir havayla sakızını çiğnedi sonra bunun kedi sakızı olduğunu anlayarak aniden tükürdü. Satıcı yanılmıştı herhalde.</span></span></p>

    <p class="style2"><span class="fontstyle13"><span class="calibre28">Yemek</span></span> <span class="fontstyle3"><span class="calibre8">salonunda Chloé, Colin’le yemek yiyordu.</span></span></p>

    <p class="style2"><span class="fontstyle3"><span class="calibre8">- Evet daha iyisin ya? diye sordu Nicolas.</span></span></p>

    <p class="style2"><span class="fontstyle3"><span class="calibre8">- Bak şu işe? dedi Colin, herkes gibi konuşmaya karar verdin demek.</span></span></p>

    <p class="style2"><span class="fontstyle3"><span class="calibre8">- Ayakkabılarımı giymedim, diye açıkladı Nicolas.</span></span></p>

    <p class="style2"><span class="fontstyle3"><span class="calibre8">- Fena değilim, dedi Chloé,</span></span></p>

    <p class="style2"><span class="fontstyle3"><span class="calibre8">Eve döndüğü için gözleri parlıyor, teni ışıldıyor mutlu görünüyordu.</span></span></p>

    <p class="style2"><span class="fontstyle3"><span class="calibre8">- Tavuklu tartın yarısını yedi, dedi Colin.</span></span></p>

    <p class="style2"><span class="fontstyle3"><span class="calibre8">- Çok sevindim, dedi Nicolas, Bu Gouffé’nin tarifi değildi.</span></span></p>

    <p class="style2"><span class="fontstyle3"><span class="calibre8">- Bugün ne yapmak istersin Chloé? diye sordu Colin.</span></span></p>

    <p class="style2"><span class="fontstyle3"><span class="calibre8">- Evet, dedi Nicolas, öğlen yemeğini geç mi erken mi yiyelim?</span></span></p>

    <p class="style2"><span class="fontstyle3"><span class="calibre8">-İkiniz ve Chick ve Alise ve İsis’le dışarı çıkıp paten pistine, mağazalara, sürpriz partilere gitmek ve kendime emniyetli yeşil bir yüzük almak isterim, dedi Chloé.</span></span></p>

    <p class="style2"><span class="fontstyle3"><span class="calibre8">- İyi o zaman! dedi Nicolas. Ben hemen mutfağa geçeyim.</span></span></p>

    <p class="style2"><span class="fontstyle3"><span class="calibre8">- Yemeği sivil elbisenle yap Nicolas, dedi Chloé, böylesi bizim için çok daha az yorucu oluyor. Ayrıca daha da çabuk hazır olursun.</span></span></p>

    <p class="style2"><span class="fontstyle3"><span class="calibre8">- Dublözon kasamdan para alacağım, dedi Colin ve sen de Chloé, arkadaşlara telefon et; güzel güzel gezelim.</span></span></p>

    <p class="style2"><span class="fontstyle3"><span class="calibre8">- Arıyorum... dedi Chloé.</span></span></p>

    <p class="style2"><span class="fontstyle3"><span class="calibre8">Kalktı ve telefona koştu. Ahizeyi kaldırdı Chick’le konuşmak istediğini söylemek isterken baykuş sesi çıkardı.</span></span></p>

    <p class="style2"><span class="fontstyle3"><span class="calibre8">Nicolas küçük bir kolu çevirerek masayı topladı, halının altında kaybolan lastik bir boru yardımıyla kirli bulaşıklar eviyeye doğru gidiyordu. Mutfaktan ayrıldı ve koridora girdi.</span></span></p>

    <p class="style2"><span class="fontstyle3"><span class="calibre8">Fare, arka ayaklarının üstünde elleriyle matlaşmış karolardan birini ovuyordu. Ovaladığı yer yeniden parlıyordu.</span></span></p>

    <p class="style2"><span class="fontstyle3"><span class="calibre8">- İyi beceriyorsun sen!... dedi Nicolas. Harika olmuş... Fare nefes nefese durdu ve Nicolas’ya ellerinin parçalanmış ve kan içinde kalmış uçlarını gösterdi.</span></span></p>

    <p class="style2"><span class="fontstyle3"><span class="calibre8">- Ah! dedi Nicolas. Bırak şunu da gel, zaten burada daha çok güneş var. Gel de pansuman yapayım sana.</span></span></p>

    <p class="style2"><span class="fontstyle3"><span class="calibre8">Onu üst cebine koydu; nefesi kesilmişti, gözleri yarı açık, yaralı bacaklarını dışarı sarkıttı.</span></span></p>

    <p class="style2"><span class="fontstyle3"><span class="calibre8">Colin dublözon kasasının butonlarını büyük bir hızla çeviriyor ve şarkı mırıldanıyordu. Son günlerin sıkıntısı kalmamıştı ve kalbi sanki portakal gibiydi. Kasası beyaz mermerden fildişi kakmalıydı ve siyahlı yeşilli ametist butonları vardı. Kasanın seviyesi altmış bin dublözonu gösteriyordu.</span></span></p>

    <p class="style2"><span class="fontstyle3"><span class="calibre8">Kapak zeytin yağlı bir çatırdamayla açıldı Colin gülümsemeyi bıraktı. Seviye hangi nedenden olduğu belirsiz bir şekilde takılmış ve iki üç titreyişten sonra otuz beş bin dublözonda sabitlenmişti. Elini kasaya daldırdı ve çabucak bu son çıkan sayıyı kontrol etti.</span></span></p>

    <p class="style2"><span class="fontstyle3"><span class="calibre8">Kafadan hızlı bir hesap yaparak, bu sayının doğru olup olmadığına baktı; yüz binin, yirmi beş binini Chick’e, on beş binini arabaya, beş binini düğüne vermişti. Şimdi biraz rahatladı.</span></span></p>

    <p class="style2"><span class="fontstyle3"><span class="calibre8">- Normal, dedi yüksek sesle, sesi kendisine garip bir biçimde değişmiş geldi.</span></span></p>

    <p class="style2"><span class="fontstyle3"><span class="calibre8">Gerekli kadarını aldı sonra da yarısını sıkıntılı bir biçimde yerine koydu ve kapağını kapadı. Butonlar iyice duyulan küçük çatırtıyla hızlıca döndüler. Yeniden kadrana vurdu ve içindeki toplamı iyi gösterip göstermediğini kontrol etti.</span></span></p>

    <p class="style2"><span class="fontstyle3"><span class="calibre8">Sonra kalktı. Değdiğini düşündüğü için Chloé’ye verdiği paranın büyüklüğüne şaşırarak birkaç saniye ayakta kaldı, sabah yatakta saçları darmadağınık Chloé’yi, uzanmış bedeni üstündeki çarşafın şeklini, örtüyü kaldırdığındaki amber renkli tenini düşünerek gülümsedi ve aniden kasayı düşünmeye zorladı kendini çünkü bunları düşünmenin sırası değildi. Chloé giyiniyordu.</span></span></p>

    <p class="style2"><span class="fontstyle3"><span class="calibre8">- Nicolas’ya söyle de sandviç hazırlasın, dedi, hemen gidelim... Onlara İsis’lerde randevu verdim.</span></span></p>

    <p class="style2"><span class="fontstyle3"><span class="calibre8">Colin bir boşluktan yararlanarak omzundan öptü ve Nicolas’ya</span></span> <span class="fontstyle3"><span class="calibre8">haber vermeye gitti. Nicolas da farenin tedavisini bitirmiş ve ona bambudan bir çift küçük koltuk değneği yapmıştı.</span></span></p>

    <p class="style2"><span class="fontstyle3"><span class="calibre8">- İşte oldu... dedi. Akşama kadar bununla yürü, bir şeyciğin kalmaz.</span></span></p>

    <p class="style2"><span class="fontstyle3"><span class="calibre8">- Nesi var? diye sordu Colin farenin başını okşayarak.</span></span></p>

    <p class="style2"><span class="fontstyle3"><span class="calibre8">- Koridordaki karoları temizlemek istemiş! dedi Nicolas. Becermiş ama canı da yanmış!</span></span></p>

    <p class="style2"><span class="fontstyle3"><span class="calibre8">- Üzülme, dedi Colin. Kendi başına düzelir,</span></span></p>

    <p class="style2"><span class="fontstyle3"><span class="calibre8">- Bilmiyorum, dedi Nicolas. Çok garip. Sanki karolar nefes alamıyorlar.</span></span></p>

    <p class="style2"><span class="fontstyle3"><span class="calibre8">- Düzelir, dedi Colin, en azından ben öyle sanıyorum. Şimdiye kadar böyle bir şey oldu mu ki?</span></span></p>

    <p class="style2"><span class="fontstyle3"><span class="calibre8">- Hayır, dedi Nicolas.</span></span></p>

    <p class="style2"><span class="fontstyle3"><span class="calibre8">Colin birkaç saniye mutfak penceresinin önünde durdu.</span></span></p>

    <p class="style2"><span class="fontstyle3"><span class="calibre8">- Belki de normalde böyle eskiyorlardır. Değiştirmeyi de deneyebiliriz...</span></span></p>

    <p class="style2"><span class="fontstyle3"><span class="calibre8">- Çok pahalıya mal olur, dedi Nicolas.</span></span></p>

    <p class="style2"><span class="fontstyle3"><span class="calibre8">- Evet... dedi Colin. Beklesek daha iyi.</span></span></p>

    <p class="style2"><span class="fontstyle3"><span class="calibre8">- Sen ne istiyordun? diye sordu Nicolas.</span></span></p>

    <p class="style2"><span class="fontstyle3"><span class="calibre8">-Yemek yapma, dedi Colin. Sadece sandviç hazırla, hemen çıkacağız.</span></span></p>

    <p class="style2"><span class="fontstyle3"><span class="calibre8">- Tamam, giyineyim, dedi Nicolas.</span></span></p>

    <p class="style2"><span class="fontstyle3"><span class="calibre8">Fareyi yere bıraktı, fare iki küçük koltuk değneği arasında sıçrayarak kapıya yöneldi. Siyah bıyıkları iki yandan çıkıyordu.</span></span></p>
  </div>
</body>
</html>