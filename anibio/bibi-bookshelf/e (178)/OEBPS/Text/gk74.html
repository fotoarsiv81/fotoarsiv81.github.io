<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection11">
    <span class="fontstyle9"><span class="calibre25"><br class="calibre6" id="calibre_pb_71" /></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style"><span class="fontstyle9"><span class="calibre26">LXIV</span></span></h1>

    <p class="style"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Rahip, İsviçreli’yle konuşuyordu ve Colin konuşmalarını bitirmelerini bekledi, sonra yaklaştı. Ayağının altındaki yeri artık göremiyordu, her seferinde ayağı takılıyordu, gözleri düğün yataklarındaki koyu renk saçlarıyla duru tenli Chloé’yi, düzgün burnunu, hafif bombeli alnını, oval biçimli tatlı yüzünü onu dünyadan uzaklaştıran kapalı gözkapaklarını görüyordu.</span></span></p>

    <p class="style2"><span class="fontstyle3"><span class="calibre8">- Cenaze töreni için mi geldiniz? dedi Rahip.</span></span></p>

    <p class="style2"><span class="fontstyle3"><span class="calibre8">- Chloé öldü, dedi Colin.</span></span></p>

    <p class="style2"><span class="fontstyle3"><span class="calibre8">Colin, kendisinin “Chloé öldü” dediğini duydu ve inanmadı.</span></span></p>

    <p class="style2"><span class="fontstyle3"><span class="calibre8">- Biliyorum, dedi Rahip, ne kadar harcamak istersiniz? Her halde güzel bir tören istersiniz.</span></span></p>

    <p class="style2"><span class="fontstyle3"><span class="calibre8">- Evet, dedi Colin.</span></span></p>

    <p class="style2"><span class="fontstyle3"><span class="calibre8">- İki bin dublözon civarında size iyi bir şeyler hazırlayabilirim, dedi Rahip. Daha pahalı şeylerim de var tabii.</span></span></p>

    <p class="style2"><span class="fontstyle3"><span class="calibre8">- Sadece yirmi dublözonum var, dedi Colin. Belki, otuz, kırk dublözon çıkarabilirim ama hemen değil.</span></span></p>

    <p class="style2"><span class="fontstyle3"><span class="calibre8">Rahip ciğerlerini havayla doldurdu ve iğrenç bir nefes çıkardı.</span></span></p>

    <p class="style2"><span class="fontstyle3"><span class="calibre8">- O zaman size yoksul töreni yapmak gerek.</span></span></p>

    <p class="style2"><span class="fontstyle3"><span class="calibre8">- Ben yoksulum... dedi Colin, ve Chloé öldü...</span></span></p>

    <p class="style2"><span class="fontstyle3"><span class="calibre8">- Evet, dedi Rahip, ama adamakıllı gömülmeyi ayarlamadan insan ölmemeli. Beş yüz dublözonunuz bile yok demek?</span></span></p>

    <p class="style2"><span class="fontstyle3"><span class="calibre8">- Hayır, dedi Colin, birçok defada ödememi kabul ederseniz yüz dublözona kadar çıkarım; “Chloé öldü” demenin ne demek olduğunu biliyor musunuz siz?</span></span></p>

    <p class="style2"><span class="fontstyle3"><span class="calibre8">- Biliyorsunuz, dedi Rahip, alışkınım, beni çok etkilemiyor. Size Tanrı’ya yalvarmanızı öneririm, ancak korkarım ki bu kadar az para için onu rahatsız etmek de ters düşebilir</span></span></p>

    <p class="style2"><span class="fontstyle3"><span class="calibre8">- Ah! dedi Colin, onu rahatsız etmeyeceğim. Fazla bir şey yapabileceğini sanmıyorum, baksanıza çünkü Chloé öldü,</span></span></p>

    <p class="style2"><span class="fontstyle3"><span class="calibre8">- Değiştirelim şu konuyu, dedi Rahip. Şeyi düşünsenize, ne bileyim, herhangi bir şey işte örneğin...</span></span></p>

    <p class="style2"><span class="fontstyle3"><span class="calibre8">- Yüz dublözona, eli yüzü düzgün bir tören yapabilir miyim? dedi Colin.</span></span></p>

    <p class="style2"><span class="fontstyle3"><span class="calibre8">- Böyle bir öneri söz konusu olamaz, dedi Rahip, yüz elliye çıkarmalısınız.</span></span></p>

    <p class="style2"><span class="fontstyle3"><span class="calibre8">- Size ödemem için çok zaman gerekecek.</span></span></p>

    <p class="style2"><span class="fontstyle3"><span class="calibre8">-Bir işiniz var ya... Bana küçücük bir kâğıt imzalarsınız.</span></span></p>

    <p class="style2"><span class="fontstyle3"><span class="calibre8">- Nasıl isterseniz, dedi Colin.</span></span></p>

    <p class="style2"><span class="fontstyle3"><span class="calibre8">- Bu durumda belki iki yüze kadar çıkarsınız, Kayyum ve İsviçreli sizin yanınızda dururlar, yüz elli verince karşınızda duruyorlar.</span></span></p>

    <p class="style2"><span class="fontstyle3"><span class="calibre8">- Yapamam, dedi Colin. Bu işte çok uzun süre çalışacağımı sanmıyorum.</span></span></p>

    <p class="style2"><span class="fontstyle3"><span class="calibre8">- O halde, yüz elli diyoruz... diye bitirdi Rahip. Çok yazık, gerçekten çok iğrenç bir tören olacak. Midemi bulandırıyorsunuz, çok cimrilik ediyorsunuz.</span></span></p>

    <p class="style2"><span class="fontstyle3"><span class="calibre8">- Affedersiniz, dedi Colin.</span></span></p>

    <p class="style2"><span class="fontstyle3"><span class="calibre8">- Gelin de şu kâğıtları imzalayın, dedi Rahip ve Colin’i hırsla itti.</span></span></p>

    <p class="style2"><span class="fontstyle3"><span class="calibre8">Colin bir sandalyeye çarptı ve gürültüye kızan Rahip onu yeniden ayinhane’ye doğru itti ve homurdanarak arkasından gitti.</span></span></p>
  </div>
</body>
</html>
