<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection11">
    <span class="fontstyle3"><span class="calibre11"><br class="calibre6" id="calibre_pb_64" /></span></span>

    <p class="msonormal1"><span class="fontstyle3"><span class="calibre8"> </span></span></p>

    <h1 class="style4"><span class="fontstyle9"><span class="calibre26">LVII</span></span></h1>

    <p class="style4"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Arkasını döndü. Kalın kara bir duman vitrini dolduruyordu ve insanlar bakmaya başladı, ateşi yakmadan önce üç kibrit harcamıştı, Partre’ın kitapları kolay kolay alev almıyorlardı. Kitapçı masasının arkasında yatıyordu, kalbi yanı başında, yanmaya başlamıştı, siyah bir alev ve kaynayan kan eğik bir biçimde fışkırarak çıkmaya başlamıştı bile. Üç yüz metre arkada, ilk iki kitapçı çatır çatır ve harıl harıl yanıyordu, kitapçılar ölmüştü, Chick’e kitap satmış herkes aynı biçimde ölecekti ve kitapçı dükkânları yanacaktı. Alise ağlıyor ve koşuyordu, kalbini gören Jean-Sol Partre’ın gözlerini hatırlıyordu, başta onu öldürmek istememişti, sadece son kitabının çıkmasını engellemek ve Chick’i çevresinde git gide yükselen bu felaketten kurtarmak istemişti. Hepsi, Chick’e karşı bir olmuşlardı onun parasını almak istemişlerdi, Partre’a olan hayranlığından yararlandılar, ona hiçbir değeri olmayan eski elbiselerini, parmak izleri olan pipoları sattılar, kendilerini bekleyen kaderi hak ettiler. Solunda ciltli serilerle süslenmiş bir vitrin gördü, durdu, derin bir soluk aldı ve içeri girdi.</span></span></p>

    <p class="style2"><span class="fontstyle3"><span class="calibre8">- Ne istemiştiniz? diye sordu kitapçı.</span></span></p>

    <p class="style2"><span class="fontstyle3"><span class="calibre8">- Partre’ınız var mı? dedi Alise.</span></span></p>

    <p class="style2"><span class="fontstyle3"><span class="calibre8">- Evet, ama, dedi kitapçı, çok değerli bunlar şimdilik size veremem, hepsini iyi bir müşterime ayırdım.</span></span></p>

    <p class="style2"><span class="fontstyle3"><span class="calibre8">- Chick mi? dedi Alise.</span></span></p>

    <p class="style2"><span class="fontstyle3"><span class="calibre8">- Evet, diye cevap verdi kitapçı, sanırım adı buydu.</span></span></p>

    <p class="style2"><span class="fontstyle3"><span class="calibre8">- Artık sizden bunları alamayacak, dedi Alise.</span></span></p>

    <p class="style2"><span class="fontstyle3"><span class="calibre8">Ona yaklaştı ve mendilini yere düşürdü. Kitapçı onu almak için çatırdayarak yere eğildi, hızlı bir hareketle yürek sökücüsünü sırtına sapladı, ağlıyordu ve yeniden titremeye başladı, kitapçı yüzü yere doğru düştü, Alise mendilini almaya cesaret edemedi, adam parmaklarıyla mendili sıkmıştı. Yürek sökücüsü çıktı, kanatları arasında kitapçının küçücük parlak kırmızı kalbini tutuyordu, Alise kanatları açtı, kalp kitapçıya doğru yuvarlandı. Acele etmek gerekiyordu, bir gazete yığını aldı, kibriti çaktı ve tezgâha doğru attı üstüne de gazeteleri fırlattı, ardından en yakın reyondan bulduğu Nicolas Calas</span></span><a class="pcalibre pcalibre1" href="../Text/gk78.html#_ftn80" id="_ftnref80" title=""><span class="msofootnotereference"><span class="calibre13"><span class="msofootnotereference"><span class="calibre19">[80]</span></span></span></span></a><span class="fontstyle3"><span class="calibre8">’ın bir düzine kitabını aceleyle attı, alev sıcak bir titreyişle kitaplar üstünde gezindi, tezgâhın ahşabında dumanlar tütüyor ve çatırdıyordu, dumanlar dükkânı dolduruyordu. Alise son bir kitap sırasını da ateşin içine itiverdi ve el yordamıyla çıktı, kimse girmesin diye kapı tokmağını çekti ve koşmaya başladı. Gözleri yanıyordu ve saçları duman kokuyordu, koşuyordu ve gözyaşları artık yanaklarından akmıyordu, rüzgâr onları hemen kurutuyordu. Chick’in yaşadığı semte yaklaştı, sadece iki, üç tane kitapçı kalmıştı, diğerleri tehlike oluşturmuyordu. Bir sonrakine girmeden önce arkasını döndü gökyüzünde kalın duman bulutlarının yükseldiğini gördü ve insanlar Pompacılar Takımının karmaşık makinelerini görmek için koşuşturuyordu. Alise kapıyı kapadığı için kocaman büyük beyaz araçlar sokaktan girdiler; gözleriyle aynadan onları izledi, ve kitapçı ona yaklaştı ve ne istediğini sordu.</span></span></p>
  </div>
</body>
</html>
