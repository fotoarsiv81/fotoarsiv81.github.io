<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection9">
    <span class="fontstyle9"><span class="calibre25"><br class="calibre6" id="calibre_pb_38"/></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style"><span class="fontstyle9"><span class="calibre26">XXXIII</span></span></h1>

    <p class="style"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Chloé’nin ılık ve huzur veren eli Colin’in avucundaydı. Chloé ona bakıyordu, biraz şaşırmış açık renk gözleri onu dinlendiriyordu. Platformun altında, birbirlerini yok etmeye can atan sıkıntılar toplanmıştı. Chloé, bedeninde asılı kalmış bir güç, göğüs kafesinde garip bir varlık hissetti, nasıl karşı koyacağını bilmiyordu, içine yapışmış düşmanını hafifçe yerinden oynatmak için ara ara öksürüyordu. Sanki iyice öksürdü mü düşmanının zalim şiddetine ve sinsi kötülüğüne yenik düşecekmiş gibi geliyordu. Göğsü güçlükle inip kalkıyordu, ve kaygan çarşafların uzun ve çıplak bacaklarına değmesi hareketlerine bir sakinlik katıyordu. Colin yanı başında hafifçe eğilmiş ona bakıyordu. Gece yavaş yavaş yaklaşıyor, yatağın başucunda duvara gömülü yuvarlak mat kristal içindeki yanan lambanın ışıklı küçük çekirdeğinin çevresinde tek merkezli katmanlara dönüşüyordu.</span></span></p>

    <p class="style2"><span class="fontstyle3"><span class="calibre8">- Bana bir müzik koy, Colin’ciğim, dedi Chloé. Sevdiğin parçalardan koy.</span></span></p>

    <p class="style2"><span class="fontstyle3"><span class="calibre8">- Müzik yorabilir seni, dedi Colin.</span></span></p>

    <p class="style2"><span class="fontstyle3"><span class="calibre8">Çok uzaklardan konuşuyordu, yüzü çok asıktı. Kalbi tüm göğüs kafesini kaplıyordu, bunun ancak şimdi farkına varmıştı.</span></span></p>

    <p class="style2"><span class="fontstyle3"><span class="calibre8">- Hayır, lütfen koy, dedi Chloé.</span></span></p>

    <p class="style2"><span class="fontstyle3"><span class="calibre8">Colin kalktı, küçük meşe merdivenden indi ve otomatik aleti şarj etti. Bütün odalarda hoparlörler vardı, Colin de yatak odasındakini çalıştırdı.</span></span></p>

    <p class="style2"><span class="fontstyle3"><span class="calibre8">- Ne koydun? diye sordu Chloé.</span></span></p>

    <p class="style2"><span class="fontstyle3"><span class="calibre8">Gülümsedi. Çok iyi tanıyordu çalanı.</span></span></p>

    <p class="style2"><span class="fontstyle3"><span class="calibre8">- Hatırladın mı? dedi Colin.</span></span></p>

    <p class="style2"><span class="fontstyle3"><span class="calibre8">- Hatırlıyorum...</span></span></p>

    <p class="style2"><span class="fontstyle3"><span class="calibre8">- Ağrımıyor ya?...</span></span></p>

    <p class="style2"><span class="fontstyle3"><span class="calibre8">- Çok ağrımıyor...</span></span></p>

    <p class="style2"><span class="fontstyle3"><span class="calibre8">Nehirlerin denize döküldüğü yerlerde, ganimetlerin dans ettiği köpüklü ters akıntılar aşılması güç bir engel oluşturur. Dışarının karanlığıyla lambanın ışığı arasında anılar geri geliyordu, aydınlığa çarpıyor, bir batıp bir çıkarak beyaz karınlarını ve gümüş rengi sırtlarını gösteriyorlardı. Chloé biraz doğruldu.</span></span></p>

    <p class="style2"><span class="fontstyle3"><span class="calibre8">- Gel de yanıma otur...</span></span></p>

    <p class="style2"><span class="fontstyle3"><span class="calibre8">Colin ona yaklaştı, yatağın yanına oturdu ve Chloé’nin başı sol kolunun boşluğuna yerleşti. İnce geceliğinin danteli Chloé’nin altın sarısı derisi üstünde göğüsleri hafifçe ortaya çıkardığı için şişmiş belirsiz biçimler çiziyordu. Chloé eliyle Colin’in omzuna asılmıştı.</span></span></p>

    <p class="style2"><span class="fontstyle3"><span class="calibre8">- Kızmadın ya?...</span></span></p>

    <p class="style2"><span class="fontstyle3"><span class="calibre8">-Niye kızayım ki?...</span></span></p>

    <p class="style2"><span class="fontstyle3"><span class="calibre8">- Böyle aptal bir karın olmasına...</span></span></p>

    <p class="style2"><span class="fontstyle3"><span class="calibre8">Omuz boşluğundan öptü.</span></span></p>

    <p class="style2"><span class="fontstyle3"><span class="calibre8">- Çek kolunu biraz, Chloé’m, üşüyeceksin.</span></span></p>

    <p class="style2"><span class="fontstyle3"><span class="calibre8">- Üşümüyorum, dedi Chloé. Plağı dinle.</span></span></p>

    <p class="style2"><span class="fontstyle3"><span class="calibre8">Johnny Hodges’un çalışında uçucu bir şeyler vardı, açıklanamaz şeyler, son derece duygusal şeyler. Bedenden ayrılmış, saf haldeki duygusallık.</span></span></p>

    <p class="style2"><span class="fontstyle3"><span class="calibre8">Odanın köşeleri değişti, müziğin etkisiyle yuvarlanmaya başladı. Colin ve Chloé bir kürenin merkezinde dinleniyorlardı.</span></span></p>

    <p class="style2"><span class="fontstyle3"><span class="calibre8">- Neydi bu? diye sordu Chloé.</span></span></p>

    <p class="style2"><span class="fontstyle3"><span class="calibre8">- <i class="calibre4">The Mood</i></span></span> <span class="fontstyle5"><span class="calibre10">to be Wooed</span></span><a class="pcalibre pcalibre1" href="../Text/gk78.html#_ftn52" id="_ftnref52" title=""><span class="msofootnotereference"><i class="calibre4"><span class="calibre13"><span class="msofootnotereference"><b class="calibre7"><span class="calibre19">[52]</span></b></span></span></i></span></a><span class="fontstyle5"><span class="calibre10">…</span></span> <span class="fontstyle3"><span class="calibre8">dedi Colin.</span></span></p>

    <p class="style2"><span class="fontstyle3"><span class="calibre8">- Ben de tam öyle hissetmiştim, dedi Chloé. Odamız bu şekli almışken doktor içeri nasıl girebilecek?</span></span></p>
  </div>
</body>
</html>