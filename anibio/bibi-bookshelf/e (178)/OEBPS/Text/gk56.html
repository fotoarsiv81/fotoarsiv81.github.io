<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection9">
    <span class="fontstyle3"><span class="calibre11"><br class="calibre6" id="calibre_pb_53"/></span></span>

    <p class="msonormal1"><span class="fontstyle3"><span class="calibre8"> </span></span></p>

    <h1 class="style4"><span class="fontstyle9"><span class="calibre26">XLVIII</span></span></h1>

    <p class="style4"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Colin gizli kontrol kulübesinden geçti ve kartını deldirmek için makineye soktu. Her zamanki gibi atölyeye girerken metal kapının eşiğine takıldı ve kara bir duman ve buhar bulutu bir anda yüzüne çarptı. Gürültüler ona kadar geliyordu; genel turboalternatörlerin sağır eden vınlaması, birbirine geçmiş demir kirişlerde yürüyen köprülerin şıngırtısı, çan sacının üstüne üşüşen atmosferin sert rüzgârının uğultusu. Geçit çok karanlıktı, sadece altı metrede bir kaygan nesnelerin çevrelerinde dönebilmek için duvarların ve yerin pürüzlerine asılarak ışığı ağır ağır kayıp giden kızılımsı ampullerle aydınlatılmıştı. Ayaklarının altındaki yamru yumru olmuş yer yer delinmiş sac çok sıcaktı, deliklerden en aşağıdaki taşocaklarının karanlık kırmızı yüzleri görünüyordu. Akışkan maddeler gürüldeyerek gri ve kırmızıya boyanmış kalın borulardan akıyorlardı, başının üstünde ateşçilerin basınç altına soktukları mekanik kalbin her atışında binanın çatısı biraz gecikmeyle ve derin bir sarsmayla ileri doğru yalıyordu. Duvarın üstünde damlalar oluşuyordu, bazen daha sert bir sarsıntı sonucu damlalar diğerlerinden ayrılıp da boynuna düştüğü zaman, Chick irkiliyordu. Bu donuk ve ozon kokan bir suydu. Geçit dip tarafta kıvrılıyor ve kafes kafes olan yerden atölyeler görülebiliyordu.</span></span></p>

    <p class="style2"><span class="fontstyle3"><span class="calibre8">Aşağıda, tüm yerden bitme makinelerin başında bir adam, aç gözlü dişliler tarafından paramparça olmamak için mücadele ederek karşı geliyordu onlara. Her biri sağ ayağında kalın demir halkalarla yere sabitlenmişti; halkalar günde sadece iki kez açılıyordu: Bir, gün ortasında bir de akşam. Makinelerin üzerlerinde bulunan dar deliklerden çıkan metal paraları kapmaya çalışıyorlardı. Eğer paraları zamanında toplamazlarsa son işlemlerin yapıldığı çarkların kaynar ağızlarına düşüyorlardı.</span></span></p>

    <p class="style2"><span class="fontstyle3"><span class="calibre8">Her boydan alet vardı. Chick bu sahneyi iyi tanıyordu. Bu atölyelerden birinin dip tarafında çalışıyordu, aletlerin iyi işlemesini kontrol etmek ve et parçası koparıp da duran tamir edilmesi gereken makineler konusunda görevlileri bilgilendirmek zorundaydı. Chick başını kaldırdı borular arkasından geliyordu. İniş platformunun kafesine geldi, içeri girdi ve kapıyı arkasından kapattı. Cebinden Partre’ın bir kitabını çıkardı, kumanda düğmesine bastı bodrum katına inmeyi beklerken okumaya başladı.</span></span></p>

    <p class="style2"><span class="fontstyle3"><span class="calibre8">Platformun, madeni oyma aleti üstüne sağır eden bir gürültüyle düşmesiyle kendine geldi. Çıktı ve az aydınlatılmış ve bütün atölyelerin izlenebildiği çalışma odasına gitti. Oturdu, kitabını yeniden açtı ve sıvıların tıp tıp damlayışları ve makinelerin homurtulu gürültüleri arasında kendinden geçerek yeniden okumaya başladı.</span></span></p>

    <p class="style2"><span class="fontstyle3"><span class="calibre8">Gürültü içinde alışılmadık bir sesle birden gözlerini kaldırdı. Bu garip gürültünün nereden geldiğini aradı. Salonun ortasında arıtma fıskiyelerinden biri durmuş, sanki ikiye bölünmüş gibi havada asılı kalmıştı. Chick’in durdurduğu zarar veren dört makine tepinip duruyorlardı, uzaktan sallandıkları, görünüyordu, her birinin önünde de bir şey yavaş yavaş yığılıp kalıyordu. Chick kitabını koydu ve dışarı çıktı. Fıskiye kontrol tablosuna doğru koştu ve hızla bir kolu indirdi. Parçalanmış fıskiye hareketsiz kaldı, sanki bir orak gibiydi, dört makinenin dumanı döne döne yukarı çıkıyordu. Tabloyu bıraktı makinelere koştu. Yavaşça duruyorlardı. İçine kapılmış adamlar kendilerini yere atmıştı. İkiye katlanmış sağ bacakları demir halkaları yüzünden garip bir açı oluşturmuştu, dördünün de sağ eli bilekten ayrılmıştı. Makinenin metaline değince kan yanıyor ve havaya canlı canlı kömürleşmiş bir hayvandan çıkan korkunç bir koku yayılıyordu.</span></span></p>

    <p class="style2"><span class="fontstyle3"><span class="calibre8">Chick anahtarıyla cesetlere kelepçeli halkaları çözdü ve onları makinelerin önüne sıraladı. Çalışma odasına döndü ve telefonla sedyecilere emir verdi; sonra kumanda tablosunun yanına geldi ve fıskiyeyi çalıştırmayı denedi. Hiçbir şey olmadı; sıvı dosdoğru akıyordu ancak dördüncü makinenin seviyesine gelince olduğu yerde kayboluyordu, ardından da fıskiyenin kopan yeri de sanki bir balta darbesiyle kesilmiş gibi görünüyordu.</span></span></p>

    <p class="style2"><span class="fontstyle3"><span class="calibre8">Canı sıkılarak el yordamıyla kitabını cebine koydu, merkez ofise doğru gitti. Atölyeden ayrılırken, cesetleri elektrikli bir el arabasına doldurmuş ve genel çöplüğe atmaya giden sedyecilere yol vermek için yoldan çekildi.</span></span></p>

    <p class="style2"><span class="fontstyle15"><span class="calibre33">Yeni</span></span> <span class="fontstyle3"><span class="calibre8">bir koridora gitmişti. Uzakta önünde küçük el arabası beyaz kıvılcımlar saçarak yumuşak bir tıngırtıyla gidiyordu. Çok basık olan tavanda metal üstünde çıkardığı ayak sesleri yankılanıyordu. Yer biraz yükselmişti. Merkez ofise ulaşmak için üç atölyeden geçmek gerekiyordu, Chick dalgın dalgın yoluna devam etti. Sonunda ana binaya geldi ve personel şefinin odasına girdi.</span></span></p>

    <p class="style2"><span class="fontstyle3"><span class="calibre8">- Numara yedi yüz dokuz, on, on bir ve on ikide bir bozukluk var, dedi gişenin arkasında oturan bir sekretere. Yeri doldurulması gereken dört adam, kaldırılması gereken makineler var sanırım. Personel şefiyle görüşebilir miyim?</span></span></p>

    <p class="style2"><span class="fontstyle3"><span class="calibre8">Sekreter cilalı akajudan bir tablo üzerindeki birkaç düğmeye bastı ve şöyle dedi: “Girin, sizi bekliyor.”</span></span></p>

    <p class="style2"><span class="fontstyle3"><span class="calibre8">Chick girdi ve oturdu. Personel şefi sorgulayan bir tavırla ona baktı.</span></span></p>

    <p class="style2"><span class="fontstyle3"><span class="calibre8">- Dört adam gerek bana, dedi Chick.</span></span></p>

    <p class="style2"><span class="fontstyle3"><span class="calibre8">-Tamam, dedi personel şefi. Yarın dört adamınız olacak.</span></span></p>

    <p class="style2"><span class="fontstyle3"><span class="calibre8">- Arıtma fıskiyelerinden birisi çalışmıyor, diye ekledi.</span></span></p>

    <p class="style2"><span class="fontstyle3"><span class="calibre8">- Bu beni ilgilendirmez, dedi personel şefi. Yan tarafla görüşün.</span></span></p>

    <p class="style2"><span class="fontstyle3"><span class="calibre8">Chick çıktı ve malzeme şefinin odasına girerken aynı formaliteleri tamamladı.</span></span></p>

    <p class="style2"><span class="fontstyle3"><span class="calibre8">- Yedi yüzün arıtma fiskiyelerinden birisi çalışmıyor, dedi.</span></span></p>

    <p class="style2"><span class="fontstyle3"><span class="calibre8">- Hiç mi?</span></span></p>

    <p class="style2"><span class="fontstyle3"><span class="calibre8">- Sonuna kadar gidemiyor, dedi Chick.</span></span></p>

    <p class="style2"><span class="fontstyle3"><span class="calibre8">- Çalıştıramadınız mı?</span></span></p>

    <p class="style2"><span class="fontstyle3"><span class="calibre8">- Hayır, dedi Chick. Yapacak bir şey yok.</span></span></p>

    <p class="style2"><span class="fontstyle3"><span class="calibre8">- Atölyenizi kontrol edeceğim, dedi malzeme şefi.</span></span></p>

    <p class="style2"><span class="fontstyle3"><span class="calibre8">- Randımanım düşüyor. dedi Chick. Çabuk yapın.</span></span></p>

    <p class="style2"><span class="fontstyle3"><span class="calibre8">- Bu beni ilgilendirmez, dedi malzeme şefi, gidin üretim şefiyle görüşün.</span></span></p>

    <p class="style2"><span class="fontstyle3"><span class="calibre8">Chick yan binaya geçti ve üretim şefinin odasına girdi. Acayip aydınlanmış bir masa, masanın arkasında cilası dökülmüş büyük cam bir tablo vardı, tablonun ucunda bir tırtılın yaprağın kenarında yürümesi gibi kırmızı bir çizgi yavaş yavaş gidiyordu, tablonun altına konulmuş kromlu camlı büyük göstergelerdeki ibreler daha da yavaş dönüyordu.</span></span></p>

    <p class="style2"><span class="fontstyle3"><span class="calibre8">- Üretiminiz % 0,7 düştü, dedi şef. Ne oluyor?</span></span></p>

    <p class="style2"><span class="fontstyle3"><span class="calibre8">- Dört makine çalışmıyor, dedi Chick.</span></span></p>

    <p class="style2"><span class="fontstyle3"><span class="calibre8">- 0,8’de kovulursunuz, dedi üretim şefi.</span></span></p>

    <p class="style2"><span class="fontstyle3"><span class="calibre8">Kromlu koltuğunda dönerek seviyeyi yeniden kontrol etti.</span></span></p>

    <p class="style2"><span class="fontstyle3"><span class="calibre8">- 0,78, dedi. Yerinizde olsam hazırlanırdım.</span></span></p>

    <p class="style2"><span class="fontstyle3"><span class="calibre8">- Bu başıma ilk defa geliyor, dedi Chick.</span></span></p>

    <p class="style2"><span class="fontstyle3"><span class="calibre8">- Yazık, dedi üretim şefi. Belki de bölümünüzü değiştirebiliriz.</span></span></p>

    <p class="style2"><span class="fontstyle3"><span class="calibre8">- İstemiyorum, dedi Chick. Çalışmak istemiyorum. Sevmiyorum bunu.</span></span></p>

    <p class="style2"><span class="fontstyle3"><span class="calibre8">- Kimsenin bunu söylemeye hakkı yoktur, dedi üretim şefi. Kovuldunuz, diye ekledi.</span></span></p>

    <p class="style2"><span class="fontstyle3"><span class="calibre8">- Elimden bir şey gelmedi, dedi Chick. Adalet bu mudur?</span></span></p>

    <p class="style2"><span class="fontstyle3"><span class="calibre8">- Hiç böyle şey duymadım, dedi üretim şefi. O kadar işim var ki.</span></span></p>

    <p class="style2"><span class="fontstyle3"><span class="calibre8">Chick odadan çıktı. Personel şefinin yanına gitti.</span></span></p>

    <p class="style2"><span class="fontstyle3"><span class="calibre8">- Maaşımı alabilir miyim? diye sordu</span></span></p>

    <p class="style2"><span class="fontstyle3"><span class="calibre8">- Kaç numara? diye sordu personel şefi.</span></span></p>

    <p class="style2"><span class="fontstyle3"><span class="calibre8">- 700 numaralı atölye. Mühendis.</span></span></p>

    <p class="style2"><span class="fontstyle3"><span class="calibre8">- Tamam</span></span></p>

    <p class="style2"><span class="fontstyle3"><span class="calibre8">Sekreterine döndü ve: “Gerekeni yapın.” dedi. Sonra da iç hatta konuştu. “Alo! dedi, 700 numaralı atölye için 5. tipten yedek bir mühendis.”</span></span></p>

    <p class="style2"><span class="fontstyle3"><span class="calibre8">- İşte, dedi sekreter, Chick’e bir zarf uzatarak, içinde yüz on dublözonunuz var</span></span></p>

    <p class="style2"><span class="fontstyle3"><span class="calibre8">- Teşekkürler, dedi Chick, ve gitti.</span></span></p>

    <p class="style2"><span class="fontstyle3"><span class="calibre8">Yerine geçecek olan mühendisle karşılaştı, zayıf, sarışın yorgun görünen bir delikanlı. En yakın asansöre doğru gitti ve asansör kabinine bindi.</span></span></p>
  </div>
</body>
</html>