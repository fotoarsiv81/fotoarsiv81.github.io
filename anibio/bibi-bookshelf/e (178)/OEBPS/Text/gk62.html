<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection10">
    <span class="fontstyle9"><span class="calibre24"><br class="calibre6" id="calibre_pb_59"/></span></span>

    <p class="msonormal1"><span class="fontstyle9"><span class="calibre23"> </span></span></p>

    <h1 class="style"><span class="fontstyle9"><span class="calibre23">LIII</span></span></h1>

    <p class="style"><span class="fontstyle9"><span class="calibre23"> </span></span></p>

    <p class="style2"><span class="fontstyle3"><span class="calibre8">Chloé uyuyordu. Nilüfer gündüzleri derisinin güzel krem rengini ona veriyor ancak uykudayken buna gerek kalmıyor ve yanakları yeniden pembe pembe oluyordu. Alnının altındaki gözleri mavimsi iki işaret gibi duruyor uzaktan açık mı kapalı mı oldukları anlaşılmıyordu. Colin yemek odasında bir sandalyede oturmuştu ve bekliyordu. Chloé’nin çevresinde bir sürü çiçek vardı, iş aramaya gitmeden önce birkaç saat daha bekleyebilirdi; iyi bir izlenim vermek ve gerçekten iyi maaş getiren bir iş bulmak için dinlenmek istiyordu. Yemek odası neredeyse karanlıktı pencere parapetin on santimetre üstüne kadar inmişti ve gün ışığı ancak içeri dar bir şerit olarak giriyordu. Sadece alnı ve ışıldayan gözleri görülüyordu, yüzünün geri kalanı gölgede yaşıyordu. Pikabı da artık çalışmıyordu, şimdi her plağı elle kurmak gerekiyordu bu da onu yoruyordu. Plaklar da yıpranmıştı, şimdi bazılarının melodileri bile zor anlaşılıyordu. Chloé’nin bir şeye ihtiyacı olduğu zaman, farenin gelip hemen haber vereceğini düşünüyordu. Nicolas, İsis’le evlenecek miydi? İsis düğün için nasıl bir elbise giyecekti. Kapıyı kim çalıyordu?</span></span></p>

    <p class="style2"><span class="fontstyle3"><span class="calibre8">- Merhaba Alise, dedi Colin; Chloé’yi görmeye geldin.</span></span></p>

    <p class="style2"><span class="fontstyle3"><span class="calibre8">- Hayır, dedi Alise, öylesine geldim.</span></span></p>

    <p class="style2"><span class="fontstyle3"><span class="calibre8">Yemek odasında kalabilirlerdi, Alise’in saçlarıyla içerisi daha aydınlık olmuştu. Sadece iki sandalye kalmıştı.</span></span></p>

    <p class="style2"><span class="fontstyle3"><span class="calibre8">- Canın sıkılıyordu, dedi Colin. Ne demek olduğunu bilirim.</span></span></p>

    <p class="style2"><span class="fontstyle3"><span class="calibre8">- Chick orada, dedi Alise. Evinde.</span></span></p>

    <p class="style2"><span class="fontstyle3"><span class="calibre8">- Bir şeyler götürmen gerek, diye açıkladı Colin.</span></span></p>

    <p class="style2"><span class="fontstyle3"><span class="calibre8">- Hayır, dedi Alise, başka yerde kalmam gerek.</span></span></p>

    <p class="style2"><span class="fontstyle3"><span class="calibre8">- Evet, dedi Colin. Duvarları boyuyor.</span></span></p>

    <p class="style2"><span class="fontstyle3"><span class="calibre8">- Hayır, dedi Alise. Bütün kitapları yanında, artık beni istemiyor.</span></span></p>

    <p class="style2"><span class="fontstyle3"><span class="calibre8">- Kavga ettin onunla, dedi Colin.</span></span></p>

    <p class="style2"><span class="fontstyle3"><span class="calibre8">- Hayır, dedi Alise.</span></span></p>

    <p class="style2"><span class="fontstyle3"><span class="calibre8">- Ona söylediğini yanlış anladı, diye ekledi Colin, ama siniri geçince, anlatırsın ona.</span></span></p>

    <p class="style2"><span class="fontstyle3"><span class="calibre8">- Bana sadece son kitabını hiçlik derisiyle kaplayacak kadar dublözonu kaldığını, kendisiyle kalmama artık dayanamayacağını, çünkü bana hiçbir şey veremeyeceğini, yıpranmış ellerle çirkinleşeceğimi söyledi, dedi Alise.</span></span></p>

    <p class="style2"><span class="fontstyle3"><span class="calibre8">- Haklı, dedi Colin. Çalışmaman gerek.</span></span></p>

    <p class="style2"><span class="fontstyle3"><span class="calibre8">-Ama Chick’i seviyorum, dedi Alise. Onun için çalışabilirim de.</span></span></p>

    <p class="style2"><span class="fontstyle3"><span class="calibre8">- Bir şeye yaramaz, dedi Colin. Yapamazsın. Çok güzelsin.</span></span></p>

    <p class="style2"><span class="fontstyle3"><span class="calibre8">- Neden beni kapıya koydu? dedi. Gerçekten çok mu güzelim.</span></span></p>

    <p class="style2"><span class="fontstyle3"><span class="calibre8">- Bilmem, dedi Colin, ama saçların ve yüzün çok hoşuma gidiyor.</span></span></p>

    <p class="style2"><span class="fontstyle3"><span class="calibre8">- Bak, dedi Alise.</span></span></p>

    <p class="style2"><span class="fontstyle3"><span class="calibre8">Kalktı ve düğmesinin küçük halkasını açtı ve elbisesi yere düştü. Açık renk yünden bir elbiseydi bu; altına hiçbir şey giymemişti.</span></span></p>

    <p class="style2"><span class="fontstyle3"><span class="calibre8">-Evet... dedi Colin.</span></span></p>

    <p class="style2"><span class="fontstyle3"><span class="calibre8">Odanın içi çok aydınlıktı ve Colin, Alise’i bütünüyle görüyordu. Göğüsleri sanki uçacak gibiydi, açık bacaklarının uzun kasları dokununca sıcak ve sıkıydı.</span></span></p>

    <p class="style2"><span class="fontstyle3"><span class="calibre8">- Öpebilir miyim? dedi Colin.</span></span></p>

    <p class="style2"><span class="fontstyle3"><span class="calibre8">- Evet dedi Alise, seni çok seviyorum.</span></span></p>

    <p class="style2"><span class="fontstyle3"><span class="calibre8">- Üşüyeceksin, dedi Colin.</span></span></p>

    <p class="style2"><span class="fontstyle3"><span class="calibre8">Alise</span></span> <span class="fontstyle5"><span class="calibre18">ona</span></span> <span class="fontstyle3"><span class="calibre8">yaklaştı, kucağına oturdu ve sessiz sessiz ağlamaya başladı.</span></span></p>

    <p class="style2"><span class="fontstyle3"><span class="calibre8">- Neden beni istemiyor ki artık...</span></span></p>

    <p class="style2"><span class="fontstyle3"><span class="calibre8">Colin onu yavaşça sallıyordu.</span></span></p>

    <p class="style2"><span class="fontstyle3"><span class="calibre8">- Anlamıyor biliyorsun Alise. Yine de iyi çocuk.</span></span></p>

    <p class="style2"><span class="fontstyle3"><span class="calibre8">- Beni çok seviyordu. Kitapların kendisini benimle paylaşabileceklerini sanıyordu. Olmaz ki böyle bir şey.</span></span></p>

    <p class="style2"><span class="fontstyle3"><span class="calibre8">- Üşüyeceksin, diye yineledi Colin.</span></span></p>

    <p class="style2"><span class="fontstyle3"><span class="calibre8">Onu öptü ve saçlarını okşadı.</span></span></p>

    <p class="style2"><span class="fontstyle3"><span class="calibre8">- Neden önce seni tanımadım ki? dedi Alise. Seni de o kadar severdim. Ama şimdi yapamam, şimdi onu seviyorum.</span></span></p>

    <p class="style2"><span class="fontstyle3"><span class="calibre8">- Biliyorum, dedi Colin. Ben de şimdi Chloé’yi daha çok seviyorum.</span></span></p>

    <p class="style2"><span class="fontstyle3"><span class="calibre8">Onu kaldırdı ve elbisesini aldı.</span></span></p>

    <p class="style2"><span class="fontstyle3"><span class="calibre8">- Giy şunu, tatlım, dedi. Üşüyeceksin.</span></span></p>

    <p class="style2"><span class="fontstyle3"><span class="calibre8">- Hayır, dedi Alise, bir şey olmaz.</span></span></p>

    <p class="style2"><span class="fontstyle3"><span class="calibre8">Robot gibi giyindi.</span></span></p>

    <p class="style2"><span class="fontstyle3"><span class="calibre8">- Üzülmeni istemem, dedi Colin.</span></span></p>

    <p class="style2"><span class="fontstyle3"><span class="calibre8">- Çok naziksin, dedi Alise, ama çok mutsuzum; yine de Chick için bir şey yapabileceğimi düşünüyorum.</span></span></p>

    <p class="style2"><span class="fontstyle3"><span class="calibre8">- Ailenin yanına gidersin, dedi Colin. Belki seni görmek isterler. Ya da İsis’e gidersin.</span></span></p>

    <p class="style2"><span class="fontstyle3"><span class="calibre8">- Chick orada olmayacak, dedi Alise, Chick gelmezse kimseye gitmeye ihtiyacım yok.</span></span></p>

    <p class="style2"><span class="fontstyle3"><span class="calibre8">- Gelecek, dedi Colin. Onunla görüşeceğim.</span></span></p>

    <p class="style2"><span class="fontstyle3"><span class="calibre8">- Hayır, dedi Alise, artık evine giremeyiz hep kilitli tutuyor kapıyı.</span></span></p>

    <p class="style2"><span class="fontstyle3"><span class="calibre8">- Yine de onunla görüşeceğim, dedi Colin. O beni görmeye gelir o zaman.</span></span></p>

    <p class="style2"><span class="fontstyle3"><span class="calibre8">- Sanmam, dedi Alise. Eski Chick değil artık.</span></span></p>

    <p class="style2"><span class="fontstyle3"><span class="calibre8">- Hayır, dedi Colin. İnsanlar değişmez. Sadece eşyalar değişir.</span></span></p>

    <p class="style2"><span class="fontstyle3"><span class="calibre8">- Bilmiyorum, dedi Alise.</span></span></p>

    <p class="style2"><span class="fontstyle3"><span class="calibre8">- Seni geçireyim, dedi Colin. İş aramaya gitmem gerek.</span></span></p>

    <p class="style2"><span class="fontstyle3"><span class="calibre8">- Ben oradan gitmiyorum, dedi Alise.</span></span></p>

    <p class="style2"><span class="fontstyle3"><span class="calibre8">- İnerken eşlik edeyim, dedi Colin.</span></span></p>

    <p class="style2"><span class="fontstyle3"><span class="calibre8">Alise onun önündeydi. Colin iki elini Alise’in omuzlarına koydu, boynunun sıcaklığını, derisinin üstünde yumuşak ve kıvırcık saçlarını hissediyordu. Ellerini Alise’in bedeninde dolaştırıyordu. Artık ağlamıyordu, ama burada değilmiş gibi duruyordu.</span></span></p>

    <p class="style2"><span class="fontstyle3"><span class="calibre8">- Aptalca şeyler yapmanı istemiyorum, dedi Colin.</span></span></p>

    <p class="style2"><span class="fontstyle3"><span class="calibre8">- Ah, dedi, Alise, aptalca şeyler yapmayacağım.</span></span></p>

    <p class="style2"><span class="fontstyle3"><span class="calibre8">- Sıkıldıkça, beni görmeye gel, dedi Colin.</span></span></p>

    <p class="style2"><span class="fontstyle3"><span class="calibre8">- Seni görmeye gelirim belki, dedi Alise.</span></span></p>

    <p class="style2"><span class="fontstyle3"><span class="calibre8">İçeriye baktı. Colin elinden tuttu ve merdiveni indiler. Islak basamaklardan zaman zaman kayıyorlardı. Aşağıda Colin ona görüşürüz dedi, Alise ayakta kaldı ve gitmesini izledi.</span></span></p>
  </div>
</body>
</html>