<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection9">
    <span class="fontstyle3"><span class="calibre11"><br class="calibre6" id="calibre_pb_45" /></span></span>

    <p class="msonormal1"><span class="fontstyle3"><span class="calibre8"> </span></span></p>

    <h1 class="style4"><span class="fontstyle9"><span class="calibre26">XL</span></span></h1>

    <p class="style4"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">- Durum kötü mü, dedi Nicolas arabayı çalıştırmadan önce yüzünü dönmeden.</span></span></p>

    <p class="style2"><span class="fontstyle3"><span class="calibre8">Chloé hâlâ beyaz kürkü içinde ağlıyordu ve Colin ölü gibi duruyordu. Kaldırımların kokusu gitgide yükseliyordu ve eterin buharı sokağı kaplıyordu.</span></span></p>

    <p class="style2"><span class="fontstyle3"><span class="calibre8">-Hadi... dedi Colin.</span></span></p>

    <p class="style2"><span class="fontstyle3"><span class="calibre8">- Nesi var? diye sordu Nicolas.</span></span></p>

    <p class="style2"><span class="fontstyle3"><span class="calibre8">- Ah, dedi Colin, daha beteri olamazdı.</span></span></p>

    <p class="style2"><span class="fontstyle3"><span class="calibre8">Bir anda ne dediğinin farkına vardı ve Chloé’ye baktı. Onu o kadar çok seviyordu ki densizliği için kendini öldürebilirdi.</span></span></p>

    <p class="style2"><span class="fontstyle3"><span class="calibre8">Chloé arabanın bir köşesine büzüşmüş yumruklarını ısırıyordu. Parlak saçları yüzüne düşüyor ve kürk şapkasının üstüne basıyordu. Bebek gibi tüm gücüyle ancak sessiz sessiz ağlıyordu.</span></span></p>

    <p class="style2"><span class="fontstyle3"><span class="calibre8">- Affet beni, Chloé’m, dedi Colin. Ben bir hayvanım.</span></span></p>

    <p class="style2"><span class="fontstyle3"><span class="calibre8">Colin ona yaklaştı ve yanına çekti. Çılgına dönmüş zavallı gözlerinden öptü, göğsünün içinde sessiz ve ağır ağır atan kalp çarpmasını duydu.</span></span></p>

    <p class="style2"><span class="fontstyle3"><span class="calibre8">- İyileştireceğiz seni, dedi. Hastalık ne olursa olsun seni hasta görmekten daha beter bir şey olamaz demek istemiştim.</span></span></p>

    <p class="style2"><span class="fontstyle3"><span class="calibre8">- Korkuyorum… dedi Chloé. Beni kesin ameliyat edecek.</span></span></p>

    <p class="style2"><span class="fontstyle3"><span class="calibre8">- Hayır... dedi Colin. Sen daha önce iyileşeceksin.</span></span></p>

    <p class="style2"><span class="fontstyle3"><span class="calibre8">- Nesi var? diye yineledi Nicolas. Ben bir şey yapabilir miyim?</span></span></p>

    <p class="style2"><span class="fontstyle3"><span class="calibre8">O da çok üzgün duruyordu. Her zamanki havası sönüvermişti.</span></span></p>

    <p class="style2"><span class="fontstyle3"><span class="calibre8">- Chloé’m... dedi Colin. Sakin ol.</span></span></p>

    <p class="style2"><span class="fontstyle3"><span class="calibre8">- Kesinlikle, dedi Nicolas. Çok çabuk iyileşecek.</span></span></p>

    <p class="style2"><span class="fontstyle3"><span class="calibre8">- Bu nilüfer, dedi Colin. Nereden de ona bulaştı acaba?</span></span></p>

    <p class="style2"><span class="fontstyle3"><span class="calibre8">- Nilüferi mi var? diye sordu Nicolas inanmaz bir havayla.</span></span></p>

    <p class="style2"><span class="fontstyle3"><span class="calibre8">- Sağ ciğerinde, dedi Colin. Profesör başta sadece bir hayvan diye düşünmüştü. Ama buymuş. Ekranda onu gördük. Şimdiden oldukça büyük, ama neyse sonuca ulaşmamız gerek,</span></span></p>

    <p class="style2"><span class="fontstyle3"><span class="calibre8">- Evet tabi, dedi Nicolas.</span></span></p>

    <p class="style2"><span class="fontstyle3"><span class="calibre8">- Bunun ne olduğunu bilemezsiniz, diye hıçkırıklara boğuldu Chloé. Hareket edince ne kadar canımı yakıyor.</span></span></p>

    <p class="style2"><span class="fontstyle3"><span class="calibre8">- Ağlamayın, dedi Nicolas. Ağlamak bir işe yaramaz, kendinizi yoracaksınız.</span></span></p>

    <p class="style2"><span class="fontstyle3"><span class="calibre8">Araba hareket etti. Nicolas içinden çıkılmaz evlerin arasından arabayı yavaşça kullanıyordu. Güneş ağır ağır ağaçların arkasında kayboluyordu ve rüzgâr serinletiyordu.</span></span></p>

    <p class="style2"><span class="fontstyle3"><span class="calibre8">- Doktor onun dağa gitmesini istiyor, dedi Colin. Soğuğun bu pisliği öldüreceğini umuyor,</span></span></p>

    <p class="style2"><span class="fontstyle3"><span class="calibre8">- Yolda yakalandı buna, dedi Nicolas. Buna benzer bir yığın pislik vardı.</span></span></p>

    <p class="style2"><span class="fontstyle3"><span class="calibre8">- Ayrıca Chloé’nin çevresine sürekli çiçekler koymak gerekir, diye ekledi Colin, diğer çiçeği korkutmak için...</span></span></p>

    <p class="style2"><span class="fontstyle3"><span class="calibre8">İğrenç bitkinin adını söylemek istemedi.</span></span></p>

    <p class="style2"><span class="fontstyle3"><span class="calibre8">- Neden? diye sordu Nicolas.</span></span></p>

    <p class="style2"><span class="fontstyle3"><span class="calibre8">- Çünkü açarsa, dedi Colin, başkaları da olacak. Ama çiçek açmasına izin vermeyeceğiz onun.</span></span></p>

    <p class="style2"><span class="fontstyle3"><span class="calibre8">- Tedavisi bu kadar mı? diye sordu Nicolas.</span></span></p>

    <p class="style2"><span class="fontstyle3"><span class="calibre8">- Hayır, dedi Colin.</span></span></p>

    <p class="style2"><span class="fontstyle3"><span class="calibre8">- Başka ne var?</span></span></p>

    <p class="style2"><span class="fontstyle3"><span class="calibre8">Colin yanıt verirken tereddüt etti, Chloé’nin karşısında ağladığını fark etti ve ona yapılması gereken işkenceden nefret etti,</span></span></p>

    <p class="style2"><span class="fontstyle3"><span class="calibre8">- İçmemesi gerek... dedi.</span></span></p>

    <p class="style2"><span class="fontstyle3"><span class="calibre8">- Ne? diye sordu Nicolas, Hiçbir şey mi?</span></span></p>

    <p class="style2"><span class="fontstyle3"><span class="calibre8">- Hayır, dedi Colin.</span></span></p>

    <p class="style2"><span class="fontstyle3"><span class="calibre8">- Yani yine de hiçbir şey mi?</span></span></p>

    <p class="style2"><span class="fontstyle3"><span class="calibre8">- Günde sadece iki kaşık... diye mırıldandı Colin.</span></span></p>

    <p class="style2"><span class="fontstyle3"><span class="calibre8">- İki kaşık... dedi Nicolas.</span></span></p>

    <p class="style2"><span class="fontstyle3"><span class="calibre8">Başka bir şey söylemedi, dümdüz önündeki yola kilitlendi.</span></span></p>
  </div>
</body>
</html>
