<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection9">
    <span class="fontstyle9"><span class="calibre25"><br class="calibre6" id="calibre_pb_52" /></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style"><span class="fontstyle9"><span class="calibre26">XLVII</span></span></h1>

    <p class="style"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Colin giriş kapısının çalındığını duydu ve acele etti. Terliklerinden birinde kocaman bir delik vardı ve ayağını halının altına sakladı.</span></span></p>

    <p class="style2"><span class="fontstyle3"><span class="calibre8">- Eviniz çok yüksekteymiş, dedi Yenyiyen içeri girerken.</span></span></p>

    <p class="style2"><span class="fontstyle3"><span class="calibre8">Yoğun bir nefes çıkardı.</span></span></p>

    <p class="style2"><span class="fontstyle3"><span class="calibre8">- Merhaba doktor dedi Colin kızararak, çünkü ayağını göstermek zorunda kalmıştı.</span></span></p>

    <p class="style2"><span class="fontstyle3"><span class="calibre8">- Dairenizi mi değiştirdiniz, dedi profesör. Eskiden daha yakındı.</span></span></p>

    <p class="style2"><span class="fontstyle3"><span class="calibre8">- Ama hayır; dedi Colin. Aynısı.</span></span></p>

    <p class="style2"><span class="fontstyle3"><span class="calibre8">- Hayır ama, dedi profesör. Şaka yaptığınız zaman daha ciddi bir tavır takınmanız daha ulvi cevaplar bulmanız gerek.</span></span></p>

    <p class="style2"><span class="fontstyle3"><span class="calibre8">- Öyle mi? dedi Colin... Kesinlikle.</span></span></p>

    <p class="style2"><span class="fontstyle3"><span class="calibre8">- Hasta nasıl? dedi profesör.</span></span></p>

    <p class="style2"><span class="fontstyle3"><span class="calibre8">- Daha iyi, dedi Colin. Keyfi de daha iyi, ağrısı da yok.</span></span></p>

    <p class="style2"><span class="fontstyle3"><span class="calibre8">- Hım... dedi profesör. Şüpheli bir durum.</span></span></p>

    <p class="style2"><span class="fontstyle3"><span class="calibre8">Colin’in arkasından Chloé’nin odasına girdi, kapı pervazına çarpmamak için başını eğdi, ancak pervaz aynı anda eğildi, profesör de okkalı bir küfür savurdu. Chloé yatağında profesörün girişini izleyerek gülüyordu.</span></span></p>

    <p class="style2"><span class="fontstyle3"><span class="calibre8">Odanın boyutları oldukça küçülmüştü. Halı diğer odaların tersine kalınlaşmıştı, yatak da saten perdeleri küçücük bir yerde bulunuyordu. Büyük boşluk da artık uzaması duran taştan saplarla dört küçük kare pencereye bölünmüştü. Buraya biraz gri ancak temiz bir ışık hâkimdi. Hava sıcaktı.</span></span></p>

    <p class="style2"><span class="fontstyle3"><span class="calibre8">- Siz hâlâ bana evinizi değiştirmediğinizi söyleyeceksiniz öyle mi ha... dedi Yenyiyen.</span></span></p>

    <p class="style2"><span class="fontstyle3"><span class="calibre8">-Yemin ederim, doktor... diye başladı Colin.</span></span></p>

    <p class="style2"><span class="fontstyle3"><span class="calibre8">Durdu, çünkü profesör ona endişeli ve kuşkulu bir havayla bakıyordu.</span></span></p>

    <p class="style2"><span class="fontstyle3"><span class="calibre8">- Şaka yapıyordum... diye bitirdi sözünü gülerek.</span></span></p>

    <p class="style2"><span class="fontstyle3"><span class="calibre8">Yenyiyen yatağa yaklaştı.</span></span></p>

    <p class="style2"><span class="fontstyle3"><span class="calibre8">- Evet, dedi, soyunun, sizi dinleyeceğim.</span></span></p>

    <p class="style2"><span class="fontstyle3"><span class="calibre8">Chloé tüylü ceketini hafif araladı.</span></span></p>

    <p class="style2"><span class="fontstyle3"><span class="calibre8">-Aaa!... dedi Yenyiyen, sizi ameliyat etmişler orada.</span></span></p>

    <p class="style2"><span class="fontstyle3"><span class="calibre8">- Evet... diye cevap verdi Chloé.</span></span></p>

    <p class="style2"><span class="fontstyle3"><span class="calibre8">Sağ göğsünün altında yusyuvarlak bir yara izi vardı.</span></span></p>

    <p class="style2"><span class="fontstyle3"><span class="calibre8">- Ölünce buradan çıkarıp almışlar, dedi profesör. Büyük müydü?</span></span></p>

    <p class="style2"><span class="fontstyle3"><span class="calibre8">- Bir metre, sanırım, dedi Chloé. Yirmi santimetre de çiçeği vardı.</span></span></p>

    <p class="style2"><span class="fontstyle3"><span class="calibre8">- Pis şey diye söylendi profesör. Bu boyda pek karşılaşılmaz pek şansınız yokmuş.</span></span></p>

    <p class="style2"><span class="fontstyle3"><span class="calibre8">- Onu diğer çiçekler öldürdü, dedi Chloé. Özellikle de bana en son getirdikleri bir vanilya çiçeği.</span></span></p>

    <p class="style2"><span class="fontstyle3"><span class="calibre8">- Hayret, dedi profesör. Vanilya çiçeğinin bunu yapabileceği aklıma gelmezdi. Ben daha çok ardıç ya da akasya yapmıştır diye düşünmüştüm. Tıp bir dangalak oyunudur biliyorsunuz, dedi.</span></span></p>

    <p class="style2"><span class="fontstyle3"><span class="calibre8">- Kesinlikle, dedi Chloé.</span></span></p>

    <p class="style2"><span class="fontstyle3"><span class="calibre8">Profesör onu dinliyordu.</span></span></p>

    <p class="style2"><span class="fontstyle3"><span class="calibre8">- İyi durumda, dedi. İzleri kalmış tabi ki.</span></span></p>

    <p class="style2"><span class="fontstyle3"><span class="calibre8">- Öyle mi? dedi Chloé.</span></span></p>

    <p class="style2"><span class="fontstyle3"><span class="calibre8">- Evet, dedi profesör. Şu anda bir ciğeriniz hiç çalışmıyor ya da neredeyse çalışmıyor.</span></span></p>

    <p class="style2"><span class="fontstyle3"><span class="calibre8">- Beni rahatsız etmiyor, dedi Chloé. Diğeri iyiyse.</span></span></p>

    <p class="style2"><span class="fontstyle3"><span class="calibre8">- Diğerine de bir şey bulaştırırsanız, dedi profesör, kocanız için kötü olur.</span></span></p>

    <p class="style2"><span class="fontstyle3"><span class="calibre8">- Benim için kötü olmaz mı? diye sordu Chloé,</span></span></p>

    <p class="style2"><span class="fontstyle3"><span class="calibre8">- Yok sizin için kötü olmaz artık.</span></span></p>

    <p class="style2"><span class="fontstyle3"><span class="calibre8">Kalktı.</span></span></p>

    <p class="style2"><span class="fontstyle3"><span class="calibre8">- Sizi boşuna korkutmak istemem ama dikkatli olun.</span></span></p>

    <p class="style2"><span class="fontstyle3"><span class="calibre8">- Çok dikkat edeceğim!... dedi Chloé.</span></span></p>

    <p class="style2"><span class="fontstyle3"><span class="calibre8">Gözleri büyüdü ve elini çekinerek saçında dolaştırdı.</span></span></p>

    <p class="style2"><span class="fontstyle3"><span class="calibre8">- Başka bir şeye yakalanmadığımdan nasıl emin olabilirim?... dedi sesi neredeyse ağlamaklıydı.</span></span></p>

    <p class="style2"><span class="fontstyle3"><span class="calibre8">- Canınızı sıkmayın, yavrum, dedi profesör. Başka bir şeye yakalanmanız için hiçbir neden yok.</span></span></p>

    <p class="style2"><span class="fontstyle3"><span class="calibre8">Çevresine baktı.</span></span></p>

    <p class="style2"><span class="fontstyle3"><span class="calibre8">- İlk evinizi daha çok sevmiştim. Daha sağlıklı bir havası vardı.</span></span></p>

    <p class="style2"><span class="fontstyle3"><span class="calibre8">- Evet, dedi Colin, ama bizim hatamız değil...</span></span></p>

    <p class="style2"><span class="fontstyle3"><span class="calibre8">- Siz ne iş yaparsınız? diye sordu profesör.</span></span></p>

    <p class="style2"><span class="fontstyle3"><span class="calibre8">- Birtakım şeyler öğrenirim, dedi Colin. Ve de Chloé’yi severim.</span></span></p>

    <p class="style2"><span class="fontstyle3"><span class="calibre8">- İşinizden bir şey kazanmıyor musunuz? diye sordu profesör</span></span></p>

    <p class="style2"><span class="fontstyle3"><span class="calibre8">- Hayır, dedi Colin. İnsanların iş olarak anladığı bir işte çalışmıyorum.</span></span></p>

    <p class="style2"><span class="fontstyle3"><span class="calibre8">- Çalışmak iğrenç bir şeydir; bilirim, diye mırıldandı profesör; insanın kendi seçtiği iş de fazla gelir getirmiyor, çünkü...</span></span></p>

    <p class="style2"><span class="fontstyle3"><span class="calibre8">Sustu.</span></span></p>

    <p class="style2"><span class="fontstyle3"><span class="calibre8">- Geçen sefer şaşırtıcı sonuçlar çıkaran bir alet göstermiştiniz? Buralarda bir yerlerde miydi?</span></span></p>

    <p class="style2"><span class="fontstyle3"><span class="calibre8">- Hayır, dedi Colin, sattım onu. Ama yine de size bir içki ikram edebilirim.</span></span></p>

    <p class="style2"><span class="fontstyle3"><span class="calibre8">Yenyiyen parmaklarını sarı gömleğinin yakasından geçirdi ve boynunu kaşıdı.</span></span></p>

    <p class="style2"><span class="fontstyle3"><span class="calibre8">- Geliyorum arkanızdan. Görüşürüz, genç bayan, dedi.</span></span></p>

    <p class="style2"><span class="fontstyle3"><span class="calibre8">- Görüşürüz, doktor, dedi Chloé.</span></span></p>

    <p class="style2"><span class="fontstyle3"><span class="calibre8">Yatağın dibine kayıp yorganını boğazına kadar çekti. Kırmızıyla süslü lavanta rengi çarşafının üstünde yüzü ışıl ışıl ve yumuşaktı.</span></span></p>
  </div>
</body>
</html>
