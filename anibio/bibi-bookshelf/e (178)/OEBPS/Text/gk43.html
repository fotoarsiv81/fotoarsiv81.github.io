<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection9">
    <span class="fontstyle9"><span class="calibre25"><br class="calibre6" id="calibre_pb_40"/></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style4"><span class="fontstyle9"><span class="calibre26">XXXV</span></span></h1>

    <p class="style4"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Colin, Chick’in ardından ilaç satıcısının kapısını itti. Bu: ding! yaptı. Kapının camı, şişelerden oluşan karmaşık bir sistemin ve laboratuvar aletlerinin üstüne devrildi.</span></span></p>

    <p class="style2"><span class="fontstyle3"><span class="calibre8">Gürültüyle sarsılan satıcı çıkageldi. Uzun boylu, yaşlı ve zayıftı, başından beyaz kabarık saçları uzanıyordu.</span></span></p>

    <p class="style2"><span class="fontstyle3"><span class="calibre8">Hemen tezgâha geçti, telefonu aldı, alışkanlıktan gelen hızla bir numara çevirdi.</span></span></p>

    <p class="style2"><span class="fontstyle3"><span class="calibre8">- Alo? dedi.</span></span></p>

    <p class="style2"><span class="fontstyle3"><span class="calibre8">Sesi sis düdüğü gibi çıkıyordu, dalga suları tezgâha çarptıkça uzun, siyah ve yassı ayaklarının altındaki yer düzenli olarak bir öne bir arkaya gidiyordu.</span></span></p>

    <p class="style2"><span class="fontstyle3"><span class="calibre8">- Alo? Gershwin</span></span><a class="pcalibre pcalibre1" href="../Text/gk78.html#_ftn56" id="_ftnref56" title=""><span class="msofootnotereference"><span class="calibre13"><span class="msofootnotereference"><span class="calibre19">[56]</span></span></span></span></a> <span class="fontstyle3"><span class="calibre8">mağazası mı? Giriş kapıma bir cam takabilir misiniz? On beş dakika sonra mı? Çabuk yapın, çünkü başka bir müşteri gelebilir. Tamam.</span></span></p>

    <p class="style2"><span class="fontstyle3"><span class="calibre8">Güçlükle kapanan ahizeyi yerine koydu.</span></span></p>

    <p class="style2"><span class="fontstyle3"><span class="calibre8">- Baylar, size nasıl yardımcı olabilirim?</span></span></p>

    <p class="style2"><span class="fontstyle3"><span class="calibre8">- Bu reçetenin icabına bakarak... dedi Colin.</span></span></p>

    <p class="style2"><span class="fontstyle3"><span class="calibre8">Eczacı kâğıdı aldı, ikiye katladı, uzun ve ince bir şerit haline getirdi ve masa üstündeki küçük bir giyotinin içine soktu.</span></span></p>

    <p class="style2"><span class="fontstyle3"><span class="calibre8">- Bakıldı işte icabına, dedi kırmızı bir butona basarak. Bıçak düştü, reçete yayıldı ve dağılıverdi.</span></span></p>

    <p class="style2"><span class="fontstyle3"><span class="calibre8">- Akşamın altısında gelin ilaçlarınız hazır olur.</span></span></p>

    <p class="style2"><span class="fontstyle3"><span class="calibre8">- Ya, dedi Colin, bizim acelemiz var.</span></span></p>

    <p class="style2"><span class="fontstyle3"><span class="calibre8">- Biz, diye ekledi Chick, ilaçları hemen almak istiyoruz.</span></span></p>

    <p class="style2"><span class="fontstyle3"><span class="calibre8">- Tamam, dedi satıcı, beklemek istiyorsanız, istediklerinizi hazırlayayım.</span></span></p>

    <p class="style2"><span class="fontstyle3"><span class="calibre8">Colin ve Chick tezgâhın tam karşısında lal rengi kadifeden bir sıraya oturdular ve beklediler. Satıcı tezgâhın altına eğildi, ve neredeyse sessizce tırmanarak odayı gizli bir kapıdan terk etti. Uzun ve zayıf bedeninin parkede çıkardığı ses hafifledi ve sonra havada eriyip gitti.</span></span></p>

    <p class="style2"><span class="fontstyle3"><span class="calibre8">Duvarlara bakıyorlardı. Uzun kalaylı bakır raflar üzerinde basit türler, temel bileşenli ilaç dolu kavanozlar sıralanmıştı. Tek parça halindeki bir floresan lamba her sıranın en son kavanozundan ışık saçıyordu. Koni biçiminde kalın camdan aşınmış bir kap içinde şişmiş kurbağalar spiral biçiminde dönerek iniyorlar dibe geliyorlar ardından ok gibi yüzeye çıkıyorlar ve arkalarında beyaz kalın su kabarcıkları bırakarak yeniden acayip biçimde fır dönüyorlardı. Yanda birkaç metre uzunluğundaki akvaryumun dibinde, satıcı, körüklü kurbağalara deney masası yapmıştı, sağda solda dört kalbi hala güçsüzce atan kullanılamaz hale gelmiş kurbağalar yatıyordu.</span></span></p>

    <p class="style2"><span class="fontstyle3"><span class="calibre8">Chick ve Colin’in arkasında Cesar Borgia</span></span><a class="pcalibre pcalibre1" href="../Text/gk78.html#_ftn57" id="_ftnref57" title=""><span class="msofootnotereference"><span class="calibre13"><span class="msofootnotereference"><span class="calibre19">[57]</span></span></span></span></a><span class="fontstyle3"><span class="calibre8">’nın yarış giysilerini giymiş ilaç satıcısının annesiyle zina etmesini resmeden devasa bir fresk duruyordu. Masaların üstünde hap yapmaya yarayan ve bazılarının yavaş da olsa çalıştığı bir sürü makine vardı; mavi cam bir tüpten çıkan hapları katlı kâğıtlardan yapılmış külahlara koyan balmumundan eller alıyordu.</span></span></p>

    <p class="style2"><span class="fontstyle3"><span class="calibre8">Colin yanındaki makineye daha yakından bakmak için kalktı ve makineyi koruyan paslı kapağı kaldırdı, içinde yarı et yarı metal karışımı bir hayvan ham maddeyi yutup bundan düzgün yuvarlaklar çıkarmakla uğraşıyordu,</span></span></p>

    <p class="style2"><span class="fontstyle3"><span class="calibre8">- Gelip baksana Chick, dedi Colin.</span></span></p>

    <p class="style2"><span class="fontstyle3"><span class="calibre8">- Neye? diye sordu Chick.</span></span></p>

    <p class="style2"><span class="fontstyle3"><span class="calibre8">- Çok ilginç... dedi Colin.</span></span></p>

    <p class="style2"><span class="fontstyle3"><span class="calibre8">Chick baktı. Hayvanın yanlamasına hareketlerle yer değiştiren uzamış bir çenesi vardı. Saydam derisinin altından ince çelik borudan kaburgaları ve tembel tembel hareket eden yemek borusu görülüyordu.</span></span></p>

    <p class="style2"><span class="fontstyle3"><span class="calibre8">- Değişime uğramış bir tavşan mı bu?</span></span></p>

    <p class="style2"><span class="fontstyle3"><span class="calibre8">- Öyle mi sence?</span></span></p>

    <p class="style2"><span class="fontstyle3"><span class="calibre8">- Sıkça yapılan bir şey bu, dedi Chick. İstenilen fonksiyonlar elde tutuluyor. Burada da hazmın kimyasal bölümü alınmadan yemek borusunun hareketleri korunmuş. Normal bir av köpeğiyle hap elde etmekten çok daha basit.</span></span></p>

    <p class="style2"><span class="fontstyle3"><span class="calibre8">- Ne yiyor? diye sordu Colin.</span></span></p>

    <p class="style2"><span class="fontstyle3"><span class="calibre8">- Kromlanmış havuç, dedi Chick. Şirketten ayrıldığım zaman çalıştığım fabrikada üretiliyordu. Ayrıca ona hapın bileşenleri de veriliyor.</span></span></p>

    <p class="style2"><span class="fontstyle3"><span class="calibre8">- Harika bir buluş! dedi Colin. Hem de çok güzel haplar yapıyor.</span></span></p>

    <p class="style2"><span class="fontstyle3"><span class="calibre8">- Evet, dedi Chick. Yusyuvarlak.</span></span></p>

    <p class="style2"><span class="fontstyle3"><span class="calibre8">- Bak şu işe, dedi Colin oturmaya giderken.</span></span></p>

    <p class="style2"><span class="fontstyle3"><span class="calibre8">- Ne? diye sordu Chick.</span></span></p>

    <p class="style2"><span class="fontstyle3"><span class="calibre8">- Yolculuğa çıkmadan önce sana verdiğim yirmi beş bin dublözondan ne kadar kaldı?</span></span></p>

    <p class="style2"><span class="fontstyle3"><span class="calibre8">- Şey... diye cevap verdi Chick.</span></span></p>

    <p class="style2"><span class="fontstyle3"><span class="calibre8">- Artık Alise’le evlenmeyi düşünmenin zamanı geldi. Senin devam ettirdiğin gibi onun için de devam ettirmek oldukça zor...</span></span></p>

    <p class="style2"><span class="fontstyle3"><span class="calibre8">- Evet... diye cevapladı Chick.</span></span></p>

    <p class="style2"><span class="fontstyle3"><span class="calibre8">- Yine de yirmi bin dublözon kalmıştır. Bu da evlenmene yeter...</span></span></p>

    <p class="style2"><span class="fontstyle3"><span class="calibre8">- Evet ama... dedi Chick.</span></span></p>

    <p class="style2"><span class="fontstyle3"><span class="calibre8">Durdu çünkü, söylemesi çok zordu.</span></span></p>

    <p class="style2"><span class="fontstyle3"><span class="calibre8">- Evet ama ne? diye üsteledi Colin, Para sıkıntısı olan tek sen değilsin.</span></span></p>

    <p class="style2"><span class="fontstyle3"><span class="calibre8">- Biliyorum, dedi Chick.</span></span></p>

    <p class="style2"><span class="fontstyle3"><span class="calibre8">- Eee o zaman?... dedi Colin.</span></span></p>

    <p class="style2"><span class="fontstyle3"><span class="calibre8">- Yani, dedi Chick, sadece üç bin iki yüz dublözonum kaldı.</span></span></p>

    <p class="style2"><span class="fontstyle3"><span class="calibre8">Colin kendini çok yorgun hissetti. Kafasında sivri ve renksiz şeyler büyük bir uğultuyla dönüp duruyordu. Kendini bir sıranın üstüne bırakıverdi.</span></span></p>

    <p class="style2"><span class="fontstyle3"><span class="calibre8">- Doğru olamaz... dedi.</span></span></p>

    <p class="style2"><span class="fontstyle3"><span class="calibre8">Yorgundu, sanki kamçıyla uzun süre koşturulmuş tu.</span></span></p>

    <p class="style2"><span class="fontstyle3"><span class="calibre8">- Doğru olamaz... diye tekrarladı. Şaka yapıyorsun bana.</span></span></p>

    <p class="style2"><span class="fontstyle3"><span class="calibre8">- Hayır, dedi Chick,</span></span></p>

    <p class="style2"><span class="fontstyle3"><span class="calibre8">Chick ayaktaydı, parmağının ucunu masanın en yakın köşesine sürtüyordu. Haplar cam tüpler içine küçük bilye sesleriyle yuvarlanıyor, balmumu ellerin kâğıtlara sürtünmesi tarih öncesi bir restoran atmosferi yaratıyordu.</span></span></p>

    <p class="style2"><span class="fontstyle3"><span class="calibre8">- Ama ne yaptın bununla? diye sordu Colin.</span></span></p>

    <p class="style2"><span class="fontstyle3"><span class="calibre8">- Partre aldım... dedi Chick.</span></span></p>

    <p class="style2"><span class="fontstyle3"><span class="calibre8">Ceplerini karıştırdı.</span></span></p>

    <p class="style2"><span class="fontstyle3"><span class="calibre8">- Şuna baksana. Dün buldum. Olağanüstü değil mi?</span></span></p>

    <p class="style2"><span class="fontstyle3"><span class="calibre8">Pul pul olmuş maroken kaplı Kierkegaard’ın ek yazılarıyla birlikte</span></span> <span class="fontstyle5"><span class="calibre10">Çiçeklerin Geri Gönderilmesi</span></span><a class="pcalibre pcalibre1" href="../Text/gk78.html#_ftn58" id="_ftnref58" title=""><span class="msofootnotereference"><i class="calibre4"><span class="calibre13"><span class="msofootnotereference"><b class="calibre7"><span class="calibre19">[58]</span></b></span></span></i></span></a> <span class="fontstyle3"><span class="calibre8">kitabıydı.</span></span></p>

    <p class="style2"><span class="fontstyle3"><span class="calibre8">Colin kitabı aldı ve baktı, ancak sayfaları görmüyordu, Alise’in, düğündeki gözlerini, Chloé’nin gelinliğine hüzünlü bir hayranlıkla bakışını görüyordu; ama Chick anlayamıyordu, Chick’in gözleri asla bu kadar ileriyi göremiyordu.</span></span></p>

    <p class="style2"><span class="fontstyle3"><span class="calibre8">-Ne dememi istiyorsun... diye mırıldandı Colin, Yani hepsini harcamışsın...</span></span></p>

    <p class="style2"><span class="fontstyle3"><span class="calibre8">-Geçen hafta iki el yazmasını aldım, dedi; Chick sesi heyecandan hâlâ titriyordu.</span></span> <span class="fontstyle15"><span class="calibre33">Ve</span></span> <span class="fontstyle3"><span class="calibre8">konferansların yedi tanesini kaydettim...</span></span></p>

    <p class="style2"><span class="fontstyle3"><span class="calibre8">- Evet... dedi Colin.</span></span></p>

    <p class="style2"><span class="fontstyle3"><span class="calibre8">- Neden bana bunları soruyorsun? dedi Chick, Onunla evlenmem Alise için çok fark etmez. O böyle mutlu. Onu çok seviyorum, biliyorsun. Ayrıca o da Partre’ı çok seviyor.</span></span></p>

    <p class="style2"><span class="fontstyle3"><span class="calibre8">Makinelerden biri zıvanadan çıkmış gibi görünüyordu. Haplar sel gibi akıyordu ve kâğıt külahlar içine düşerken mor şimşekler fışkırıyordu.</span></span></p>

    <p class="style2"><span class="fontstyle3"><span class="calibre8">- Ne oluyor... dedi Colin. Tehlikeli bir şey mi?</span></span></p>

    <p class="style2"><span class="fontstyle3"><span class="calibre8">- Sanmam, dedi Chick. Yine de yanında durmayalım.</span></span></p>

    <p class="style2"><span class="fontstyle3"><span class="calibre8">Uzaktan, bir kapının kapandığını duydular, ilaç satıcısı bir anda tezgâhın arkasında beliriverdi.</span></span></p>

    <p class="style2"><span class="fontstyle3"><span class="calibre8">- Beklettim sizi... dedi.</span></span></p>

    <p class="style2"><span class="fontstyle3"><span class="calibre8">- Önemli değil, dedi Colin.</span></span></p>

    <p class="style2"><span class="fontstyle3"><span class="calibre8">- Olmaz olur mu, dedi satıcı, işiniz acildi. Değerini göstermek için yaptım.</span></span></p>

    <p class="style2"><span class="fontstyle3"><span class="calibre8">- Makinelerinizden biri zıvanadan çıkmış gibi duruyor... dedi Colin aleti kastederek.</span></span></p>

    <p class="style2"><span class="fontstyle3"><span class="calibre8">- Ah... dedi ilaç satıcı.</span></span></p>

    <p class="style2"><span class="fontstyle3"><span class="calibre8">Eğildi ve tezgâhın altından bir tüfek aldı, yavaşça omzuna koydu ve ateş etti. Makine havada sıçradı ve titreyerek yere düştü.</span></span></p>

    <p class="style2"><span class="fontstyle3"><span class="calibre8">- Önemli değil, dedi sana. Bazen tavşan makineyi alt eder, o zaman hepsini ortadan kaldırmak gerekir.</span></span></p>

    <p class="style2"><span class="fontstyle3"><span class="calibre8">Makinesini yerden kaldırdı alt kapağına basarak işetti ve bir çiviye astı.</span></span></p>

    <p class="style2"><span class="fontstyle3"><span class="calibre8">- İşte, ilaçlarınız, dedi cebinden bir kutu çıkararak. Dikkat edin, çok etkili bir şey. Dozunu aşmayın.</span></span></p>

    <p class="style2"><span class="fontstyle3"><span class="calibre8">-Ah... dedi Colin. Sizce neye karşı bu?...</span></span></p>

    <p class="style2"><span class="fontstyle3"><span class="calibre8">- Söyleyemem... diye cevapladı satıcı.</span></span></p>

    <p class="style2"><span class="fontstyle3"><span class="calibre8">Kıvrık tırnaklı uzun elini darmadağınık beyaz saçlarının içine soktu.</span></span></p>

    <p class="style2"><span class="fontstyle3"><span class="calibre8">- birçok şeye yarayabilir... dedi. Ama sıradan bir bitki uzun süre buna dayanamaz.</span></span></p>

    <p class="style2"><span class="fontstyle3"><span class="calibre8">- Ah... dedi Colin, Borcum ne kadar?...</span></span></p>

    <p class="style2"><span class="fontstyle3"><span class="calibre8">- Çok pahalı... dedi satıcı. Beni kandırıp ödemeden gitmeliydiniz.</span></span></p>

    <p class="style2"><span class="fontstyle3"><span class="calibre8">- Ah... dedi Colin, çok yorgunum.</span></span></p>

    <p class="style2"><span class="fontstyle3"><span class="calibre8">- İki dublözon o zaman, dedi satıcı.</span></span></p>

    <p class="style2"><span class="fontstyle3"><span class="calibre8">Colin cüzdanını çıkardı.</span></span></p>

    <p class="style2"><span class="fontstyle3"><span class="calibre8">- Biliyorsunuz, dedi satıcı, resmen soygunculuk bu.</span></span></p>

    <p class="style2"><span class="fontstyle3"><span class="calibre8">- Benim için fark etmez, dedi Colin yılgın bir sesle.</span></span></p>

    <p class="style2"><span class="fontstyle3"><span class="calibre8">Ödedi ve çıktı. Chick de arkasından gitti.</span></span></p>

    <p class="style2"><span class="fontstyle3"><span class="calibre8">- Aptalsınız, dedi ilaç satıcısı onları kapıya geçirirken. Yaşlıyım ve direnemem.</span></span></p>

    <p class="style2"><span class="fontstyle3"><span class="calibre8">- Hiç zamanım yok... dedi Colin.</span></span></p>

    <p class="style2"><span class="fontstyle3"><span class="calibre8">- Doğru değil bu, dedi satıcı. Az önce aceleniz yoktu.</span></span></p>

    <p class="style2"><span class="fontstyle3"><span class="calibre8">- Şimdi ilaçları aldım, hoşça kalın bayım.</span></span></p>

    <p class="style2"><span class="fontstyle3"><span class="calibre8">Yolda fazla güç harcamamak için yan yan yürüyordu.</span></span></p>

    <p class="style2"><span class="fontstyle3"><span class="calibre8">- Biliyor musun, dedi Chick, evlenmiyoruz diye Alise’le ayrılmayacağım.</span></span></p>

    <p class="style2"><span class="fontstyle3"><span class="calibre8">- Ah, dedi Colin, hiçbir şey söyleyemem ben… her şeyden önce seni ilgilendirir bu.</span></span></p>

    <p class="style2"><span class="fontstyle3"><span class="calibre8">- Hayat böyle, dedi Chick.</span></span></p>

    <p class="style2"><span class="fontstyle3"><span class="calibre8">- Hayır, dedi Colin.</span></span></p>
  </div>
</body>
</html>