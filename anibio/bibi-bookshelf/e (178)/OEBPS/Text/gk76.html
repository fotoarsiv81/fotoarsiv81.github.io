<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>GÜNLERİN KÖPÜĞÜ</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="wordsection11">
    <span class="fontstyle9"><span class="calibre25"><br class="calibre6" id="calibre_pb_73"/></span></span>

    <p class="msonormal1"><span class="fontstyle9"><span class="calibre26"> </span></span></p>

    <h1 class="style4"><span class="fontstyle9"><span class="calibre26">LXVI</span></span></h1>

    <p class="style4"><span class="fontstyle9"><span class="calibre26"> </span></span></p>

    <p class="style2"><span class="fontstyle3"><span class="calibre8">Uzun süre yollarda yürüdüler, insanlar dönüp bakmıyorlardı bile, ve gün batıyordu. Yoksul mezarlığı çok uzaktaydı, kırmızı kamyon motordan neşeyle patırtılar çıkararak ilerliyor, yolun engebelerinden atlıyordu.</span></span></p>

    <p class="style2"><span class="fontstyle3"><span class="calibre8">Colin artık hiçbir şey duymuyordu, geçmişte yaşıyor, ara sıra gülümsüyor her şeyi anımsıyordu. Nicolas ve İsis arkasından yürüyorlardı, İsis ara ara Colin’in omzunu tutuyordu. Colin mezarlığa ilk kez geliyordu; mezarlık suyun ağırlığıyla sürekli sınırları değişen şekilsiz bir adada bulunuyordu. Sislerin arkasından zar zor seçiliyordu. Kamyon kıyıda kaldı; adaya öbür ucu siste kaybolan uzun esnek gri bir kalas üstünden ulaşılabiliyordu. Hamallar okkalı küfürler savurdular, birincisi kalasa doğru ilerledi, ancak geçilebilecek kadar genişliği vardı. Siyah kutuyu boyunlarında bir tur dolayıp omuzlarından geçirdikleri ham deriden geniş kayışları çekerek taşıyorlardı, ikinci hamal nefes alamıyordu, mosmor kesilmişti: sisin griliği içinde son derece hüzünlü bir hava veriyordu.</span></span></p>

    <p class="style2"><span class="fontstyle3"><span class="calibre8">Colin onları izledi; Nicolas ve İsis de uzun kalasın üstünde yürümeye başladılar. Birinci hamal kutuyu sarsmak sağa sola sallamak için özellikle tepinerek gidiyordu. Şurubun içinde eriyip giden şeker çizgileri gibi bir dumanın ortasında gözden kayboldu. Ayak sesleri gitgide alçalarak kalas üstünde yankılanıyor, kalas iyice eğildi, ortasına yaklaştılar; geçerken kalas suya değdi ve simetrik dalgacıklar iki yandan ‘şlap’ diye ses çıkardı; su neredeyse tüm kalası içine almıştı. Su, karanlık ve saydamdı; Colin sağa doğru eğildi, dibe baktı, derinlikte beyaz bir şeyin sallandığını gördüğünü sandı; Nicolas ve İsis arkasında durdular; sanki su üstünde ayakta duruyor gibiydiler. Hamallar devam ediyorlardı, yolun ikinci yarısı uzanıyordu, ortayı geçtiklerinde, dalgacıklar alçaldı ve kalas emme sesi çıkararak yukarı çıktı.</span></span></p>

    <p class="style2"><span class="fontstyle3"><span class="calibre8">Hamallar koşmaya başladılar; ayaklarıyla tepiniyorlardı siyah kutunun kulpları kenarlara çarpıyordu. Adaya Colin’den önce geldiler, arkadaşları, karanlık bitki çitlerinin iki yanını çevirdiği küçük patikadan ağır adımlarla geçtiler. Patika kederli biçimde garip kıvrımlarla uzayıp gidiyordu, toprak gözenekli ve çatlak çatlaktı. Biraz genişledi. Bitkilerin yaprakları açık griye dönmeye başladılar. Kadifemsi etleri üstünde altından damarları beliriyordu. Uzun ve bükülen ağaçlar yolun bir ucundan diğerine bir kemer oluşturuyordu. Bu kemerin altından gün ışığı gösterişsiz bir haleyle çıkıyordu. Patika bir sürü yola ayrıldı ve hamallar hiç duraksamadan sağa döndüler. Colin, İsis ve Nicolas onlara yetişmek için koştular. Ağaçların arasında hayvan sesleri duyulmuyordu; arada sadece yere düşmek için ağaçlardan kopan bazı gri yaprakların sesi geliyordu. Yolun kıvrımlarını izlediler. Hamallar ağaçlara tekme atıyorlardı, ve ağır ayakkabıları ağaçların süngerimsi kabuğu üzerinde derin mor ezikler bırakıyordu. Mezarlık adanın tam ortasındaydı; taşlara tırmanarak cılız ağaçların tepelerinden, uzaklarda, diğer kıyıya doğru, kanaryaotu ve dereotu tarlalarından geçen küçük uçakların ağır uçuşlarıyla çizdiği siyaha bulanmış gökyüzü görünüyordu.</span></span></p>

    <p class="style2"><span class="fontstyle3"><span class="calibre8">Hamallar büyük bir deliğin yanında durdular. Chloé’nin tabutunu “salata”</span></span><a class="pcalibre pcalibre1" href="../Text/gk78.html#_ftn83" id="_ftnref83" title=""><span class="msofootnotereference"><span class="calibre13"><span class="msofootnotereference"><span class="calibre19">[83]</span></span></span></span></a> <span class="fontstyle3"><span class="calibre8">şarkısını söyleyerek sallamaya başladılar ve tetikleyici düğmeye bastılar. Kapak açıldı ve bir şey büyük gürültüyle deliğe düştü; ikinci hamal neredeyse boğulmuş olarak yığılıverdi, çünkü kayış boynundan yeterince hızlı çözülememişti. Colin ve Nicolas koşarak geldiler, İsis arkada sendeledi, sonra Kayyum’la İsviçreli yağ dolu tutumlarıyla aniden bir taş yığınının arkasından çıktılar ve çukura toprak ve taşlar atarak kurtlar gibi ulumaya başladılar.</span></span></p>

    <p class="style2"><span class="fontstyle3"><span class="calibre8">Colin dizlerinin üstüne çökmüş, başını ellerinin arasına almıştı, taşlar düşerken boğuk bir ses çıkarıyordu, İsis, Nicolas’nn yanında ağlıyordu, sonra İsviçreli, Kayyum ve iki hamal el ele tutuştular ve delik çevresinde halka oldular, sonra birden patikaya doğru koşuşturdular ve dans ede ede gözden kayboldular.</span></span></p>

    <p class="style2"><span class="fontstyle3"><span class="calibre8">Kayyum büyük bir boru çalıyordu ve ölüm havası içinde boğuk sesler yankılanıyordu. Toprak yavaş yavaş göçmeye başlamıştı, iki üç dakika sonra Chloé’nin bedeni tamamen yok olmuştu.</span></span></p>
  </div>
</body>
</html>