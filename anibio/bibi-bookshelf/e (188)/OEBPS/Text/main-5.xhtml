<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" style="text-align: right;"><a id="bookmark0"></a><span class="calibre2">19</span></p>

  <h1 class="calibre1" style="text-align: right;"><a id="bookmark1"></a><span class="calibre2">TARA</span></h1>

  <p class="calibre1"><span class="calibre2">Velda ve Tara, 17 bin yıl önce, son buzul devrinin bütün şiddetiyle devam ettiği günlerde yaşadılar. Hatta tamamen aynı tarihlerde yaşamış olabilirler, fakat hiç karşılaşmadıkları ve farklı yaşamları olduğu kesin. Velda İspanya'da yaşarken, Tara'nın anavatanı Kuzeybatı İtalya'daki Toskana tepelerindeydi. Velda ve daha önce yaşayan Helena'nın yaşamı, Tara'ya göre daha iyi koşullardaydı. Onların yaşadığı yerlerde, tundra hayvanlarının iklimlere göre nereden nereye göç edeceğini kestirmek mümkün olduğundan, taze et neredeyse kapıya kadar geliyordu. Bu bolluk nedeniyle insan nüfusu artıyordu. Rengeyiği avcıları her yıl bir araya gelip ilişkiler kurduğundan, değişik kabilelerden insanlar birbirlerini tanıma fırsatı buluyorlardı. Bu şekilde sanatsal bir kültür de gelişmeye başlamıştı. Tahta, boynuz, deniz hayvanlarının kabukları ve kemik gibi her türlü maddeden ustaca işlenmiş süs eşyaları ve nazarlıklar yapılıyordu. Yüzlerce mağara, av hayvanlarının göz alıcı ve akıllardan çıkmayan resimleriyle süslenmişti.</span></p>

  <p class="calibre1"><span class="calibre2">Tara'nın dünyası, Helena ve Velda'nınki gibi refah içinde geçmemesine rağmen daha sıcaktı. Sıcaklıklar fazla olduğu&nbsp;</span><span style="font-weight: bold; text-indent: 1.5em; font-size: 1em; line-height: 1.2;">için, yüksek tepelerin dışındaki alanlar zengin ormanlarla kaplıydı. Buralarda tundra hayvanları yoktu. Onun yerine, ormanlar, kızıl geyiklere ve yaban domuzlarına yuva olmuştu. Bu tekin hayvanları avlamak bazen çok zor oluyordu. Ormanlarda yiyecek bulmak için başka birçok olanak bulunmasına rağmen, etinden yararlanılan hayvanların az olması nedeniyle bu topraklarda yaşayan insanların sayısı, Velda'nın Cantabria'sı veya Helena'nın Dordogne'una göre daha azdı. Tara'nın kabilesi, Helena ve Velda'nın kabilelerinden daha fakir olduğu için, sanat ve sosyal ilişkileri de onlarınki gibi gelişmemişti. Bunlar, kendi kendileriyle yetinmek ve yiyecek bulmak için çok daha fazla çalışmak zorundaydılar. Karınlarını doyurmak için sürekli, yiyecek bakımından kıt ormanlarda dolaşırlardı. İşte Tara'nın yaşamı bu koşullarda altında geçiyordu.</span></p>

  <p class="calibre1"><span class="calibre2">Tara'nın annesi, Tara on yaşındayken, erkek kardeşi ise altı yaşındayken ölmüştü. Onlara teyzeleri bakmış ve onunla birlikte her gün ormanlarda dolaşıp yiyecek aramışlardı. Babaları, buldukça yaban domuzu yavrusu, küçük bir karaca, başka bazı ufak hayvanlar ve şanslı olduğu günlerde de kızıl geyik getirirdi. Kızıl geyik vurduğu zamanlar kampta büyük bir tören yapılır ve herkes ateşin etrafında toplanıp eti paylaşırdı. Bu ender, fakat herkesin neşeli olduğu günlerde Tara annesine ait flütle eğlenceli melodiler çalardı. Bu flütü yıllar önce babası yapmıştı. Önce bir kuğunun kanat kemiğinin kenarına delikler delmiş, sonra tepesine üflemek için bir, notaları parmaklarda çıkarmak içinse üç delik oymuştu. Nota aralığının sınırlı ve çıkan sesin kısık olmasına rağmen, kabile insanları ateşin etrafında gece yarısına kadar şarkılar söyleyip dans ederlerken çalınan flüt türenin havasını çok olumlu etkiliyordu. Böyle günlerin ertesinde herkes geç saatlere kadar uyurdu. Günlük eziyetler bir kez olsun bekleyebilirdi.</span></p>

  <p class="calibre1"><span class="calibre2">Kabile, yazaylarının sonunda ve sonbahar başlarında, Arno&nbsp;</span><span style="font-weight: bold; text-indent: 1.5em; font-size: 1em; line-height: 1.2;">Vadisi boyunca aşağılara, sahile doğru yavaş yavaş göç ederdi. Bu mesafe, o zamanlar deniz seviyesi alçak olduğu için, bugüne göre 30-40 kilometre daha uzaktı. Gözle görülmeyecek kadar uzaklarda, ufkun ötesinde, topraklarında henüz insan olmayan Korsika ve Sardunya adaları birbirine bağlıydı. Tara denizi çok sevdiği için geniş kumsallar boyunca kilometrelerce yürür, dalgaların kumların üstüne bıraktığı dalları ve işe yarayacağını bildiği diğer şeyleri toplardı. Deniz kabuklarını toplamayı çok sevdiği için her zaman bunlardan bir avuç dolusu toplayıp kampa götürürdü. Kabukların üstünü keskin bir taşla deler ve bunları yosun veya deniz kenarında büyüyen uzun otlara dizerek kolye yapardı. Dizmek için kullandığı yosunlar veya otlar çok dayanmadığı için kolyelerinin ömrü de fazla uzun olmazdı. Fakat tekrar deniz kenarına gidip kabuk toplayabileceği için buna hiç aldırmazdı.</span></p>

  <p class="calibre1"><span class="calibre2">Bir gün yine böyle yürürken, uzakta, suyun hemen kenarında gri renkte büyük bir şey durduğunu fark etti. Yaklaşınca, bunun sahile vurmuş bir yunus olduğunu gördü. Ağzı olduğu gibi açılmış, sivri ve muntazam dişleri ortaya çıkmıştı. Oldukça diri görünen hayvan, kesinlikle yakın bir zamanda ölmüştü. Martılar başına üşüşmüş gözlerini gagalıyorlar, fakat gagalarını kalın derisine batıramıyorlardı. Tara, daha önce yunus görmemiş olmasına rağmen bunun etinden yararlanabileceğini hemen anladı ve koşup kabilesindekilere haber verdi. Herkes elinde ne varsa bıraktı, bıçaklarını aldı ve kumsala koştu. Genç erkekler, kadınlar ve çocuklar koşabildikleri kadar hızlı koşuyor, orta yaşlılar ise onları yürüyerek takip ediyorlardı. Otuz beş yaşının üstünde olanlar ise kampta kalıp genç oldukları zamanları düşünmeye dalmışlardı.</span></p>

  <p class="calibre1"><span class="calibre2">Tara'nın yunusu gördüğü koya gelince oldukları yerde donup kaldılar. Balığın başında başka insanlar vardı. Etini kesmeye başlamışlardı bil". Bunlar uzaktan Tara'nın kabilesini görünce durup baktılar. Evet, bu işin sonu iyi olmayabilirdi.</span></p>

  <p class="calibre1"><span class="calibre2">Yunusun başındakiler beş kişiydi; Tara'nın kabilesinden on kişiye karşı, iki erkek, bir kadın ve iki çocuk. Çatışacak olurlarsa kaybedeceklerdi. Yunus, çok kıymetli olmasına rağmen, uğrunda ölmeye değmezdi. Herkesin kabul ettiği kurallar vardı ve bunlara göre av, onu kim avladıysa ona aitti. Buna göre yunus da, onu ilk bulanlara ait olmalıydı. Aslında böyle bir durumda Tara'nın kabilesi normal olarak geri döner ve oraya diğerlerinden önce varmadıkları için hak iddia etmekten vazgeçerlerdi. Ama onu ilk bulan Tara'ydı.</span></p>

  <p class="calibre1"><span class="calibre2">Tara'nın kurallardan haberi yoktu, ama ödülünden vazgeçmek zorunda kalacağını hissettiği için yunusa doğru koşmaya başladı. Babası durması için arkasından bağırsa da, o koşmayı sürdürdü. Bunu gören babası, kısa bir mızrak dışında elinde ne varsa bırakıp Tara'nın arkasından koşmaya başladı. Diğerleri de onu takip ettiler. Yunusun başındaki üç büyük insan oldukları yerde duruyorlardı. Tara, her zaman ok gibi hızlı koşardı ve babası formunda olmasına rağmen onu yakalayamıyordu. Tara yunusa üç yüz metre uzaklıktaydı. İki yüz metre oldu. Yunusun başındakiler mızraklarını havaya kaldırdılar. Yüz metre. Son bir atılımla babası Tara'yı omzundan yakaladı ve birer çuval gibi kumların üstüne düştüler. Babası hemen ayağa kalkıp Tara'yı korumaya aldı. Öne atılan iki adamın mızraklarıyla karşı karşıya kalmıştı. Hâlâ kendi kabilesindekilerden çok uzakta ve büyük bir tehlike altındaydı. Birkaç metre daha yaklaştıklarında sol tarafta duran sarışın adamın yüzünü tanıdı. Kız kardeşinin kocasıydı. Ona ismiyle seslendi. Bunun üzerine diğerleri oldukları yerde kaldılar. Sarışın adamın yüzünde bir tebessüm belirdi. Mızrağını atıp koştu ve Tara'nın babasına sarıldı. Vücutlarındaki adrenalin azaldıkça herkesin yüzüne bir rahatlık gelip yerleşti. Bu arada Tara'nın kabilesindekiler de yetişmişlerdi. Tara, heyecanla yunusu ilk olarak kendisinin gördüğünü söylüyor ve kumsalda ona ait olan ve mağaralarına kadar uzanan ayak izlerini göstererek bunu kanıtlamaya çalışıyordu. Zaten herkes yunusun etini paylaşmayı kabul etmişti. Et hepsine yeterdi ve işlerini bitirmek için zaman daralıyordu. Deniz yükselmek üzereydi.</span></p>

  <p class="calibre1"><span class="calibre2">Tara'nın halası da kabilesindekilerle birlikte gelmiş ve o da yunusun etini kesmeye başlamıştı. Deniz yükselmeye başladığı için arada bir yunusu sahilden yukarıya doğru çekmek zorunda kalıyorlardı. Çocuklar, kesilen etleri suların sürüklememesi için sahilden uzağa, emin bir yere taşıyorlardı. İşlerini bitirdiklerinde, portakal gibi görünen güneş batmaktaydı. Hava çok durgun olduğu için geceyi orada geçirmeye ve ateş yakarak birlikte yemek yemeye karar verdiler. Kısa zamanda topladıkları dallarla bir ateş yaktılar ve şişe geçirdikleri koyu kırmızı etleri ateşin üzerinde döndürmeye başladılar. Böylece, her iki kabilenin, ateşin loş ışığı altında yüzleri parlayan üyeleri dostluklarını pekiştirmiş oldular. Tara, halası kabileden ayrıldığı sırada kendisi henüz çok küçük olduğu için onu hatırlamıyordu. Babası da kız kardeşini birkaç yıldır görmemişti. Şimdi onunla oturmuş, iki yıl önce Tara'nın annesinin acıklı bir şekilde öldüğünü ve onu ne kadar özlediğini anlatıyordu. Kız kardeşi ona, "Neden Tara ve erkek kardeşiyle birlikte gelip bir süre bizim kabilede kalmıyorsunuz?" diye sordu.</span></p>

  <p class="calibre1"><span class="calibre2">İşte böylece, Tara ve kardeşi kabile değiştirip kıyıdan daha yukarı bölgelerde avcılığa başladılar. Ta ra dört yıl sonra hamile kaldı ve iki kızından ilki doğdu. Doğduğu anda, babasının alev kızılı saçlarını aldığı görüldü. Bir yaşına geldiğinde ise, Tara gibi bağımsız olacağı... Söylenenleri dinlemeyi reddediyor ve çakıl taşları ve hatta keskin çakmaktaşlarını durmadan ağzına götürüyordu. Dikkatli bir anne olan Tara'yı kabiledekiler çok seviyorlardı. İyi bir erkeği vardı ve yaşamın tüm zorluklarına rağmen tadını çıkarmaya çalışıyordu.</span></p>

  <p class="calibre1"><span class="calibre2">Tara deniz kenarında geçirdikleri kış aylarını dört gözle beklerdi. Sahilde yiyecek aramak için hemen gönüllü olur ve kızını sırtına alarak kumsalda her gün kilometrelerce yürürdü. Kumsalın her bir parçasını, her kayayı, her taşı tanıyor, denizden buralara yeni bir şey vurduğunda hemen farkına varıyordu. En çok, hırçın havalarda şiddetli batı rüzgârlarının suları kumsala püskürtmesini seviyordu. Bazen günlerce süren böyle fırtınalardan sonra, sahilde yeni bir şeyler aramak için en uygun zaman olurdu. Yine böyle şiddetli bir havadan sonra, rüzgâr ile yağmurun hâlâ yüzünü okşadığı bir günde kumsala gitmiş ve dalgaların uzaklara fırlattığı uzun bir kütük bulmuştu. Gövdeye yapışmış olan deniz kabuklarına bakılırsa, kütük uzun zaman suda kalmış olmalıydı. Fakat ortada garip bir şey vardı. Kabuklar kütüğün yalnı zca bir tarafına yapışmıştı.</span></p>

  <p class="calibre1"><span class="calibre2">Ertesi gün aynı yere babasıyla gitti. Kütük, üç metre uzunluğunda ve yarım metre eninde olmasına rağmen sırtlarını dayadıklarında kolayca yerinden oynuyordu. Nasıl bu kadar hafif olabilirdi ki? Deniz kabuklarının olduğu taraf sertti ve dalgalar tarafından cilalanmış olduğu belliydi. Diğer taraf ise lekeli ve yumuşaktı. Tara, bu tarafa çakmaktaşı ile bastırdı. Bıraktığında taş yerinden çıktı. Ağacın eskiden hastalıklı olduğunu tahmin ettikleri yumuşak kısımlarını oyuncaya kadar kazımaya devam ettiler. Oyulduktan sonra bile ağırdı, ama onlara katılan birkaç arkadaşın yardımıyla taşımaları kolay oldu. Tabii ilk yaptıkları şey, kütüğü denize indirip üzerine taş atarak batırmaya çalışmak oldu. Deniz sakindi, kütük kolayca yüzmeye başladı. Fakat yüzerken hep oyuk yeri suyun dışında, deniz kabuklarının olduğu kısım ise suyun içindeydi. Bu çok ilginç bir durumdu; kütüğün gövdesine vurursa bir, oyuğun içine girerse iki puan alacaksın diye oynadıkları oyun farklı bir boyut kazanmaya başlamıştı.</span></p>

  <p class="calibre1"><span class="calibre2">Bir süre sonra herkes oyundan bıkıp eve dönmeye başladı. Niyeyse Tara ve kızı geride kaldılar. Koyun alçak ve kayalık bir çıkıntı halinde bittiği yerin kenarındaydılar. Kütük sahil boyunca yüzerek geldi ve kayalıklara dayanıp durdu. Onu takip eden Tara ile kızı oturup taş atmaya devam ettiler. Kütük artık çok yakında olduğu için taşların çoğu içine düşüyordu. İçinde yaklaşık yirmi tane taş olduğu halde kütük hâlâ yüzmekteydi. Tara kendi kendine, içine çok büyük bir kaya parçası koyarsam ne olur acaba, diye düşündü. Kocaman gri bir taş aldı ve bunu oyukkısma dikkatlice yerleştirdi. Taş kütüğü muhakkak batıracaktı. Ama öyle olmadı. Hatta sanki daha iyi dengelenmişti.</span></p>

  <p class="calibre1"><span class="calibre2">Tara'nın aklına birden bir fikir geldi. Kızını yanına çağırdı ve kütüğün içine oturttu. Kütük suya biraz daha battı ise de, tamamen batmadı. Bunun üzerine Tara kütüğü kayalıkların kenarına çekti ve kendi de içine girdi. Kütüğün içinde, ancak suyun üstünde yüzüyorlardı. Elleriyle kayalıkları itti ve kütük durgun suda yüzerek ilerlemeye başladı. Tara çömelmiş şekilde duruyordu ve içgüdüsel olarak ellerini kürek gibi kullanıp kütüğü yavaş yavaş suda ilerletiyordu. Bir ara durdular ve kayıkları yön değiştirmeye başladı. Bu çok tuhaftı. Yandan, beyaz kumlar ve denizin dibindeki koyu taşlar görünüyordu. Tara, kayığın devrilecek gibi olduğunu hissettiğinde dengesini bozmamaya dikkat ediyordu. Aradan yirmi dakika kadar bir süre geçmişti ki, dalgaların onları bir sonraki koya sürüklediğini fark etti. Elleriyle kayığı kumsala götürdü, dışarı atlayıp tümüyle kumsala çekti ve kızını da içinden çıkardı.</span></p>

  <p class="calibre1"><span class="calibre2">Şansına, hava ertesi gün de sakindi ve kabiledekilerle birlikte kumsala geldiklerinde kayığı hâlâ orada buldular. Çocuklar içinde oynadılar, erkekler binip yarış yaptılar. İçlerinden biri düz bir odun parçası buldu ve bunu kürek olarak kullandı. Günün sonunda Tara ve erkeği, kayığı kürek çekerek kampa yakın bir yere götürdüler ve kumsalın, gelgitten etkilenmeyeceğini bildikleri bir yerine çektiler. O kış diğer kabilelerden gelen insanlar bu yeni oyuncağı hayranlıkla seyretti. O sıralarda bunun eğlenceden başka bir yararı yoktu. Fakat, daha sonraları yakındaki adalara gitmek ve nehirlerin derin olmayan sularında balık avlamak !ç'ın kullanılacaktı. İlkbaharın sonunda, kabile yükseklerde yaz avına çıkmadan önce, kayığı kumsaldan çok yukarılara çekip bırakırdı. O yılın sonbaharında Tara'nın ikinci kızı doğdu; babası gibi kızıl değil, annesi gibi düz koyu kahverengi saçları vardı. Fakat, ela gözlü diğer kabile üyelerinden farklı olarak, annesi ve babası gibi parlak mavi gözlere sahipti.</span></p>

  <p class="calibre1"><span class="calibre2">Kışın başında deniz kenarındaki kamplarına geri döndüklerinde, kayık hâlâ oradaydı; yüzebilecek bir durumdaydı fakat biraz çürümüştü. Erkekler taze kütüklerden yeni kayıklar yapmaya başladılar. Bu zor bir işti; bulabildikleri kütükler ya ağaçlardan çok çürük olduğu için kopanlar ya da fırtına tarafından yıkıldığından çok sert olanlardı. Tara ertesi bahar, kabilenin dağlarda avlanmaya gitmek yerine sahilde kalıp daha çok kayık yapmasını ve derin olmayan sularda ve derelerde balık avlamasını önerdi. İki aile bunu denemeyi kabul etti ve yaz kış sahilde bir o yana bir bu yana koşarak bu yeni sanatı geliştirmeye çalıştılar. Erkekler bataklık bölgelerde geyik ve yaban domuzu avlamaya gidiyor, kadınlar ve çocuklar da deniz alçaldığı zaman kayalıklarda kabuklu deniz hayvanları topluyorlardı. Bir bölgedeki av azalınca, sahilde başka bir bölgeye gidiyorlardı.Yakınlarda, kayalıkları çelik mavisi renkte midyelerle örtülü adalar keşfettiler. Bu adalara, yem bulmak veya üremek için foklar da geliyordu. Avcıların bunları avlaması çok kolaydı. Önce ürkütmeden yaklaşıyor, adaya tırmanıyor ve balıklar denize atlayamadan yakalıyorlardı. Tara deniz kenarındaki bu yaşamdan çok mutluydu. Yalnızca denize bağımlı da değillerdi. İstedikleri zaman tepelere ve ormanlara gidebilirlerdi; ama sahilde yaşam sürdürmek ormanlarda dolaşmaktan çok daha farklı ve rahattı. Aynı zamanda daha da güvenliydi.</span></p>

  <p class="calibre1"><span class="calibre2">Tara'nın bir çocuğu daha oldu; bu kez bir erkek çocuğu. Çocukların hepsi sağlıklıydı, kendilerinin de çocukları oluncaya kadar yaşadılar. Tara, bir kış ayında, yıllar önce sahilde yunus balığını bulduğu yerde öldü. Ölmeden, hepsi kız olan en büyük üç torununu gördü. Kum tepelerinden birinde kazılan mezara gömüldü. Yüzü, sanki onu tekrar yaşama döndürecekmiş gibi, kırmızı toprakla boyanmıştı. Boynuna, yüzlerce deniz kabuğunu oyarak hazırlanan bir düzine kolye takılmıştı. Hâlâ orada, mavi Akdeniz sularının altında ve Livorno'dan otuz kilometre uzakta yatmaktadır. Yüz metre yukarıda ise, onun soyundan gelen ve onun kayığının çağdaş modellerini kullanan insanlar dolaşmaktadır. Bugün, yerli Avrupalıların yüzde 9'undan fazlası Tara'nın soyundan gelmektedir. Yalnızca bu bölgeyle sınırlı olmamakla beraber, çoğunlukla Akdeniz sahillerinde ve Avrupa'nın batısında yaşamakta olup, özellikle İngiltere'nin batısına ve İrlanda'ya yayılmışlardır.</span></p>

  <p class="calibre1" style="text-align: right;"><a id="bookmark2"></a><span class="calibre2">20</span></p>

  <h1 class="calibre1" id="sigil_toc_id_17" style="text-align: right;"><b><a id="bookmark3"></a>KATRINE</b></h1>

  <p class="calibre1"><span class="calibre2">Venedik'teki San Marko Meydanı'nı yine sel basmıştır. Deniz taş kanalların arasından çağıldayarak akarken, polis şefi, bıkkın bir şekilde, ıslak yolda yürümek için hazırlanmış tahtaların depodan çıkarılıp getirilmesini ve meydana yerleştirilmesini emreder. Turistlerin, katedrali ve Doge Sarayı'nı ziyaret etmesini, deniz de dahil hiçbir şey engellememelidir. Venedik yavaş yavaş denize gömülmektedir. 15 bin yıl önce, Katrine orada yaşarken, deniz 150 kilometre daha ötedeydi. Adriyatik çok sığ bir denizdi ve son buzul devri sırasında denizlerin seviyesi dünya çapında bir düşüş gösterdiğinde burası da yarı yarıya küçüldü. Katrine istese, Hırvatistan'da Split'ten, İtalya'da Ancona'ya kadar ayakları ıslanmadan dümdüz yürüyerek geçebilirdi. Yaşadığı bölge Venedik'ten Alplere kadar uzanan geniş ormanlık alandaydı ve Bolonya'dtın Milano ve Torino'ya kadar uzanan geniş Po Vadisi'ni de içine alıyordu. Bölgede havalar daha soğuk olsaydı, burası yaban atı, bizon, rengeyiği ve mamutlarla dolu açık bir tundra olurdu. Fakat, güney paralellerin nispeten ılık iklimi, burada ormanların yetişmesini sağlıyordu. Ormanlar, Tara'nın ormanları gibiydi; aramasını bildiğiniz ve zaman ayırdığınız takdirde bol miktarda, yenilebilen yabani bitki bulabilirdiniz. Fakat, Katrine'in ormanları daha genişti ve insan nüfusu da çok daha geniş alanlara yayılmıştı. İnsanlar hâlâ kabileler halinde yaşıyorlar, ormanlarda dolaşırken bir arada bulunmaya çalışıyorlardı. Katrine'in kabilesi ormanlık bölgenin kuzeyinde, Alp Dağları'nın dik yamaçlarına yakın bir alanda yaşıyordu. Yaşadıkları düzlüğün arkasında Alplerin, bugüne göre çok daha fazla kar ve büyük buzullarla kaplı muhteşem tepeleri yükseliyordu. Oralar, Katrine'e uzak ve yasak bir dünya gibi görünürdü.</span></p>

  <p class="calibre1"><span class="calibre2">Katrine çok güzel bir çocuktu. Açık renk saçları, yeşil kahve gözleri vardı ve henüz gelişme çağındayken en büyük ağabeyinin bir arkadaşı tarafından hamile bırakıldı. Doğumdan önceki yaz, kabilesi yaban keçisi avlamak için dağlara çıktı. Erkeğinin henüz dağ tecrübesi yoktu ve yükseklerde avlanırken karşılaşılabilecek tehlikelere alışık değildi. Sessizce bir grup dağ keçisine yaklaşıp onları dik yamaca doğru kovalamak isterken dengesini kaybetti ve 1200 metre aşağıya yuvarlanıp öldü. Her zaman düşünmeden hareket eden ve kendiyle övünmeyi pek seven bir genç olduğu için, kabile ölümünü üzüntüyle birlikte kızgınlıkla da karşıladı. Tam da onu yıllardır destekleyen kabileye yiyecek bulup getireceği bir zamanda kendini öldürmüştü.</span></p>

  <p class="calibre1"><span class="calibre2">Katrine de erkeğinin ölümüne kızmıştır herhalde. Akılsızlığı yüzünden onu yalnız başına bir çocuk büyütmek zorunda bırakıp gitmişti zira. Katrine en kısa zamanda onun yerine birini bulmaya kararlıydı. Kızı, ekim ayının sonuna doğru, dağlardan inip tekrar ormanlarda yiyecek aramaya başladıkları zaman dünyaya geldi. Babasının koyu kahverengi gözlerini almıştı. Tatlı bir çocuktu, ama Katrine ilk başta bebeğe ısınamadı. Meme emerken ona baktıkça acayip huzursuz oluyordu. Neden hiçbir değeri olmayan, onu ve bebeğini düşünmeyen biri tarafından bu yaratıkla baş başa kalmak zorunda bırakılmıştı? Ama yapılacak bir şey yoktu. Bebeği kimsenin başına atamazdı. Ondan başka emziren bir anne veya çocuğunu kaybetmiş biri yoktu.</span></p>

  <p class="calibre1"><span class="calibre2">Katrine'in annesi, bebeğiyle arasında bayağı kötü bir ilişki olduğunun farkında olsa da, buna bir çözüm bulamıyordu. Bebek tamamen sütten kesilinceye kadar, yani en az üç yıl boyunca yapacak bir şey yoktu. Çocuk büyüyüp emeklemeye ve nihayet yürümeye başladıktan sonra bile hiçbir şey değişmedi. Katrine onun her hareketinde -gülüşünde, kollarını sallayışında-, nefret ettiği sorumsuz babasının yansımasını görüyordu. Nihayet, bitmek bilmeyen dört yılın ardından, çocuk sütten kesildi. Bu uzun süre zarfında Katrine de boş durmamıştı. Her fırsatta çocuğu annesine bırakıp erkek kardeşinin arkadaşlarıyla dostluk kurmaya gitmişti. Üç yıl zarfında hepsiyle ilişkiye girmiş olsa da, emzirdiği için hamile kalmamıştı. Annesi epey zamandır bunun farkındaydı ve bu akılsızlığa son vermesi için onu uyarmıştı. Babasının ise umurunda bile değildi.</span></p>

  <p class="calibre1"><span class="calibre2">Pek tabii ki kaçınılmaz olan gerçekleşti ve bebeği sütten kesilir kesilmez Katrine yine hamile kaldı. Bebeğin babası üç oğlandan herhangi biri olabilirdi, bunu bilmesine olanak yoktu. Kimden olduğunu bilmeden bir çocuk daha doğurması olacak şey değildi. Annesi Katrine'i bir kenara çekip babasının kim olduğunu tahmin etmesi için ona yalvardı. O ise annesine üç muhtemel baba adayının kimler olduğunu bile söylemiyordu. Ağabeyi de bu konuda hiç yardımcı olmuyordu. Anlayacağınız, çaresiz bir durumla karşı karşıyaydılar. Katrine'in, tahmininden daha fazla karın doyurmaya çalışan zavallı babası gençleşmiyordu ki bir boğaza daha bakabilsin! Kızını çok sevmesine rağmen, bebeğin babasının kim olduğunu söylemesi için ona baskı yapmaya başladı. Ama Katrine yine direniyordu. Katrine'in hamile olduğu haberi kabile içinde yayılırken üç baba adayından hiçbiri ortaya çıkmadı. Buna da şaşmamak gerekirdi.</span></p>

  <p class="calibre1"><span class="calibre2">Bebek doğunca, annesi onu şefkatle alıp Katrine'in kucağına verdi. Bu çocuğundan da ilki gibi nefret edeceğini düşünen Katrine, ona uzun uzun baktı. Fakat, hayır, hiç de öyle hissetmiyordu. Minik kızını kollarına alıp göğsüne tuttuğu zaman içini sıcaklık ve şefkat dolu bir his kapladı. İlk çocuğundan sonra duyduğu o öfke ve huzursuzluktan eser yoktu. Şimdiki durumu çok daha vahim olmasına rağmen hiç pişmanlık duymuyordu. Baba adaylarından hiçbiri ona yardımcı olmak için ortaya çıkmamıştı; halbuki kucağında tamamen çaresiz olan ve annesinden daha çok yardıma ihtiyaç duyan bir bebek vardı. Katrine'in ikinci çocuğuna karşı tavrı birinciden çok farklıydı. Bunun bir açıklaması yoktu. Gerçek olan bir şey vardı ki, Katrine'de büyük bir değişiklik olmuştu. Bebeğini dikkatli ve bilinçli bir şekilde emzirdi. Onu yalnızca ormanda yiyecek aramaya gittiği zaman annesine bırakıyordu. Hatta bu sıralarda ilk kızına da yakıniaşmaya başladı. Onu artık taşıdığı bir yük ve dert olarak görmüyor, daha çok korumaya çalışıyordu. Katrinc'deki bu ani değişikliğin belirli bir nedeni yoktu, ama sonuçları iyi oldu. Artık Katrine de ormanda yiyecek aramaya yardımcı olduğu için, babası ve erkek kardeşi de aralarına katılan bu yükten yakınmıyorlardı. Yaz gelip de tekrar dağlara tırmandıklarında, Katrine onlarla gitmeyi çok istedi. Bir yıl önce, kendinden başka kimseye yardım etmekle ilgilenmediği günlerde böyle bir şey isteyeceği düşünülemezdi. Ama yine de, bu isteğini yerine getirmesi için henüz çok erkendi. Hâlâ dört saatte bir bebeğini emzirmesi gerekiyordu.</span></p>

  <p class="calibre1"><span class="calibre2">Babası ve erkek kardeşi dağlardayken, karlı tepelerin altında, çam ormanlarının içindeki kamplarında çok garip bir olay oldu. Ay ışığı olmayan, karanlık bir geceydi. Katrine ve annesi ateşe yakın bir yerde oturuyorlardı. Büyük kızının başı annesinin kucağında, diğer kızı da yanında yerde, yumuşak zemin üzerinde uyumaktaydı. Katrine tam yatmak üzereyken ormanda yaklaşık on metre ötede bir karartı gördüğünü sandı. Bütün gece vaşak, kurt ve ayıların dolaştığı bu ormanlar hâlâ tehlikeli yerlerdi. Yeniden dönüp dikkatle baktı ve bir şey göremediğinden uyumak üzere yattı.</span></p>

  <p class="calibre1"><span class="calibre2">Ertesi gece yine aynı şey oldu. Bu sefer annesini çağırdı, fakat o da bir şey göremedi; zaten gözleri gençliğindeki gibi iyi değildi. Karartı yine hareket etti. Orada kesinlikle bir şey vardı. Katrine gözlerini kıstı ve ocağın alevinin yanına geçti. Oradan hareket edenin ne olduğunu daha iyi görebilirdi. Ama görünürde bir şey yoktu. Gözlerini karanlığa alıştırmak için ateşten biraz daha uzaklaştı. Birkaç dakika sonra, sanki kayaların arasında soluk gri renkte bir şekil görür gibi oldu. Şekil hareket etti. Çok az da olsa kıpırdamıştı. Katrine bakmaya devam etti. İşte, pençelerini uzatmış sessizce yatan büyük bir kurt vardı orada. Bunu fark eder etmez kulakları sağır eden bir çığlık attı. Kurt çevik bir hareketle kaybolup gitmişti. Katrine ise kendisini ateşin yanına atmıştı. Herkes uyanmıştı, karanlıktan gelecek bir saldırının beklentisi içindeydiler. Katrine sakinleştikten sonra gördüklerini anlattı. Bir kurdun, insanların olduğu bir kampa bu kadar yaklaşması ender görülen bir olaydı. Etrafta bunlardan çok vardı; karanlık vadilerden yansıyan ulumaları duyulurdu. Arada sırada takip edildiğinizi hisseder ve arkanıza baktığınızda hareket eden uzun bacakları görürdünüz. Sizden kaçmaz, sadece durup, size "Dikkatli olun," der gibi bakarlardı. Aslında insanlara saldırdıkları çok nadirdi. Özellikle de, grup halinde veya ateş etrafındaki insanlara saldıramazlardı. Kamptakileri n hepsi Katrine'in dalıp rüya gördüğünü düşünüyordu.</span></p>

  <p class="calibre1"><span class="calibre2">Ama ertesi gece, kurt yine oraya gelip sessizce aynı yerde otların üzerine yatınca herkes fikrini değiştirdi. Gördükleri kadarıyla kurt tek başınaydı. Erkeklerden biri yavaş yavaş ona doğru yürümeye başladı. Belli bir yere kadar kurt yerinden kıpırdamadı, sonra ayağa kalktı ve dönüp karanlıkta yok oldu. Bu yaratık ne istiyordu? Saldırmak istemediği belliydi, ama orada oturup neden onları seyrediyordu? Olay bir sonraki gece yine tekrarlandı.</span></p>

  <p class="calibre1"><span class="calibre2">O arada Katrine'in babasıyla kardeşi, omuzlarında birer yaban keçisi ile döndüler. Bunlar hemen kesildi ve ateşte kızartılmaya başlandı. Kimse geldiğini görmedi, ama kurt geri gelmişti. Babası bir eline pişmemiş et parçası, diğerine de mızrağını alıp yavaş yavaş hayvana doğru yürüdü. O ise kaçıp kaçmamaya karar veremiyormuş gibi başını bir o yana, bir bu yana döndürüyordu. Babası biraz yaklaştıktan sonra mızrağını yere bıraktı ve çömeldi. Yavaş yavaş ilerliyor ve fısıltı halinde bir şeyler söylüyordu. Çok yaklaşmıştı. Kurt huzursuzluğunu belli ediyor, ama yine de kaçmıyordu. Babası çok sakin ve yavaş bir hareketle eti hayvanın yanına attı ve yine gözünü ondan ayırmadan yavaş yavaş gerilemeye başladı. Ateşin yanına yaklaştığı zaman, kurt yerinden kalktı, etin yanına gitti, onu kokladı ve ağzına alıp uzaklaştı.</span></p>

  <p class="calibre1"><span class="calibre2">Herkes birkaç saniye hayretle birbirine baktı, daha sonra aynı anda konuşmaya başladılar. Adamlardan biri buna benzer bir olayın doğudaki dağlarda olduğunu yıllar önce duymuş ve inanmamıştı. Kurdun davranışına anlam vermek mümkün değildi. Daha sonra, hayvan her gece aynı yere gelip verilen eti almaya ve sonra uzaklaşmaya devam etti. Bir süre sonra, gündüzleri de gelmeye ve avcıların peşinden gitmeye başladı. Gün geçtikçe ehlileşiyor, ateşe daha da yaklaşıyordu; sonunda insanların elinden yemek yemeğe bile alıştı. Derken bir gece, gelmedi. Kabiledekiler hayal kırıklığına uğramışlardı. Bu garip dostlarına çok alışmışlardı çünkü. Fakat bir süre sonra onu unuttular ve normal yaşamlarına devam etmeye başladılar.</span></p>

  <p class="calibre1"><span class="calibre2">Yaklaşık altı hafta sonra Katrine'in babasıyla kardeşi avdan dönerlerken takip edildiklerini hissettiler. Arkalarına baktıklarında kurdu gördüler. Yanında da iki yavru vardı. Demek ki dişiydi. Yavrularıyla birlikte onları takip etti ve eski yerinin yakınına gidip oturdu. Kampı ziyaret etmesinin nedeni bu muydu? Yavrularına da yiyecek verileceğini biliyor muydu? Verilen etleri hiç geri çevirmiyordu. Yavruları büyüyünce onları da ufak et parçalarıyla beslemeye başladı. Birkaç hafta içinde artık kabiledekilerin daimi dostu haline gelmişti; yavruları ise ormanda kamptaki çocuklarla oyun arkadaşı olmuşlardı. Kampı dağlardan aşağıya taşıma zamanı gelince onlarla birlikte gitmek istemedi, ama yavrularını yollamak ister gibi bir hali vardı. Onları kampa doğru itiyordu. Katrine kurdun ne demek istediğini anlamıştı. Eğildi ve beraberinde götürmek üzere iki yavruyu kucağına aldı.</span></p>

  <p class="calibre1"><span class="calibre2">Düzlükte geçen kış boyunca, minik yavrular et parçalarıyla beslenip çabucak büyüdüler. Her yerde avcıları takip ediyorlar ve onlar av peşinde koşarken arkalarından gidiyorlardı. Mızrak yarası alan karaca veya yaban domuzlarını yakalıyorlardı. Onlara verilen emeklerin karşılığını hakkıyla veriyorlardı. Rastladıkları diğer kabileden insanlar, kampta kurtları görünce gözlerine inanamıyorlardı. Demek ki eski masallar doğruydu. Kurt yavruları o kışı, avcılara yardım ederek ve Katrine ile ailesiyle yakın bir bağ kurarak kampta geçirdiler. Ertesi yaz yine dağlara çıkma zamanı gelince, artık tamamen büyümüş olan yavrular huzursuzlanmaya ve karanlık bastıktan sonra kamptan ayrılıp gün ağarıncaya dek geri dönmemeye başladılar. Karınları hep tok olarak insanlarla geçirdikleri güvenli yaşamla, vadilerden sesleri yansıyan hemcinslerinin arasında kalmışlardı. Ve bir gün geri dönmediler.</span></p>

  <p class="calibre1"><span class="calibre2">Katrine ve kabilesi, dişi kurt ve yavrularıyla ilişkilerini asla unutmadılar. Kurtlarda insanlar arasında gelişen bu garip dostluğun tarihte pek çok örneği vardır. Kurt yavruları bazen yıllar boyunca insanlarla birlikte yaşamışlardır. Bunlar giderek insanlara bağlanmaya, vahşi içgüdülerini kaybetmeye başlamışlar ve birçok hayvan türü arasında ilk ehlileşen hayvan olmuşlardır. Bir tür köpek durumuna gelmişlerdir. Köpekler, 8000 yıl önce, son buzul devrinden sonra Avrupa'nın her yerinde avcıların vazgeçilmez dostu olmaya başlamıştır. Bunlardan bazılarına o kadar değer verilmiştir ki, öldükleri zaman özel cenaze törenleri yapılmıştır.</span></p>

  <p class="calibre1"><span class="calibre2">Katrine'in kabilesi Kuzey İtalya ve ötesinde yaşayıp genişledi. Katrine'in ölümünden 10 bin yıl sonra, onun soyundan gelen bir adam Alp Dağları'nı aşmaya çalışırken öldü. Biz ona Buz Adam ismini taktık. Bugün, yerli Avrupa halkının yüzde 6'sı Katrine'in soyundan gelmektedir. Bunlar halen çoğunlukla Akdeniz bölgesinde yaşamakla beraber, diğer soylardan gelen insanlar gibi Avrupa'nın tüm bölgelerine dağılmışlardır.</span></p>

  <p class="calibre1" style="text-align: right;"><a id="bookmark4"></a><span class="calibre2">21</span></p>

  <h1 class="calibre1" id="sigil_toc_id_18" style="text-align: right;"><a id="bookmark5"></a><span class="calibre2">JASMINE</span></h1>

  <p class="calibre1"><span class="calibre2">Ondan önce gelen altı kadının karşılaştığı zorluklar ve belirsizlikler düşünüldüğünde, Jasrnine'in yaşamı rahat içinde geçti denilebilir. Her şeyden önce, sürekli aynı yerde yaşadı: tarihte kurulan ilk köylerden birinde. Fakat, istediğimiz kadar öyle düşünmeye çalışalım, yine de yaşadığı yerin pek lüks olduğu söylenilernez. Sazdan damı odun kazıklarla desteklenen, kısmen toprağa gömülü, yuvarlak bir kulübede yaşadı. Bu tür kulübeler minik ve sıkışıktı; ama yine de bir yuvaydı. Nüfusu yaklaşık üç yüz kişi olan köy, daha önceki üç kadının zamanında göçebe av çadırlarında yaşayan insanların sayısına bakıldığında çok daha kalabalıktı. Jasmine'in köyü bugün Suriye'ye ait olan bölgede, Fırat Nehri'ne yaklaşık bir buçuk kilometre uzaklıktaydı. Fırat Nehri, kuzeyde Anadolu dağlarından gelen yağmur ve erimiş karları geniş ve yeşil düzlüklerden geçerek buraya taşımakta ve Basra Körfezi'ne kadar uzanan güzergâhta Dicle ile birleşmekteydi.</span></p>

  <p class="calibre1"><span class="calibre2">Büyük buzul devri sona ermişti. Buz tepeleri ve buzullar, son 4000 yıl boyunca küresel sıcaklıklar yükselip günümüzdeki rakamlara yaklaştıkça erimişti. Buzullarda depolanan su artık okyanuslara dökülmekte ve dünyanın her yerinde deniz seviyesini yükseltmekteydi. Deniz suyu, Hurmuz Boğazı'ndan iç bölgelere girmiş, Arabistan ve İran arasındaki alçak düzlükleri kaplayarak Basra Körfezi'ni oluşturmuştu. Adriyatik Denizi, kıyıyı giderek kuzeye doğru itmiş ve günümüzdeki Venedik deltasına ulaşmıştı. Diğer taraftan, deniz suları Boğaz'dan geçerek Karadeniz'e boşalmıştı. Sular şimdiki Kuzey Denizi, İrlanda Denizi ve Manş Denizi'ne döküldükçe, İngiltere ve İrlanda, Avrupa kıtasıyla ve birbirleriyle olan bağlantılarını kaybetmeye başlamıştı. Dünyanın diğer tarafında, Sahulland adı altında birleşik olan Avustralya ve Yeni Cine, Torres Boğazı'nın sularla kaplanması sonucu birbirlerinden ayrılmıştı. Sundaland'ın bir zamanlar Malezya, Sumatra, Java ve Borneo'yu birbirine bağlayan düzlükleri, artık deniz sularının altında kalmıştı. Asya ve Amerika kıtalarını birbirine bağlayan kara köprüsü, sonunda Bering Boğazı'nın soğuk sularının altına çökmüştü.</span></p>

  <p class="calibre1"><span class="calibre2">Bütün bu topraklarda insanlar yaşamaktaydı ve denizlerin seviyesi yükseldikçe buraların boşaltılması gerekiyordu. Bu olaylar, bir zamanlar zannedildiği gibi, önceden belirlenmesi olanaksız olan ve her yıl milimetrik bir şekilde kademeli olarak gelişen şeyler değildi. Şimdi anladığımıza göre, deniz seviyesi hızla oluşan bir dizi evreden geçerek, on yıllık süreler zarfında birkaç metre yükselmiştir. Kıtalar üzerinde eriyen buz tepelerinin oluşturduğu engin tatlı su gölleri, onları denizden ayıran buz dilimlerinin erimesiyle sularını aniden denizlere boşaltmıştır. Böyle bir buz dilimi, günümüzdeki Hudson Körfezi'nin ağzında bulunmakta ve Kanada'nın çoğunu kaplayan muazzam bir gölün önünde engel oluşturmaktaydı. Bu buzdağı yarılıp, sular okyanusa dökülünce dünyadaki denizlerin seviyesi bir gecede yarım metre yükseldi. Bu boyutta bir yükselme, bugün yalnız milyonlarca kilometrelik alçak düzlükleri kaplamakla kalmaz, kıyılarda ve nehir kenarlarındaki tüm şehirlerin de sular altında kalmasına yol açar. Olaylar bu şekilde gerçekleşmişse, o halde buzul devrinin aniden sona ermesi denizlere yakın düzlüklerde yaşayan insanlar için büyük bir felaket olmuş demektir. Bunların çoğunun boğulmuş yahut hayatlarının alt üst olmuş olması gerekir. Büyük sel felaketlerine mitolojilerin çoğunda rastlanır. Belki de bunların temelinde bu gelişmeler yatmaktadır.</span></p>

  <p class="calibre1"><span class="calibre2">Jasmine'in köyü, Basra Körfezi'nin yükselen sularından yukarılardaydı. Köy halkı, yalnızca bizon ve tundralardaki rengeyiklerinden değil, Acem ceylanlarının mevsimsel göçlerinden de faydalanmaktaydı. Köy, bu hayvanların her yıl ilkbaharda Arabistan'ın sıcak çöllerinden çıkıp geldikleri otlaklara yakın bir yerde bulunuyordu. Etlerinden yıl boyunca yararlanılamıyor, fakat kurutup birkaç ay saklamak mümkün oluyordu.</span></p>

  <p class="calibre1"><span class="calibre2">Jasmine, yakındaki ormanlarda meşe palamudu ve şamfıstığı topluyor, fakat aslında "deney bölgem" dediği yeri aramakla meşgul oluyordu. Uzun yıllar boyunca, genç erkekler ceylanların peşinden tepelere tırmanırken yabani otların tohumlarını yiyerek beslenirlerdi. Çok çiğnemek gerekse de, genç erkekler için ağır basan bir üstünlükleri vardı: Ceylanların aksine, yabani otlar kaçamıyordu! Jasmine'in erkeği iyi bir avcı değildi. Jasmine onu çocukluğundan beri tanıyordu; ceylan sandığı bir hedefe taş atarken onu seyreder ve katıla katıla gülerdi. Erkeği çok beceriksizdi. Yalnızca taşı kolunun altından attığında hedefi vuruyordu. Babası ona "Hiç kimse mızrağını kolunun altından atmaz," diye bağırırdı. Yaşı ilerledikçe biraz daha iyi atar olmuştu gerçi, ama yine de ceylan vurması ancak bir mucize sonucu gerçekleşebilirdi. Ve bu mucize asla gerçekleşmedi. Tek bir ceylan bile vuramadı. Başta Jasmine olmak üzere kimse, onun omzunda hiçbir zaman iyileşmeyecek kahtımsal bir sakatlık olduğunu bilemezdi elbette. Yine de Jasmine, onun meraklılığını, zekâsını ve nezaketini seviyordu. Yumuşak bir mizaca sahipti; bu yönü Jasmine'e çok cazip geliyordu. Ondan ailesine bol yiyecek sağlaması beklenemezdi (halbuki Jasmine çok çocuk istiyordu), ama Jasmine yine de bir şekilde idare edebileceklerine inanıyordu.</span></p>

  <p class="calibre1"><span class="calibre2">Jasmine ilk çocuklarını emzirirken, o, diğer erkeklerle birlikte tepelerde ceylan ve yabani koyun avlamaya gitti. Mızrağını beraberinde götürse de, bir hayvan öldürebileceğini hayal bile etmiyordu. Gerçek amacı köye mümkün olduğu kadar çok yabani ot tohumu toplayarak dönmekti. Yanına ceylan derisinden yapılmış iki büyük torba almıştı. Yamacında bolca ot bitmiş bir tepe buldu. Tohumların başları olgunlaşmıştı bile. Eliyle kopardığı bir tomar otu torbanın ağzında tutup kuvvetle silkeledi. Tohumların çoğu başlarından ayrılıp torbanın içine düştü. Bir saat içinde iki torbayı da doldurmuştu. Arkadaşları henüz ilk ceylanı öldürmeye çalışırlarken, o köyüne geri döndü.</span></p>

  <p class="calibre1"><span class="calibre2">Eve döndüğünde ilk işi, tohumlara yapışık olan ve kolay kırılan tüyleri koparmak oldu. Bunu, tohumları torbadan çıkarmadan, dışardan büyük bir taşla torbayı ezmek suretiyle yaptı. Daha sonra torbanın içindekileri yere döktü. Tüyler, geride bir yığın tohum bırakarak rüzgârda uçup gitti. Bu tohumları suya batırıp birkaç saat beklettikten sonra avucuna alıp Jasmine'e verdi. Tohumlara tatlı denemezdi, ama idare ederlerdi; ah bir de kabuklar dişlerin arasına takılmasaydı! Erkek daha sonra, kuruttuğu tohumları öğütmeye çalıştı; böylece sert kabukların hiç değilse bir kısmı ezilip, tüyler gibi rüzgârla uçup gidiyordu. Fakat yaratıcılığının en önemli yanını, en sonunda kullandı.</span></p>

  <p class="calibre1"><span class="calibre2">Birkaç avuç dolusu tohumu, köyde yetiştirip yetiştiremeyeceğini denemek için saklamıştı. Bunlardan yeni bitki ürediğini biliyordu. İnsanlar yıllardır yabani otları topluyorlardı; bunlardan nemli toprağa düşenlerin bir süre sonra minik yeşil filizler verdiğini ve nihayet kendi tohum başı olan yeni bitkilere dönüştüğünü görmüştü. Fakat o bunu sistematik bir şekilde yapmak istiyordu. Yanında Jasmine ile birlikte nehre doğru yürüdüler ve kıyıya yakın düz bir alan buldular. Burada çok az ot vardı. Önce bunları temizlediler. Daha sonra bir taşla yere bir çizgi çektiler. Buraya bir sıra tohum serpip, ayakları ile üzerlerine toprak atıp örttüler; köydeki serçelerin tohumların tadını sevdiğini biliyorlardı zira! Böyle on sıra tohum ektikten sonra tohumlar bitti ve köye döndüler.</span></p>

  <p class="calibre1"><span class="calibre2">Ertesi gün yine aynı yere gittiler. Her şey bıraktıkları gibi duruyordu. Hiçbir şey değişmemişti. Daha sonra birkaç gün yağmur yağdı ve yine bir değişiklik olmadı. Jasmine bir hafta sonra bebeğini oraya götürdü; ve karşısında, yerden çıkmaya çalışan on sıra minik yeşil filiz duruyordu. Erkeğine haber vermek için hemen geri koştu, ama o henüz, yine sonuç alamayacağı avından dönmemişti. O günden sonra Jasmine ve ailesi zamanlarının çoğunu "deney bölgelerinde" geçirdiler. Birlikte daha geniş alanları temizlediler ve tepeden gelen tohumlardan ekmeye devam ettiler. Yenilebilen her tür bitkinin tohumlarını ekiyorlardı. İlk ektikleri yabani buğdaya, yabani nohut ve mercimek de katıldı. Ektiklerini diğer insanlara da gösterdiler. Bazıları olayı coşkuyla karşıladı, diğerleriyse düşmanca bir yaklaşım içine girdiler. Jasmine ve erkeği, bunun yiyecek olarak ceylan veya şamfıstığının yerini alamayacağını, fakat gıdalarına bir ek oluşturacağını ve yalnız bir tür yiyeceğe bağımlı olmalarının önüne geçeceği ni anlatmaya çalışıyorlardı. Büyümekte olan bitkilerin yenilebilir cinsten olduğu kesindi. Taşların arasında ezip kabuklarını ayırdıktan sonra elde ettikleri püre çok lezzetli oluyordu.</span></p>

  <p class="calibre1"><span class="calibre2">Jasmine ve erkeği, bitkilerden bazılarının verdiği tohumların bitki sapma yapışık olduğunu gördüler. Bunu, kuvvetle esen bir rüzgâr diğer tohumları savurup götürdükten sonra keşfetmişlerdi. Bitkilerden bazıları bu darbeye dayanmıştı. Bunların tohumları kolay koparılabilecek şekilde bitkinin sapma yapışmış duruyordu. Acaba bu tohumlar ekildiğinde yine aynı bitkiyi mi verecekti? Denediler ve oldu. Yavaş yavaş ve yıldan yıla, bitkilerin arasından sapları kuvvetli ve bu saplara yapışan tohumların daha şişman olanlarını seçerek bunları ektiler. Birkaç yıl içinde ektikleri tohumların verdiği ürün yabani olana hiç benzemez olmuştu. En uygun ve istenilen ürünler diğerlerinden ayrıştırılrnıştı.</span></p>

  <p class="calibre1"><span class="calibre2">Artık köyde olaya şüpheyle bakanlar, özellikle ceylanların gelmediği bir yıldan sonra, fikirlerini değiştirmişlerdi. Diğer bazı meraklı aileler kendi topraklarını oluşturmuş ve Jasmine'in onlara verdiği tohumları ekmişlerdi bile ... Civardaki köylerden gelen ziyaretçiler de bundan etkilenmiş ve Jasrnine'den onlara da tohum vermesini istemişlerdi. Fikir bölgede hızla yayıldı. Jasmine'in erkeği artık sözde ava gitmekten vazgeçmişti. Yerleşik yaşamdan zevk alıyordu. Beş çocukları olmuştu. Bu sayı istediğinden çoktu, ama ne yapabilirdi? Jasmine durmadan hamile kalıyordu. İlk çocuğu tamamen sütten kesilmeden hamile kalmıştı. Şimdi, çok daha genişlettikleri topraklarından yeteri kadar yiyecek sağlıyorlardı hiç değilse.</span></p>

  <p class="calibre1"><span class="calibre2">Kuzeyde, altı gün uzaklıktaki bir köyde, birinin yaban keçi beslediğini duydular. Anlaşılan, bir av sırasında iki keçi yavrusu yakalamış ve bunları çocuklar oynasın diye köye getirmişlerdi. Yavrular büyüyüp oyun oynamamaya başlayınca, ilk düşüncelerinden vazgeçip, bunları kesip yiyeceklerine, kaçmamaları için bir sırığa bağlamış ve istedikleri gibi otlamaya bırakmışlardı. Bir yıl sonra keçilerden birinin bir yavrusu olmuştu. Jasmine bunu duyduğunda ise, değişik yaşlarda bir düzine keçileri vardı artık. Et yemek istediklerinde keçi kesiyorlardı. Bu, keçi avlamaktan çok daha kolay bir yöntemdi. Kendi yiyeceğini yetiştirme fikri giderek yaygınlaşıyordu.</span></p>

  <p class="calibre1"><span class="calibre2">Jasrnine ve ailesinin işleri iyi gidiyordu. Nehir kenarında büyük bir toprakları vardı ve köyün bazı kadın ve çocuklarını yardım etmek üzere yanlarına almışlardı. Yardımlarına karşı onlara yetiştirdikleri ürünlerden veriyorlardı. Giderek daha çok kişi onlarla çalışmak istiyordu. Bu onlara da cazip geliyordu. İsteyen herkesi ekibe dahil ediyorlardı; çocuklar, çocuklu anneler, nineler. Her zaman yapılacak bir iş vardı; otları ayıklamak, sulamak veya toprağın yeni bir bölümünü temizlemek. Yalnızca elde edilen ürüne bağlı kalmak gerekmiyordu; meşe ağaçları ve şamfıstıkları her zaman emirlerine amadeydi. Ceylan avlamak da hâlâ mümkündü. Bunlar hep birlikte düşünüldüğünde muhteşem bir bileşim oluşturuyordu.</span></p>

  <p class="calibre1"><span class="calibre2">Jasmine, buğday hasada hazır olduğunda oturup tarlasına bakarken, kendisinin ve ona benzeyen diğer insanların, dünyanın gidişatını değiştirecek bir devrim başlattığının farkında değildi elbet. Ondan sonra gelen birkaç nesil içinde o bölgedeki köylerin hepsi avcılığı ve toplayıcılığı bırakarak, keçi, koyun, büyükbaş hayvan ve tahıl yetiştirmeye başladı. Seçici yetiştirme sonucu, bitki ve hayvanlar kısa sürede yabani durumlarından kurtulup insanlara yararlı olacak hale geldi. Koyunların yünleri uzadı ve bundan giyecek yapılmaya başlandı. Keçilerin sütlerinden düzenli olarak yararlanılmaya ve artık yabani olmayan ineklerin de et ve süt kaynağı veya yük taşıyıcısı olarak kullanılmasına başlandı.</span></p>

  <p class="calibre1"><span class="calibre2">Yiyecek maddelerinin yetiştirilmesiyle birlikte insanlar, toprağa giderek daha da hâkim olmuş ve insan nüfusu hızla artmaya başlamıştı. Nüfus artışının nedeni kısmen yiyecek maddelerinin düzenli bir kaynaktan elde edilmesi ve kısmen 'de bu yiyeceklerin içerdiği yüksek şekermiktarının kadınların emzirme sürecinde yumurtlamasını önleyen hormon sistemini etkisiz hale getirmesiydi. Böylece kadınlar daha sık hamile kalmaya başlamıştı. Artan nüfus yalnızca iyi haberler getirmiyordu. Sonuçta insanlar çoğalmış ve avcı-toplayıcı devirlere göre bulaşıcı hastalık salgınları artmıştı. İnsanlar yerleşik duruma geçince hayvanlarla yakın temasa başlamış ve hayvanlara zarar vermeyen, fakat insanlar için kötü virüsler topluma yayılmıştı. Sığırlardan kızamık, verem ve çiçek hastalığı; evcil domuz ve ördeklerden ise grip ve boğmaca geçmişti. Kemiklerindeki hastalık izlerine bakıldığında, avcı-toplayıcı insanların ilk çiftçilerden çok daha sağlıklı olduğu görülür. Bundan da öte, insanların avlanmaktan tamamen vazgeçtiği ve beslenmek için yalnız birkaç çeşit tahıl ve hayvana dayandığı bu devirlerde, tahıl ve hayvanların susuzluk veya hastalık sonucu zarar görmesi ile insanlar da açlıkla karşı karşıya kaldılar. Fakat, her şeye rağmen nüfus artmaya devam etti. Çiftçiliğin yayılmasını kimse önleyemezdi. Önünün kesilmesi mümkün olmayan tarım ekonomisi, Jasmine'in zamanından 1000 yıl sonra, Anadolu yoluyla Ege Denizi'ni aşmış ve Yunanistan'ın kuzeyinde Tesalya düzlüklerine ulaştı. Bölgede, bu tarihlerde yaşamış avcı-toplayıcı insanlara ait arkeolojik kalıntıların çok az olması, Avrupa'nın bu bölgelerinde o zamanlar fazla insan yaşamadığının bir işareti olabilir. Buralara insanların tarımla uğraşmaya başladıktan sonra gelmiş olduğu sanılmaktadır. Fakat aynı tarihlerde Avrupa'nın diğer bölgelerinde avcı-toplayıcı insanların yaşamlarını sürdürdüğü bir gerçektir.</span></p>

  <p class="calibre1"><span class="calibre2">Tundranın güney şeridi büyük buzul devrinin sona ermesiyle gerilere çekildi. Av hayvanları bu değişiklikle birlikte içerilere gidince, insanlar da onları takip etti. Ursula, Xenia, Helena, Velda, Tara ve Katrine'in neslinden gelen insanlar Kuzey Avrupa'nın düzlüklerine gidip yerleştiler. Onların arkasından, ısınan havalarla birlikte ağaçlar büyümeye başladı ve bıraktıkları alanları, kışın yaprak döken sık ormanlar; tepeler ve dağları da çam ağaçları kapladı. Tundra kadar verimli olmasa da, insanlar buralarda yerleşmeye devam ettiler. Bu insanlar, av hayvanlarının azalması karşısında, yiyecek olarak daha çok su ürünlerine, balık ve kabuklu hayvanlara yöneldiler.</span></p>

  <p class="calibre1"><span class="calibre2">Tarımın dünya üzerinde yayılışı, eski haritalarda, iyi planlanmış askeri bir harekât gibi büyük oklarla gösterilmiştir. Yunanistan'daki ilk yerleşim alanı bir köprübaşı oluşturmuş ve insanlar buradan Avrupa'ya bir kıskaç şeklinde çepeçevre yayılmışlardır. Avrupa'nın güney kıyı kesimlerinde yaşayanlar, Adriyatik ve Akdeniz kıyıları boyunca Portekiz'e kadar gitmişlerdir. Bu arada, Balkanlarda Macaristan'dan güruh halinde çıkan çiftçi halk, Kuzey Avrupa'ya ve batıda Belçika'dan Fransa'ya kadar uzanan bölgelerden, doğuda Ukrayna'ya kadar kıtanın büyük bir kısmına dağılmıştır. Büyük kitleler halinde gelişen bu şiddetli saldırı karşısında yerel halk ne yapabilirdi ki? Fakat böyle bir saldırı olmamıştır. En eski tarım alanlarında yapılan arkeotojik kazıların verileri dikkatle incelendiğinde, tarımla uğraşan insanların ne zaman ve hangi yönde dünyaya yayıldıklarını anlamak mümkün olmaktadır. Bu tür arkeolojik kalıntılar, insanların kullandıkları çanak çömlekler ve yer altında kalmış kulübelerin ana hatlarından kolayca ayırt edilebilmektedir. Fakat Jasmine'in hikâyesinden de anlaşılacağı gibi, tarımın esas temeli, kolayca ağızdan ağza yayılabilir ve birkaç tohum ve hayvanla başlatılabilir olmasında yatmaktadır. Tarım bir fikirdir. Tarım her yere yayılabilir. Tarımın büyük çapta bir işgal sonucu dünyaya dağıldığı konusunda ısrar etmeye gerek yoktur.</span></p>

  <p class="calibre1"><span class="calibre2">Yakın zamanlarda yapılan arkeolojik incelemeler, insanların değişik bölgelerde, değişik hızlarla tarıma başladıklarını göstermektedir. Örneğin, deniz ürünlerinin yerleşik ve doğurgan halkın yiyecek ihtiyacını karşılayabilecek bollukta olduğu Danimarka'da yaşayanlar, birkaç yüz kilometre güneyde bulunan komşularından bin yılı aşkın bir süre sonra hiiyük çapta tarımla uğraşmaya başlamışlardır. Portekiz gibi diğer yerlerdeki tarım alanları, o zamanlar Tagus bölgesinde zengin su ürünleriyle geçinen halktan çok uzaklarda olmayan avcı-toplayıcı halkın yaşadığı yerlerde görülmektedir. Bu durum, belki sayı bakımından az olan ve deniz kıyısında yaşayan bir grup insanın tarımı iç kesimlere götürdüğü anlamına gelmektedir.</span></p>

  <p class="calibre1"><span class="calibre2">Bu kitapta sunulan Avrupa'daki yeni bulgulara bakılırsa, genetik kökenimiz üst paleolitik döneme dayanmaktadır. Soyumuzun bağlı olduğu ve yaşamlarını tasavvur etmeye çalıştığımız yedi kadından altısı, o çağlardaki yerel halktandı. Üzerinde yaşadıkları toprağın her santimetresini biliyorlardı. Birbirleriyle iyi ilişkileri vardı. Birbirleriyle, işlenmiş ve işlenmemiş ürünlerinalışverişini yapıyorlardı. Fırsatçıydılar. Tarım yapmak işlerine geliyorsa, yapıyorlardı. Yalnız birinin bunu onlara öğretmesi gerekiyordu; öğretmenleri ise Jasmine'in soyundandı. Jasmine'in soyundan gelenleri, günümüzde canlı ve sağlıklı insanlar olarak Avrupa'da yaşamlarını sürdürüyor olması, Yakındoğu'dan gelen esaslı bir genetik kaynağın sonucudur; esaslı, ancak karşı konulamaz değil. Çağdaş Avrupalıların beşte birinden azı Jasmine'in kabilesindendir. Geri kalanlarımızın, birkaç istisna dışında, Avrupa kökeni çok daha derinlere dayanmaktadır. Atalarımız geçmişte bir gün, avlanmaktan ve yiyecek peşinde koşmaktan vazgeçip tarım ekonomisini kucaklamışlardır. Daha yakın zamanlarda, atalarımızın soyundan gelen insanların bir kısmı toprakla uğraşmayı bırakmış ve kent yaşamını seçerek endüstri dönemini başlatmıştır. Bu, daha iyi bir yaşam arayışı içinde olan insanların gerçekleştirdiği değişimlerden bir diğeridir.</span></p>

  <p class="calibre1"><span class="calibre2">Günümüzde, deneylerimize katılmış olan yerli Avrupalıların yüzde 17'sinden biraz azı, Jasmine'in kabilesinden gelmektedir. Diğer altı kabileden farklı olarak, Jasmine'in soyundan gelen insanlar Avrupa topraklarının her yerine dağılmamıştır. Bunların bir kolu Akdeniz sahilleri boyunca İspanya ve Portekiz'e uzanmıştır. Oralardan da İngiltere'nin batısına gitmişler ve özellikle Cornwall, Galler ve Batı İskoçya'ya yerleşmişlerdir. Diğer kol ise, tarımla uğraşan halkın gölgesini izleyerek Orta Avrupa'ya yönelmiş, önce verimli nehir vadilerinde, daha sonra da Kuzey Avrupa'nın düzlüklerinde yerleşerek tarım yaşamını buralara getirmişlerdir. Bu iki koldan gelen insanlar, çiftçi atalarının Yakındoğu'dan Avrupa'ya gelirken takip ettikleri güzergâh çevresinde yaşamlarını sürdürmektedirler.</span></p>

  <p class="calibre1" style="text-align: right;"><a id="bookmark6"></a><span class="calibre2">22</span></p>

  <h1 class="calibre1" id="sigil_toc_id_19" style="text-align: right;"><a id="bookmark7"></a><span class="calibre2">DÜNYA</span></h1>

  <p class="calibre1"><span class="calibre2">Yedi kadının tahayyül ettiğimiz bu yaşamları akıllara bin türlü soru getirmektedir. Yaşadıkları zamanın tck kadınları onlar mıydı? Böyle olmadığını açıkça gördük. Her biri başka bir sürü kadının arasında yaşayıp öldü. Örneğin, soyundan geldiğimiz en eski anne olan Ursula'nın, zamanında pek çok yaşıtı vardı. Ancak, bugünkü Avrupalıların yüzde 11 gibi önemli bir kısmı, anneler kanalıyla doğrudan Ursula'nın torunlarıdır. Ursula ilc aynı zamanda yaşayan diğer kadınlardan anne-kız evlat kanalıyla günümüze dek gelen olmamıştır. Bu kadınların bir noktada ya hiç çocuğu olmamış ya da çocukların hepsi erkek olmuştur. Bunların hücre çekirdeğinde bulunan ve her nesilde eşeylcr arasında değiş tokuşu mümkün olan genlerden bazıları muhtemelen günümüze kadar gelmiştir. Fakat geliş yolları çok dolambaçlı olduğu için izlerini bulmak imkânsızdır. Xcnia'nın çağdaşı olan kadınların çoğu -Xenia hariç tabii- Ursula'nın soyundan geliyor olmalıydı. Aynı şekilde, Helena, Velda, Tara ve Katrinc de onlardan önce yaşamış olan kabilelerle karışmışlardı. Jasmine'in torunları, tarımın diğer öncüleriyle birlikte Yakındoğu'dan geldiklerinde, bildikleri şeyleri diğer altı kadının torunlarına aktarmış olmalılar.</span></p>

  <p><img alt="hava11" src="../Images/hava11.JPG" /><br /></p>

  <p class="calibre1"><span class="calibre2">Akla gelen ve sık sorulan sorulardan bir diğeri ise, bu kadınların, onları çevrelerindeki diğer kadınlardan ayıran bir özelliği, farklı bir yanları olup olmadığıdır. Ne yazık ki bu sorunun cevabı hayır olacaktır; onların tck farkı, yaşamış iki kız çocuğuna sahip olmalarıdır. Bunun dışında olağanüstü bir özellikleri yoktur. Birer kraliçe veya imparatoriçc değildirler; zaten o zamanlar bu tür unvanlar da mevcut değildir. Güzel veya cesur olabilecekleri gibi, çirkin veya korkak da olabilirler. Aslında normal birer insandırlar. Yaşamları bizim bugünkü yaşamımızdan çok farklıdır, fakat kendi zamanlarına ve etraflarındaki insanlara göre hiç de özel değillerdir. Bir soyağacı başlatacaklarını veya bu kitabın konusu olacaklarını da bilmiyorlardı; nasıl ki bugün yaşamakta olan iki kız evlat sahibi bir kadın ilerde bir klan anası olacağını ve bu kitap 50 bin yıl sonra yazılsaydı, belki de onun baş sayfasında yer alacağını bilemezse. O güne dek, söz konusu yedi kabileden bir veya daha fazlası yok olabilir ve onların yerine bir soy başlatacak ve bugün yaşamakta olan başkaları ortaya çıkabilir.</span></p>

  <p class="calibre1"><span class="calibre2">Bu yedi kadının atalarının kimler olduğu belki de en ilginç araştırma konusudur. Biz, şaşılacak bir şekilde, bu yedi kadının şecerelerini de keşfettik. Yedi klan annesinin mitokondriyal DNA sıralamasını günümüzden geriye doğru izleyebilmekte ve bundan yola çıkarak atalarının arasındaki ilişkiyi ortaya çıkarabilmekteyiz. Bunları Şekil 6'da gösterdim. Şekildeki her daire, belirli bir mitokondriyal DNA sıralamasını göstermektedir ve her dairenin alanı da bu sıralamaya sahip insanların sayısıyla orantılıdır. Daire ne kadar büyükse, temsil ettiği DNA sırasına sahip insan sayısı da o kadar çok demektir. Daireleri birbirine bağlayan çizgiler mitokondriyal DNA'daki mutasyonları belirtmekte olup, bunların uzunluğu, bağladıkları dairelerin simgelediği DNA sıralarındaki mutasyonların çokluğuyla orantılıdır. Şekilde, Avrupa'da bugün bulduğumuz değişik DNA sıralamaları arasındaki ilişkileri, bildiğimiz kadarıyla tam olarak göstermeye çalıştık. Buradaki her dal, DNA çalışmalarında tespit ettiğimiz anne-kız silsilesini göstermektedir. Şekilde, yalnızca tek bir kabile içinde bulunan sıralamalar arasındaki ilişkileri değil, kabileler arasındaki bağları da görmek mümkündür. Helena ve Velda'nın kabilelerinin birbirine çok yakın olduğu görülmektedir. Klan soy dallarının birbirinden ayrıldığı yerdeki ufak daire, bun</span><span style="font-weight: bold; font-size: 1em; line-height: 1.2;">ların</span></p>

  <p class="calibre1"><img alt="hava12" src="../Images/hava12.JPG" /><span style="font-weight: bold; font-size: 1em; line-height: 1.2;"><br /></span></p>

  <div class="calibre3">
    <br />
  </div>

  <p class="calibre5" clear="all"></p>

  <div class="calibre3">
    <p class="calibre1"><br /></p>
  </div>

  <p class="calibre1"><span class="calibre2">ortak atasını simgelemektedir. Ursula ve Katrine gibi, Jasmine ve Tara'nın da ortak ataları bulunmaktadır. Bu ortak atalar, Helena-Velda soylarının dışında, çağdaş insanlar Avrupa'ya ulaşmadan çok önce ve muhtemelen Ortadoğu'da yaşamıştır. Şeklin ortasından yukarıya doğru baktığımızda, Xenia soyunun diğerlerinden ayrıldığı yerde, tüm Avrupalıların ortak atası görülmektedir. Bu kadın aracılığıyla tüm Avrupa dünyanın diğer bölgeleriyle birleşmektedir. Bu bağlantı kesik çizgilerle belirtilmiştir. Avrupa'nın temelde onu farklı kılan bir özelliği olmadığına göre, anne-kızlardan oluşan ve tüm dünyayı kapsayan çok daha geniş bir şecere oluşturmak mümkündür.</span></p>

  <p class="calibre1"><span class="calibre2">Bu kitap büyük oranda Avrupa'yı ele almış olmasına rağmen, burada anlattıklarını tüm dünya için de geçerli olabilir. Etkin araştırma programları, son on yıllık süreçte dünyanın dört bir köşesinden gelen binlerce insanın mitokondriyal DNA sıralamasını incelemiş ve yayımlamıştır. Bunların tamamını Havva'nın Yedi Kızı için kullandığımız yöntemle inccledik. Çalışmalarımızın sonunda dünyanın diğer bölgelerinde 26 değişik klan belirledik. Bunlardan bazıları hakkında daha fazla bilgimiz var; bazılarıyla ilgili çok az şey biliyoruz. Buna rağmen onları da adlandırdım. Gelecekte, daha önce DNA'larını incelemediğimiz bölgelerden insanlar örnek vermeyi kabul ettikçe, bugünkü verilerde muhakkak birçok değişiklik olacaktır. Fakat şimdiden, bize fikir veren ve bunlara dayanarak birtakım sonuçlara varmamızı sağlayan düzeyde bilgilere sahibiz.</span></p>

  <p class="calibre1"><span class="calibre2">Dünya çapında bildiğimiz 33 klandan 13'ü Afrika'dandır. Son bin yıl içinde pek çok insan Afrika'yı terk etmiş ve birçoğu esir olarak zorla Amerika kıtasına ve Avrupa'ya götürülmüştür. Bununla birlikte bu kişilerin, genetik köklerinin Afrika'da olduğu kesindir. Dünya nüfusunun yalnızca yüzde 13'ü Afrika'da yaşıyor olsa da, anneler tarafından gelen klanların yüzde 40'ı bu kıtadandır. Bunun nedeni ise,</span> <span class="calibre7">Homo</span> <span class="calibre2">snpie/zs'in diğer yerlere göre Afrika'da çok daha uzun yıllar boyunca yaşamış olmasıdır. Arkeolojik bulgular, insan fosilleriyle yapılan çalışmalar ve şimdi de genetik bilimi bu tespiti desteklemektedir. Mutasyonların birikmesi için Afrika'da çok uzun yıllar geçmiştir. Bu süre, yeni klanların oluşması, ayırt edici özelliklerin ortaya çıkması ve birbirlerinden farklı yapılar oluşturması için yeterli bir zamandır. Kıtanın bazı bölgelerinde farklı klanlara daha sık rastlanmakta, fakat genetik klanlar ve kabile yapıları arasında belli bir ilişki görülmemektedir. Bu durum bize, genetik köklerin ne kadar eski olduğunu ve kabile veya diğer tür sınıflandırılmalardan yüz binlerce yıl önceye gittiğini göstermektedir.</span></p>

  <p class="calibre1"><span class="calibre2">Afrika'da yaşamış klanlar dünyanın en eski klanları olmasına rağmen, bunların arasında halen genetik bir ilişki kurabiliyor olmamız hayret vericidir. Böylece, atalarımızın atalarının izini sürebiliyoruz. Yeryüzündeki insanların tümü için bir nineler şeceresi oluşturma hayalim nihayet gerçekleşiyordu. Klanlar birer birer tek bir nineye, Afrika ve dünyanın tüm bölgelerinin müşterek annesine bağlanıyordu. Böyle bir kadının gerçekten var olduğu, 1987 yılında yayımlanan mitokondriyal DNA ve insanoğlunun evrimi konulu ilk bilimsel makalede tahmin edilmişti. Bu kadına derhal “Mitokondriyal Havva" adı verildi; hiç de Afrikalı bir kadın adına benzemiyor gerçi. Mitokondriyal Havva dünyadaki altı milyar insanın tümünün ninesidir. Hepimiz ninelerimiz kanalıyla doğrudan onun soyundan gelmekteyiz. Fakat, Ursula ve diğerleri zamanlarının tek kadını olmadığı gibi, Havva da çağının tek kadını değildir. 150 bin yıl öncesi için öngörülen insan nüfusu bir tahminden öteye gidemez; yaklaşık olarak 1000 veya 2000 kişi olabilir. Bu insanlardan yalnızca, Havva'dan gelen dişilerin şeceresi günümüze kadar gelmektedir. Diğerleri kesintiye uğramış, günümüze dek ulaşamamıştır. Fakat elbette onların da Havva gibi nineleri olmuştur; bu demektir ki, Havva'nın ve onunla aynı zamanda yaşamış olan diğer kadınların da kendilerinden önce yaşamış bir nineleri vardır. Ve bu ninenin de bir ninesi olmalıdır. Bu mantık gerilere doğru gittikçe gider ve milyonlarca yıl önce ilk olarak nereden geldiğimizi öğrenmeye çalışmak bir süre sonra anlamsızlaşmaya başlar. Cinsimiz olan Homo snpiens'in, yeryüzünde nesilleri tükenmiş diğer insanlara, Neandertal ve Homo erectus'a, ve daha da gerilerde insanların ve diğer primatların ortak atasına bağlanışı, Şekil 7'deki kesik çizgilerle gösterilmiştir.</span></p>

  <p class="calibre1"><span class="calibre2">Bizim amacımız yalnız Mitokondriyal Havva'ya dek uzanmaktır. Genetik, son 150 bin yıllık sürece bakılacak olduğunda, bize çağdaş insanların Afrika kökenli olduğunu söylemektedir. Çağdaş insanların ataları, yaklaşık olarak son 100 bin yıllık süreç içinde Afrika'dan çıkarak dünyaya yayılmaya başlamışlardır. İnanılmaz görünmekle beraber, genetik yapılanma, Afrika'daki 13 klandan yalnızca birinin kıtadan ayrıldığını ortaya koymaktadır. Bu tespit, insanların kitlesel olarak göçüne işaret etmez. Şayet yüzlerce veya binlerce insan göç etmiş olsaydı, dünyanın diğer bölgelerinin gen havuzunda da Afrika'daki klanlardan birkaçı olurdu. Ancak hal böyle değil. Yalnızca Lara'nın klanı, yani bahsi geçen tek klan, Afrika'dan çıkmıştır. Teorik olarak, mitokondriyal DNA bulgularına bakılırsa, yalnızca tek bir kadın Afrika'dan ayrılmıştır ve dünyanın diğer bölgelerinde bulunan herkes bu kadının soyundan geldiğini iddia edebilir. Ben buna hiç ihtimal vermiyorum, çünkü o kadının göç eden kabilesinde başka kadınların da olması gerektiğini düşünüyorum. Fakat bunların sayısının yine de çok az olması gerekir. Zira bu büyük kitleler halinde bir göç olayı değildi. Lara da zaten bizzat bu grup içinde değildi. Muhtemelen Kenya veya Etiyopya'da yaşıyordu; yani kesinlikle Afrika'da. Bunun böyle olduğunu biliyoruz, çünkü günümüzdeki Afrikalıların çoğu onun klanından gelmektedir. Bu nedenle yaşamını Afrika'da sürdürmüş olmalıdır. Onun soyundan gelenler, Afrika'dan ayrılırken dünyaya verecekleri hediyenin farkında değillerdi. Yine de, dünyanın başka bölgelerindeki insanların ninelerinin doğrudan Lara'ya dayanması oldukça ilginç bir bulgudur. Lara, Afrika dışında dünyadaki tüm insanların gerçek Mitokondriyal Havva'sıdır.</span></p>

  <p class="calibre1"><span class="calibre2">Çağdaş insanların dünyanın her tarafına gidip yerleşmeleri konusundaki bütün bulgular Ortadoğu'yu işaret etmektedir. Ortadoğu toprakları, Sina yarımadasından geçerek Afrika'dan çıkmak için yegâne karayolu idi. Buna bir alternatif, Kuzey Afrika ile İspanya arasında, Akdeniz'in girişindeki Cebelitarık Boğazı'dır. Çok derin olan bu boğaz hiçbir zaman, denizierin seviyesi en alçakken bile bir kara köprüsü olmamıştır. Ancak, Cebelitarık Boğazı en dar yerinde yalnızca 15 kilometredir ve yüksek Cebelitarık Kayası Afrika'dan kolaylıkla görülür. Fakat, ne arkeoloji, ne de genetik bu yolun takip edildiğine işaret etmektedir.</span></p>

  <p class="calibre1"><span class="calibre2">İsrail'de, Homo snpie</span>11<span class="calibre2">s'in Yakındoğu'ya en az 100 bin yıl önce ulaştığına dair fosil kanıtları bulunmaktadır. Biz bu kitapta, hemcinslerimizin Yakındoğu'dan Kuzey ve Batı Avrupa'ya dağılışını izledik. Bu nihayetinde 50 bin yıl önce başarılmıştır. Peki onları 50 bin yıl öncesine kadar Yakındoğu topraklarında tutan şey ne olmuştur? O tarihlerde Avrupa'da, soğuk iklime ve tundradaki büyük hayvanları avlayarak geçinmeye alışmış olan Neandertaller yaşıyordu. Yakındoğu'da yaşayan Homo snpieus'in, Neandertallerin topraklarını işgal edebilmek için az da olsa onlardan üstün bir özellikleri olmalıydı. İşte bunlar, Yakındoğu'da kaldıkları uzun süre boyunca, teknolojilerini yavaş yavaş ilerietmişler ve daha da önemlisi Avrupa'ya gidip temelli yerleşebilmeleri için gerekli sosyal etkileşim sürecinden geçmişlerdir.</span></p>

  <p class="calibre1"><span class="calibre2">Kuzey Asya'nın kolonileşmesi de büyük olasılıkla bu nedenlerle gecikmiştir. Orası da, batıda Ukrayna'dan, doğuda yüksek Moğolistan düzlüğüne kadar, geniş ve kesintisiz bir kurdele oluşturan bozkır ve tundralarla kaplıydı. Moğolistan'daki 35 bin yıl öncesine uzanan arkeolojik kalıntılarda, yaklaşık olarak çağdaş insanların Batı Avrupa topraklarını istila etmeye başladığı tarihlerde bu kasvetli topraklara gelen avcı insanlara ait ileri teknoloji gösteren ve çakmaktaşından yapılmış sivri ok uçları bulunmuştur. Büyük bir olasılıkla bu insanların yaşamları da Avrupa'ya ilk gelen insanlar gibi tundra hayvanlarının mevsimsel göçlerini takip ederek ve acımasız kış aylarıyla mücadele ederek geçmiştir. Kapsamlı bir şekilde incelenmediği için bu geniş alanın mitokondriyal genetiği hakkında çok az şey biliyoruz. Fakat yine de insanların Amerika kıtasına kesinlikle buralardan gittiklerini kanıtlayan yeterli bilgiye sahibiz.</span></p>

  <p class="calibre1"><span class="calibre2">Amerika yerlilerinin genetiğine dört mitokondriyal klan hâkimdir. Bunların, bugün Sibirya veya Kuzey ve Orta Asya'da yaşayan insanlarla genetik bağları bulunduğu açıktır. Şayet Amerika'ya gidiş karayoluyla olmuşsa, bu ancak Alaska üzerinden olabilir. Geçmiş 100 bin yıllık süreç içinde deniz seviyesinde ne gibi değişimler olduğuna dair yeterli bilgiye sahibiz. Sibirya ile Alaska arasında devamlı bir kara köprüsü tarihte iki devirde vardı. İlki 50 bin yıl önceydi ve yaklaşık 12 bin yıl boyunca kaldı. İkincisi ise 25 bin ila 13 bin yıl önce, karanın deniz seviyesinden yüksekte olduğu büyük buzul devrindeydi.</span></p>

  <p class="calibre1"><span class="calibre2">Güney ve Kuzey Amerika'nın ilk defa ne zaman kolonileştiği konusunda ateşli tartışmalar yaşanmaktadır. İnsanlar buraya ilk mi, yoksa ikinci kara köprüsünden mi geldiler? İlkinden geldiklerini kanıtlamak için Güney Amerika'daki iki arkeolojik alana işaret edilmektedir. Bunlardan biri, Brezilya'da, Pedro Furada'da kayalar üzerindeki boyalı resimleriyle tanınan açık barınaktır. Burada, kayaların altındaki toprakların değişik tabakalarında, 17 bin yıl öncesine ait olduğu tespit edilen boya parçaları bulunmuştur. Fakat bu boya parçalarının kaya yüzeyinden o zamcın mı koptuğu, yoksa çok daha yakın zamanlarda kopup yavaş yavaş solucanlar veya diğer yaratıkların toprağı karıştırmasıyla mı alt tabakalara taşındığı konusunda tartışmalar süregitmekledir. İkinci arkcolojik alan ise, Kuzey Şili'deki Montcverdc'dcdir. Burada, toprağın ilk önce 30 bin yıl öncesine ait olduğu sanılan, fakat daha sonra kazıyı yapan arkeologlar tarafından bunun daha sonraki zamanlara ait olduğu belirtilen tabakalarında, bir barınağa ait olduğu sanılan tahta parçaları bulunmuştur. Pcdro furada ve Monteverde'nin her ikisinde de insan kalıntılarına rastlanmam ış olması, bunlara ne derece güvenmek gerektiği konusunda büyük bir şüphe yaratmaktadır.</span></p>

  <p class="calibre1"><span class="calibre2">Kuzey ve Güney Amerika'nın daha eski zamanlarda kolonileştiğine dair belki de en büyük kanıt, av ürünleri bol olan ve insanların ilk defa yerleştiği bu topraklarda nüfus artışının çok fazla olması beklenirken, bunun böyle olduğuna dair hiçbir işaret bulunmamasıdır. Bu yönde araştırmalar yapılmıştır. Amerikalı arkeologlar bunu kanıtlayacak verilen çok aramış, fakat başarılı olamamışlardır. Diğer taraftan, 12 bin yıl öncesinden itibaren insanların Amerika kıtasında devamlı olarak yerleştiğine dair birçok bulgu bulunmaktadır. Hem Kuzey, hem de Güney Amerika'da dağın ık olarak yüzlerce arkeolojik alan bulunmuştur.</span></p>

  <p class="calibre1"><span class="calibre2">Çağımızdaki yerli Amerika halkının genetiği incelendiğinde, bunların Asycı ile Amerika arasında oluşan ikinci köprüden buralara geldiği anlaşılmaktadır. Yerli Amerikalılarda dört klandan her birinin mutasyon birikimine bakıldığında, bunların yaşlarının son 13 bin yıla dayandığı anlaşılmaktadır. Çağdaş Sibirya ve Moğolistan örneklerinin yeniden yapılanması sonucunda elde edilen bilgiler, bu klanların Amerika'ya ulaşmadan çok önce var olduğunu, fakat birbirlerinden ayrı yaşadıklarını göstermektedir. Aynı şey, ender olan ve yerli Amerikalılardan yüzde l'inin bağlı olduğu beşinci klan olan Xenia'nın klanı için de geçerlidir. Daha önce gördüğümüz gibi, o klanın kökeni Avrupa-Asya sınırındadır.</span></p>

  <p class="calibre1"><span class="calibre2">Genetik bilgiler, insanların, buzul devrinin sonunda deniz seviyeleri tekrar yükselirken Sibirya ile Alaska arasındaki kara köprüsünden geçerek Asya'dan Amerika'ya ulaştıklarını desteklemektedir. Fakat Alaska'ya gelince hikâye sona ermemiştir. O dönemde Kuzey Amerika iki büyük buz kitlesiyle kaplıydı. Bunlardan biri Rockies Dağları ile Güney Alaska'daki yüksek dağları çevreliyor; diğeri ise Kanada'nın tümünü kapsıyordu. Bu buzul kitleleri, son buzul devrinin en yoğun, denizlerin en alçak ve Sibirya ile Alaska arasındaki kara parçasının su yüzeyinin üstünde olduğu zamanlar birbirine yapışık olduğundan, Amerika kıtasının iç taraflarına geçiş imkânsızdı. İlk Amerikalılar bir ikilemle karşı karşıya kaldılar. Alaska'ya karayolu ile gidebilmek için iklim yeterince soğuk olduğunda karşı taraftaki buz dağlarında erime olmayacağından, bunları aşma olanağı yoktu. Diğer taraftan, iklim buz dağlarında erimeye yol açıp geçiş sağlayacak kadar sıcak olduğu zamansa, karayolu sellerin altında kalmış olacaktı. Amerika'ya ilk gelen insanların, tarihte bir zaman Batı Alaska'da mahsur kalmış olması gerekir. Daha sonraları iki buz kitlesi giderek eriyerek geçit verdi. Bu geçit yeşil bir vadi olmayıp, Amerika'ya gelen öncü insanların yavaş yavaş ve zorla geçtiği buzdan bir koridordu. Sonunda bu koridor, üstünde bol av hayvanı yaşayan, verimli ovalara açıldı. Buz koridorunda onca çaba sarf eden insanlar için bu manzara, ne harika ve coşku içinde kucakladıkları bir görüntü oluşturdu kimbilir! Ondan sonra, artık Kuzey ve Güney Amerika'nın hızla kolonileşmesinin önünde hiçbir engel kalmadı. Mevcut pek çok arkeolojik kalıntının ve bulguların tarihlerine bakılırsa, bundan sonra Kuzey ve Güney Amerika bin yıl içinde rekor bir hızla kolonileşmiştir.</span></p>

  <p class="calibre1"><span class="calibre2">Genetik bulgular da bu senaryoya uymaktadır; tek bir ayrıntı vardır ki, o da dört klandan biri olan lna'nın klanının izine Sibirya ve Alaska'nın çağdaş halkı arasında rastlanmasıdır. Bu klandan gelen insanlar, Güney ve Orta Amerika'da ve Kuzeybatı Pasifik sahilinde Vancouver Adası'na kadar uzanan kesimde yaşayan yerli Amerikalılar arasında bol sayıda mevcutturlar. Daha öte bölgelerde ise görülmezler. İlginçtir ki, aynı klan Polinezya adalarının Güneydoğu Asya'dan kolonileşmesiyle de yakından ilişkilidir. Kitabın daha önceki bölümlerinde gördüğümüz gibi, bu yaygın klanır Polinezyalı ve yerli Amerikalı üyelerinin ayrıntılı DNA sıralaması, Amerika kıtalarında koloni kuran insanların buralara Asya'dan, deniz yoluyla Pasifik Okyanusu'nu aşıp Polinezya üstünden gelmediğini göstermektedir. Fakat, bu klan üyelerinin bugün Sibirya ve Alaska halkı arasında görülmemesi, bana göre, Asya sahillerinden kuzeye doğru giderek Amerika'ya geçen ve buradan Kuzey Amerika'nın Pasifik sahillerini takip ederek güneye yönelen ikinci bir insan grubunun genetik yankısıdır. Güneydoğu Asya'nın büyük bir kısmını sular altında bırakan deniz seviyesindeki hızlı yükselmeler, insanları yeni topraklar bulmaya zorlamış olmalı. Deniz yoluyla gelen ve sonuçta Pasifik Okyanusu'ndaki adaların kolonileşmesine yol açan aynı insanların bir kısmı, kuzeyde yeni topraklar aramaya yönelmiş ve kutup sularını aşarak sonunda Orta Amerika'nın ılımlı topraklarına erişmiş olabilirler mi? Bu ne muazzam bir yolculuk olurdu!</span></p>

  <p class="calibre1"><span class="calibre2">Asya'dan gelen insanların Amerika'ya vardığı tarihlerde, bazı Asyalılar da Japonya'ya gitmiştir. Japonya'nın tarih öncesi devirleriyle ilgili başlıca sorun; çağdaş Japon halkının genetik köklerini buraya yaklaşık 12 bin yıl önce ilk defa gelen Jomonlara ve daha sonraki Yayoi'ye ve onu takiben, son iki buçuk bin yıl içinde Kore'den gelen göçlere kadar ne denli takip edebileceğidir. Bu konunun, çağdaş Avrupa'nın gen havuzunun içeriğine ve Avrupalıların kökenlerinin ilk avcı-topIayıcı insanlar mı, yoksa daha sonra Yakındoğu'dan buraya gelen çiftçi halk mı olduğu sorgulamasıyla bir benzerliği vardır. Bu tartışmaya mitokondrıyal DNA çalışmalarımızla yanıt vermiştik. Bunu Japonya için de yapabilir miydik?</span></p>

  <p class="calibre1"><span class="calibre2">Karşılaştırmalı olarak Japonya için yapılan çok az çalışma vardır. Ancak genetik bilimi bunu bir sonuca bağlamayı başaracaktır. Antropologlar, Honshu, Shikoku ve Kyushu gibi Japonların bulunduğu merkezi adalara ek olarak, iki ayrı çağdaş etnik grubun daha bulunduğunu kabul ederler: kuzeyde Hokkaido adasında Ainu ve çoğu en güneydeki ada olan Okinava'da yaşayan Ryukyuanlar. Bir teoriye göre, Ainu ve Ryukyuanlar, önce Japonya'nın tümünü işgal eden ve daha sonra Kore'den Yayoilerin gelmesiyle merkez adalardan kuzeyde Hokkaido ve güneyde Okinava'ya giden Jomonların soyundan gelmektedir. Japonya'da şimdiye kadar yapılan çok az sayıdaki araştırmanın, merkez adalardan gelen çağdaş Japonların, Ainu ve Ryukyuan'dan ziyade, çağdaş Korelilerle ortak mitokondriyası olduğunu göstermesi de bu fikri desteklemektedir. Diğer taraftan, Ainu ve Ryukyuan'ın da birbirleriyle paylaştığı pek fazla bir şey yoktur. Avrupa'daki ana kümelere uyguladığımız yaş tahmini çalışmalarını Ainu ve Ryukyuan'ın her ikisine de uyguladığımızda, bunlarda son 12 bin yıl içinde belirgin mutasyon birikimi olduğunu gördük; bu da her ikisinin de Jomonların soyundan geldiğini ve o zamandan beri aralarında yakın bir ilişki olmadığını göstermektedir.</span></p>

  <p class="calibre1"><span class="calibre2">Bugün Japonların çoğu Honshu, Shikoku ve Kyushu'da oturmakla beraber, bunlar çağdaş Korelilerle çok sayıda mitokondriyal DNA'yı paylaştığı için, ninelerinin soyu Yayoilere ve onları takip eden göçlere bağlanır. Diğer birçok Japon'un ninesi de doğrudan Jomon soyundan gelmektedir ve bunların en yakın akrabaları Ainu ve Ryukyuanlar arasındadır. Asya ana kıtasından gelen Yayoilerin Avrupa'daki Yakındoğulu çiftçilere göre çok daha büyük etkisi olduğu genetik bilimi tarafından onaylanmışsa da, bu yine de son söz anlamına gelmemektedir. Japonya'da bu konuda çok daha fazla araştırma yapılması gerekmektedir; ancak mitokondriyal DNA, çağdaş Japonların kesinlikle Jomon ve Yayoi'nin bir karışımı olduğunu göstermekte ve değişik ırklar için sırf kendilerine özgü bir genetik sınıflandırma yapılamayacağını kanıtlamaktadır.</span></p>

  <p class="calibre1"><span class="calibre2">Amerika ve Japonya'nın her ikisi de, Asya tundralarında zor şartlar altında avcılık yaparak geçinen insanların buraya gelip yerleşmeleriyle kolonileşmiştir. Onlar, atalarının Yakındoğu'daki dünyasından çok farklı bir dünyada yaşadılar.</span> <b><span class="calibre7">Homo</span></b> <span class="calibre2"><i>sapiens'</i>in fiziksel veya örgütsel olarak Yakındoğu'nun aşırı zor iklimine alışması yaklaşık olarak 50 bin yıl sürdü. Fakat, Yakındoğu'dan çıkmak için tundra yaşamına, amansız bizon ve rengeyiklerine uyum sağlamayı gerektirmeyen başka bir yol daha vardı. Bu yol Arabistan kıyılarını takip ediyor, Basra Körfezi, Pakistan, Orta Asya'daki yüksek dağların güneyinden geçiyor ve Hindistan yoluyla Güneydoğu Asya'da son buluyordu. Yol boyunca iklim, Afrika'daki şartlara çok daha yakın ve kuzeydeki soğuk güzergâha göre çok daha ılımandı. Soğuk iklim şartlarına ve yükseklere uyum sağlamaya çalışmak yerine, öncelikle bu yol kullanılabilirdi. Acaba insanlar, uzak akrabaları Avrupa ve Kuzey Asya'ya yerleşmeden binlere yıl önce, güneydeki bu güzergâhtaki deniz yoluyla seyahat etmişler miydi? Ne yazık ki elimizde, insanların güneydeki bu güzergâh boyunca gittiklerini kanıtlayacak arkeolojik bir bulgu yoktur. Deniz seviyelerindeki yükselmeler sonucu, kıyı kesimler artık denizin altında kalmıştır. Fakat yakın zamanlarda, Kızıldeniz'in kıyısındaki yüksek bir fosil kumsalında, yanardağdan çıkan koyu renkli cama benzer çok sert taş parçaları ve el baltaları bulundu. Aynı alandan insan kalıntıları çıkmadığı için buralarda yaşayanların anatomik olarak</span> <span class="calibre7">Homo sapiens'e</span> <span class="calibre2">benzeyip benzemediğini bilmiyoruz. Yine de bu arkeolojik bulgu, kıyı bölgelerde insanların yaşadığının doğrudan bir kanıtıdır.</span></p>

  <p class="calibre1"><span class="calibre2">Avustralya'yı ilk önce kim keşfettiyse, tekneyle yolculukta usta biri olmalı. Deniz seviyelerinin en alçak olduğu zamanlarda bile Avustralya'ya ulaşabilmek için açık denizde en az elli kilometrelik yol gidilmesi gerekir. Acaba buraya gelen insanlar ne kadar yıl önce geldiler? Amerika'daki arkeolojik kazılarda olduğu gibi, buradaki eski kazıların zamanları konusunda da tartışmalar sürüp gitmektedir. Fakat, Güneydoğu Avustralya'da bulunan ve ne zamana ait olduğu yakında tespit edilen bir kazıya bakılırsa,</span> <span class="calibre7">Homo sapien</span><span class="calibre2">s'in en az 60 bin yıl önce oralara gittiği anlaşılmaktadır. Belirlenen tarih çok net olmasa bile, yine de çağdaş insanların, Avrupa ve Kuzey Asya kolonileşmeden binlerce yıl önce Avustralya'ya gittiğini göstermektedir.</span></p>

  <p class="calibre1"><span class="calibre2">Arkeoloji bir sonuç vermiyorsa, genetik bize bir şeyler anlatabilir mi acaba? Anlaşılabilir nedenlerle, yerli Avustralyalılar, özellikle önceki yöneticilerin baskısıyla, genetik testlere katılmakta çok tedbirli davranmaktadır. Bunun sonucu olarak, elimizde yerli Avustralyalılara ait çok az mitokondriyal sıralama mevcuttur. Şimdiye kadar yayımlanmış olan verilere göre, bunların Amerika'ya gidip yerleşen dört Kuzey Asya klanıyla ilişkisi çok uzaktır. Demek, Himalayaların kuzeyinden Asya'yı geçerek Amerika'ya giden avcı insanların yanı sıra bir grup insan da güneye yönelerek ilk kez Avustralya'ya gitmiştir. Bu kadarından emin olabiliriz. Böylece, Yakındoğu'dan başlayan ve Güney Asya'yı takip ederek ilerleyen başka bir göç hareketi daha yaşanmış olabilir. Ne yazıkki, şu anda yerli Avustralyalıların mitokondriyal DNA'larıyla ilgili bilgimiz çok az ve bu nedenle onların Güney Asyalı diğer insanlarla aralarındaki genetik bağ hakkında hiçbir şey söyleyemiyoruz. Literatürdeki birkaç sıralamaya bakılırsa, Avustralya'da henüz tanımlanmamış olan birkaç klan daha olmalı. Mutasyonların birikmesi için uzun zaman gerektiğinden, insanların Avustralya'ya çokeski zamanlarda gitmiş olduğu anlaşılmaktadır. Ayrıca, göreli olarak, çok az bir nüfusun binlerce yol boyunca sabit kaldığı da anlaşılmaktadır. Bölgedeki bilinen kurak ve acımasız iklim şartlarını düşündüğümüzde, nüfus artışının en az düzeyde olması beklenen bir durumdur.</span></p>

  <p class="calibre1"><span class="calibre2">İlk Avustralyalıların nasıl ve ne zaman bölgeye geldikleri hakkında, kısacası onların tarihi konusunda genetiğin bize çok şey söyleyebileceğinden eminim. Ayrıca, bu tarihin benim gibi yerli Avrupalılara değil, yerli AvustralyalIlara ait olacağından da eminim. Bu onların tarihi, benim değil. Fakat ben, şahsım adına, onların, tarihlerini bizimle paylaşmalarından büyük mutluluk duyardım.</span></p>

  <p class="calibre1" style="text-align: right;"><a id="bookmark8"></a><span class="calibre2">23</span></p>

  <h1 class="calibre1" id="sigil_toc_id_20" style="text-align: right;"><a id="bookmark9"></a><span class="calibre2">BENLİK DUYGUSU</span></h1>

  <p class="calibre1"><span class="calibre2">Geçtiğimiz bölümde, insanoğlunun tarih öncesi dönemlerinin anlatımında sürekli kaçınmaya çalıştığım bir üsluba yöneldiğimi fark ettim. Bu, genellemelerde kullanılan kasıtlı imalarla saptırılmış, "ilk Amerikalılar" ya da "ilk Avusturalyalılar" gibi masum görünüşlü kavramlarda bile rastlanan bir üsluptur. Bu tür ifadeler, birbirine yapışık ve üzerinde hemfikir olunan bir politikayla ayrılmaz sözcüklerden oluşmuş gibidir, sanki ders kitaplarından birer alıntıdır bunlar: "Tamam arkadaşlar, 15 bin yıl öncesindeyiz. Bering Kara Köprüsü'nü geçme zamanı. Haydi çabuk olun, fazla uzun sürmeyecek." Neandertaller ise: "Özür dilerim çocuklar. Ortadan yok olma zamanı geldi ve yerimizi Cro-Magnonlara bırakalım." Bunların hepsi mutlak bir saçmalıktır. O zamanlar herhangi bir plan yoktu. Nasıl olabilirdi ki? Ufkun ötesinde ne olduğunu kimse bilemez. İnsanoğlunun tarih öncesi dönemlerinin tamamı kişisel veya en fazla birkaç düzine insandan oluşan küçük bir grubun kararlarına dayanır.</span></p>

  <p class="calibre1"><span class="calibre2">"Romalılar MS 43 yılında İngiltere'yi istila etti," cümlesinin altında bir katılık yatar. Bu cümle bir şey ifade eder. İyi organize olmuş askeri bir imparatorluk kararlar alabilir ve bunları uygulamak için büyük çapta bir harekâtta bulunabilir. Fakat, böyle bir şey öyle geniş bir organizasyon ve amaç içerir ki, bunun çok eski zamanlarda gerçekleşmiş olması mümkün değildir. Sanki yaşamakta olduğumuz dünyada hükümetler, şirketler ve komiteler gözlerimizi küçük ölçüde kişisel etkinliklere karşı kör etmiştir. Yedi kızın hayal ettiğim yaşamlarında bunu vurgulamaya çalıştım. Onların yaşamı, tamamen kontrolleri dışında olan çevre koşullarına bağlıydı; hayvan sürülerinin hareketi, buz tepelerinin çoğalıp azalması... Bunlara gösterdikleri günlük tepkiler ise kendi seçimleriydi. İnsanoğlunun evrimindeki değişkenler şansa bağlı ve beklenmedik olaylardı. Bir kayık batar ve Polionezya'daki adalardan birinin keşfi için bir yüzyılın daha geçmesi gerekebilir.</span></p>

  <p class="calibre1"><span class="calibre2">Genetiğin bu türünü seviyorum, çünkü gerekeni vurguluyor: Kişilerin ve davranışlarının üzerinde duruyor. İnsanları giderek anlamsız ve yanlış kategorilere girmeye zorlayan eski tip genetiğin sahip olduğu metodolojiden çok daha cazip bir şey bu. Bu çalışmaya başlamadan önce atalarımı düşündüğümde, onları kafamda bulanık, şekilsiz, özelliği olmayan ve benimle veya çağdaş dünyayla kuvvetli bağları ve kesinlikle gerçek bir ilişkisi olmayan, bir sürü ölü olarak canlandırıyordum. Cro-Magnonlar'ın onlarca yıl önce neler yaptıklarını okumak ilginçti, ama bunların benimle hiçbir ilişkisi yoktu. Fakat genetik bilimi, atalarımın onlardan biri olduğunu söyleyince, konu ilginç olmaktan öteye geçip, bir o kadar da etkileyici olmaya başladı. DNA, bu ilişkiye ışık tutan, nesilden nesle geçen ve kelimenin tam anlamıyla atalarımın vücutlarında taşıdığı bir habercidir. İçerdiği her mesaj, zaman ve boşluk içinde bir yolculuğa işaret eder. Bu yolculuğun güzergâhı ninelerimizden geçer. Binlerce yıl boyunca süren ve binlerce kilometreyi kapsayan bu yolculukların tüm ayrıntılarını asla bilemeyeceğiz, fakat en azından hayal edebiliriz.</span></p>

  <p class="calibre1"><span class="calibre2">Sahnedeyim. Önümde, !oş ışık altında, benden önce yaşamış bütün insanlar, sınıf sınıf, çok eskilere uzanarak sıraya girmişler. Benim duyabileceğim sesler çıkarmıyorlar, ama birbirleriyle konuşuyorlar. Elimde, beni çok eskilere, soyundan geldiğim anneye bağlayan bir kordon tutuyorum. İpi çekiyorum ve her nesilden bir kadın bunu hissederek başını kaldırıp bana bakıyor. Yüzlerini kalabalık içinde görüyorum; onları garip bir ışık aydınlatıyor. Bunlar benim ninelerim. Anneannem en ön sırada; onu tanıyorum ama ondan önceki nesillere ait yüzleri bilmiyorum. Sıradan bakıyorum. Kadınların hepsi birbirine benzemiyor. Kimi uzun, kimi kısa boylu; kimi güzel, kimi sade; kimi zengin görünüyor, kimi fakir. Her birine sırayla, yaşamını, arzularını ve hayal kırıklıklarını, sevinç ve fedakârlıklarını sormak istiyorum. Konuşuyorum, ama onlar beni duymuyorlar. Ancak yine de onlara kuvvetle bağlı olduğumu hissediyorum. Onların hepsi, binlerce doğum, binlerce çığlık, kucaklanan binlerce yeni doğan bebek ile bu çok değerli haberciyi birbirlerine ve bana aktaran annelerim. Elimde tuttuğum kordon göbek kordonuna dönüşüyor.</span></p>

  <p class="calibre1"><span class="calibre2">Binlerce sıra arkada, klanımın en yaşlı annesi Tara oturuyor. O da tuttuğu kordonu çekiyor. Büyük kalabalık içinde milyonlarca soydaşı bunu hissediyor. Ben de kordonun çekilişini içimde hissediyorum. Yaşamın parlak sahnesinde sağa sola bakıyor ve diğerlerinin de aynı şeyi hissettiğini görüyorum. Bunlar Tara'nın klanının diğer üyeleri. Hepimiz birbirimize bakıyor ve göbek kordonlarımızın bizi birbirimize bağladığını hissediyoruz. Erkek ve kız kardeşlerime bakıyorum. Şimdi onların kimler olduğunu fark ediyor ve çok derinlerde bir şeyler paylaştığımızı anlıyorum. Kendimi bu insanlara, diğerlerine oranla çok daha yakın hissediyorum. Onlar da birbirlerinden çok farklı görünüyor; ama kendi atalarımın aksine, onlarla bunun hakkında konuşabilirim.&nbsp;</span></p>

  <p class="calibre1"><span class="calibre2">İki insan aynı klandan geldiğini anlayınca, çoğunlukla aralarında bu tür bir bağ hissederler. Çok az kişi bunu sözle ifade edebilir; ama kesinlikle hisseder. DNA, insanları birbirine bağlayan çizgileri çizen bir alet olsa da, duygularla bir ilgisi olduğunu sanmıyorum. Mitokondriyal genomda gömülü birkaç genin duyguları etkileyeceği düşünülemez. Bunlar, muhakkak önemli genlerdir ve daha önceki bir bölümde de gördüğümüz gibi, hücrelerin oksijen kullanmasını sağlarlar. Hücre metabolizmasındaki benzerliklerin, paylaşılan bu tür bir deneyimde duyguları etkilediğini, herhangi bir kanıt olmaksızın öne sürmek zordur. DNA nesilde nesle aktarılan fiziksel bir maddedir muhakkak; bununla birlikte, onun gücü, doğrudan kontrol ettiği vücut kimyasından ziyade, aynı soydan gelen insanların bir işareti veya sembolü olmasından kaynaklanır.</span></p>

  <p class="calibre1"><span class="calibre2">Birçok kişi, kendisiyle aynı klandan olan insanlara karşı bir yakınlık ve samimiyet duyar. Acaba DNA testleri onların akrabalıklarını ortaya koymadan da birbirlerine karşı bu hisleri besliyorlar mıdır? İki yabancı kalabalık bir odaya girer. Göz göze geldiklerinde birdenbire aralarında bir çekim oluşur ve bunun nedenini anlamazlar. Acaba aralarındaki çok eski bir bağın bilinçaltındaki etkisiyle mi hareket etmektedirler? Bu ilginç olasılık henüz hiçbir araştırmanın konusu olmamıştır. Fakat giderek daha çok insan hangi klandan geldiğini öğrendikçe, bunların kendi atalarına ve birbirlerine olan tepkileri de anlaşılacaktır.</span></p>

  <p class="calibre1"><span class="calibre2">Klanımızın diğer üyeleriyle ortak yönümüz nedir? Hepimiz, ninelerimizden gelen DNA'yı paylaşırız. Onu devamlı kullanırız. Dokularımızdaki her hücre onun taşıdığı mesajı okur ve saniyede milyonlarca defa onun direktiflerini yerine getirir. Nefes aldığımızda vücudumuza giren her oksijen atomu, atalarımızdan bize geçmiş olan formüle göre işleme girer. Ancak bu genin atalarımızdan bize hangi yolla aktarıldığının çok özel bir önemi bulunmaktadır; bu, anne ile çocuğu arasındaki bağın izlediği yolu takip eder. Her çocuğun dünyaya gelişiyle duyulan sancı, onu besleme arzusu ve hiç bitmeyen sevgi döngüsünün yaşayan tanığıdır; binlerce nesil boyunca kadınlığın gizemli özünü izler. Aynı klandan olan insanları birbirine bağlayan büyü de işte budur.</span></p>

  <p class="calibre1"><span class="calibre2">Aile tarihinin ve şeceresinin erkeklere bağlı olduğuna inanan bir dünyada, mitokondriyal DNA'nın rolü herkesin anlayabileceği bir şey değildir. Zengin ve güçlü kişilerin yaldızlı harflerle süslenmiş şecerelerini hepimiz biliyoruz. Bunların hepsi, istisnasız bir şekilde, unvan, toprak ve zenginliğin nesiller boyunca babadan oğula geçtiğine işaret eder. Daha alçakgönüllü ailelerde bile her şey babadan oğula aktarılır. Eski ailelerdeki erkek egemenliğinin akla gelen ilk nedeni, yazılı şecerelerde soyadlarının kullanılmasıdır. Kayıtlara geçmenin tck yolu soyadı olunca, aile ağacında da asıl önemli taşıyanlar erkekler olacaktır. Fakat bunun asıl nedeni, ilk veraset teorilerinde gördüğümüz gibi, Batı medeniyetinin erkeğe gösterdiği hürmcttir. Miras yoluyla geçen yegâne değer zenginlik ve toplumsal durumdur ve bunlar da erkekler arasında aktarılır.</span></p>

  <p class="calibre1"><span class="calibre2">Bir kadın evlenince kendi soyadını bırakıp kocasının soyad’nı kullandığından, kadınların soyadları nesilden nesle değişiklik gösterir. Bu nedenle, kadınları içeren bir şecere hazırlanması çok zordur. Öte yandan, soyadı değiştirmemek de bir çözüm değildir; ne de olsa kızlık soyadı da yine bir erkeğin soyadıdır; kocanın değil ama bu kez de babanın soyadı. Hal böyle olunca, birçok kişinin aklına kadınlardan oluşan bir şecere de bulunduğu fikrinin gelmesine şaşmamak gerek. Fakat ben şahsen hayatımda hiç böyle bir şecere görmedim.</span></p>

  <p class="calibre1"><span class="calibre2">Genetik, mevcut kayıtlara dayanarak kadınlardan oluşan ayrıntılı bir şecere çıkarmakta bize yardımcı olur; fakat gelecek nesiller açısından en iyi çözüm, yeni bir adlandırma sistemi oluşturmaktır. Öyle ki, erkek olsun, kız olsun, herkes o adı annesinden almalı ve anneler çocuklarına geçirmelidir.</span></p>

  <p class="calibre1"><span class="calibre2">Aslında, bu çocukların babalarının soyadını aldığı ve oğulların kendi çocuklarına geçirdiği şimdiki sistemin tam aksi olur. O zaman, herkesin üç adı olur: ilk ad, bir soyadı ve yeni bir ad , buna belki</span> <span class="calibre7">anandı</span> <span class="calibre2">diyebiliriz. Böylece, erkek, soyadını çocuklarına geçirir; kadın da anaadını çocuklarına aktarır. O zaman anaadları hep kadından kadına geçeceğinden, bunlar mitokondriyal DNA ile doğrudan ilişkili olacaktır. Ayrıca, bir çocuğun annesinin kim olduğu her zaman kesin olarak belli olduğuna göre, anaadları biyolojik ilişkileri de soyadlarından daha doğru olarak belirtecektir. Böylece, zaman içinde insanlar, şimdi baba tarafından olan akrabalarını soyadlarından tanıdıkları gibi, anne soyundan gelen akrabalarını da tanıma olanağına sahip olacaklardır. Ancak bu gerçekleşinceye kadar -tabii bir gün gerçekleşecek olursa- yazılı kayıtlara bakarak anne soyunun şeceresini çıkarmak, her zaman için baba soyunun şeceresini çıkarmaktan daha zor olacaktır.</span></p>

  <p class="calibre1"><span class="calibre2">İnsanlara DNA'larına göre soylarını bulmalarında yardım etmeye çalıştığım kısa süre içerisinde, birçok kişi bana yazıp kayıtlardan soylarını belirlemek istediklerini, bunu başaramadıkları için benim yardımımı rica ettiklerini belirtmişti. Yazılı kayıtlar bir yangında yanabilir, karıncalar ya da fareler bunları yiyebilir, küflenip silinebilir, kısacası yok olup gidebilir. DNA ise bu kaybolan veya eksik kayıtların yerini daima doldurabilir; kısacası, kalem kâğıdın aczini örter. Diğer taraftan, bazen insanların yazılı kayıtları yanlışlıkla silinmiş olmayabilir. Bazen de kasıtlı olarak yok edilir. Böyle durumlarda DNA, geleneksel şecere tekniklerine yalnızca yararlı bir yardımcı olmakla kalmaz, bu kişilerin geçmişleriyle tek bağı haline de gelir.</span></p>

  <p class="calibre1"><span class="calibre2">Jendayi Serwah için geçmişiyle bağ kurmak kişisel olarak büyük bir önem taşıyordu. Bristol'da oturan bu hanımın annesiyle babası, ergenliklerinde Jamaika'dan İngiltere'ye gelmişlerdi. Ataları Afrika'dan alınıp çiftliklerde esir olarakçalışın ak üzere götürülmüştü. Fakat bunun kayıtları yoktu. Esir gemilerinin tuttuğu kayıtlarda, gemilerdeki insan yükü hakkında ayrıntılı bilgiler bulunmazdı: Yalnızca kaç kadın ve kaç erkek esir olduğu ve kaç tanesinin uzun yolculuğa dayanabildiği yazılırdı. Gemiler gideceklere yere vardığında, esirler toprak sahiplerine satılır ve o andan itibaren kişi olarak kayıtları kasıtlı bir şekilde silinirdi. Yepyeni Avrupalı adlara kavuşurlardı. Doğumların, evliliklerin veya ölümlerin, kısacası hiçbir şeyin kaydı tutulmazdı. Kişisel geçmişleri özellikle silinirdi. Jendayi için Jamaika'daki akrabalarını birkaç nesil geriye giderek tespit etmek zor değil, tümüyle imkânsızdı. Asıl atalarının Afrika'dan geldiğinden emindi elbet; ama bunun da kesin bir kanıtı yoktu. Bildiği tek şey, genel olarak varsayıldığı üzere, Batı Afrika'dan getirilen esirlerin Karayip Adaları'nda toprak sahiplerine satıldığıydı. Bu nedenle, DNA'sını incelediğimizde mitokondriyasının tamamen Afrika imzalı olduğunu bulmak bizler için sürpriz olmadı. Fakat ona bunu söylediğimde ve DNA'sının Kenyalı Kikuyu ile akran olduğunu belirttiğimde, bu bilginin üzerindeki etkisi fazla ağır oldu. Adeta dili tutuldu. İşte, en azından uzun zamandır istediği</span> <span class="calibre7" style="font-style: normal;"><b>kişisel</b></span> <span class="calibre2">kanıt önünde duruyordu. DNA, atalarının bizzat yazdığı bir belgeydi sanki; aslında bu tespit bir anlamda doğruydu da. Afrika'dan çıkıp o korkunç yolculuğa dayanan ve yaşamayı başaran bir kadının yazdığı ve neslinin diğer kadınlarına aktardığı bu belgeyi hiçbir toprak sahibi yok edememişti. Nesiller boyunca görünmeden ve okunamadan günümüze dek gelmişti. İşte şimdi Jendayi'nin içinde, Afrika kökeninin mükemmel bir kopyası olarak duruyordu.</span></p>

  <p class="calibre1"><span class="calibre2">Bu olağanüstü DNA parçasının tanık olduğu daha birçok hayret verici yolculuk biliyorum. Batı Avrupa'da yaşayan yerli insanların yüzde 95'inden fazlası, bahsettiğimiz yedi klandan birine aittir. Ancak yine de, önemli sayıda insanın çok eski nine soyları bize bambaşka hikâyeler anlatmaktadır.</span></p>

  <p class="calibre1"><span class="calibre2">Jendayi'den farklı olarak, bu insanların, DNA'larında kayıtlı olan egzotik yolculuklardan haberleri yoktur. Örneğin, Edinburglu bir ilkokul öğretmeni, kilometrelerce öteden tanıyabileceğim ve yanlış olması mümkün olmayan Polinezya mitokondriyasının imzasını taşımaktadır. Kendisi, son iki yüz yıllık aile tarihini biliyor ve bu egzotik DNA parçasının ona dünyanın öbür ucundan nasıl geldiği hakkında hiçbir fikri yok. Fakat bir şekilde gelmiş olduğu su götürmez bir gerçek olarak karşısında duruyor. Acaba bize Güney Denizleri hakkında ne hikâyeler anlatabilir! Acaba bu Edinburglu öğretmen, yakışıklı bir kaptana âşık olan Tahitili bir prensesin mi, yoksa Madagaskar sahillerinde Arapların esir aldığı bir kadının soyundan mı gelmektedir? DNA'mızda kayıtlı, tıpkı bu şekilde gizemler taşıyan daha pek çok yolculuk var: Norveç ve Kuzey İskoçya'daki balıkçılarda düzenli olarak ortaya çıkan Kore sıralaması; Somerset'te mandırası olan bir çiftçinin, Bath yakınlarındaki Romalı esirlerden miras kalmış olabilecek, kesinkes Afrikalı DNA'sı; Manchesterli bir kitap satıcısının son derece.ender olan DNA sıralaması - o kadar az görülen bir sıralama ki, uyum sağladığı en yakın sıralama Queensland'daki yerli Avustralyalıların DNA'sı.</span></p>

  <p class="calibre1"><span class="calibre2">Hepsinden daha ilginç olan genetik bir yolculuk var ki, bu tamamen dünyanın etrafını denizlerden dolaşarak gerçekleşmiş olmalı. İskoçya'nın batı sahillerine yakın, ufak bir adada yaşayan iki balıkçının çok ender görülen bir mitokondriyal DNA sıralaması var. İlk başta, kendilerinin buna dair hiçbir bilgisi bulunmamasına karşın, ben onların çok yakın akraba olduğunu düşündüm. Avrupa ve dünyanın diğer bölgelerinden, daha çok DNA sıralaması inceledikçe, bu iki balıkçının DNA'larına benzeyen çok daha fazla örnek bulduk; bir tanesi Portekiz'den, bir tanesi de Finlandiya'dan. Bunların sıralaması yine Avrupalılarda görülen sıralamalardan çok farklı olup, yedi klandan birine ait değildi. Portekiz'deki sıralama bazı Güney Amerika sıralamalarına ve Finlandiya'daki de Sibirya'da görülen sıralamalara benziyordu. Daha önce Sibirya'da da Güney Amerika sıralamasına rastlamıştık. Demek ki iki balıkçı arasında gerçekten bir ilişki vardı; fakat bu ilişki yalnızca Sibirya'dan gelen ortak bir kadın kanalıyla olmalıydı. Ninelerden biri Sibirya'dan çıkmış, önce Kuzey Buz Denizi kıyılarından İskandinavya'ya gelmiş, daha sonra, belki de bir Viking gemisiyle, Batı İskoçya'ya ulaşmıştı. Diğeriyse, Bering Boğazı'ndan geçerek Amerika'ya ve oradan da Brezilya'ya gitmişti. Daha ileri bir zamanda, muhtemelen Brezilya Portekiz'in sömürgesi olduktan sonra, bu DNA'yı taşıyan bir kadın, Atlantik Okyanusu'nu geçerek önce Portekiz'e, oradan da bir şekilde Atlantik Okyanusu'nun kuzeyine, Batı İskoçya sahillerine varmıştı. Her iki yolculuk da, dünyanın öbür ucundan ters yönlerde ilerleyerek aynı küçük adada son bulmuştu. .</span></p>

  <p class="calibre1"><span class="calibre2">Bu hikâyeler ve daha birçokları, biyolojik temele dayanan ırk sınıflandırılmalarının ne kadar saçma olduğunu gösterir. Benim burada anlatmak istediğim şeyler, bir buzdağının tepesini oluşturan ve genin gayet net olarak gönderdiği ve okuması çok kolay olan mesajlardan ibarettir. Hücre çekirdeğindeki diğer on binlerce gen de aynı mesajı yankılayacaktır. Hepimiz tamamen birbirine karışmış insanlarız; ancak, aynı zamanda hepimizin arasında bir ilişki de var. Her bir gen, soyunu farklı bir ortak ataya bağlayabilir. Bizden önce yaşamış insanlar hepimize çok olağanüstü bir miras bırakmış. Genlerimiz, doğduğumuz zaman ortaya çıkmış değil. Onlar binlerce nesil boyunca milyonlarca insan tarafından bizlere taşınmış.</span></p>

  <p class="calibre1"><span class="calibre2">Yakın zamanda katıldığım bir konferansta, patent avukatları ve biyoteknologlar genleri patentlemenin yararlı ve zararlı taraflarını tartışırlarken donakaldım. Tartışmalar son derece hukuki bir zeminde ilerliyordu. Avukatlara göre DNA sadece kimyasal bir maddeydi. Onlara kalırsa, yapay olarak elde edilmesi mümkünse, neden diğer kimyasallar gibi patentlenmesi mümkün olmayaydı? Bir ara, büyük bir ilaç firmasının hevesli yöneticisi, dinleyicilere hitap etmek üzere ayağa kalktı. Güncel durumu özetliyor ve insan genomunun mülkiyetinin ve tüm insan genlerinin toplamının önemli şirketler tarafından nasıl bölüşüldüğünü yuvarlak bir pasta şeklinde görüntülüyordu. Pasta kesilmiş ve dilimler dağıtılmıştı. Mali tartışmalar kusursuzdu. İlaç firmalarının genetiğe önemli bir yatırım yapması için bu yatırımların patentle korunması gerekliydi. Genlerimiz her gün patentlenip onlara sahip çıkılıyor ve ticari bir tekel oluşturuluyor. Orada oturduğum süre boyunca bunaltıcı ve çok rahatsız edici hislere kapıldım; bana ait olan bir şey, varlığımın parçaları ve geçmişim alınıp satılıyordu.</span></p>

  <p class="calibre1"><span class="calibre2">Konferans süresince kendi kendime, "Ben burada, bu odada, dünyadaki en ileri DNA kuruluşunda oturuyorum ve şu anda iki yanımdaki kocaman odalarda, diziler halinde robot makineleri sessizce genomun gizemini okuyor," diye düşündüm. Lobideki elektronik tahta durmadan yanıp sönerek makineden çıkan DNA sıralamalarını veriyordu. İnsanoğlunun tüm evrim sürecinde genomun saklı kalan ayrıntıları, sahnede gözlerimin önünden geçiyordu. İnsanın değeri, aklımızı sezgilerimizden ayırmaya ve bizi doğa ve atalarımızdan uzaklaştırmaya başlayan Mantık Devri'nin en son ifadesi olan bir dizi kimyasal harften mi ibaretti? Ne garipti ki, DNA aynı zamanda, bizi uzun geçmişimizin gizemlerine götüren ve kişilik duygularımızı yücelten bir araçtı.</span></p>

  <p class="calibre1"><span class="calibre2">Yalnızca "kimyasal bir madde" değil, armağanların en değerlisiydi.</span></p>

  <h1 class="calibre1" id="sigil_toc_id_21"><a id="bookmark10"></a><span class="calibre2">DİZİN</span></h1>

  <p class="calibre1"><span class="calibre2">A</span></p>

  <p class="calibre1"><span class="calibre2">Abingdon kemikleri 195 Adnan Targett 206, 219 Afrika 19, 20, 56, 65, 69-71, 119, 121, 133, 135, 138-140, 153-159, 161, 228, 231, 296-299, 305, 313-314 Ainu 304</span></p>

  <p class="calibre1"><span class="calibre2">Albert Arnmerrnan 171 Aleksandr Avdonin 85 Aleksey Trupp 87 Alet 133, 138, 143, 230, 244, 246, 311 Alexander Thynn 207 Alexander Wiener 59 Allan Wilson 10, 67, 77-78, 115 American Journal of Human Genetics</span></p>

  <p class="calibre1"><span class="calibre2">176-177 Amino asitler 33, 48-50 Anna Anderson 94-97 Anna Demidova 87 Anthony Edwards 62-63 Anthony van Leewenhoek 43 Antonio Torroni 10, 179, 220 Aristo 42, 43</span></p>

  <p class="calibre1"><span class="calibre2">Arthur Mourant 58-60, 66, 69, 112, 143, 172</span></p>

  <p class="calibre1"><span class="calibre2">Asya 20, 21, 65, 107-108,111-115, 119, 122-125, 133, 140-141, 153, 159, 241, 282, 299-306 Avcı-toplayıcılar 173 Avustralya 102, 106, 109, 121, 127, 130, 137, 153, 157, 282, 306, 307</span></p>

  <p class="calibre1"><span class="calibre2">B</span></p>

  <p class="calibre1"><span class="calibre2">Baskılı seramik 168 Basklar 59, 61-62, 167, 173 Bath Lordu 207-208 Bıçak 138, 229-230, 233, 238, 244, 246, 266</span></p>

  <p class="calibre1"><span class="calibre2">Bizon 138, 227, 230, 232, 235-236, 238, 255, 260, 262, 273, 283, 305 Boris Yeltsin 86 Boxgrove 132-133, 135 Boxgrove Adamı 133, 135 Brigitte Bardot 30 Buz Adam 24, 26-29, 98, 195, 199,</span></p>

  <p class="calibre1"><span class="calibre2">205, 280</span></p>

  <p class="calibre1"><span class="calibre2">Buzul devri 29, 132, 155-157,174,194, 225, 242, 254-255, 264, 273, 280283, 288, 300, 302</span></p>

  <p class="calibre1"></p>

  <p class="calibre1" style="font-weight: normal;"><span class="calibre2"><span class="calibre2">c</span></span></p>

  <p class="calibre1" style="font-weight: normal;"><span class="calibre2">Catherine Irven 9, 143 Catherine James 144 Cavalli-Sforza 10, 62, 170-171, 174, 177, 208, 216 Cebelitarık Boğazı 299 Ceylan 283, 284, 285 Charles Darwin 136 Cheddar Geçidi 219 Chris Stringer 9, 198, 204 Chris Tomkins 9, 79 Clara Peuthert 94 Colin Renfrew 172</span></p>

  <p class="calibre1" style="font-weight: normal;"><span class="calibre2">Cook Adaları 102-104, 117, 149,166 Cro-Magnonlar 138-139, 148-149, 151-153, 156,160,169-170, 308309</span></p>

  <p class="calibre1" style="font-weight: normal;"><span class="calibre2">Cuthbert 208, 219</span></p>

  <p class="calibre1" style="font-weight: normal;">ç</p>

  <p class="calibre1" style="font-weight: normal;"><span class="calibre2">Çakal 226-228, 243, 261 Çar II. Nikola 85, 92, 98 Çareviç Aleksey 87 Çariçe Aleksandra 85 Çedar Adam 198-201, 204-208, 219, 234</span></p>

  <p class="calibre1" style="font-weight: normal;"><span class="calibre2">Çiftçiler 62, 142, 160, 167, 171, 175,</span></p>

  <p class="calibre1" style="font-weight: normal;"><span class="calibre2">177-178, 204, 218, 288, 305 Çin 71, 124, 135, 141, 153, 157, 159</span></p>

  <p class="calibre1" style="font-weight: normal;"><span class="calibre2">D</span></p>

  <p class="calibre1" style="font-weight: normal;"><span class="calibre2">DNA 10, 15-28, 30-52, 67-70, 72, 7479, 82-84, 87-93, 96-99, 109-111, 114-117, 122-124, 126, 129-131, 140-141, 144-154, 160-161, 164-169, 174-197, 199-221, 223, 254, 294, 296-298, 303-306, 309,</span></p>

  <p class="calibre1" style="font-weight: normal;"><span class="calibre2">311-317 Dolgellau 144</span></p>

  <p class="calibre1" style="font-weight: normal;"><span class="calibre2">Dowager İmparatoriçesi Maric Fedorovna 94, 97, 100</span></p>

  <p class="calibre1" style="font-weight: normal;"><span class="calibre2">E</span></p>

  <p class="calibre1" style="font-weight: normal;"><span class="calibre2">Edinburg Dükü Prens Philip 89 Erika Hagelberg 34, 185, 187 Erika ve Helmut Simon 23 Eugeny Botkin 87</span></p>

  <p class="calibre1" style="font-weight: normal;"><span class="calibre2">F</span></p>

  <p class="calibre1" style="font-weight: normal;"><span class="calibre2">Farklı kan gruplan 57, 62</span></p>

  <p class="calibre1" style="font-weight: normal;"><span class="calibre2">Fas Sultanı Mulny İsmail 214 Feodora Vassilyev 214 Fosil kaydı 135, 153 Francis Crick 45 Franziska Schanzkowska 96</span></p>

  <p class="calibre1" style="font-weight: normal;"><span class="calibre2">G</span></p>

  <p class="calibre1" style="font-weight: normal;"><span class="calibre2">Galler 142-144, 146-149,160, 242, 290 Gen havuzu 134,137,150, 159,176177, 204, 217-218, 298, 303 George Koteka 118 Gough Mağarası 198-204 Gregor Mendel 45, SS</span></p>

  <p class="calibre1" style="font-weight: normal;"><span class="calibre2">H</span></p>

  <p class="calibre1" style="font-weight: normal;"><span class="calibre2">H. V. Vallois 61 Hamster 79-84, 99, 140 Hans-Jürgen Bandelt 164 Hastalık 19, 31, 60-61, 76-77, 119-122, 158, 183, 213, 229, 253, 269, 287-288</span></p>

  <p class="calibre1" style="font-weight: normal;"><span class="calibre2">Hawaii 102, 106, 115-117, 123, 126, 128</span></p>

  <p class="calibre1" style="font-weight: normal;"><span class="calibre2">Helena 29-30, 220, 224, 242-265, 288, 292, 294, 296 Hidroksiapatit 35, 195 Hint-Avrupa dilleri 173 Hipokrat 43</span></p>

  <p class="calibre1" style="font-weight: normal;"><span class="calibre2">Homo erectus 70-72, 134-135, 153, 156, 298 Homo habilis 134 Homo neanderthalensis 134, 153 Homo sapiens 15, 70, 71, 78, 134, 137-138, 150, 153, 156, 159, 216, 297-299, 305- 306</span></p>

  <p class="calibre1" style="font-weight: normal;"><span class="calibre2">İkinci Avrupa Nüfus Tarihi Konferansı 174 İkizler 240, 241</span></p>

  <p class="calibre1" style="font-weight: normal;"><span class="calibre2">İklim 157, 224, 231, 253, 264, 273, 299, 302, 305, 307 İrlanda 29, 127, 242, 272, 282 ivan Kharitonov 87</span></p>

  <p class="calibre1" style="font-weight: normal;"><span class="calibre2">J</span></p>

  <p class="calibre1" style="font-weight: normal;"><span class="calibre2">James Cook 103 James D. Watson 45 Japonya 21, 66, 107, 303, 304, 305 Jasmine 29, 30, 220, 224, 281, 283-290, 292, 296 Java 135, 137-138, 282 Jendayi Serwah 313 Jennifer Lopez 30 Johann Karl Fuhlrott 136 John Maynard Smith 184 Jomonlar 303-304 Joseph Mengele 185</span></p>

  <p class="calibre1" style="font-weight: normal;"><span class="calibre2">K</span></p>

  <p class="calibre1" style="font-weight: normal;"><span class="calibre2">Kafatası ölçüsü 143 Kalsiyum 35, 195-197 Kan grupları 52-59, 61-66, 112-113, 143</span></p>

  <p class="calibre1" style="font-weight: normal;"><span class="calibre2">Kano 127-128, 130, 141 Karbon tarihierne 24, 31 Karl Landsteiner 54, 59 Kary Mullis 32-33 Kate Smalley 9, 142 Katır 151, 152</span></p>

  <p class="calibre1" style="font-weight: normal;"><span class="calibre2">Katrine 29, 220, 224, 273-280, 288, 292, 296 Kayık 271, 309</span></p>

  <p class="calibre1" style="font-weight: normal;"><span class="calibre2">Keratin 49-51 Kireçtaşı 136, 197 Kızıldeniz 305</span></p>

  <p class="calibre1" style="font-weight: normal;"><span class="calibre2">Klan 294, 296-298, 300-303, 306-307, 310-312, 314-315 Klan anası 294 Klonlama 91 Koji Lum 115, 126 Kolajen 31-33, 35, 48, 203 Kon-Tiki 108, 123 Kont Ni kolay Trubetskoy 89 Kontrol bölgesi 77-78, 83, 111, 115,</span></p>

  <p class="calibre1" style="font-weight: normal;"><span class="calibre2">123, 140, 166, 177-180, 185-186, 191, 213, 215, 217 Köpek 2RO</span></p>

  <p class="calibre1" style="font-weight: normal;"><span class="calibre2">Kraliyet Cemiyeti 114, 174, 216 Kristof Kolomb 158 Kromozomlar 45, 47-49, 73-75, 151, 182-183, 209-213,215 Kurtlar 279</span></p>

  <p class="calibre1" style="font-weight: normal;"><span class="calibre2">L</span></p>

  <p class="calibre1" style="font-weight: normal;"><span class="calibre2">Lancet 55-56, 112 Lapita 125-127, 141, 168 Lara 298-299 Lenin 85-86 Lconard Lalois 54 Liam Gallagher 152 Lois Rogers 26</span></p>

  <p class="calibre1" style="font-weight: normal;"><span class="calibre2">Ludwik ve Hanka Herschfeld 55 Luigi Luca Cavalli-Sforza 62, 170</span></p>

  <p class="calibre1" style="font-weight: normal;"><span class="calibre2">M</span></p>

  <p class="calibre1" style="font-weight: normal;"><span class="calibre2">Malcolm Laxton-Blinkhorn 10, 102 Mamut 138, 235-237, 239, 259, 273 Maoriler 130 Maria Callas 30 Marie Moscley 27, 205</span></p>

  <p class="calibre1" style="font-weight: normal;"><span class="calibre2">Mark Stoneking 10, 67 Martin Richards 9, 25, 82, 142, 165 Mary Rose 41, 199 Mezolitik dönem 156 Mısır mumyaları 196 Mitokondriya 71-77, 83, 126, 160-161, 165, 174, 181-182, 185-187, 192 194-195</span></p>

  <p class="calibre1" style="font-weight: normal;"><span class="calibre2">Mitokondriyal DNA 20-22, 36, 67, 69-70, 72, 74, 76-79, 88-93, 96,</span></p>

  <p class="calibre1" style="font-weight: normal;"><span class="calibre2">99, 109, 111, 114-115, 122-124, 126, 129-130, 140-141, 145-152, 160-161, 165-167, 174, 176-178, 180, 182-184, 186-187, 189, 193, 203, 208-210, 212-213, 215-217, 221, 254, 294, 296-298, 304-306,</span></p>

  <p class="calibre1" style="font-weight: normal;"><span class="calibre2">312-313, 315 Mitokondriyal Havva 21, 297-299 Mızrak 228, 236-238, 244, 245-247, 249-252, 261-262, 267 Moğolistan 300-301 Moleküler Tıp Enstitüsü 9, 30, 119, 122</span></p>

  <p class="calibre1" style="font-weight: normal;"><span class="calibre2">Monteverde 301</span></p>

  <p class="calibre1" style="font-weight: normal;"><span class="calibre2">Mutasyon 69, 70, 76, 90-92, 99, 100,</span></p>

  <p class="calibre1" style="font-weight: normal;"><span class="calibre2">124, 126, 141, 144, 147-149, 162, 163, 165-167, 179-182, 184-188, 191, 206, 209, 211, 213-216, 220, 301, 304</span></p>

  <p class="calibre1" style="font-weight: normal;"><span class="calibre2">N</span></p>

  <p class="calibre1" style="font-weight: normal;"><span class="calibre2">Natural History Museum 9, 198 Nature 19, 38, 67, 184 Neandertaller 30, 136-140, 149, 152, 155-156, 159, 169-170, 229, 230232, 235, 299, 308 Neolitik dönem 156, 167, 169, 217 New Scientist 63 Nguna adası 185, 190</span></p>

  <p class="calibre1" style="font-weight: normal;"><span class="calibre2">Nüfus artışı 125, 287, 301, 307</span></p>

  <p class="calibre1" style="font-weight: normal;"><a id="bookmark1"></a><span class="calibre2">o</span></p>

  <p class="calibre1" style="font-weight: normal;"><span class="calibre2">Omo-Kibish 139 Orak hücre anemisi 19</span></p>

  <p class="calibre1" style="font-weight: normal;"><span class="calibre2">P</span></p>

  <p class="calibre1" style="font-weight: normal;"><span class="calibre2">Paleolitik dönem 155, 169, 194-195, 198, 204, 219, 290 Pedro Furada 300-301 Pekin 138 Philip Priestley 204 Piltdown Adamı 26 Polimeraz zincir reaksiyonu 18, 36 Polinezyalılar 101, 106-108, 112, 114, 122-123, 127, 129-130, 148, 166 Protein 31-33, 35, 45-46, 48-51, 196, 203</span></p>

  <p class="calibre1" style="font-weight: normal;"><a id="bookmark2"></a><span class="calibre2">Q</span></p>

  <p class="calibre1" style="font-weight: normal;"><span class="calibre2">Qafzeh 139 R</span></p>

  <p class="calibre1" style="font-weight: normal;"><span class="calibre2">R. A. Fisher 58, 172 Il. Ramses 39, 40</span></p>

  <p class="calibre1" style="font-weight: normal;"><span class="calibre2">Rarotonga 10, 102, 103, 108-109, 111, 114-118, 123, 130 Rebecca Cann 10, 67, 115 Rengeyiği 235, 245, 250-251, 273 Rhesus 58-62 Richard Lower 53 Robert Hedges 9, 31 Roger Pedersen 133 Roy Robinson 80 Ryukyuanlar 304</span></p>

  <p class="calibre1" style="font-weight: normal;"><a id="bookmark3"></a><span class="calibre2">s</span></p>

  <p class="calibre1" style="font-weight: normal;"><span class="calibre2">Saç 33, 43, 49-53,160,196 Salgın hastalık 158 Sanat 139, 153, 168, 259, 265 Science 25, 87, 184, 216 Sıtma 120-122, 158 Sibirya 21, 65, 94,157, 241, 300-303, 316</span></p>

  <p class="calibre1" style="font-weight: normal;"><span class="calibre2">Sir David Weatherall 9, 119 Sir Walter Bodmer 174 Skhul 139</span></p>

  <p class="calibre1" style="font-weight: normal;"><span class="calibre2">Soy 79-90, 98-99, 133, 137, 141, 152, 183,186, 193, 294 SRY geni 211</span></p>

  <p class="calibre1" style="font-weight: normal;"><a id="bookmark4"></a><span class="calibre2">ş</span></p>

  <p class="calibre1" style="font-weight: normal;"><span class="calibre2">Şempanze 26, 135,151, 179,180 Şeritli çömlek 168 Şili 25, 111, 129, 301</span></p>

  <p class="calibre1" style="font-weight: normal;"><span class="calibre2">T</span></p>

  <p class="calibre1" style="font-weight: normal;"><span class="calibre2">Talesemi 19</span></p>

  <p class="calibre1" style="font-weight: normal;"><span class="calibre2">Tara 29, 220, 224, 264-273, 288, 292, 296, 310</span></p>

  <p class="calibre1" style="font-weight: normal;"><span class="calibre2">Tanm 30, 125, 156-160, 166-168, 170172, 175, 177, 193-195, 198-199, 203-204, 208, 217, 288-292 Taş Devri 143, 155-156 Tatlı patates 108 Tayvan 122-125, 141, 223 Tere Tangiiti 117 Thor Heyerdahl 108,129, 140</span></p>

  <p class="calibre1" style="font-weight: normal;"><a id="bookmark5"></a><span class="calibre2">u</span></p>

  <p class="calibre1" style="font-weight: normal;"><span class="calibre2">Ursula 29-30, 220, 224-226, 228-229, 230-236, 288, 292, 296-297</span></p>

  <p class="calibre1" style="font-weight: normal;"><span class="calibre2">Y</span></p>

  <p class="calibre1" style="font-weight: normal;"><span class="calibre2">Velda 29, 30, 220, 224, 255, 256-265, 288, 292, 294, 296 Vincent Macaulay 9, 187</span></p>

  <p class="calibre1" style="font-weight: normal;"><span class="calibre2">w</span></p>

  <p class="calibre1" style="font-weight: normal;"><span class="calibre2">William Boyd 58 William Jones 173</span></p>

  <p class="calibre1" style="font-weight: normal;"><a id="bookmark6"></a><span class="calibre2">X</span></p>

  <p class="calibre1" style="font-weight: normal;"><span class="calibre2">Xenia 29, 220, 224, 235-239, 240-241, 288, 292, 296, 302</span></p>

  <p class="calibre1" style="font-weight: normal;"><span class="calibre2">Y</span></p>

  <p class="calibre1" style="font-weight: normal;"><span class="calibre2">Y &nbsp;&nbsp;&nbsp;kromozomlan 212- 216 Yakındoğu 61, 62,158-160, 166-167,</span></p>

  <p class="calibre1" style="font-weight: normal;"><span class="calibre2">169-172, 175, 178,194, 231, 290292, 299, 304-306 Yasmin le Bon 30 Yayoi 303, 305</span></p>

  <p class="calibre1" style="font-weight: normal;"><span class="calibre2">Yeni Gine 122,125-127,141, 157,159, 282</span></p>

  <p class="calibre1" style="font-weight: normal;"><span class="calibre2">Yeni Zelanda 101, 103,106, 126, 128, 130, 143, 166, 188 Yerli Amerikalılar 241, 301, 303</span></p>

  <p class="calibre1" style="font-weight: normal;"><br /></p>

  <p class="calibre1" style="font-weight: normal;"><span class="calibre2"><br /></span></p>

  <p class="calibre1" style="font-weight: normal;"><span class="calibre2"><img alt="arka kapak" src="../Images/arka%20kapak.JPG" /><br /></span></p>

  <p class="calibre1" style="font-weight: normal;"><a id="bookmark7"></a><span class="calibre2">Geçmiş hepimizin içinde saklıdır ve bilimsel olarak. ırk diye bir şey yoktur.</span></p>

  <p class="calibre1" style="font-weight: normal;">5300 yıllık bir cesedin akrabası olabileceğiniz hiç aklınıza gelir miydi?</p>

  <p class="calibre1" style="font-weight: normal;">Oxford Üniversitesi genetik profesörü BryanSykes, 1991 yılında Aiperierdo keşfedilen Buz Adam Ötzi’nin, şu anda İngiltere'nin güneyinde yaşamakta olan kızıl saçlı Manejle akraba olduğunu ispatlayana dek bu olasılık aklınıza gelmezdi herhalde. Sykes'ın keşfettiği ve bu kitapla blzlere aktardığı bilimsel macera sayesinde genetik atalarımızın nerede ve nasıl yaşadıklarını öğrenmemiz artık mümkün. Bryan Sykes, Avrupa'nın dört bir yanından topladığı örneklerde, yalnızca anneden çocuğa aktanlan ve nesiller boyunca değişmeden kalan mitokondriyal DNA adlı mucizevi geni araştırdı. Ve sonunda, bunların toplam yedi gruba dahil olduğunu saptadı; yerli AvrupalIların hepsi, şu anda nerede yaşıyor olurlarsa olsunlar, toplam yedi kadının soyundan geliyordu.</p>

  <p class="calibre1">En yaşlısı 45 bin, en genci ise 10 bin yaşında olan Havva'nın yedi kızının öyküsünü okurken, bir yandan insan evrimini yepyeni bir mercek altında inceleyecek, bir yandan da kimlik duygularınızı&nbsp;<span class="calibre2" style="font-weight: normal;">yeniden</span>&nbsp;sorgulayacaksınız.</p>
</body>
</html>
