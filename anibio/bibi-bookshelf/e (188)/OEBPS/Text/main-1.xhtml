<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre2">Mitokondriya gen ağacı, bu denkleme ilk kez zaman boyutu getirmiştir. Ağaç,</span> <span class="calibre7">tüm</span> <span class="calibre2">çağdaş insanların aynı mitokondriyaya sahip olan atasının yaklaşık 150 bin yıl önce yaşadığını açıkça ortaya koymaktadır. Bu tespit "Afrika çıkışlı" teze gayet iyi uyar ve bu ekolün savunucuları tarafından coşkuyla karşılanmıştır. Diğer taraftan, "çok-bölgeci" ekolü savunanlar arasında büyük bir şok yaratmıştır. Çağdaş insanların tamamının ortak atası 150 bin yıl gibi yakın bir zamanda yaşamışsa, bunlar dünyanın değişik bölgelerinde bir milyon yıldan daha uzun bir süre önce yaşamış olan yerel</span> <span class="calibre7">Homo</span> <span class="calibre2">erectus'tan türemiş olamazlar. Kendileri her anlamda çağdaş insanlar olan "çok-bölgeci" tezin savunucularının mağlubiyeti kabul etmemiş olmasına rağmen, mitokondriya gen ağacı bunların tezine, halen etkisinden kurtulamadıkları yaralayıcı bir darbe indirmiştir.</span></p>

  <p class="calibre1"><span class="calibre2">Bu bizim için büyük bir haberdi. Tüm tartışmalar sonunda, mitokondriyal DNA, insanın geçmişinin temel moleküler yorumlayıcısı olarak seçkin yerine oturmuştu. Bunun sonucunda, dünyanın dört bir yanındaki laboratuvarlarda bir araştırma dalgasının meydana gelmesi kaçınılmazdı. Bu da, elde ettiğimiz sonuçları karşılaştırabileceğimiz bir sürü veriye sahip olacağımız anlamına geliyordu. Eski kemiklerden elde edilen verilere çağdaş bir anlam kazandırmak istiyorsak, bunu mitokondriyal DNA'ya dayanarak yapmaktan daha iyi bir yöntem olamazdı.</span></p>

  <p class="calibre1" style="text-align: right;"><span class="calibre2">4</span></p>

  <h1 class="calibre1" style="text-align: right;"><a id="bookmark0"></a><span class="calibre2">ÖZEL ULAK</span></h1>

  <p class="calibre1"><span class="calibre2">Mitokondriya, bütün hücrelerin içindeki küçük taneciklerdir. Hücrenin ortasına minik bir kese gibi yerleşen ve kromozomları içeren hücre çekirdeğinde değil de, bunun dış bölümünde sitoplazma denilen yerde bulunurlar. Görevleri, hücrelere enerji üretmek için gerekli olan oksijeni kullanmada yardımcı olmaktır. Bir hücre ne kadar canlı ve faal olursa, enerji gereksinimi de o kadar fazla olacağından, bu tür hücrelerde daha çok mitokondriya bulunur. Mitokondriya sayısı kas, sinir ve beyin hücreleri gibi devamlı faaliyette olan hücrelerde, hücre başına yaklaşık 1000 kadardır.</span></p>

  <p class="calibre1"><span class="calibre2">Mitokondriyonu çevreleyen bir zar mevcuttur. Aerobik (oksijen tüketen) metabolizmanın son safhasında gerekli olan enzimler bu zar içinde özenli bir şekilde yerleşik halde bulunur. İşte burada, aldığımız besin maddeleri yakıt görevini görür ve bir oksijen denizinde yanarlar. Bu olay da, hiçbir alev çıkmamasına ve oksijenin tümünün çözünmesine rağmen, gaz tutuşması ya da otomobil motorunun çalışmasında olduğu gibi bir yanma olayıdır. Yakıt ve oksijenin kimyasal bileşimi enerjiyi açığa çıkarır. Yangınlarda ya da motorlar çalıştığında ortaya ısı ve ışık enerjisi çıkar. Mitokondriya yakıt kullandığında ise ışıma olmaz, fakat ısınma vardır; vücudumuz kısmen mitokondriyanın sağladığı ısıyla ısınır. Ancak, burada açığa çıkan enerjinin kaynağı, kalp kaslarınızın kasılmasından, bu yazıyı okumanızı sağlayan retinadaki sinirlerin ve okuduklarınızı anlamanızı temin eden beyin hücrelerinin işlevlerine kadar, vücudun yaptığı her şeyi mümkün kılan ve yüksek enerji içeren ATP molekülüdür.</span></p>

  <p class="calibre1"><span class="calibre2">Uzunluğu yalnızca 16.500 baz olan ve bir mini kromozom olarak niteleyebileceğimiz bu küçük DNA parçası, her bir mitokondriyonun ortasına gömülüdür. Bu, çekirdekte toplam 3 trilyon baz molekül içeren kromozomlarla karşılaştırıldığında küçücük bir nokta gibidir. Mitokondriyada bir DNA molekülünün bulunması başlı başına büyük bir sürprizdi. Ayrıca, bu aynı zamanda çok garip bir yapı da sergiliyordu. Öncelikle, bu DNA'nın ikili sarmalı dairesel bir şekle sahipti. Bakterilerin ve diğer mikroorganizmaların dairesel kromozomları vardır; fakat çok hücreli kompleks organizmalarda ve özellikle insanlarda böyle bir yapıya rastlanmamaktadır. Diğer şaşırtıcı bir olay da, mitokondriyal DNA molekülünün taşıdığı genetik şifrenin, çekirdekte bulunan kromozomlarınkinden az da olsa farklı olmasıydı. Mitokondriyal genler, mitokondriya içinde bir işlevi bulunan ve oksijeni zaptetmeye yarayan enzimlere yönelik bir şifre içermektedir. Oysa mitokondriyanın işlevlerini yöneten genlerin çoğu çekirdekteki kromozomların içine sıkı sıkıya yerleşiktir.</span></p>

  <p class="calibre1"><span class="calibre2">Bütün bunlar nasıl olmuştur? Günümüzdeki açıklamalar hayret uyandırıcıdır. Mitokondriyanın bir zamanlar serbest yaşayan bakteriler olduğu ve bu bakterilerin yüzlerce milyon yıl önce daha gelişmiş olan hücreleri istila edip onların içine yerleştiği düşünülmektedir. Öyle ki, bunlara parazit diyebilir ya da istila ettikleri hücrelerle simbiyotik bir ilişki içinde yaşadıklarını, yani karşılıklı olarak birbirlerine yönelik bazı işlevleri olduğunu düşünebilirsiniz. Hücreler, mitokondriya sayesinde artık oksijen kullanabildikleri için büyük bir destek edinmişlerdir. Bir hücre artık, oksijen kullanmak suretiyle, aynı miktarda yakıttan eskiye oranla çok daha yüksek bir enerji kaynağı olan ATP molekülleri üretebilmektedir. Mitokondriyanın da, hücre içinde dışarıya oranla daha rahat bir yaşama kavuştuğu anlaşılmaktadır. Mitokondriyal genlerin bir kısmı milyonlarca yıl içinde çok yavaş olarak çekirdeğe geçip yerleşmiştir. Bu da, mitokondriyanın artık hücre içinde hapsolup istese de dışarıya çıkamayacağı anlamına gelir. Böylece, genetik bakımdan kabul gören bir duruma gelmişlerdir. Şimdi bile, mitokondriya ve çekirdek arasında başarısızlıkla sonuçlanan gen transferleri ortaya çıkmaktadır. Evrim sürecinde, çekirdekteki kromozomlar arasında çekirdeğe transfer olan kopuk mitokondriya gen parçalarına rastlanmaktadır. Bunlar hiçbir işe yaramamaktadırlar, zira parçalanıp bozulmuşlardır. Bu yüzden, moleküler fosiller olarak, geçmişteki başarısız transferleri anımsatan kalıntılar olarak orada öylece dururlar.</span></p>

  <p class="calibre1"><span class="calibre2">Mitokondriyaya özgü bir başka şey daha vardır. Kalıtım yoluyla anne-babanın her ikisinden de gelen ve çekirdekteki kromozomlarda bulunan DNA'dan farklı olarak, mitokondri-ya yalnızca anneden gelmektedir. İnsanın yumurta hücresinin sitoplazmasında 25 bin mitokondriya bulunur. Öte yandan sperm hücresinde, yalnızca yumurtada yuvalanmak için rahimden yukarı doğru yüzebilmesini sağlayacak enerjiyi temin edecek kadar, yani çok az sayıda mitokondriya bulunur. Spermin yumurtaya başını sokup çekirdeğindeki kromozom paketini bırakmayı başardıktan sonra mitokondriyaya gereksinimi kalmaz ve bunlar spermin kuyruğuyla birlikte dışarı atılır. Yumurta yalnız DNA paketini içeren sperm başı tarafından döllenir. Böylece, döllenmiş tombul yumurtanın çekirdeğinde anne ve babanın her ikisinden de gelen DNA bulunur.</span></p>

  <p class="calibre1"><span class="calibre2">Fakat döllenmiş yumurtanın sitoplazmasındaki mitokondriya baştan beri yumurtada olan mitokondriyadır ve tümü anneden gelmektedir. Bu basit nedenden ötürü, mitokondriyal DNA her zaman kalıtım yoluyla anneden gelir.</span></p>

  <p class="calibre1"><span class="calibre2">Döllenen yumurta tekrar tekrar bölünür ve sırasıyla embriyon, cenin, yeni doğan bebek ve sonuçta ergin insan ortaya çıkar. Bütün bu süreç sırasında mevcut olan mitokondriyanın tümü, başlangıçta annenin yumurta hücrelerinde bulunan mitokondriyanın kopyalarıdır. Hem erkeklerin, hem de kadınların tüm hücrelerinde mitokondriya bulunmasına rağmen, yalnızca kadınlar yumurta ürettiğinden, bir tek onların mitokondriyası kalıtım yoluyla çocuklarına geçer. Babalar çekirdekteki DNA'larını çocuklarına geçirirler, fakat mitokondriyal DNA'ları kalıtım yoluyla aktarılmaz.</span></p>

  <p class="calibre1"><span class="calibre2">Hem çekirdekte hem de mitokondriyalarda bulunan DNA moleküllerindeki değişimler, hücre bölünmesini takip eden kopyalama sürecinde oluşabilen basit hatalar sonucunda oluşur. Hücrelerde bu tür hataları kontrol edip düzeltmeye yönelik mekanizmalar bulunsa da, bazıları arada sırada gözden kaçabilir. Bu mutasyonlar</span> <span class="calibre7">"germline hücreler"</span> <span class="calibre2">denilen yumurta veya sperm üreten hücrelerde meydana gelirse, bir sonraki ncslc aktarılabilir.</span> <span class="calibre7">"Somatik hücreler"</span> <span class="calibre2">denilen ve germline hücreler oluşturmayan diğer vücut hücrelerinde meydana gelen mutasyonlar ise gelecek nesillere geçmez. DNA'nın yapısında oluşan mutasyonların çoğunun herhangi bir etkisi yoktur. Çok ender olarak, mutasyon önemli bir gene rastlar ve bunu etkisiz kılarsa, o zaman zarar verir. En kötü durumlarda ise, mutasyonlar sonucu, bazılarını ileri bölümlerde de göreceğimiz, ciddi kalıtımsal hastalıklar ortaya çıkar; ancak mutasyonlar genellikle zararsızdır.</span></p>

  <p class="calibre1"><span class="calibre2">Çekirdekte bulunan DNA'nın yapısını etkileyen mutasyonların oluşum hızı son derece yavaştır; her bir hücre bölünmesinde yalnız milyarda bir olarak tek bir nükleotid bazı değişime uğrar. Diğer taraftan, mitokondriya hata kontrolünde bu kadar başarılı değildir ve yaklaşık 20 kat daha fazla mutasyona uğrar. Bu da mitokondriyal DNA moleküllerinde, aynı süreçten geçmiş olan çekirdek DNA'sına göre daha fazla kopyalama hatasının olduğunu gösterir. Diğer bir deyişle, DNA moleküllerinin yapısına bakarak ne kadar zaman geçtiğini hesaplamamızı sağlayan "moleküler saat", mitokondri-yada çekirdeğe oranla çok daha hızlı çalışır. Bu da insanın evrimini incelemek için mitokondriyanın daha cazip bir araç olduğu anlamına gelir. Mutasyon hızı çok yavaş olsaydı, o zaman birçok insanın mitokondriyal DNA'sı tamamen aynı olurdu ve yeterli farklılıkların olmaması nedeniyle geçen zaman sürecinde meydana gelen gelişmeler konusunda fazla bilgi edinmek mümkün olamazdı.</span></p>

  <p class="calibre1"><span class="calibre2">Bunun dışında bir diğer yararlı nokta daha vardır. Mitokondriyal DNA çemberinin tamamında mutasyonlara rastlansa ve bu olay Allan Wilson ve öğrencileri tarafından "Mitokondriyal DNA ve İnsanın Evrimi" adlı çalışmada kullanılmış olsa da, mutasyonların sıklığının özel olarak arttığı kısa bir DNA sırası da mevcuttur. Uzunluğu boyunca yaklaşık 500 baz molekülü içeren bu bölüme</span> <span class="calibre7">"kontrol bölgesi"</span> <span class="calibre2">adı verilir. Bu bölüm, DNA molekülünün kendi dışında kalan kısmının aksine herhangi bir şey için gerekli bir şifre taşımadığından, bir sürü mutasyona uğramıştır. Bu bölgede gerekli birtakım şifreler bulunsaydı, o zaman mutasyonların çoğu mitokondriyal enzimlerin işlevini etkilerdi. Nitekim, kontrol bölgesinin dışındaki kısımlarda mutasyonlar oluştuğunda sonuç bu yönde olmaktadır. Mitokondriyanın işlevini yerine getirmesinde önemli rol oynayan genlerin mutasyonu ender görülen bazı nörolojik hastalıklara yol açmaktaysa da, bu kadar büyük bir zarar gören mitokondriya fazla yaşamaz ve bir sonraki nesle aktarılma olasılığı son derece düşüktür. Dolayısıyla bu mutasyonlar da kaybolup giderler. Öte yandan, kontrol bölgesinin özel bir işlevi olmadığından, buradaki mutasyonlar kalıcı ve zararsızdır. Bulgular, DNA'nın kontrol bölgesinin mitokondriyanın doğru olarak bölünebilmesi için gerekli olduğunu, fakat bu bölgedeki sıralamanın bir şey fark ettirmediğini göstermektedir.</span></p>

  <p class="calibre1"><span class="calibre2">İşte burada araştırmamıza yardımcı olacak mükemmel bir bölge yer alıyordu: mitokondriyal DNA'nın zararsız mutasyonlarla yüklü kısa bir bölümü. Sadece 500 baz molekülü içeren kontrol bölgesindeki bazların sıralanışını bulmak, 16 binin üzerinde baz içeren mitokondriyal DNA'daki sıralamanın tümünü belirlemekten çok daha çabuk ve ucuz olacaktı. Fakat kontrol bölgesi, insanın evrimini inceleyebilmemize yetecek kadar uzun süre değişmeden kalabilecek miydi? Kontrol bölgesi her bir nesilde büyük bir hızla ileri geri mutasyona uğruyorsa, uzun süreli tutarlı bir model geliştirmek çok zor olacaktı. Allan Wilson'ın çalışmalarından, mitokondriyal DNA aracılığıyla türümüz</span> <span class="calibre7">Homo</span> <span class="calibre2">sapiens'in genetik tarihinin derinliklerine inmek istiyorsak, insanın evrim sürecinin en az 150 bin yılını, 25 yılın bir nesil olduğunu kabul edersek 6 bin nesli incelememiz gerektiğini biliyorduk. Kontrol bölgesi çılgın ve düzensiz bir şekilde mutasyona uğruyorsa, rasgele oluşan ilgisiz değişimlerle önemli olanları ayırt etmek, aradan birkaç nesil geçtikten sonra imkânsız değilse bile çok zor olacaktı. Tüm insanları içeren, uzun, pahalı ve kapsamlı bir çalışmaya kalkışmadan önce bunu bir şekilde sınamamız gerekiyordu. Peki bunu en iyi şekilde nasıl yapabilirdik?</span></p>

  <p class="calibre1"><span class="calibre2">İdeal olarak, tek bir kadının dişi sırasının soyundan geldiği kanıtlanabilen ve günümüzde yaşayan mümkün olduğunca çok sayıda insan bulmak istedim. Geçmişte, kalıtım yoluyla edinilen bir kemik hastalığı ile ilgili tıbbi bir araştırma yapmış ve bununla ilişkili olarak birkaç kalabalık aileyle çalışmıştım. Onların kaydetmiş olduğum soyağaçlarını çıkardım. Bunlar yalnızca birkaç nesil öncesine dek uzanıyordu ve ne yazık ki ailelerin yaşamakta olan dişi fertlerinin çok azının soyağacı tam olarak kayıtlıydı. Onlardan beni soyağaçlarında eksik olan akrabalarıyla tanıştırmalarını isteyebilirdim; fakat bu çok uzun bir iş olacaktı. Yine de, daha iyi bir seçeneğim olmadığı için, bu isim ve adresleri araştırmaya koyuldum. Hani nasıl insanın aklına anında, açıklaması olanaksız bir şekilde, sorununa yanıt oluşturan bir fikir gelir. .. İşte o gece eve dönerken ve tamamen farklı şeyler düşündüğüm bir anda benim aklıma da böyle bir fikir geldi. Birdenbire altın hamsterı hatırlayıverdim.</span></p>

  <p class="calibre1"><span class="calibre2">Küçükken, dünyada evde beslenen bütün altın hamsterların tek bir anneden geldiğini okumuştum bir çocuk ansiklopedisinde. Bu bilgiyi okumamın üzerinden geçen onlarca yıl boyunca tek bir kez bile geri dönüp düşünmediğimden eminim. Ama işte, birden su yüzüne çıkıvermişti. Bu bilgiyi okuduğumda, doğru olamaz diye düşündüğümü anımsıyorum. Peki ya doğru idiyse! O zaman kontrol bölgesinin kalıcılığını sınamak için önümüzde ideal bir yol açılmış olabilirdi. Dünyadaki tüm altın hamsterları, anneleri kanalıyla "Bütün Hamsterların Anası"na bağlayan doğrudan bir ilişki olmalıydı. Mitokondriyal DNA hamsterlarda da, tıpkı insanlarda olduğu gibi, kalıtım yoluyla anneden geçtiği için, bu durum mitokondriyal DNA'larının ortak anneden gelmiş olduğu anlamını taşıyordu. Yapmam gereken şey, canlı hamsterlardan DNA örnekleri toplamak ve bu DNA'ların kontrol bölgelerindeki baz sıralamasını karşılaştırmaktı. Ortak tek bir anne olduğuna göre, ayrıntılı soy kayıtlarına gerek yoktu. Kontrol bölgesinin işimize yarayacak şekilde kalıcı bir özelliği mevcutsa, o halde bu bölgedeki bazların sıralanışı canlı hamsterların hepsinde aynı veya çok benzer olmalıydı.</span></p>

  <p class="calibre1"><span class="calibre2">1990 yazında, lisans diploması için gerekli olan son sınıf genetik proje çalışmasına laboratuvarımda başlayan Chris Tomkins'den altın hamsterlarla ilgili kaynak araştırmasını istedim. İlk bulduğu, bunların adının altın hamster değil, Suriye hamsterı olduğuydu. Chris doğru Oxford halk kütüphanesine gitti ve iyi haberlerle geri döndü: İngiltere Ulusal Suriye Hamsterı Konseyi diye bir kuruluş vardı. Chris oraya telefon etti ve ertesi gün Londra'nın batısında, Ealing'de bir adrese doğru yola çıktık. İngiltere Suriye Hamster Konseyi Sekreteri Roy Robinson (ne yazık ki artık yaşamıyor) bizi hiçbir kuşku duymadan karşıladı.</span></p>

  <p class="calibre1"><span class="calibre2">Merhum Robinson, yitip gitmiş bir dönemin ürünüydü; kendi kendini eğitmiş, çok seçkin ve amatör bir biliminsanıydı. Loş çalışma odası, çoğunu kendisinin yazmış olduğu hayvan genetiğiyle ilgili kitaplarla doluydu. Suriye hamsterıyla ilgili yazdığı kitabı çıkardı. Gözleri çok az görüyordu ve çok kalın camlı gözlükler takmasına rağmen kitabı burnunun ucunda tutuyordu. Çocukken okuduğum hikâyeyi doğruladı. Anlaşılan, 1930 yılında Kuzeybatı Suriye'de, Halep civarındaki tepelere zoolojik bir araştırma gezisi için giden bir grup, altın sarısı-kahverengi renklerde, biri dişi ve üçü erkek, ender türden dört küçük kemirgen hayvan yakalamış ve bunları Kudüs'teki Hebrew Üniversitesi'ne götürmüşlerdi. Bunlar bir arada tutulmuş ve kısa bir süre sonra dişi hamile kalarak bir yavru dünyaya getirmiş. Böylece esaret altında üremelerinde bir sorun olmadığı anlaşılmış. Üniversite, yavruları dünyanın dört bir yanındaki tıbbi araştırma enstitülerine dağıtmış. Çok kurnaz laboratuvar hayvanları olsalar da, yalnızca geceleri faaliyet gösterseler de, kötü huylu ve tutanları ısırmaya eğilimli (aferin onlara!) olsalar da, zaman geçtikçe sıçanlara ve farelere alternatif oluşturarak popüler olmuşlar. Bunları ilk alan ve bazılarını Londra Hayvanat Bahçesi'ne gönderen kuruluş, Kuzey Londra'daki Mill Hill'de bulunan Tıbbi Araştırma Enstitüsü olmuş. Amerika Birleşik Devletleri'ne ise ilk altın hamsterlar 1938 yılında ulaşmış.</span></p>

  <p class="calibre1"><span class="calibre2">Sonra, bazı laboratuvar çalışanları bu hayvanlardan artık ihtiyaç duyulmayanları öldürmek yerine evlerine götürüp ev hayvanı olarak beslemeye başlarlar. Böylece hamsterlar zaman içinde evden eve dağılır ve ünleri arttıkça ticari amaçla hayvan yetiştirenler hamsterları da kataloglarına eklerler ve hamster meraklıları çoğalmaya başlar. 1947 yılında, üremekte olan bir hamster kolonisinde alaca renkte bir hamster ortaya çıkar; üreyen hamsterların birbirleriyle akraba olması nedeniyle, renk genlerinde kendiliğinden meydana gelen mutasyonlar sonucunda bir sürü değişik rengi bulunan hamsterler arasında bu renge sahip olan ilk yavrudur bu. Mutasyona uğramış genlere sahip iki hamsterın üremesiyle safkan yavrular elde etmek kolaydır. Hamster üreticileri yeni renkler bulmaya giderek daha fazla merak sardığından, birkaç yıl içinde genleri mutasyona uğramış birçok hamster türü üretilir ve bunlardan krem, tarçın, saten, kaplumbağa kabuğu ve daha bir sürü başka renkte safkan yavrular elde edilir. Çok iyi ev hayvanları olan hamsterların farklı renklerinin bulunması daha fazla ilgi yaratır. Böylece bir nüfus patlaması başlar: Bugün dünyanın dört bir yanında ev hayvanı olarak beslenen üç milyonun üzerinde hamster bulunmaktadır.</span></p>

  <p class="calibre1"><span class="calibre2">Robinson, ziyarete gittiğimizde oldukça harap görünümlü olan eski bir fidanlıkta yaşıyordu. Çok güzel eski tuğlalarla örülmüş bir duvarla çevrili, çiçeklerle süslü, uzun ve dikdörtgen şeklinde bir alanda, camları çatlak ve kırık birkaç sera ile iki tane sağlam görünümlü baraka vardı. Sol taraftaki ilk barakaya yöneldik ve Robinson kapının kilidini açıp bizi içeri aldı. Girince gözlerimize inanamadık. İçeride üst üste dizilmiş raflar ve bu raflarda da hepsi etiketli ve numaralı ve her birinin içinde bir hamster ailesi bulunan kafesler vardı. Robinson her renkte hamsterdan bir örnek almıştı ve genetiğini incelemek üzere bunları birbirleriyle çiftleştiriyordu. Yok yoktu: saf beyaz hamsterlar, leylak rengi hamsterlar, kısa ve koyu renk tüylü hamsterlar ve tüyleri Ankara keçisi gibi uzun ve ince olan hamsterlar. Suriye hamsterları konusunda Robinson öyle ün salmıştı ki, yeni renkte bir hamster ortaya çıktığında bunlardan bir çift Ealing'e gönderiliyordu. Dünyanın bu konudaki kaynak koleksiyonun önünde duruyorduk. Tüm bunların üstüne Robinson bir de eski bir şeker kutusunun kapağını açtı; kutunun içinde ona gönderilmiş olan özgün hayvanların kurutulmuş derileri düzgün bir şekilde arşivlenmişti. Chris ve benimle birlikte gelmiş olan Martin Richards gördüklerinden o kadar etkilenmişti ki, geri dönerken Ealing'de ev hayvanı satan bir dükkândan iki tane hamster satın aldı. Onları, hamsterlar ölünceye kadar iki yıl boyunca besledi. Bundan daha önemlisi, Robinson'ın koleksiyonundan her bir türe ait birkaç tüy aldık.</span></p>

  <p class="calibre1"><span class="calibre2">Robinson ayrıca bize, dünyadaki Suriye hamsterı üreticileri ve hamster kulüplerinin irtibat bilgilerini verdi. Tam Chris buralara yazıp tüy örnekleri istemek üzereydi ki, bunun pek iyi bir fikir olmayabileceğini düşündük. Önceki tecrübelerimizden, DNA'yı elde etmek için bir hayli tüy kullanmak gerektiğini biliyorduk. Hamster tüyleri çok ince olduğu için köklerinin üstünden kopmaya eğilimliydi. Hayvanlar tüylerinin koparılmasına fazla aldırmamakla beraber, yine de rahatsızlık duyacaklardı. Öyle ki, çok miktarda tüy istediğimiz takdirde hayvan sahiplerinin de bundan rahatsız olacağı belliydi. Bu yüzden, başka bir DNA kaynağı bulmamız gerektiğini düşündük. İlk önce aklımıza çok çılgın bir fikir geldi. DNA'yı çoğaltmak için kullanılan tepkimenin çok hassas olduğunu biliyorduk. Bu nedenle arkeolojik kazılarda elde edilen eski kemiklere uygulanabilmekteydi. Acaba hamsterların dışkılarında, kalın bağırsaklarının duvarlarından dökülen yeterli miktarda hamster hücresi bulunuyor muydu? Hayvanlarına çok düşkün olan hamster sahipleri bile ilim irfan uğruna bu dışkılardan ayrılmaya karşı koymazdı herhalde! Peki ama bu yöntemle istediğimiz sonucu elde edebilecek miydik acaba?</span></p>

  <p class="calibre1"><span class="calibre2">Bunu anlamanın tek bir yolu vardı: Martin ertesi gün yeni ev arkadaşlarının taze mahsulleriyle çıkageldi! Bunlar kurutulup büzüldükten sonra, fare pisliğine oldukça benzeyen ve tamamen zararsız bir hale geldiler. Chris yine de bunları deney tüpüne koymak için cımbız kullandı. Birkaç dakika kaynattıktan sonra santrifüj aracılığıyla çökeitti ve üstte kalan berrak sıvıdan bir damla alarak buna DNA çoğaltma tepkimesi uyguladı. Yöntem son derece başarılı oldu.</span></p>

  <p class="calibre1"><span class="calibre2">Yaz boyunca dünyanın dört bir yanındaki hamster meraklılarından küçük paketler gelmeye devam etti. Paketleri sallayınca çıkan tipik takırtıdan içlerinde ne olduğunu hemen anlıyorduk. Sonunda 35 tür hamsterın DNA'sını elde ettik ve Chris kısa bir sürede bunların hepsinin mitokondriya kontrol bölgesindeki baz sıralamasını belirledi. Tümü tamı tamına birbirinin aynıydı. Demek ki hikâye doğruydu; dünyada evde beslenen hamsterların tümü gerçekten tek bir anneden geliyordu. Bizim için daha da önemli olan nokta ise, kontrol bölgesinin değişken değil, tamamen istikrarlı bir niteliğe sahip olmasıydı. Suriye çölünde yakalanan o ilk hamsterdan, dünyanın dört bir yanındaki milyonlarca torununun torununa kadar DNA'nın kontrol bölgesi büyük bir sadakatle ve en ufak bir hata yapmaksızın kopyalanmıştı.</span></p>

  <p class="calibre1"><span class="calibre2">Bu düşünce insanı hayretlere düşürüyordu. Hamsterlar bir yılda dört ya da beş nesil çoğalır. Böyle bir hızla, 1930 yılından beri geçen zaman içinde en az 250 hamster neslinin dünyaya gelmiş olması gerekir. Çalışmamızda kullandığımız 35 hamsterın hepsi, 1930 yılından beri başlı başına bir anne kanalından gelmiş olmayabilirdi; ancak gerçek olan tek bir şey vardı: Bunların DNA'ları arasında en ufak bir fark olmaması, kontrol bölgesindeki mutasyonların çok hızlı olabileceği konusundaki kaygılarımı ortadan kaldırmaya yeterliydi. Tam tersine, DNA'nın bu bölümünü, kendi atalarımızla ilgili olarak yapmak istediğimiz ve yüzlerce nesli içerecek bir süreci kapsayan çalışmalarımızda son derece güvenli bir şekilde kullanabilecektik. Bu bölgede mutasyonlar rasgele ve bir nöbet halinde oluşsaydı, bu durumda çalışmamızı yürütmemiz olanaksızlaşacaktı. Diğer taraftan, DNA'nın hamsterlarda istikrar gösteren bu bölgesi insanlarda göstermeyebilirdi. Mitokondriyanın temel niteliğinden ötürü, bunun böyle olacağını sanmıyordum ve her durumda göze almaya hazırdım.</span></p>

  <p class="calibre1"><span class="calibre2">Bu konuya duyduğum ilgide yalnız değildim. Çok geçmeden, başka biliminsanlarının da aynı yönde düşündükleri ve DNA'nın bu çok kısa bölümünün hem insanın evrim sürecindeki büyük evreleri aydınlatma, hem de çok daha yakın geçmişteki birtakım gizemli olayları tanımlamada yardımcı olacak bir potansiyel taşıdığını fark ettikleri anlaşıldı.</span></p>

  <p class="calibre1" style="text-align: right;"><a id="bookmark1"></a><span class="calibre2">5</span></p>

  <h1 class="calibre1" id="sigil_toc_id_6" style="text-align: right;"><a id="bookmark2"></a><span class="calibre2">ÇAR VE BEN</span></h1>

  <p class="calibre1"><span class="calibre2">1991 yılının Haziran ayında, Rusya'da Ural Dağları'nda, eskiden Svcrdlovsk olarak bilinen Ekaterinburg'un hemen yakınlarında huş ağaçlarından oluşan korudaki bir mezarlıktan dokuz ceset çıkarıldı. Bu olay, Rus İmparatorluğu'nun son kraliyet ailesi Romanovların mezarlarının yerini saptadığına inanan Rus jeolog Aleksandr Avdonin'in yıllar süren araştırma ve ısrarlarının bir sonucuydu. Son Çar II. Nikola, karısı Çariçe Aleksandra ve beş çocukları, doktorları ve üç hizmetkârlarıyla birlikte, Bolşevikler tarafından hapsedildikleri evin zemin katında -farklı görüşlere göre- ya idam edilmişler ya da bir cinayete kurban gitmişlerdi. Bu olay, 16 Temmuz 1918'de, Rus Devrimi'nin karmaşası içinde, esir kraliyet ailesinin şehre yaklaşan Beyaz Ruslar tarafından serbest bırakabileceği korkusuyla yüksek makamlarca alınan ölüm kararı sonucunda gerçekleşmiştir.</span></p>

  <p class="calibre1"><span class="calibre2">Günümüzdeki rivayete göre, plan uygulandığı sırada aile uyumaktaydı. O esnada Moskova'da bulunan Lenin'e gönderilen bir telgrafla planın onaylanması istendi. Telgraf gecikerek gitti ve Kremlin'e gece saat on birden sonra ulaştı. Bu yüzden plana yeşil ışıl yakan yanıt ertesi gün saat birde geldi. Saat bir buçukta ise cesetleri almak üzere eve bir kamyon geldi. Aile infazdan önce uyandırıldı ve şehirdeki askeri harekâttan dolayı geceyi bodrum katında geçirmelerinin daha emniyetli olacağı söylendi. Romanovlar son dört gecedir uzaktan gelen top sesleri duydukları için bu durumdan hiç şüphelenmediler ve sessizce bodruma indiler.</span></p>

  <p class="calibre1"><span class="calibre2">Aşağıya indiklerinde birkaç nöbetçi gördükleri halde telaşlanmadılar; sıraya girmeleri söylendiğinde bile hiçbir şeyden şüphelenmediler. İşte bundan sonra, infaz heyeti başkanı, Çar'a yaklaşıp, bir eliyle cebinden bir kâğıt çıkarırken diğer eliyle cebindeki tabancanın tetiğini tutarak hızla infaz emrini okudu. Çar şaşırıp bakışlarını önce ailesine, sonra silahlarını çıkarmakta olan nöbetçilere yöneltti. Kızlar çığlık atmaya başladılar ve silah sesleri duyuldu. İlk önce Çar vurulup yere yığıldı. Bodrumdan kurbanların çığlıkları, silah ve barut sesleri yükseldi. Ortalık tam bir cehenneme dönüştü ve odayı dolduran duman, can havliyle sağa sola kaçışmakta olan kurbanlara isabetli nişan almayı zor hale getirdi. Ateşkes emri verildikten sonra, süngü ve silah darbeleriyle kurbanların işi bitirildi. Böylece, Rusya'yı 300 yıl boyunca yöneten bir hanedan, üç dakikadan kısa bir süre içerisinde tarihe karıştı.</span></p>

  <p class="calibre1"><span class="calibre2">Bu ev artık orada değil. Sverdlovsk Bölgesi Birinci Sekreteri genç Boris Yeltsin'in emriyle 1977 yılında yıkıldı. Ancak Romanovların akıbeti daima gizemini korudu. Bolşevik Rusya'nın belirsiz ve sınırlı bilgi akışı olan ortamında, olaylarla ve özellikle Romanovların "idamı" gibi tarihi ve çirkin olaylarla ilgili resmi açıklamalar yayımlanmış olsa da, bu beyanların gerçeği yansıttığı söylenemez. Zamanında Sovyet propagandasının desteklediği bitmek bilmez rivayetler, Romanovların kendi menfaatleri için emin bir yere gönderildiklerini iddia ediyordu. Bir rivayete göre, Çariçe ve çocukları Almanya'ya kaçırılmıştı. Bir diğeri ise, Çar'ın halen Kremlin'de olduğunu ve burjuvazi bertaraf edilir edilmez Lenin'in çarlığı tekrar iade edeceğini ve Çar'ın "halkıyla tekrar buluşacağını" iddia ediyordu.</span></p>

  <p class="calibre1"><span class="calibre2">Cesetlerin bulunması, en azından bu rivayetlere gerçek bir kanıt oluşturabilecekti. İnfaz olayının doğrulanabilmesi için, çıkarılan cesetlerin gerçekten Romanovlara ait olup olmadığının tespit edilmesi gerekiyordu. En azından cesetlerin bulunduğu yer, bunların kamyona konulduğu ve şehrin dışında bir koruluğa götürüldüğünü belirten günümüzdeki bazı rivayetlere uymaktaydı. Bu rivayetlere göre, infazı gerçekleştirenler kamyon bir çamura saplanınca paniğe kapılmışlar ve cesetleri orada hızla kazdıkları bir çukura, kimliklerini silmek için sülfürik asitle ıslatamadan gömmüşlerdi.</span></p>

  <p class="calibre1"><span class="calibre2">Çıkarılan kemikler bir araya getirildiğinde, bunların dokuz kişi olduğu, yani katledildikleri tahmin edilen kişilerin hepsinin buraya gömüldüğü varsayılacak olursa, iki kişinin eksik olduğu anlaşıldı. Sekiz yüz kemiği ve silah darbeleriyle parçalanmış kafataslarını bir araya getirmek için geçen uzun vezahmetli süreç sonunda bu dokuz cesedin, Çar ve Çariçe'ye; bunların beş çocuğundan üç tanesine (Maria, Tatyana ve Olga), doktorları Doktor Eugeny Botkin'e ve üç hizmetkârları, uşak Aleksey Trupp, aşçı İvan Kharitonov ve Çariçe'nin hizmetkârı Anna Demidova'ya ait olduğu belirlendi. En küçük kızları Anastasya ve Veliaht Prens Çareviç Aleksey'in cesetlerine ise rastlanmamıştı. Peki bu cesetlerin kimliklerinin belirlenmesi için kemiklerin bir araya getirilmesi dışında başka ne gibi deneyler uygulanabilirdi?</span></p>

  <p class="calibre1"><span class="calibre2">1989 yılında yayımladığımız bir makalede, söz konusu kemiklere oranla çok daha eski kemiklerden DNA elde etmenin mümkün olduğunu kanıtlamıştık. Bu nedenle, doğal olarak, Ekaterinburg kalıntılarının Romanovlara ait olduğunu belirlemek için bunlardan DNA elde etmeyi denemek gerekiyordu. Bu görevi Rusya Bilimler Akademisi (Russian Academy of Sciences) ve İngiliz Adli Tıp Servisi (British Forensic Science&nbsp;</span><span style="font-weight: bold; text-indent: 1.5em; font-size: 1em; line-height: 1.2;">Service) üstlendi. Bunlar ilk olarak, geleneksel adli kalıtımsal parmak izi yöntemiyle iskeletlerin cinsiyetini ve gerçekten iki ebeveyn ile üç çocuklarından oluştuğunu saptadılar. Doktor Botkin ve hizmetkârlara ait olduğu sanılan iskeletlerden elde edilen DNA'lar da bunların aileyle ve birbirleriyle ilişkileri olmadığını gösterdi. Bu aşamaya kadar her şey, kemik uzmanlarının vardığı sonuçları destekler nitelikteydi.</span></p>

  <p class="calibre1"><span class="calibre2">Bu biliminsanları aynı zamanda kemiklerden mitokondriyal DNA molekülü elde etmeyi de başardılar ve aile fertlerinin DNA'larında iki farklı sıralanma olduğunu gördüler. Çariçe olduğu düşünülen dişi erişkin ve üç çocuğun mitokondriyal DNA moleküllerindeki sıralanma aynıydı. Çar olduğu sanılan erkek erişkinin ise DNA'sındaki sıralanma farklıydı. Bu görünüm, bir ailede beklenilene tamamen uymaktaydı. Çocukların üçüne de kalıtım yoluyla annelerinin mitokondriyal DNA sıralanması aktarılmış; buna karşılık, babaları kendi annesinin mitokondriyal sıralanmasını almış ve bu sıralanma çocuklarından hiçbirine aksetmemişti. Fakat, mitokondriyal DNA moleküllerinin ayrıştırılması ve sıralanmaların tespiti, bu ailenin Romanov ailesi olduğunu tek başına kanıtlamaya yetmiyordu; bütün ailelerde, anne ve çocuklarının mitokondriyal DNA sıralanması aynı, babalarınınki ise farklıdır. Bunun hangi aile olduğunu kanıtlamak için, Çar ve Çariçe'nin halen hayatta olan ve onlarla tamamen anneler kanalıyla akraba olan yakınlarını bulmak gerekiyordu. Bunların çok yakın akraba olması şart değildi; mitokondriyal DNA'nın gerçek gücü nesiller boyunca seyrelmemesinde yatıyordu. Akrabalık yalnızca anneler kanalıyla olduğu ve arada bir baba-çocuk bağlantısı olmadığı sürece mitokondriyal DNA aynı olacaktı.</span></p>

  <p class="calibre1"><span class="calibre2">Şans eseri, hem Çar'ın hem de Çariçe'nin kendi anneleri kanalıyla akraba oldukları kişilerin izlerini bulmak mümkün oldu. Çar'ın, Danimarka Kraliçesi olan anneannesi Hesse-Cassel'li Louise kanalıyla, ömrünü bir tüccar banker olarak geçirmiş olan ve halen Cote d'Azur'da yaşayan yetmiş yaşındaki emekli Kont Nikolay Trubetskoy ile anne tarafından kesintisiz bir akrabalığı bulunmaktadır. Çariçe ise, kız kardeşi Prenses Hesse'li Victoria kanalıyla, Kraliçe II. Elizabeth'in eşi ve Edinburg Dükü Prens Philip ile doğrudan akrabadır. Birtakım görüşmeler sonucu bu akrabalar DNA tespiti için kan örneği vermeyi kabul ettiler. Bu örnekler ne gösterecekti?</span></p>

  <p class="calibre1"><span class="calibre2">Mitokondriyal DNA sıralanmalarını karşılaştırmak için herkesin kullandığı kayıt sistemi, belirlenen bir referansa, 1981 yılında Cambridge'de bir grup tarafından tüm sıralanması belirlenen ilk mitokondriyal DNA'daki baz sırasına göre fark tespitidir. Bu kayıt sisteminde, referanstaki sıralanmayla karşılaştırıldığında, 500 bazdan oluşan kontrol bölgesindeki 15. ve 100. bazlarda farklı olan DNA sıralanması kısaca 15, 100 olarak belirtilir. Bu kayıt sistemine göre Edinburg Dükü'nün sıralanması</span>&nbsp;<b>11</b><span class="calibre7">,</span> <span class="calibre2">357 olup 500 bazdan oluşan sıralanmanın diğer 498 bazının sıralanışı tamamen referanstaki sıranın aynısıdır.</span></p>

  <p class="calibre1"><span class="calibre2">Eskiye ait DNA moleküllerindeki baz sırasının tek bir deneyle tam olarak elde edilmesi, çağdaş DNA moleküllerinkinden çok daha zordur. Yaşlanma sürecinde DNA baz zincirleri kopmakta ve daha kısa sayılan 500 bazdan oluşan kontrol bölgesindeki sıranın bile, yaklaşık 100 baz içeren parçasını üst üste getirerek tespit etmek gerekmektedir. Çok yorucu bir süreç olmasına rağmen, Çariçe ve üç çocuğuna ait olduğu tahmin edilen DNA'ların baz sıralanması sonunda okunabilmiştir. Hepsinin sıralanması 11, 357'dir. Yani hepsi Edinburg Dükü'nünküyle tıpatıp örtüşmektedir.</span></p>

  <p class="calibre1"><span class="calibre2">Fakat, Çar olduğu farz edilen erişkin erkeğin DNA'sından bu tür bir sonuç elde edilememiştir. Çar'ın DNA baz sıralaması, Kont Trubetskoy'unkine tamamen uymamaktadır. Trubetskoy'un sıralamasının 126, 169, 294, 296 olmasına karşılık, Çar olduğu sanılan erkeğin DNA sıralaması 126, 294 ve 296'dır. Sıralanmalar çok benzer olmasına rağmen, tamamen aynı değildir. Ortada cesetlerin Romanovlara ait olduğuna işaret eden pek çok ayrıntılı kanıt bulunmaktadır ve dişilerin DNA sıralaması Edinburg Dükü'nünküyle tamamen aynıdır. Ancak sonucu dikkate almayacaksanız genetik bir deney yapmanın hiçbir anlamı yoktur. Çok benzemek tıpatıp aynı olmaktan farklı bir şeydir. Şayet altı nesil boyunca Kont Trubetskoy ile olan akrabalık tamamen anneler kanalıyla olsaydı, sıralanmanın da tamamen aynı olması gerekirdi.</span></p>

  <p class="calibre1"><span class="calibre2">Acaba, soyağacı öyle göstermesine rağmen, Kont'un gerçekte Çar'ın akrabası olmama ihtimali var mıdır? Şayet akrabalık varsa, o zaman da Çar'ı Hesse-Cassel'li Louise ve Kont Trubetskoy'a bağlayan hattın bir yerinde kopukluk olması gereklidir. Bu ise, soy hattı boyunca bir noktadaki kişinin şecereyi başlatan kadından gelmeyen bir annesi olması demektir. Bu her zaman için var olan bir olasılıktır -bir noktada bir evlat edinme olayı ya da doğumda karışıklık olabilir-, fakat bunlar az görülen olaylardır. İzlenen hat babadan gelme olsaydı, durum farklı olurdu. Bir çocuğun biyolojik babası, annesi ile evli olan erkekten pekâlâ farklı biri olabilir; fakat böyle bir şey anne soyunda olamaz. Sonuçta, anne ve bebek doğumda bir arada olmak zorundadır. Bu durumda varılacak resmî sonuç, cesedin Çar'a ait olmadığıdır ve geleneksel genetik parmak izlerinin erkeğin mezarda bulunan çocukların babası olduğunu kanıtlamış olması, mezarın Romanovlara ait olmadığını göstermektedir.</span></p>

  <p class="calibre1"><span class="calibre2">Trubetskoy'un mitokondriyal DNA'sındaki baz sıralamasının, mezardan çıkarılan erkek iskeletindeki DNA baz sıralamasına tam olarak uyum göstermemesine rağmen yine de çok benzer olması düşündürücüydü. Her iki DNA molekülü de 126, 294 ve 296 bazlarda mutasyona uğramıştı. Trubetskoy'un DNA'sında 169. bazda da mutasyon olmuştu. "Çar"ın mitokondriyal DNA'sının baz sıralamasının tayininde bir yanlışlık yapılmış olabilir miydi? Araştırma grubu, sıralamayı yapan alete dönüp Çar'ın DNA'sındaki 169. bazın bulunduğu bölgeyi bir kez daha ayrıntılı olarak inceledi. Burada değişik renkte ve üst üste çakışan dört çizgi görünüyordu. Bu çizgiler, dört DNA baz molekülünü belirleyen farklı kanallardan elde edilmişti: Bu bazlardan T kırmızı, G siyah, C mavi ve A yeşil olarak görüntüleniyordu. Trubetskoy'un DNA'sındaki 169. bazın belirgin olarak T'yi gösteren kırmızı renkte olmasına karşın, "Çar"ın DNA'sının bu noktasındaki renk, referanstaki sıralamada olduğu gibi C'yi belirleyen mavi renkteydi. Yalnız bir şey dikkat çekmekteydi: Mavi çizginin altında kırmızı renkte küçükbir ışık aksi vardı. Çar'ın DNA'sı iki mitokondriyal DNA sıralamasının karışımı olabilir miydi? Öyle ki, ana DNA'nın sıralaması 126, 294, 296 olup, çok daha küçük olanınkinde bunlara ek olarak 169. bazda da mutasyon gerçekleşmiş olabilir miydi? Bunu anlamanın tek yolu DNA'yı klonlamaktı.</span></p>

  <p class="calibre1"><span class="calibre2">Karışım halinde bulunan DNA moleküllerini ayırmanın tek yolu klonlamaktır. Kısaca, bakteriler aldatılıp tek bir DNA molekülünü almaya ve bunu sanki kendi DNA'sıymış gibi kopyalamaya yönlendirilir. Bakterinin kendi DNA'sı dışında bir DNA'yı alıp kullanması için uygulanan yöntem çok verimsizdir; bakterilerden ancak milyonda biri yabancı bir DNA molekülünü kabul edip kopyalar. Yine de, birkaç düzine bakteriye bunu kabul ettirmek mümkün olursa yalnız bu bakterilerin kültürü ve üremesi gerçekleştirilebilmektedir. Üredikten sonra bunların DNA'sı alınıp sıralaması yapılmaktadır. Bu şekilde üreyen her kolonideki DNA moleküllerinin baz sıralaması, dışardan gelmiş olan DNA'nınkiyle aynı olacaktır. Başlangıçta farklı iki DNA'dan oluşan bir karışım olursa, o zaman bazı bakteri kolonilerinde bunlardan biri, diğerlerinde öteki izlenecektir. Biliminsanları "Çar"ın mitokondriyal DNA'sından oluşan 28 klon elde etmeyi başardılar. Bunlardan her birinin baz sıralaması ayrı ayrı elde edildiğinde, 21 tanesinin 126, 294 ve 296 olan ana sıralamaya sahip olduğu ve 169. bazda mutasyon olmadığı görüldü. Fakat, diğer 7 klonda 169. bazda mutasyon olduğu ve bunların Kont Trubetskoy'un DNA'sı ile tamamen aynı olduğu gözlendi.</span></p>

  <p class="calibre1"><span class="calibre2">DNA molekülünün 169. bazı kısmen mutasyona uğramıştı, ki bu durum araştırmacıların çok ender rastladığı bir olaydı.</span> <span class="calibre7">Heteroplazmi</span> <span class="calibre2">diye tanımlanan bu durum daha önce çok az görülmüşve bunun nedeni anlaşılamamıştı. İlerleyen bölümlerde göreceğimiz gibi, artık heteroplazmi hakkında çok daha fazla bilgiye sahibiz; 1994 yılında "Romanovlar"ın kalıntılarıyla ilgili haberler yayımlandığında ise heteroplazmi yepyeni bir olaydı. Yine de araştırmacıları kancasına taktı. Araştırmacıların, Çar'ın Ekaterinburg'daki kemikleriyle Çar Il. Nikola'nın yaşayan akrabası arasında anne kanalıyla oluşan sürekli bağı ortaya çıkarması için gerekli olan kanıt bulunmuştu.</span></p>

  <p class="calibre1"><span class="calibre2">Mitokondriyal DNA'larının tamamen birbirinin aynısı olması Ekateringburg'da bulunan kemiklerin Romanovlara ait olduğunun sağlam bir kanıtıydı elbette. Fakat bu kesin bir kanıt mıydı? Kanıtlar hiçbir zaman kesin olmaz. Daima görelidir. Romanovların durumunda, elde edilen mitokondriyal DNA baz sırasının Avrupa genelinde ne kadar sık görüldüğüne bakarak bunun ne derece kesin olduğu matematiksel olarak ifade edilebilir. Söz konusu araştırmaların yapıldığı tarihlerde Avrupa halkları arasında ne tür DNA baz sıralarına rastlandığı konusunda çok fazla bilgi bulunmamaktaydı ve bu nedenle elde edilen kanıtların kesinliği belirsizdi. Günümüzde ise aralarında karşılaştırma yapabileceğimiz çok daha fazla DNA baz sırası bilindiğinden, Edinburg Dükü'nün DNA'sında görülen baz sırasına (111, 357) aslında çok ender rastlandığını biliyoruz: DNA'ları incelenen 6000'i aşkın Avrupalıda bu sıraya rastlanmamıştır. Bu nedenle, böyle bir sıranın ne derece sık görüldüğünü doğru olarak hesaplamak mümkün olmamakla beraber, bunun binde birin üstünde olmadığı söylenebilir. Kısacası, rasgele seçilen bir Avrupalının Edinburg Dükü ile aynı DNA baz sıralamasına sahip olma olasılığı en fazla binde birdir. Buna göre, Ekaterinburg'da bulunan dişi kemiklerinin Çariçe ve çocuklarına ait olmayıp, Edinburg Dükü ile aynı mitokondriyal DNA baz sıralamasına sahip diğer bir aileye ait olması ihtimali çok düşüktür. Aynı şekilde, Trubetskoy sıralaması da (126, 169, 294, 296) çok nadirdir ve halen hayatta olan 6000 Avrupalıda buna da rastlanmamıştır. Bunlara karşın, Çar'ın DNA temel baz sırası (126, 294, 296) çok daha sık görülmekte olup, Avrupalıların yüzde 1'den biraz daha azı tamamen bu DNA baz sırasına sahiptir. Yine bu nedenle, mezarda bulunan yetişkin erkek kemiklerinin Çar'a ait olmayıp tesadü fen aynı sıralamaya sahip başka birine ait olması ihtimali az ve sınırlıydı.</span></p>

  <p class="calibre1"><span class="calibre2">DNA karşılaştırması oldukça önemli bir kanıt oluşturmasına rağmen, göz önünde tutulması gereken diğer bir nokta daha vardı. DNA parmak izlerine dayanarak, birbirinin aynı olan DNA baz sıralarının aynı mezarda bulunduğu ve bunların üç çocuğun ebeveynlerinden gelmiş olduğu gerçeği henüz göz önüne alınmamıştı. Bu faktör sonucu nasıl etkilerdi? Cevap olarak, Romanoviara ait olduğu sanılan kemiklerin gerçekten onlara ait olduğunun çok kuvvetli bir kanıtını oluştururdu diyebiliriz. Her</span> <span class="calibre7">iki</span> <span class="calibre2">grup mitokondriyal DNA sıralarının birbirine tesadüfen eş olma olasılığının ne kadar zayıf olduğunu kişisel olasılıkların matematiksel sonucu ile gösterebiliriz. Kısacası, binde bir ve yüzde birin çarpımı ile elde edilen yüz binde bir sayısı sıfıra yaklaşan çok küçük bir rakamdır. Buna, mezarın bulunmasına yol açan nedenler ve kalıntılarda tespit edilen kurşun yaraları gibi ikincil derece delilleri de eklersek, cesetlerin Romanovlara ait olma ihtimali yüzde yüze yaklaşmaktadır.</span></p>

  <p class="calibre1"><span class="calibre2">Fakat bilinmeyen ve anlaşılamayan gizemli bir durum daha vardı. Yalnız beş Roınanov'un cesetleri bu lunmuştu; iki yetişkin ve üç kız. Bazılarına göre bu durum cesetlerin Romanovlara ait olmadığını gösteren bir kanıt olabilirdi. Fakat, yine de bu durum çocuklardan bazılarının infazdan kaçıp kurtulduğu yolundaki ısrarlı rivayetlere uymaktaydı. Yalnızca Çar'ın öldüğü, ailesinin ise emin bir yere gönderildiğine dair Sovyetler tarafından yapılan açıklamalar, hemencecik ortaya çıkan birtakım sahtekârlar tarafından sahiplenilmişti. Bir süre, Bolşeviklerin değil de Beyaz Rusların elinde olan Sibirya'daki her kasabanın kendi "Büyük Düşesleri" ve "Veliaht Prensleri" vardı. Bunların çoğu besbelli sahtekâr kişilerdi, fakat bir süre bu sahtekârlıklarını örtbas etmeyi başardılar. Hatta aralarındaki uyanık bir işadamı, bir süre muntazam ihracat hizmeti vermeyi ve yerel milyonerleri, imparatorluk mültecilerini yurtdışında güvenli bir yere yollamak üzere para vermeleri için kandırmayı başardı. Yurtdışına gönderilmekte olan "Büyük Düşes" rolünü üstlenmiş suç ortağı da, gözyaşları içinde sevgili vatanına veda ederken büyülenmiş yardımseverlere elini bile öptürdü.</span></p>

  <p class="calibre1"><span class="calibre2">Kopenhag'da sürgünde olan Çar'ın annesi Dowager İmparatoriçesi Marie Fedorovna ailesinin efsanesini yaşatmak için herkesten çok gayret göstermiş ve 1928 yılında ölünceye dek, Romanovların ölmüş olduğunu kabul etmek istememiştir. Yaşamının son on yılı süresince torunu olduğunu iddia eden bir sürü kişi ile mücadele etmek zorunda kalmıştır. Bu kişilerden en ısrarlı olanı ise Anna Anderson adıyla tanınan kadın olmuştur. Bu hikâye, Ekaterinburg katliamından yedi ay sonra, 1919 yılının Şubat ayında Berlin'deki Landwehr kanalı üzerindeki bir köprüden atlayan genç bir kadın ile başlar. Kadın kurtarılır, fakat kimliğini açıklamayı ısrarla reddeder ve meçhul bayan anlamına gelen "Fraulein Unbekannt" adıyla akıl hastanesine gönderilir. Hastanede yatan kişilerden biri olan Clara Peuthert, Berlin gazetelerinde katliamla ilgili okuduğu yazılara dayanarak, içine dönük ve fazla konuşkan olmayan bu kişinin Çar'ın dört kızından ikincisi olan Büyük Düşes Tatyana olduğuna inanır. Clara Peuthert, hastaneden çıktıktan sonra Fraulein Unbekannt'la ilgili bu tezini Berlin'de yaşayan Beyaz Rus asıllı göçmenler arasında savunur. Yaptığı temaslar sonucu Çariçe'nin eski nedimesi Barones Buxhoeveden'le bir araya gelir. Bu buluşma, intihar teşebbüsünden "kurtulan" genç kadının gerçek kimliğini saptamayı çok arzu eden kişilerin başlattığı ve çoğunlukla kötü sonuçlanan bir dizi girişimin ilkidir. Bu ilk deneyimde Fraulein Unbekannt yatak örtülerinin altına saklanır. Bundan kuşkulanan Barones örtüleri çekip açar, Fraulein Unbekannt'ı yataktan çıkarır ve onun kesinlikle Tatyana olmadığını söyler. Bunu işiten Fraulein Unbekannt ise zaten kendisinin Çar'ın kızlarından boyu en uzun olan Tatyana olduğunu iddia etmediğini belirtir. Boyu 155 santim olan Fraulein Unbekannt aslında Anastasya'nın boy ölçüsüne sahiptir. Bunun üzerine yaşamı boyunca Anastasya olduğunu iddia eder, Anastasya'nın kısaltılmışı olan Anna adını alır ve uzun yıllar sonra New York'ta Long Island'da bir otelde kaldığı sırada yerel gazetecilerin aklını karıştırmak için Anderson adını da kendisine ekleyiverir.</span></p>

  <p class="calibre1"><span class="calibre2">Anna Anderson'ın hastanelerde ve yardımseverlerin evlerinde geçen acıklı ömrü, 1984 yılında Virginia'da Charlottesvillc'e yakın bir yerde sona erer. Gerçekten Anastasya olduğu varsayıldığında, öldüğünde yaşının seksen üç olması gerekir. Yaşamı, ona inananlarla, onun Anastasya olmadığını iddia edenler arasında süregiden yasal mücadeleler içinde geçmiştir. Bu süreç içinde, kendisine karşı koyanların Romanovların yurtdışındaki bankalarda bulunan paralarından yararlanmak için Çar'ın tüm ailesinin öldüğünü kanıtlamak istediği, onu destekleyenlerin ise bu paralara göz diktiği iddia edilmiştir. Anna Anderson ise tüm bu çekişmeler ve münakaşalar arasında Anastasyaolduğu hakkındaki iddiasını hiç de etkin bir şekilde savunmamıştır. Kendisini ziyaret etmeye ikna edilen Çar'ın akrabalarıyla konuşmamış, onlara hiç yardımcı olmamış ve her seferinde sorulara yanıt vermeyip, genellikle odasında saklanmıştır. Bu davranışlarından dolayı ona karşı olanlar kendilerini haklı görmüşler; destekleyicileri ise onun Büyük Düşes Anastasya olduğundan kesin emin olmasına rağmen durumunu kanıtlama konusunda sergilediği isteksizlik ve uyumsuzluğu olumlu yönde değerlendirmişlerdir. Bu muamma hiçbir zaman sonuçlandırılamamış ve bu kadının Anastasya olduğu iddiaları ne doğrulanabilmiş, ne de yalanlanabilrniştir. Şans eseri, genetik biliminin dikkati üzerine çevrilmeden yaşamı sona ermiştir. Akranı olan ve 100 yaşında hâlâ yaşamına devam eden Ana Kraliçe Elizabeth gibi birkaç yıl daha yaşamış olsaydı, o zaman aldatıcı bir iddia ile geçen yaşamının gerçekleri acımasızca açığa çıkmış olacaktı.</span></p>

  <p class="calibre1"><span class="calibre2">Zira Anna Anderson'dan 1979 yılında geçirdiği bir bağırsak tıkanıklığı sırasında hastanede yatarken alınan ve korunarak saklanmış olan bir biyopsi parçasından, heyecanlı bir dedektiflik çalışması sonucunda mitokondriyal DNA elde edilmiştir. Bunun Çariçe'nin DNA'sından tamamen farklı olduğu görülmüştür. Anna Anderson kesinlikle Anastasya değildir. Böylece, gerçekleştirilmesi en fazla bir ay süren bir test, 20. yüzyılın başından sonuna dek dünyayı devamlı olarak meşgul eden romantik bir hikâyeyi bir çırpıda sona erdirmiştir. İşte DNA'nın efsanelere son vermedeki gücü budur; bu efsaneler inanmak istediğimiz hayaller olsa bile...</span></p>

  <p class="calibre1"><span class="calibre2">Diğer taraftan, Anna Anderson'ın biyopsi parçasından elde edilen DNA molekülünün baz sırası, Berlin'de bir akıl hastanesinde yatan ve "Anastasya"nın 1919 yılında aynı şehirde ortaya çıkmasından kısa bir süre önce ortadan kaybolan Franziska Schanzkowska'nın anne tarafından bir akrabasıyla aynıdır. Nitekim, Anna Anderson'ın iddiasına karşı çıkanlar, her zaman, onun iddia ettiği gibi Anastasya değil, fakat Franziska Schanzkowska olduğundan şüphelenmişlerdir. DNA bu şüphelerini doğrulamıştır.</span></p>

  <p class="calibre1"><span class="calibre2">Anastasya'nın gizemi halen sürmektedir. Anastasya olduğunu iddia eden birtakım kişilerin DNA'larını incelememiz için laboratuvarımıza çeşitli teklifler sunulmuştur. Maalesef bunların hiçbiri DNA testini başarıyla geçememiştir. 1956 yılında olayların doğru bir kaydı olarak değil de, romantik bir hikâye olarak yazılan ve çekimi yapılan</span> <span class="calibre7">Anastasya</span> <span class="calibre2">adlı filmde, Dowager İmparatoriçesi Marie Fedorovna, Anastasya rolündeki Ingrid Bergman'ı torunu olup olmadığını anlamak için sınamaktadır. Sonunda torunu olduğunu kabul eder ve film mutlu bir şekilde sona erer. DNA o zamanlar bulunmuş olsaydı, sonuç böyle olmayacaktı. Yine de film Anna Anderson'ın gönlünü okşamış ve ona bir asalet payesi vermiştir.</span></p>

  <p class="calibre1"><span class="calibre2">Anastasya olduğunu iddia edenler arasında en kuvvetli aday olan Anna Anderson da Anastasya olmadığına göre, Büyük Düşes de kız kardeşleriyle birlikte ölmüştü belki de. Mezardan yalnız üç kızın cesedi çıkmıştır. Halen, Büyük Düşeslerden biri ile Veliaht Prens Aleksey'in cesetleri bulunamamıştır. Aleksey olduğunu iddia edenler de olmuştur tabii. Nikolay Dalski adlı bir Rus gemici, 1965 yılındaki ölümüne kadar imparatorluk tacı için iddialarda bulunmuştur. Onun ölümünden sonra oğlu "Nikolay Romanov" bu iddiaları sürdürmüş ve kendi oğlu Vladimir'den "Çareviç" olarak bahsetmiştir. Fakat, gerçek şudur ki, tüm Romanov ailesi öldürülmüştür. Yazılı kayıtlara göre, cesetleri kaldırmakla görevli olanlar, önce bunları korulukta gömülü bulundukları yere yakın bir yerde yakmayı denemişler. Bunun için bir yığın hazırlamış, üzerine önce en küçük ceset olarak Aleksey ve Düşeslerden birininkini koymuşlar ve üzerlerine gaz döküp ateşe vermişler. Fakat cesetlerin tamamen yanmadığını görmüşler. Diş ve kemik parçaları geride kalmış. Bunun üzerine plan değiştirilmiş ve diğer cesetler alçak bir çukura atılmış. Olayların bu akışı doğruysa, o zaman Aleksey ve Anastasya'nın cesetleri mezarda olmayıp, Rusya'da, Urallarda bir korulukta yanmış ve kömürleşmiş halde yapraklar altında bulunmaktadır.</span></p>

  <p class="calibre1"><span class="calibre2">Votkayı seviyor olsam da, bir Romanov olabileceğimi asla aklımdan bile geçirmedim; fakat kendi DNA molekülümdeki baz sırasının Çar II. Nikola'nınkiyle aynı olduğu da gözümden kaçmadı. Çar'ın DNA'sının 169. konumunda heteroplazmi sonucu oluşan farkı bir an için görmezden gelirsek, her ikimizin de DNA sisteminin 126, 294, 296 olduğu görülecektir. Mitokondriyal DNA'larımızın 500 bazının sıralaması tamamen aynıdır. Bu bir tesadüf müdür; yoksa ben de Marie ile Buz Adam arasındaki ilişki gibi, kalıtım yoluyla uzaktan Romanovlara bağlı mıyım? Kısacası, Çar ile ben akraba mıyız? Bunun hayret verici yanıtı "evet"tir.</span></p>

  <p class="calibre1"><span class="calibre2">Bu noktada durup, bu kitapta anlatılmak istenilenlerin temelini oluşturan, tamamen mantıklı, fakat bir o kadar da olağanüstü bir gerçeği kavramak gerekir. Herhangi iki kişi annelerinden başlayarak geriye doğru, anneler kanalıyla -anne, anneanne, anneannenin annesi ve onun da annesi vb.- süregiden soy çizgilerini takip ederlerse, sonunda bu çizgiler tek bir ortak kadında birleşecektir. Bu iki kişi kız veya erkek kardeş ise, olay basittir: Anne soy çizgileri annelerinde birleşir. Söz konusu iki kişi kuzen, yani iki kız kardeşin çocukları ise, o zaman anne soy çizgileri anneannelerinde birleşir. İnsanların çoğu aile soyağacını bilmediğinden bu noktada takılıp kalacaktır. Fakat, ne kadar geriye gidilebilirse gidilsin bu kural değişmeyecektir. Ailenizde, kasabanızda, memleketinizde -hatta tüm dünyada- herhangi iki insan, anneleri, anneanneleri, büyük ve büyük büyük anneleri vb. yoluyla zincirleme olarak temelde tek bir anneye sahiptir. Herhangi iki insan arasındaki tek fark şudur: Bu müşterek anne ne kadar uzun bir süre önce yaşamıştır?</span></p>

  <p class="calibre1"><span class="calibre2">Genellikle, birkaç nesil geriye gittikten sonra anneler kanalıyla iletilen bağların yazılı bir kaydı bulunamaz ve bu nedenle yukarıdaki sorunun cevabı bilinemez. Fakat DNA bu bağları unutmaz. Mitokondriyal DNA molekülünün nesiller boyunca tamamen anneler kanalıyla aktarılma özelliğinden dolayı, anneler arası çizilen soy çizgilerinin takip edilmesi mümkündür. DNA molekülünün baz sıralamasında zamanla rasgele oluşan mutasyonlar çok yavaş olduğundan molekülü bir saat gibi kullanmak mümkündür. İki kişinin yakın geçmişinde anneler kanalıyla birleştikleri müşterek bir büyükanne varsa, o zaman bunların mitokondriyal DNA'ları mutasyona uğramamış olacağından, DNA baz sırası, tıpkı hamsterlarda olduğu gibi, tamamen birbirinin aynı olacaktır. Şayet bu müşterek büyükanne, çok daha eski zamanlarda yaşamışsa, o zaman DNA bu iki kişinin anneden anneye çizilen soy çizgilerinin biri veya ikisi boyunca herhangi bir noktada mutasyona uğramış olabilir. Daha da geriye doğru gidilirse mutasyon sayısı artabilir. Dünyadaki herhangi iki kişi arasındaki anneler bağının uzunluğu, bunların DNA'larındaki baz sıralamalarının arasındaki farktan hesaplanabilir. Buna belirli bir zaman tayin etmek için mitokondriyal DNA molekülünün mutasyon hızını bilmek gerekir. Mutasyon hızının nasıl hesaplandığını ilerleyen bölümlerde ayrıntılı olarak belirteceğiz (bkz. s. 179181). En iyi tahmine göre, iki kişinin ortalama 10 bin yıl önce müşterek bir büyükannesi mevcutsa, bu durumda bu kişilerin DNA moleküllerinin kontrol bölgesindeki tek bir noktada fark olacaktır. Eğer bu büyükanne 20 bin yıl önce yaşamışsa, o zaman mitokondriyal DNA moleküllerinde iki noktada mutasyon sonucu fark görülecektir.</span></p>

  <p class="calibre1"><span class="calibre2">İki kişinin 20 bin yıl önce müşterek bir büyükanneye sahip olduğunu, doğal olarak, yazılı kaynaklar ile saptama şansımız yoktur. Bu nedenle soruna bir başka yönden yaklaşmak gerekir. İki kişinin mitokondriyal DNA'sının kontrol bölgesindeki baz sırası tamamen aynıysa, ortak büyük anneleri ortalama olarak son 10 bin yıl içinde yaşamış demektir. Çar'la benim kontrol bölgemizdeki baz sırası aynıdır. Bu nedenle, geriye doğru gidildiğinde, annem Irene Clifford ve anneannem Elizabeth Smith ile Çar'ın annesi Dowager İmparatoriçesi Marie Fedorovna ve onun annesi Danimarka Kraliçesi Hesse-Cassel'li Louise'in 10 bin yıl. önce yaşamış ortak bir büyükanneye sahip oldukları görülür. Kanımca bu tespit Ro-manov servetinde hak iddia etmem için yeterli bir akrabalık oluşturmamaktadır.</span></p>

  <p class="calibre1"><span class="calibre2">Soy bağlarının 10 bin yıllık bir süre boyunca ölçülebiliyor olması çok ilginç olmayabilir. Bununla birlikte, mitokondriyal mutasyon hızının inanılmaz derecede yavaş olması, son 100 bin yıl içinde insanlığın geçirdiği evrimi anlamamız için çok elverişli bir ortam sunmaktadır; zira evrim tam da bu süreç zarfında önemli safhalardan geçmiştir. Mutasyon daha hızlı olsaydı ilişkileri izlemek de o denli zor olacaktı. Öte yandan, daha yavaş olsaydı, insanlar arasındaki farklar çok azalacağından, belli bir model oluşturmaya olanak tanımayacaktı. Mantıken, iki kişi ortak bir büyükanneleri olduğunu kanıtlayabiliyorsa, o zaman</span> <span class="calibre7">herkes</span> <span class="calibre2">de bunu aynı şekilde kanıtlayabilirdi. Böylece yavaş yavaş anladım ki, elimizde tüm dünyadaki insanların anneden anneye süregelen şeceresini inşa edecek bir güç bulunuyordu. Bu güç dünyaya hâkim olmak anlamına gelmiyordu; eminim ki, uzaktan kuzenim olan Rus Çarı Nikolay Aleksandroviç de bunu doğrulayacaktı. Fakat asıl soru şuydu: Nereden başlamalıydık?</span></p>

  <p class="calibre1" style="text-align: right;"><a id="bookmark3"></a><span class="calibre2">6</span></p>

  <h1 class="calibre1" id="sigil_toc_id_7" style="text-align: right;"><a id="bookmark4"></a><span class="calibre2">PASİFİK MUAMMASI</span></h1>

  <p class="calibre1"><span class="calibre2">Yeni Zelanda Hava Yolları'nın NZI kodlu uçuşu, her akşam 21:15'te Los Angeles Uluslararası Havaalanı'ndan kalkar. Kalkış pistinin sonu ile okyanus arasındaki kısa ve kurak araziyi otuz saniye içinde geçer. Motorların sesini azaltmak için hiçbir işlem yapılmaz. Buna gerek yoktur. NZI artık Pasifik'in üzerindedir ve Auckland'a yaklaşırken üzerinden uçtuğu Yeni Zelanda'nın Kuzey Adası'ndaki Coromandel yarımadasına gelinceye kadar, hiç kara görünmeyecektir; yani 11 bin kilometre ve 14 saat sonrasına kadar. Uçak, oraya ulaşıncaya dek geçecek olan süre boyunca yalnızca sonsuz gibi görünen Pasifik Okyanusu üzerinden uçacaktır. Bu geniş alanda serpili binlerce ada olmakla beraber, bunlar yüksekten o kadar küçük görünür ki, uçaktan insanın gözüne ilişmez bile. Fakat, Avrupa'dan gelen gemilerin Pasifik Okyanusu'nu keşfetmeye başladığı zamanlarda bu adaların her biri, dünyada denizlerin en büyük kâşifleri olduğunu düşündüğüm insanlar tarafından keşfedilmiş ve buralara yerleşen insanlar olmuştu: Polinezyalılar.</span></p>

  <p class="calibre1"><span class="calibre2">Polinezya'da çalışma kararını, dikkatli bir planlama sonucu ve ada nüfusunu incelemenin yararları ile dünyanın öbür ucunda bir yerde çalışmanın zorlukları ve maliyetini değerlendirerek aldığımı söylemek isterdim. Evet, bunu söylemek isterdim, fakat gerçek şu ki her şey tam anlamıyla rastlantılar sonucu gelişti. 1990 yılı sonbaharında bir ders dönemi ücretli izin alarak bunun bir kısmını Seattle'daki Washington Üniversitesi'nde, diğer kısmını da Avustralya, Melbourne'de geçirecektim. Bu da Pasifik Okyanusu'nu geçmek anlamına geliyordu ve daha önce hiç tropikal bir ada görmediğim için uçuş planımı Hawaii'yi ve Cook Adaları'nda Rarotonga adlı yeri ziyaret etmek üzere ayarladım. Rarotonga'yı daha önce hiç duymamıştım ve Cook Adaları hakkında çok az bilgim vardı. Buraya giden uçak fiyatları Tahiti veya Fiji gibi daha iyi bilinen yerlere gidenlere göre daha uygundu.</span></p>

  <p class="calibre1"><span class="calibre2">Ayrıca bu yerlerde görülecek çok farklı şeyler de vardı. Hawaii'nin tropikal ve çok güzel bir yer olduğu kesin, fakat Oahu Adası üzerindeki başkent Honolulu'da yüksek binalar, pizzacılar ve hayvan mezarlıkları arasında hiç şüphesiz Amerika'da olduğunuzu hissediyorsunuz. Oysa Rarotonga'ya uçakla iniş bile kendi başına çok farklı bir kültürel deneyim. Bavullarınızı almak için döner taşıma sistemleri yok; bavulunuzu bir yığının arasından çekip almanız gerekiyor. Bir adam gitarıyla "hoş geldiniz" diyerek sizi içtenlikle selamlıyor, ki sabahın dördünde bu selamlama insana çok ilginç geliyor. Ve tabii bir de Makolm var. Neşeli ve kırmızı yanaklı Makolm Laxton-Blinkhorn bir İngiliz, fakat adıyla müsemma bir insan değil. Çok değişik işlerde çalışmış; deniz komandosu, koyun üreticisi, oyuncu, televizyon yapımcısı ve şimdi, yerli bir kızla evlendikten sonra, Rarotonga'da oteki. Oteli adanın öbür tarafındaki bir kumsalda olmasına rağmen, çevresinin toplam uzunluğu kırk iki kilometre olan Rarotonga'da oraya ulaşmamız hiç de uzun sürmedi. Hava hâlâ karanlık olmasına rağmen kumsala inme isteğimi bastırmam mümkün olmadı. Çok geçmeden kumsalın o kadar da sessiz olmadığını fark ettim. Uzaktan devamlı bir uğultu geliyordu, üç-dört kilometre ötede bir otoyol vardı sanki. Fakat adada hiç otomobil yoktu, eh tabii ki otoyol da olamazdı. Duyduğum bu ses okyanusun sesiydi. Gün ağardıkça ufukta ince bir beyaz çizgi beliriyordu; bu çizgi, o günkü gibi sakin bir günde bile kabararak adayı çevreleyen ve koruyan mercan kayalıklarını döven okyanusun sularıydı.</span></p>

  <p class="calibre1"><span class="calibre2">Melbourne'e gidip çalışmalarımı sürdürmeden önce birkaç gün Rarotonga'da kalmayı planlamıştım. Adaya gelen ziyaretçilerin birçoğu gibi ben de bir motosiklet kiraladım, yoldan SO metre yukarı çıkıp polis karakoluna geri dönmekten ibaret olan sürücü sınavını geçtim, ehliyetimi aldım ve yola koyuldum. Ve doğru bir palmiye ağacının üstüne çıktım! Omzum kırıldı. İyileşinceye kadar adadan ayrılamayacaktım. Ve bana bunun birkaç hafta süreceğini söylediler. Böylece, daha uzun kalmak üzere adaya yerleştim.</span></p>

  <p class="calibre1"><span class="calibre2">Rarotonga, Tahiti'nin 1130 kilometre batısında, geniş bir alana yayılmış olan Cook Takımadaları'nın en önemlisidir. Adalar bu ismi, 18. yüzyılda yaşamış olan ve portresini (hep aynı portredir) adanın her yerinde asılı gördüğünüz İngiliz Kaptan James Cook'tan alır. Öyle ki, Cook Adaları birasını içerken bile Kaptan James Cook sizi esrarlı bakışlarla izler. Kaptan Cook, takımadalardan çoğunu keşfetmiş olmakla beraber, anlaşılamayan bir nedenden dolayı en büyükleri olan ve 650 metreye kadar yükselen Rarotonga'yı görmemiştir. Avrupalılar arasında Rarotonga'ya ilk defa ayak basma şerefi, İngiliz donanmasından uzakta bir sığınak arayan HMS Bounty'nin isyancı mürettebatına kısmet olmuştur. Bunlar 1789 yılında daha da uzakta olan Pitcairn Adası'na giderken Rarotonga'ya uğramışlardır. Bugün kendi kendilerini yönetmekte olan Cook Adaları, dışişlerinde ve savunmada Yeni Zelanda ile ortak hareket eder. Bir zamanlar İngiliz sömürgesi altında olan bu adalar, halen İngiliz Milletler Topluluğu'na üyedir. İngiliz halkının yüzde l'inin bile Cook Adaları'ndan haberdar olduğunu sanmanı; buna rağmen Adalar hâlâ eski patronlarının bazı geleneklerini sürdürmektedir. Kolumun alçıda olması ve bolca zamanım olması nedeniyle, bir gün Cook Adaları Parlamentosu'ndaki tartışmaları dinlemeye gittim. Parlamento binası havaalanı pistinin yakınında kurulu ve oluklu sac levhadan yapılmış damları olan bir dizi barakadan ibaretti, fakat yapılan işlemler Westminster'daki Avam Kamarası'nda olduğu gibi son derece resmiydi. Başkan salonun ön kısmında oturuyor ve konuşmacıla ra söz veriyordu. Kanun tasarıları ilk defa görüşülmek üzere sunuluyordu. Kurullar Kanıara'da söz alıyor ve tartışmalar Parlamento ikiye ayrılarak sürdürülüyordu. Bir de kapanış önergeleri vardı tabii! Parlamento üyelerine ve devlet memurlarına yapılacak ödemelerle ilgili tartışmalar doludizgin devam etmekteyken saat beşe yaklaştı ve hükümet bu tartışmalara kısıtlama getirdi. Peki ya neden? Kabine üyeleri saat altı buçukta ortaokulun netbol takımının yardım toplama kampanyasında şarkı söyleyeceklerine söz vermişlerdi ve bu yüzden parlamento, çalışmalarına saat altıda son vermek zorundaydı. Burası önceliklerinin ne olduğunu bilen bir adaydı besbelli.</span></p>

  <p class="calibre1"><span class="calibre2">Müze ve kütüphane geçmişten kalan miraslar arasındaydı. Hindistancevizi ve meyve yüklü mango ağaçlarıyla çevrili olmasına karşın, içeri girdiğinizde kendinizi bir İngiliz kasabası evindeymiş gibi hissediyordunuz: sessizlik, raflar dolusu kitap ve elinde alman kitapları damgalamak için lastik bir mühür tutan gösterişsiz bir kütüphane memuru. Ve de boştu. Pasifik hakkında bayağı çok kitap vardı ve ben omzum iyileşinceye kadar plansız olarak (ancak pek de isteksiz olmayarak) esiri olduğum dünyanın bu bölgesiyle ilgili kitapları okumaya koyuldum. Kumsalın kenarında oturduğum, dört yönde fersahlar boyu uzanan ve ilerde mercan kayalıklarını</span></p>

  <p><img alt="hava6" src="../Images/hava6.JPG" /><br /></p>

  <p class="calibre1"><br /></p>

  <p class="calibre1"><span class="calibre2">döven okyanusu seyrettiğim zamanlar bir soru devamlı olarak kafaını kurcalamaktaydı. Polinezyalılar bu adayı nasıl bulup yerleşmişlerdi ve buraya nereden gelmişlerdi?</span></p>

  <p class="calibre1"><span class="calibre2">İlk değilse de, Kaptan Cook Pasifik'i keşfetmeye çalışan Avrupalı denizciler arasında en çok seyahat etmiş olanıdır. Yorkshire'da son derece alçakgönüllü koşullar altında yetiştirilen ve en kısa zamanda denizlere açılmaya aşırı derecede istekli olan Cook, Whitby limanından bir gemiye biner. O günlerde Kraliyet Donanması'nda başarılı olmak için asil olmak şarttır; yine de Cook parlak denizcilik bilgisi sayesinde rütbece yükselerek kendi gemisinin kaptanı olur. Quebec'te Fransızlarla yapılan savaş sırasında kötülüğüyle ün salmış olan St. Lawrence Nehri'ni geçerken gösterdiği üstün denizcilik sonucunda HMS Endcnvour'ın kaptanlığına getirilir ve bununla Kraliyet Topluluğu'ndan bir grup biliminsanını, Venüs gezegeninin güneş önünden geçişini izlemeye götürür. Bu ender olayın zamanlanması dünya ilc güneş arasındaki mesafeyi hesaplamak açısından çok önemlidir ve 1769 yılında en iyi Tahiti'den gözlenebilecektir. Cook, bu görevi tamamladıktan sonra Pasifik keşiflerine devam etmiş ve seferlerinde Yeni Zelanda'ya, Avustralya'ya, Bering Boğazı'nı geçerek Amerika'nın Pasifik'teki kuzeybatı sahillerine ve en sonunda Hawaii'ye gitmiş ve burada, 1779 yılının Sevgililer Günü'nde Büyük Ada'daki Kealakekua Koyu'nda yerliler tarafından öldürülmüştür.</span></p>

  <p class="calibre1"><span class="calibre2">Bir denizci olarak Cook, bu uzak ve dağınık adalarda yaşayan insanların kökenleriyle profesyonel olarak ilgilenmiştir. Bölgeye yaptığı üç sefer sırasında Hawaii, Tahiti ve Yeni Zelanda gibi birbirinden hayli uzak adalarda yerleşik olan halkın, hem fiziksel görünümleri hem de konuştukları diller arasındaki benzerlikleri gözlemlemiş ve bunun sonucunda hepsinin ortak bir kökeni olduğu kanısına varmıştır. Ama bu kök nerededir? Polinezya geleneklerinde Havaiiki denilen bir anavatanın adı geçer, fakat bunun yeri belirsizdir. Cook, Pasifik'te akıntı ve rüzgârların doğudan batıya, Amerika kıtalarından Asya'ya hareket ettiğini çok iyi biliyordu. Polinezyalılar Asya'dan gelmişlerse bu akıntı ve rüzgârlara karşı büyük bir mücadele vermiş olmaları gerekirdi; aksine Amerika kıtalarından gelmişlerse doğa olayları onlara yardımcı olmuş olmalıydı, öyle ki bu doğa olayları bir hayli güçlüydü. İlk kez Pasifik'i keşfetmeye çıkan Avrupalılar, İspanyol denizcilerdi ve doğudan batıya gitmek zorundaydılar. İspanyol denizciler, Orta Amerika'dan Filipinler'e gittikten sonra geldikleri yoldan geri dönememişler, kuzeye yönelerek Japonya ve Alaska'yı geçip Amerika'nın Pasifik Okyanusu sahillerinden güneye yönelmişler ve büyük bir daire çizerek geri gelmişlerdir. Muhteşem bir yelken gücüne sahip olan İspanyol kalyonları ile denizcilikte son derece ileri olan İspanyol denizciler bu akıntı ve rüzgârları yenememişse, yerli Polinezyalıların çok daha küçük olan tekneleri bunu nasıl başarmış olabilirdi?</span></p>

  <p class="calibre1"><span class="calibre2">Bir grup batılı antropolog, Polinezyalıların keşif amaçlı ve özellikle rüzgârlara karşı boğuşmayı gerektiren seferler düzenlemekten aciz olduklarına öyle inanmaktadırlar ki, Poli-nezyalıların Amerika kökenli olabilecekleri ihtimali üzerinde durmayı ve bunun kanıtlanması için gayret sarf etmeyi gereksiz görürler. Onlara göre, bu ilkel insanların değişik adalara yayılması, balık avlamak için denize açılarak kaybolmaları ve değişik bir adaya ulaşmaları sonucunda olmuştur. Her ne kadar bu teori, onların tüm ailelerini, hayvanlarını ve birkaç kulkas kökünü yanlarına alarak denize açılmış olmalarını gerektiriyorsa da! Sömürgeci beyazlardan kalma bu korkunç düşünce, birçok Polinezyalı tarafından hâlâ hevesle taşınmaktadır. Polinezyalıların Asya kökenli oldukları kanıtlanınca bu saçmalıklara doğal olarak son verilecek ve atalarının denizlerin üstün hâkimi olduğu anlaşılacaktır.</span></p>

  <p class="calibre1"><span class="calibre2">Polinezyalıların kökenleriyle ilgili Avrupa'yı kasıp kavuran tartışmalar 200 yıl sürmüştür. Bir taraftan, Polinezya'da çıkarılan arkeolojik bulgular, konuşulan diller, evcilleştirilmiş hayvan ve bitkiler bir arada düşünüldüğünde bu insanların Güneydoğu Asya'dan geldiğine işaret etmektedir. Diğer taraftan, hiç unutulmayan ve yakın geçmişte Norveçli antropolog Thor Heyerdahl'ın yeniden kullandığı bir görüşe göre Polinezyalılar Amerika kökenlidir. Bunların Amerika'dan gelmiş olabileceğine işaret eden en önemli kanıt; bütün Polinezya adalarında bol miktarda yetiştirilen ve herkesin köken olarak Güney Amerika'daki And Dağları'ndan geldiği konusunda hemfikir olduğu</span> <span class="calibre7">kumam</span> <span class="calibre2">ya da tatlı patates bitkisidir. Ayrıca Heyerdahl, kitaplarında bu tezine kanıt olarak Polinezya'da konuşulan dillere, mitolojik bilgilere, Paskalya Adası'nda bulunan ve İnka tarzına çarpıcı derecede benzeyen heykeller gibi bazı arkeolojik bulgulara da değinir. Fakat, Heyerdahl'ın en bariz kanıtı, Tahiti'den çok uzak olmayan ve Güney Amerika sahillerinden 6500 kilometre öte bulunan Tuamotu Adaları'na balsa ağacından yapılmış</span> <span class="calibre7">Kon-Tiki</span> <span class="calibre2">adlı sal ilc yaptığı seferdir. Tabii, bir şeyin yapılabileceğini göstermek onun gerçekten</span> <span class="calibre7">yapılmış olduğu</span> <span class="calibre2">anlamına gelmez; fakat</span> <span class="calibre7">Kon-Tiki</span> <span class="calibre2">birçok kişi için inandırıcı bir kanıt olmaya devam etmektedir.</span></p>

  <p class="calibre1"><span class="calibre2">Polinezyalıların Asya kökenli olduklarını kanıtlamak için ellerindeki bulguları özenle bir araya getiren ağırbaşlı ve dikkatli antropologlar, Heyerdahl'ın seferini akrobatik bir numara olarak yorumlamışlar ve bundan rahatsız olduklarını yazdıkları makalelerde belirtmişlerdir. Rarotonga'daki kütüphanede bu antropologların makalelerini okurken, Heyerdahl'ın teorilerinden bahsettiklerinde nasıl bir zehir akıttıklarını görmek bende şok etkisi yarattı. Bu teoriler akademik antropologlar arasında destek bulmamış olabilirdi, fakat benim gibi, bu alanda yeni ve bilgisiz olan birine göre Heyerdahl'ın gösterdiği kanıtların az da olsa bir değeri olması gerekiyordu. Diğer bakımlardan ılımlı ve bilimsel olan akademisyenlerin bile H ile başlayan bu sözcüğü duyduklarında kendilerini kaybetmeleri ne garip diye düşündüm.</span></p>

  <p class="calibre1"><span class="calibre2">Rarotonga'nın başkenti (aslında tek kenti) Avarua'da, Lucy'nin kahvesinde oturdum, bir dondurma aldım ve gelip geçen insanları seyretmeye koyuldum. Daha çok AsyalIlara mı, yoksa Amerikalılara mı benziyorlardı? Bana kalırsa bu hiç de belirgin değildi. Özellikle,</span> <span class="calibre7">National</span> <span class="calibre2">Geogmp/ıic'in Amazon'un yağmur ormanlarını gösteren kapak fotoğrafına yaraşır küçük kızı çok iyi hatırlıyorum. Kahvede oturan insanların mitokondriyal DNA'larını bir test edebilseydim keşke! Genetik olarak Asyalılara mı, Amerikalılara mı daha yakın olduklarını anlayabilirdim eminim. Bu düşünceyle hareket ederek, omzumu göstermek için gittiğim ilk hastane randevusunda genetik uzmanı olduğumu ve aklımdan neler geçtiğini açıkladım. Bir şekilde, kan şekeri kontrolü için alınan otuz beş örnekten artakalan kanları bana vermeleri için hastane personelini ikna edebildim. Şeker hastalığı Rarotonga'da çok sık görüldüğünden, kan şekerini ölçmek için bir dizi değişik test uygulanmaktaydı. Aldığım örnekleri oteldeki buzdolabının dondurucusunda sakladım. Omzum iyileştikten sonra -öyle ki bunun çok kısa bir süre içinde gerçekleştiğini düşünüyorum- bu değerli kan örneklerini beraberimde önce Avustralya'ya (orada neredeyse gümrükte elimden alıyorlardı) ve sonra İngiltere'de laboratuvarıma taşıdım.</span></p>

  <p class="calibre1"><span class="calibre2">Dönüşümün ertesi günü örnekleri kutularından çıkardım. Kanlar her tarafa akmıştı. Neyse ki cam tüplerin hepsi kırılmamıştı. Hemen, sağlam olan yirmi tüpteki kan örneklerinin mitokondriyal DNA baz sırasını belirlemeye koyuldum. Günümüzde DNA baz sıraları çok pahalı makinelerle otomatik olarak belirlenmektedir. 1990'lı yılların başında bunu elle yapıyor, DNA parçalarını radyoaktivitesi düşük izotoplarla işaretliyor ve elektrikli bir alanda ayrıştırıyorduk. Bu uzun süreç sonunda, baz sırasını belirten radyoaktif bantların röntgen filmiyle kaydedilen şablonu yavaş yavaş makineden çıkıyordu. Bu her zaman çok gergin bir an olurdu. İyi bir şablon elde edilecek miydi? Yoksa hiçbir bant görünmeyecek miydi? Bantlar çok belirsiz olur veya hiç olmazsa, o zaman bir yanlışlık yapılmış demekti ve bu da üç gün daha laboratuvar tezgâhına yapışmak anlamına geliyordu.</span></p>

  <p class="calibre1"><span class="calibre2">Bu sefer, yirmi örnekten ilk onunda her şey yolunda gitmişti. Röntgen filmi radyoaktivitenin emülsiyonu siyahlattığı yerlerde koyu renkli dört geniş sütun gösteriyordu. Bunlardan her biri on çizgi içermekteydi. Bu çizgilerin de her biri ayrı kan örneklerine aitti. Dört sütundan her biri bir bazın sırasını gösterdiğinden, bunları bir araya getirerek sıranın tamamını okumak mümkündü. Örnekler arasındaki farkları kolay görebilmek için on örneği bu şekilde yan yana koymuştum. Kişiler arasındaki benzerliklerle değil farklarla ilgileniyordum. Örnekler bu şekilde dizildiği zaman on çizgiyi yatay olarak kesen bir çizgi düz ve sürekli ise, bu bulgu örneklerin o bölgede aynı olduğunu gösteriyordu; böyle bir çizginin kesintili olması bazı örneklerin o bölgede farklı olduğu anlamına geliyordu.</span></p>

  <p class="calibre1"><span class="calibre2">Laboratuvarda kendimizin ve Avrupalı olan birkaç arkadaşımızın DNA baz sırasını belirlemiştik. Normalde her on örnekte de birkaç düzine çizginin bizimkine benzer kesintiler göstermesi beklenirdi. Tamam, Rarotongalıların filminde bantlar vardı, fakat bunlarda tek bir kesinti bile yoktu. Hepsi tamamen aynıydı. Yanlış bir şey mi yapmıştım? Örnekleri yanlışlıkla birbirine mi katmıştım? ll ila 20 numaralı örnekleri içeren ikinci filmi incelemeliydim. Bunu elde ettiğimde önce gerçekten yanlış bir şey yaptığımı sandım. Çünkü yine kesintisiz, dümdüz çizgiler gösteren bir film çıkmıştı. Fakat tam o anda, bir kişinin diğerlerinden farklı olduğunu gördüm. Hem de çok farklı. Ayrıca, diğer üç çizgide de birer kesinti vardı. Demek örnekleri karıştırmamıştım. Elde ettiklerim doğru ve</span> <span style="font-size: 1em; font-weight: bold; line-height: 1.2; text-indent: 1.5em;">gerçek sonuçlardı. Sonuçlar son derece şaşırtıcıydı, ancak çok yakında Polinezyalıların kökenini keşfedeceğimi sezmeye başlamıştım.</span></p>

  <p class="calibre1"><span class="calibre2">Baz sıralarını daha dikkatli okuyup Avrupa referans sırasıyla karşılaştırdığımda, 20 Polinezyalıdan 16'sının temel baz sırasının dört noktada farklı olduğunu gördüm: 189, 217, 247 ve 261. İkinci filmde benzer sıraya sahip olan üç kişide 247 değişkeni yoktu. Bunun dışında mitokondriyal DNA'ları tamamen aynıydı ve bunların ilk 16'yla çok yakından ilişkili olması gerekiyordu. Yirminci örnek ise tümünden tamamen farklıydı. Kontrol bölgesi boyunca dokuz noktada Rarotonga grubundan ve referanstan ayrıcalık gösteriyordu. Kan örnekleri Avarua'da yatmadan tedavi gören hastalardan alınmış olduğu için bunların hepsinin yerli Rarotongalılar olması gerekmiyordu. Bu nedenle, çok farklı olan yirminci kan örneğinin dünyanın başka bir bölgesinden gelen bir turist veya ziyaretçiye ait olduğunu varsaydım. 1991 yılında mitokondriyal DNA baz sırasıyla ilgili çok az sayıda yayın olduğundan, bu kişinin dünyanın neresinden geldiğini bilmenin bir yolu yoktu.</span></p>

  <p class="calibre1"><span class="calibre2">Çalışmalarımı, elde ettiğim temel sonuç üzerinde yoğunlaştırdım: 20 örnekten 19'u arasındaki hayret verici benzerlik. İlk Polinezyalıların mitokondriyal DNA'sı olmalıydı bu. Polinezya'nın gizemini çözmek için Güneydoğu Asya ve Güney Amerika halkını inceleyip karşılaştırmak gerekiyordu. Şili ya da Peru'da ve hatta Kuzey Amerika sahillerinde benzer bir DNA varsa, o zaman Heyerdahl haklı çıkacaktı. Şayet benzer bir DNA'yı Güneydoğu Asya'da bulursak, o zaman Heyerdahl'ın yanıldığını anlayacaktık. Her iki bölgede de benzeri yoksa, o zaman herkes yanlış düşünüyor demekti. Gerçek ne olursa olsun, kesin olan tek bir şey vardı: 200 yıldır süregelen tartışmaları sona erdirecektik. Böylece, yolculuğumu planlamaya başladım.</span></p>

  <p class="calibre1"><span class="calibre2">Bu noktada kendinize şu soruyu soruyor olabilirsiniz: İş bu kadar kolay olsaydı, kan grupları bunun cevabını yıllar önce vermez miydi? Polinezyalıların kan grupları daha önce incelenmişti; gerçekten de, Orta Polinezya'daki Samoa'da elde edilen ilk sonuçlar 1924 yılında, Herschfeldlcrin, antropolojide kan gruplarının potansiyeli konusunda Lmıcet'ta yayımladıkları makaleden sadecc beş yıl sonra yayımlanmıştır. Pasifik'in bilimsel araştırma ve çalışmalar açısından uzun süredir revaçta olduğunu fark cdivermiştim. Fakat, kan gruplarına ve diğer klasik genetik sistemlere ilişkin olarak onlarca yıldır sürdürülen çalışmalar, Güneydoğu Asya kökenini desteklemekle beraber, asıl soruna bir çözüm getirememişti. Bunun nedeni öncelikle, değişimlerin kesin olmamasından, ikinci olarak ise tipler arasındaki evrimsel genetik ilişkilerin bilinmemesinden kaynaklanıyordu. Örneğin Polinezyalılar, Güney Amerika yerlileri ve Güneydoğu Asyalıların tümünde O kan grubu çok sık görülmektedir. Yine Polinezyalılarda oldukça sık olarak rastlanan A grubu kana ise Güney Amerika'da hemen hiç rastlanmamaktadır. Buna karşın, Polinezyalılarda nadiren görülen B kan grubu Güneydoğu Asya'da epeyce yaygın olarak görülmektedir. Bütün bunlardan ne gibi bir sonuca varabilirsiniz? Bu veriler hangi teoriyi desteklemektedir? Polinezyalıların kökeninin Asya olduğunu savunanlar, Güney Amerikalı yerlilerde A grubunun çok ender görülmesinin, Polinezyalılarda görülen A grubunun Güney Amerika'dan gelmediğini gösterdiğini iddia edebilirler. Buna karşılık, Polinezyalıların Güney Amerika kökenli olduğunu savunanlar da haklı olarak, 1976 yılında Arthur Mourant'ın ileri sürdüğü gibi, Polinezyalıların A kan grubunun ilk olarak Asya'dan değil, son 300 yıllık süreçte Avrupalılarla yaptıkları evliliklerden kaynaklandığını ileri sürebilirler. Tüm bunlar bir yana, Asya'dan gelmesi gereken B kan grubu nerededir? Bütün bunlara, sonuçta Amerika'daki yerlilerin kökeninin Asya olduğu ve bunların binlerce yıl önce Bering kara köprüsü üzerinden geçerek Amerika'ya geldikleri gerçeği de katılırsa tam bir karmaşa ortaya çıkar. O kan grubu Polinezya'ya doğrudan Asya veya Amerika yoluyla gelmiş olabilir. Bunu bilmenin imkânı yoktur. Kan grubu genlerinin yalnız üç tane olması -A, B ve O- gerçeğe erişmemizi engellemektedir.</span></p>

  <p class="calibre1"><span class="calibre2">Diğer klasik genetik işaretleyiciler daha değişkendir, ancak hiçbiri organ naklinde önemli olan hücre tipi sistemini kontrol eden işaretleyicilerin uyuşmazlığı kadar olamaz. Kan nakillerinde bağışıklık sisteminin ölümcül tepkisini önlemek için kan grupları uyumunun aranınası gibi, kalp, böbrek ve kemik iliği gibi organ nakillerinde de alıcı ve verici arasındaki hücre tiplerinin uygunluğunu kontrol etmek gerekir. Kan nakli gerektiğinde uygun kan bulunamadığı için bekleyen vakalar yoktur; fakat uygun bir kalp veya böbrek bulunması için aylarca veya yıllarca bekleyen ve çoğunlukla bu süreç içinde hayatını kaybedenlerin acıklı hikâyelerine hepimiz tanık olmuşuzdur. Bunun nedeni, dört farklı kan grubu (A, B, AB ve O) olmasına karşılık sayısız farklilıkta hücre tipi bulunmasıdır.</span></p>

  <p class="calibre1"><span class="calibre2">Şimdi burada, kişiliğimin oldukça zayıf bir yönünü itiraf etmeliyim. İnsanı çok şaşırtan değişik hücre tipleri ile karşılaştığımda aklım tamamen durur. Yakın arkadaşlarımın bir kısmı, hücre tipleriyle çalışan, onlarla nefes alan ve yaşayan bağışıklık uzmanlarıdır. Çalıştığım enstitü böyle kişilerle doludur. Fakat bu insanlar değişik hücre tiplerinden bahsetmeye başladıklarında benim beynim durur. Bu hücrelerin hepsi, şu üç harfle başlar: HLA. Bu harfleri diğer harf ve rakamlar takip eder: HLA-DRB1, HLA-DPB2, HLA-B27, vs. vs. Katıldığım her seminer bu korkunç harf ve rakanı karmaşasını gösteren bir slaytla başlar. Yeterince çaba gösterirsem bir gün gelip bunları anlayacağımı umarak yıllarca didindim durdum. Bu konuları genetik sınıfımda anlatmak zorundaydım sonuçta! Ama nafile! Sonunda, istemeyerek de olsa, hücre tiplerini anlama konusunda genetik açıdan yeteneksiz olduğuma karar verdim. Anladığım tek şey, çok fazla sayıda değişik hücre tipi bulunduğuydu. Çok şükür bu kadarını bilmek benim için yeterliydi. Böyle çok çeşit bulunmasına rağmen, Polinezya, Güney Amerika ve Güneydoğu Asya ile ilgili elimizde bir hayli veri bulunması bunları izlemeyi kolaylaştırıyordu; Polinezya ile Asya halkının hücre tipleri birbirine çok benziyordu. Ama hepsi değil. HLA-Bw48 diye tanımlanan bir tip hücreye Polinezyalılar ve Kuzey Amerika yerlileri dışında, dünyadaki diğer insanlarda nadiren rastlanıyordu. Bununla birlikte, çok farklı hücre tipleri olsa da, farklı tipler arasındaki evrimsel bağlar meçhuldü. Bu nedenle, örneğin Kuzey Amerikalılarda da görülen HLA-Bw48 hücre tipinin Polinezyalılarda görülen diğer hücre tipleriyle ne derece ilişkili olduğunu söylemek olanaksızdı. Şimdi bunu Rarotonga'daki mitokondriyal DNA molekülleriyle karşılaştırın. Orada üç tip DNA olduğunu, bunlardan ikisinin arasında çok yakın bir ilişki bulunduğunu, üçüncünün ise farklı olduğunu biliyoruz. İlerde göreceğimiz gibi bu bizim için çok yararlı bir bilgi. Polinezya dışındaki ülkelerde yalnızca Polinezya mitokondriyal DNA tipini değil, bununla yakından ilişkili olan tipleri de arayabiliriz böylece.</span></p>

  <p class="calibre1"><span class="calibre2">Diğer araştırmacıların Kuzey ve Güney Amerikalı yerlilere ilişkin elde ettiği veriler, dönüş yolculuğumu planlamadan ve İngiliz Kraliyet Cemiyeti'ni yol masrafımı karşılamaya razı etmeden önce -Neden olmasın? Başvurumda onlara Cook'un Tahiti'ye yaptığı ilk yolculuğun masrafını karşılamış olduklarını hatırlattım- elde ele dolaşmaya başlamıştı bile. Rarotonga örneğinde tek bir küme olmasına karşın (birbiriyle çok yakından ilişkili olan iki tanesini tek bir kümeye koyar ve "turistinkini" unutursak), Amerika'da başlıca dört küme vardı. Bunlardan üçünün mitokondriyal DNA baz sırası oldukça farklıydı; dördüncünün sırası ise Rarotonga halkında görülen 189, 217,</span></p>

  <p class="calibre1"><span class="calibre2">247, 261 ana sıralamasına çok benziyor, yalnız 189 ile 217 noktalarında değişkenlik gösteriyordu. Bu çok ilginç bir tespitti. Üstelik, Amerika ve Rarotonga DNA'larının paylaştığı bir başka özellik daha vardı. Baz sırasını belirlediğimiz kontrol bölgesindeki mitokondriyal DNA dairesinin karşı tarafında, yalnızca dokuz baz içeren kısa bir DNA parçası eksikti. Bu durum Amerika ve Polinezya DNA tiplerinin birbirleriyle ilişkili olma olasılığını artırıyordu. Olaylar Heyerdahl'ın lehine gelişiyordu.</span></p>

  <p class="calibre1"><span class="calibre2">Bu arada, mitokondriyal DNA ve insanın evrimiyle ilgili 1987 tarihli makalenin Allan Wilson'la birlikte yazarlarından biri olan Rebecca Cann'in Hawaii yerlilerinin DNA'sını araştırdığını duydum. Bu çok zor bir işti, çünkü Rarotonga'nın aksine Hawaii'de çok az yerli kalmıştı. Özellikle Asya ve Amerika'dan 200 yıl boyunca devam eden göçler sonucu yerli Hawaii nüfusu çok azalmıştı. Sömürgeciliğin aşikâr sonuçlarından biridir bu. Son yıllarda, Hawaii'nin yerlisi olduğunu kanıtlayanlara özel bağış ve burslar verilmektedir. Bunu kanıtlamanın bir yolu DNA testi olduğu için Hawaii yerlilerinin mitokondriyal genetiğini öğrenme arzusu giderek artmıştır.</span></p>

  <p class="calibre1"><span class="calibre2">Rarotonga'ya geri döndüğümde Becky Cann ile Hawaii'de buluşmak üzere sözleştim ve doktorasını aldıktan sonra onun yanında bilimsel çalışmalarını yürütmekte olan Koji Lum'un da katılımıyla Cann'in laboratuvarında elde ettiğimiz sonuçları karşılaştırmak üzere oturup konuştuk. Çok geçmeden, her ikimizin de Polonezya'da görülen ana DNA tipini, kontrol bölgesindeki aynı farklılıklar ve eksikliklerle keşfettiğimizi fark ettik. Bu çok heyecan verici bir şeydi ve Hawaii yerlileri ile onlardan yaklaşık 5000 kilometre güneyde bulunan Rarotonga yerlileri arasındaki bağı kanıtlıyordu. İki takımadayı ayıran muazzam mesafe ve bu genleri denizaşırı yerlere taşımış olan masal gibi seyahatler canlanıyordu gözümün önünde. Elimizde bulunan ve Kaptan Cook'un döneminden çok daha sonralara uzanan zengin bulguların tüm Polonezyalıların ortak bir ataları olduğunu göstermiş olmasına rağmen, yine de bunun bir kanıtını görmek son derece heyecanlandırıcı bir şeydi. Becky, Koji ile beni, Polonezyalıların bu genleri Rarotonga ve Hawaii'ye götürdükleri seyahatlerine duyduğumuz hayranlığı paylaşmak üzere ofiste bırakarak, hazırlanması gereken bir seminer için yanımızdan isteksizce ayrıldı.</span></p>

  <p class="calibre1"><span class="calibre2">Bütün bunlardan sonra, bilimde daha önce görülmemiş bir şeyin açığa çıkmasıyla gerçekleşen o nadir noktaya ulaştım. Tam da verilerimi toplayıp paketlemeye hazırlanırken, Rarotonga'da gördüğüm, bir turiste ait olduğunu sandığım ve neredeyse tamamen unuttuğum DNA sırasını hatırladım. Koji'ye dönüp, böyle bir sıraya Hawaii yerlilerinde rastlayıp rastlamadığını sordum. Bakacağını söyledi ve toplamış olduğu verileri tekrar çıkardı. Diğerlerinden farklı olan bir tane vardı. Rarotonga sıralamasına ilişkin kendi verilerimi çıkarıp duvar kâğıdı rulosuymuş gibi yere yaydım (dizüstü bilgisayarlar çıkmadan önceydi tabii bunlar) ve o nadir sırayı buldum. İlk bakışta, Koji ile bendeki sıra farklı gözüküyordu; fakat birden, değişik uçlardan okuduğumuzu fark ettik. Ben kâğıdımı döndürdüm ve garip Rarotonga sırasını okumaya koyuldum. Soldan sağa okuyordum. İlk değişken 144. noktadaydı.</span></p>

  <p class="calibre1"><span class="calibre2">"144'te bir şey var mı?" diye sordum.</span></p>

  <p class="calibre1"><span class="calibre2">Koji "Evet," dedi.</span></p>

  <p class="calibre1"><span class="calibre2">Dört baz ileriye, 148. noktaya ilerledim. "148'de bir şey var mı?"</span></p>

  <p class="calibre1"><span class="calibre2">Koji, "Evet, aynı örnekte," diye yanıtladı.</span></p>

  <p class="calibre1"><span class="calibre2">Yeni bir şey bulmanın heyecanını hissediyordum iliklerimde. Devam ettim: "223?"</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">"241?"</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">Hızlandım. "293?"</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">"362?"</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">İki örnek birbirinin tıpatıp aynıydı. İkimiz de aynı anda birbirimize baktık. Göz göze geldik ve ikimizin de yüzü sessizce kocaman bir tebessümle parladı. Bu DNA bir turiste ait değildi. Elimdeki örneğin tesadüfen Rarotonga'da tatil yapmakta olan bir Hawaii yerlisine ait olabileceği ihtimalini göz ardı edersek, bunun Pasifik'te Cook Adaları'na ve Hawaii'ye kadar ulaşmış olan ikinci bir gerçek Polinezya DNA tipi olması gerekiyordu. Peki ama nereden gelmişti? Bunun cevabını bulmak bir altı ayımızı daha alacaktı.</span></p>

  <p class="calibre1"><span class="calibre2">Polinezyalıların kökeninin üzerindeki sır perdesini kaldırmayı her zamankinden daha fazla isteyerek Rarotonga'ya uçtum. Oraya vardığımda, beni ilk ziyaretimde de karşılayan Malcolm, Başbakanlık Bürosu'nun başındaki kişiyle bir randevu ayarladı. Diğer ülkelerde çok zor alınan bu tür randevuları Rarotonga'da almak kolaydı; Makolm'un plajda verdiği Noel partisinde ayarladık bu randevuyu. Tere Tangiiti'yi partinin başlarında görüp randevuyu koparmam iyi olmuş, zira ilerleyen saatlerde partiye gitmekteki amacımın bu randevu olduğunu anımsayacak durumda değildim. Aklımda olan yalnız mavi bir renkti: şampanya ile karıştırıldığında Blue Lagoon kokteylini yaratan Çuraçao rengi. Blue Lagoon, deniz ürünleri ile hazırlanan omlet ve benim sindirim sistemim birbirlerine pek uyum sağlayamıyorlar. Çok geçmeden, Curaçao'yu renklendirrnek için kullandıkları madde her ne ise, bunun insanın midesi tarafından yok edilmediği gibi ilginç bir bilimsel gerçeği keşfettim. On yıl sonra bile gördüğümde kendimi fena hissediyorum.</span></p>

  <p class="calibre1"><span class="calibre2">Rarotonga ve diğer adalardan DNA örnekleri toplayabilmek için bakanlar kurulunun izni ve sağlık bakanlığından&nbsp;</span><span style="font-weight: bold; text-indent: 1.5em; font-size: 1em; line-height: 1.2;">George Koteka'nın yardımı gerekliydi. Bakanlar kuruluyla başbakanın postanenin üstündeki ofisinde tanıştım; çok yardımcı oldular. Birkaç hafta içinde Rarotonga, Atiu, Aitutaki, Mangaia, Pukapuka, Rakahangha, Manihiki ve küçük bir mercanadası olan Palmerston'dan (nüfusu 66 kişi) toplam 5OO örnek topladım. Hepsini dikkatle buzun içine yerleştirip paketledim ve Oxford'a götürdüm.</span></p>

  <p class="calibre1"><br /></p>
</body>
</html>
