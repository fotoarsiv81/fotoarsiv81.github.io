<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>6.html</title>
  <link href="../Styles/template.css" rel="stylesheet" type="text/css"/>
</head>

<body>

  <div id="x6.html" xml:lang="tr-TR">

    <div class="Basic-Text-Frame">

      <p class="Style15-1" xml:lang="en-US"><span class="Font-Style84-1" xml:lang="tr-TR">Mesiyanizmin kılık değiştirmiş şekli olarak modernizm, ahir za­manda Mesîh’in kuracağı yeryüzünü cennetini ifade eden “yeni dünya düzenini öne çekme, sekülerizm sayesinde şimdi ve burada kurma projesi” demektir. XVIII. yüzyıla atfedilen “felsefî asır” tabi­ri, Rönesans ile başlayan, onmaz bir meşrûiyet krizine tutulan Hı­ristiyanlık yerine hikmet arayışını, XIX. yüzyıla atfedilen “tarihî asır” tabiri ise bu seküler hikmetin seküler din olarak ideolojiye dönüştürülerek evrenselleştirilmesi sürecini ifade ediyordu. Böylece</span> <span class="Font-Style82-1" xml:lang="tr-TR">modernizmin</span> <span class="Font-Style84-1" xml:lang="tr-TR">aracı “bir dünyagörüşü” olarak</span> <span class="Font-Style82-1" xml:lang="tr-TR">sekülerizm</span> <span class="Font-Style84-1" xml:lang="tr-TR">bir meta-ideoloji, “bir toplum projesi” olarak sosyalizm gibi</span> <span class="Font-Style82-1" xml:lang="tr-TR">ideolojiler</span> <span class="Font-Style84-1" xml:lang="tr-TR">ise ona dayanan birer para-ideolojiydi. XIX. yüzyıla “tarihî asır” ya­nında “ideoloji çağı” denmesi bunun içindi. Geleneksel olarak Hı­ristiyan Avrupa’nın sağını temsil eden Katolikliğe karşı sol cepheyi oluşturan Protestan, Cizvit ve Yahudi aydınlar, aynı zamanda mo-dernizmin ajanı oldular. Modernizmin açılımı şemasında da bu kesimler arasında ilginç bir zımnî işbölümü görülebilirdi. Bir Ciz­vit olan Descartes modernizmin, Protestan Hegel sekülerizmin, Yahudi Marx ise ideolojinin babası sayılabilirdi.</span></p>

      <p class="Style26 para-style-override-42" xml:lang="en-US"><span class="Font-Style84-1" xml:lang="tr-TR">Modern hikmet olarak sekülerizmin tümelleştirilmesi ise diya­lektik olarak diğer dinlerin tikelleştirilmesini gerektiriyor (Masuza-wa 2005), tikelleştirmenin yolu ise tarihselci perspektiften geçiyor-du</span><span class="char-style-override-8" xml:lang="tr-TR"><a class="footnote-link" href="#footnote-225-51" id="footnote-225-51-backlink">51</a></span> <span class="Font-Style84-1" xml:lang="tr-TR">Bu açıdan XIX. asır, yalnız modernleşme sürecini tamamla­mak zorunda olan Batılı veya onun etkisiyle bu sürece girmek zo­runda kalan Doğulu devletlerin değil, bir ölüm-kalım meselesi ola­rak sekülerleşmeyle karşılaşan dinlerin de “en uzun asrı” oldu.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-51-backlink" id="footnote-225-51">51</a> <span class="Font-Style80-1" xml:lang="tr-TR">Bu konuda üç klasik çalışma, Iggers 1983, Mandelbaum 1971, Meinecke 1972; ayrıca, Reill 1975.</span></p>

      </div>

      <p class="Style29" xml:lang="en-US"></p>

      <p class="Style26 para-style-override-76" xml:lang="en-US"><span class="Font-Style84-1" xml:lang="tr-TR">Geleneksel olarak ibrahimî dinler arasında üstünlük mücadele­si, dinlerin içeriklerinin</span> <span class="Font-Style82-1" xml:lang="tr-TR">hakikate</span> <span class="Font-Style84-1" xml:lang="tr-TR">uygunluğu bakımından yapıla gel­mişti; oysa yükselen historisizm ve pozitivizm çağında dinlerin üstünlüğü artık mutlak</span> <span class="Font-Style82-1" xml:lang="tr-TR">hakikat</span> <span class="Font-Style84-1" xml:lang="tr-TR">fikrinin yerini alan</span> <span class="Font-Style82-1" xml:lang="tr-TR">evrensellik</span> <span class="Font-Style84-1" xml:lang="tr-TR">ölçü­tüne göre temellerinin sorgulanmasıyla belirlenecekti. Bilahare “aşağı eleştiri” denen geleneksel metin eleştirisi, temelde filoloji sayesinde sübût bakımından metnin sıhhatini inceliyordu. Tübin-gen Okulu’nun Alman incil bilginlerinin çalışmasına dayanan “yüksek eleştiri”</span> <span class="Font-Style82-1" xml:lang="tr-TR">(higher criticisim)</span> <span class="Font-Style84-1" xml:lang="tr-TR">ise filolojiyle birleştirilen herme­ nötik sayesinde sübût kadar delâlet bakımından da kutsal metinle­rin geçerliğini sorgulamaya yöneldi. Geleneksel olarak Hıristiyan Avrupa’nın solunu temsil eden Protestan-Cizvit-Yahudi cepheden David F. Strauss, Ludwig Feuerbach ve J. Ernest Renan gibi teo-log-filologlar, yüksek eleştiri yoluyla yaptıkları “tarihî/gerçek isa” ayırımıyla Katolik Kilise’ye son büyük darbeyi indirdiler (Revent-</span><span class="Font-Style84-1" xml:lang="tr-TR">low 1995).</span></p>

      <p class="Style26 para-style-override-52" xml:lang="en-US"><span class="Font-Style84-1" xml:lang="tr-TR">Tarihî bilincin damgasını vurduğu XIX. asırda dinlerin yalnızca kaynakları değil, sosyal performansları da delâlet bakımından tarihî sorgulamaya uğrayacaktı. David F. Strauss (1808—1874)’un</span> <span class="Font-Style82-1" xml:lang="tr-TR">The Life of Jesus Critically Examined</span> <span class="Font-Style84-1" xml:lang="tr-TR">(1835) adlı eserinin Almanca yayı­nından 20 yıl sonra Fransız Protestan yazarlardan Napoleon Rous-</span></p>

      <p class="Style15-1 para-style-override-23" xml:lang="en-US"><span class="Font-Style84-1" xml:lang="tr-TR">sel (1805—1878), François Guizot (1787—1874)’nun açtığı çığırda</span></p>

      <p class="Style23-1 para-style-override-115" xml:lang="en-US"><span class="Font-Style84-1" xml:lang="tr-TR">Katolik Hıristiyanlığı ilerleme karşıtlığıyla itham ettiği</span> <span class="Font-Style82-1" xml:lang="tr-TR">Catholic Nations and Protestant Nations Compared in Their Threefold Relati-on to Wealth Knowledge andMorality</span> <span class="Font-Style84-1" xml:lang="tr-TR">adlı eserini 1855’te yayınladı.</span></p>

      <p class="Style26 para-style-override-22" xml:lang="en-US"><span class="Font-Style84-1" xml:lang="tr-TR">ilerleme karşıtlığı ithamının eşlik ettiği, Katolik Hıristiyanlığın temellerine yönelik bu eleştiri, daha sonra Yahudilik ve islâm’a da yönelecek, geleneksel dinlerin e</span><span class="Font-Style82-1" xml:lang="tr-TR">vrensellik</span> <span class="Font-Style84-1" xml:lang="tr-TR">iddialarını çürüterek ti-kelleştirmeye yol açacaktı. Bu kriz, başlıca Yahudilik’te Abraham Geiger (1810—1874) ve Hermann Cohen (1842—1918), Hıristiyan­lık’ta Alfred Firmin Loisy (1857—1940) ve George Tyrrell (1861—</span></p>

      <p class="Style15-1 para-style-override-70" xml:lang="en-US"><span class="Font-Style84-1" xml:lang="tr-TR">1909) ve islâm’da Cemâleddîn Afgânî (1839—1897) ve Muham-med Abduh (1849—1905) tarafından “içsel modernizm” arayışına yol açtı. Maalesef bir seminer dışında (Lathion 2005—2006), üç dinin bu ortak kriz karşısında girdiği modernleşme arayışının tam mukayeseli bir incelemesi henüz yapılmış değildir.</span><span class="char-style-override-8" xml:lang="tr-TR"><a class="footnote-link" href="#footnote-225-52" id="footnote-225-52-backlink">52</a></span><span class="Font-Style84-1" xml:lang="tr-TR">Zira üç dinin doktrinal ve kültürel farklılıklarına göre belli ölçüde değişse de or­tak tahaddiye tepki olarak doğan bu arayışın ortak bir yönü gözle­nebilirdi.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-52-backlink" id="footnote-225-52">52</a> <span class="Font-Style80-1" xml:lang="tr-TR">Yahudi ve Hıristiyan modernizmler hakkında bazı incelemeler için, Meyer 1988, Vidler 1934.</span></p>

      </div>

      <p class="Style29" xml:lang="en-US"></p>

      <p class="Style26 para-style-override-116" xml:lang="en-US"><span class="Font-Style84-1" xml:lang="tr-TR">Protestan-kaynaklı evrensel-yönelişli seküler dünyagörüşünün geleneksel dinleri tarihîleştirerek çağın dışına itmesi, dindar aydın­ları kaçınılmaz olarak köklü ve ılımlı alternatifler arasında bir karar anına getirmişti. Katolik Hıristiyanlık ve diğer dinler, ya radikal yolu seçerek dini doğrudan seküler bir din olarak ideolojiye dönüş­türen Marx’ın yolunu tutacak veya kendilerini modern bilgiye uyarlama, “(Protestan) tümel modernizm”le hesaplaşma anlamına gelen bir “tikel modernizm” sayesinde ayakta kalacaklardı. Hızla­nan tarihte bu iki şık ta gerçekleşti. Yahudi, Katolik ve Müslüman aydınların bir kısmı mesihçilik psikolojisiyle yeni bir yeryüzü cen­neti vaat eden Marksizm’e sığınır veya Cemâleddîn Afgânî gibi Müslüman aydınlar dinlerini doğrudan Marksizm gibi bir seküler din olarak ideolojiye dönüştürmeye yönelirken bir kısmı dinleri adına sekülerizmle hesaplaşma, misilleme yolunu seçtiler. Hıristi­yanlık ve Yahudilik gibi dinler, zamanında kendilerine karşı doğan tümel modernizmle uzlaşma arayışına girmek zorunda kaldılar ve böylece “Katolik modernizm,” “Yahudi modernizm” ve “islâmî modernizm” gibi “tikel modernizmler” doğdu.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">“Tümel” dediğimiz Batılı modernizmin genelde ibrahimî din­ler, özelde islâm ile karşılaşması tarzı, A. J. Toynbee’nin “tahaddî ve karşılık” tezine atıfla daha iyi anlaşılacaktr. Tarihin hızlandığı dönemlerde farklı kültürlerin karşılaşması tarzı, bir “etki/tepki”</span> <span class="Font-Style82-1" xml:lang="tr-TR">(action/reaction)</span> <span class="Font-Style84-1" xml:lang="tr-TR">diyalektiğince belirlenir ki Toynbee (1992: 151—4; 1962: 167—87) “tahaddî ve karşılık” teziyle bunu dünya tarihine uygulamıştır. Bir kültür, ancak başkalarının pahasına yayılabilir ve başka kültürün mensupları uğradıkları hücuma iki alternatif karşı­lık verebilir. Toynbee tarafından</span> <span class="Font-Style82-1" xml:lang="tr-TR">zealotizm</span> <span class="Font-Style84-1" xml:lang="tr-TR">denen birinci tutum, mağdurların, bu kültürel saldırıya kendi kültürlerine her zaman­kinden daha sıkı sarılma şeklinde tepkisel bir karşılık vermesini belirtir. Ancak islâm dünyasındaki Vehhâbî ve Mehdî hareketle­rinde görüldüğü gibi, daha güçlü bir kültüre bu şekilde pasif bir mukâbele, başarısızlığa uğramaya mahkûmdur.</span></p>

      <p class="Style26 para-style-override-26" xml:lang="en-US"><span class="Font-Style82-1" xml:lang="tr-TR">Herodianizm</span> <span class="Font-Style84-1" xml:lang="tr-TR">denen ikinci alternatif ise, yabancı kültürle bir şe­kilde uzlaşmaya yönelik aktif bir karşılıktır ki tarihteki örnekler bu tarz karşılığın başarı şansının daha yüksek olduğunu göstermekte­dir. Batılı kültüre karşı toptan bir ret gösteren XVIII. asırda Veh-hâbîlik ve XIX. asırda Mehdîlik gibi fundamentalistik hareketler, islâm dünyasının Arabistan ve Sudan gibi nisbeten ilkel bölgele­rinde çıkmıştı. Bu bölgeler, geçmişte modern hayat ve düşünce tar­zıyla herhangi bir etkileşime girmeden kendi dünyalarında yaşa­dıkları için Batılı kültürü bir kalemde reddedebilmişlerdi. Oysa Çin, Osmanlı ve Rusya gibi ülkeler, kozmopolitanizm davasıyla tarih sahnesine çıkmakla Batı ile tabii bir rekabete girmişlerdi; dolayısıyla bu rekabetin sonuçlarına da katlanmak, gerektiğinde hesaplaşmayı göze almak zorundaydılar. Osmanlı, Mısır, Suriye, Tunus, iran, Hindistan ve Rusya gibi Batılı hayat ve düşünce tar­zıyla yoğun etkileşime girmiş medenileşmiş islâmî bölgeler, Batı’ya daha aktif ve sofistike bir karşılık vermek, islâm’ı yeniden yorum­layarak hesaplaşmak zorundaydı.</span></p>

      <p class="Style26 para-style-override-22" xml:lang="en-US"><span class="Font-Style84-1" xml:lang="tr-TR">“Protestan ahlakı” gibi Weberyen anlamda bir ideal tipi temsil ettiğinden standart bir tanıma gelmeyen “islâm modernizmi” teri­minin geniş ve dar olmak üzere iki anlamı ayırt edilebilir. Geniş anlamda Vehhâbîlik ve Mehdîlik gibi fundamentalizm hareketleri­ne karşı Batı ile aktif fikrî hesaplaşma eğilimini ifade etmek için kullanılmış görünen bir terim olarak islâm modernizmi için şöyle bir tanım verebiliriz: “Batı’nın hâkimiyetiyle başa çıkabilmek için islâm öğretisinin çağdaş dünyaya uyarlanması, islâm’ın bir dünya-görüşü olarak yeniden yorumlanması, bir bütün olarak yeniden hayata hâkim kılınmak üzere islâmî öğretinin ideolojik bir söyleme kavuşturulmasına yönelik fikri arayışların bütünü.” Geniş anlamda islâm modernizmini, Namık Kemal’in temsil ettiği, orijinal anlam­da “liberalizm” denen gelenekselciliğe tahsis edebiliriz. Dar anlam­da islâm modernizmi ise, 1880’lerden itibaren Mısır’da Cemâled-dîn Afgânî ve Muhammed Abduh tarafından başlatılan islâm’ın yeniden yorumlanmasına yönelik fikrî hareketi ifade için kullanıl­maktadır.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">“islâm modernizmi” olarak adlandırılan bu islâm’ı yeniden yo­rumlama trendinin iki temel dinamiği tespit edilebilirdi: Birincisi, otokratik reformları</span> <span class="Font-Style82-1" xml:lang="tr-TR">aposteriorik</span> <span class="Font-Style84-1" xml:lang="tr-TR">meşrûlaştırma, ikincisi, apolejetik denen, Batılı kültür savaşına karşı islâm’ı savunma çabası. XIX. asırda Batı’ya misillemeyle karakterize emperyal aktivizme yön veren birincil kaygı, mülkün bekasıydı, meşrûiyet kaygısı ikinci planda kaldı. Osmanlı gibi imparatorlukların pragmatik zihniyetli bürokratları, hızlanan tarihte ülkenin bekası için acilen reformlara girişmişlerdi. Tarihin hızlanması, normal şartlar altında gerçekleş­mesi uzun zaman alacak dönüşümlerin ölümcül bir rekabet karşı­sında bekâ saikiyle kısa bir zaman içinde gerçekleşmeye zorlanma-sıydı.</span></p>

      <p class="Style26 para-style-override-61" xml:lang="en-US"></p>

      <p class="Style26 para-style-override-61" xml:lang="en-US"><span class="Font-Style84-1" xml:lang="tr-TR">Bu yüzden XIX. asır Müslüman dünyasında Osmanlı, Mısır, Tunus, Fas ve iran gibi ülkelerde modernleşme, siyasî seçkinlerce yeterli entelektüel hazırlık yapılmadan, islâmî dünyagörüşünde te-mellendirilmeden pragmatik ve otokratik bir tarzda gerçekleştiril­mişti. islâm dünyasındaki ilk kuşak reformcuların hiçbiri islâm’dan dönmediyse de kendi rollerini dinen meşrûlaştırmaya yönelik öğre-tisel sorunlarla da ilgilenmedi. Osmanlı emperyal bürokrasisi, eski­den olduğu gibi “apriorik reform, aposteriorik meşrûlaştırma” for-mülünce davranmış,</span> <span class="Font-Style82-1" xml:lang="tr-TR">hikmet-i hükümet</span> <span class="Font-Style84-1" xml:lang="tr-TR">gereğince</span> <span class="Font-Style82-1" xml:lang="tr-TR">de facto</span> <span class="Font-Style84-1" xml:lang="tr-TR">aldığı ka­rarları</span> <span class="Font-Style82-1" xml:lang="tr-TR">de jure</span> <span class="Font-Style84-1" xml:lang="tr-TR">hale getirmeyi, meşrûlaştırmayı ulemâya bırakmıştı. Ancak geleneksel dünyada bu fiilî ve meşrû açığının makul bir derecesi vardı. Şimdi bürokrasi, ilmiyeyi bypass ederek yaptığı de­ğişimle bu makul dereceyi aşmıştı; artık ulemâ, hem</span> <span class="Font-Style82-1" xml:lang="tr-TR">fıkhî,</span> <span class="Font-Style84-1" xml:lang="tr-TR">hem de</span> <span class="Font-Style82-1" xml:lang="tr-TR">zihnî</span> <span class="Font-Style84-1" xml:lang="tr-TR">olarak bu meşrûiyet açığını giderme kabiliyetini kaybetmişti.</span></p>

      <p class="Style26 para-style-override-39" xml:lang="en-US"><span class="Font-Style84-1" xml:lang="tr-TR">Fıkhî: Reformcuların yazılı anayasa yeniliğini</span> <span class="Font-Style82-1" xml:lang="tr-TR">de facto</span> <span class="Font-Style84-1" xml:lang="tr-TR">benimse­yerek bunun ve arkasında yatan “hürriyet” fikrinin fıkhî temellen-dirmesini ulemâya bıraktıklarını varsayalım. Meşrûlaştırılması ça­bası bir yana bu, Ahmed Cevdet gibi geniş ufuklu bir âlim için bile akıl almaz bir yenilik, bid’atti. Zihnî: Meşrûiyet krizi, atıf yapan ile yapılan, öğreti ile realite arasındaki açığın sonucuydu. Bu kadar vahim bir meşrûiyet krizinin ise realiteden çok öğretinin aleyhine algılanması, bizzat islâm’ın yetersizliğine hamledilmesi kaçınıl­mazdı. Gerek ingiltere gibi Batılı ülkelerde, gerekse de Osmanlı’da islâm’ın yetersizliği tezine dayalı fikir savaşı, bu gerçekten doğ­muştu.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">islâm’a fikrî hücumlara karşı koymak suretiyle bizzat islâmî de­ğerlere, dünyagörüşüne duyulan güveni sarsan bu vahim meşrûiyet krizini aşmak da ulemâ için imkânsız gibiydi. Zira bu öncelikle fıkhın zâtî yeterliğinden kuşkulanmaya yol açan modernliği eleş­tirmek üzere ideolojik-apolojetik-eleştirel bir üslup gerektiriyordu. Oysa eleştirelden çok didaktik bir zihniyetle yetişmiş ve mutlak üstünlük anlayışınca “küfrü reddetmeye” alışmış ulemânın, “bid’at” olarak adlandırılan modernliği eleştirme kabiliyetini göstermesi beklenemezdi.</span></p>

      <p class="Style26 para-style-override-33" xml:lang="en-US"><span class="Font-Style84-1" xml:lang="tr-TR">Geleneksel olarak ulemâ tarafından aposteriorik meşrûlaştırma, bürokratlar tarafından</span> <span class="Font-Style82-1" xml:lang="tr-TR">de facto</span> <span class="Font-Style84-1" xml:lang="tr-TR">yapılan yenilik, bid’atın,</span> <span class="Font-Style82-1" xml:lang="tr-TR">hasen,</span> <span class="Font-Style84-1" xml:lang="tr-TR">yani fıkıh açısından makbul olup olmadığının kararlaştırılmasını gerek­</span> <span class="Font-Style84-1" xml:lang="tr-TR">tiriyordu. işte bu karar, özünde ya geleneksel, ya modern düşünce tarzına yönelişi sağlayacaktı. islâm’da özünde</span> <span class="Font-Style82-1" xml:lang="tr-TR">sünneti</span> <span class="Font-Style84-1" xml:lang="tr-TR">korumak için, dinde</span> <span class="Font-Style82-1" xml:lang="tr-TR">organik</span> <span class="Font-Style84-1" xml:lang="tr-TR">tarzda yapılan yeni yorum,</span> <span class="Font-Style82-1" xml:lang="tr-TR">tecdit (renovation)</span> <span class="Font-Style84-1" xml:lang="tr-TR">adını alıyordu. Buna karşılık</span> <span class="Font-Style82-1" xml:lang="tr-TR">bid’at</span> <span class="Font-Style84-1" xml:lang="tr-TR">kökünden türeyen</span> <span class="Font-Style82-1" xml:lang="tr-TR">ibtidâ’ (inno-vation),</span> <span class="Font-Style84-1" xml:lang="tr-TR">“(kötü) bid’at işlemek, entelektüel veya pratik olarak yep­yeni bir şey yapmak”, yani</span> <span class="Font-Style82-1" xml:lang="tr-TR">modernleştirme, mübtedi’ (innovator)</span> <span class="Font-Style84-1" xml:lang="tr-TR">ise bunun öznesi olarak</span> <span class="Font-Style82-1" xml:lang="tr-TR">modernist</span> <span class="Font-Style84-1" xml:lang="tr-TR">anlamına gelmektedir. “Mevcudun yerine yeni bir şey koyma, yeni bir tarz edinme” anlamına gelen</span> <span class="Font-Style82-1" xml:lang="tr-TR">ibtida’, tecdi</span><span class="Font-Style84-1" xml:lang="tr-TR">de karşı</span> <span class="Font-Style82-1" xml:lang="tr-TR">teceddüt</span> <span class="Font-Style84-1" xml:lang="tr-TR">kavramıyla da ifade edilebilir (Maudu-</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">di 1998: 35).</span></p>

      <p class="Style26 para-style-override-56" xml:lang="en-US"><span class="Font-Style84-1" xml:lang="tr-TR">Bu bakımdan mesele, pratikler kadar onları değerlendirme tar­zının</span> <span class="Font-Style82-1" xml:lang="tr-TR">tecdit</span> <span class="Font-Style84-1" xml:lang="tr-TR">mi, yoksa</span> <span class="Font-Style82-1" xml:lang="tr-TR">teceddüt</span> <span class="Font-Style84-1" xml:lang="tr-TR">veya</span> <span class="Font-Style82-1" xml:lang="tr-TR">ibtidâ’</span> <span class="Font-Style84-1" xml:lang="tr-TR">mı olduğunu ayırt et­mekti. Tarih boyunca genelde düşüncelerine meşrûiyet ve dolayı­sıyla güç kazandırmak isteyen tüm</span> <span class="Font-Style82-1" xml:lang="tr-TR">mübtedi’ler,</span> <span class="Font-Style84-1" xml:lang="tr-TR">islâm’da tecdit yap­tıkları iddiasında bulunmuşlardır. Örneğin kendilerine Mısır mo-dernistlerini örnek alan ve Luther’in Avrupa’da yaptığı dinî refor­mu</span> <span class="Font-Style82-1" xml:lang="tr-TR">tecdit</span> <span class="Font-Style84-1" xml:lang="tr-TR">olarak gören Musa Cârullâh gibi Kazan reformcuları, bir yandan “islâm’ın Luther”i olarak, öte yandan “en büyük müceddit” olarak nitelendiriliyordu (Kanlıdere 1997: 58—60, Albayrak 1977: 320). Oysa Luther ve Hegel’in Hıristiyanlık’ta gerçekleştirdikleri tarzda bir değişiklikle islâm düşünce geleneğindeki tecdidin birbir­lerinden tamamıyla farklı olduğu açıktı.</span></p>

      <p class="Style26 para-style-override-33" xml:lang="en-US"><span class="Font-Style84-1" xml:lang="tr-TR">Dolayısıyla bu konudaki karışıklığı önlemenin yolu, “sünnet ve bid’at” terimlerinin anlamlarının karşılıklı netleştirilmesinden geç­mektedir. Modern islâm dünyasında Batı’nın hücumuna karşı gös­terilen fundamentalistik ve modernistik tepkilerin, çıktıkları coğ­rafyaların gelişmişlik derecesine göre değiştiğini belirtmiştik. Bu gerçek, klasik dönem için de geçerlidir. Örneğin modernlikle te­ması sınırlı bir bölgede yetişen ibni Teymiye gibi Hanbelî âlimler daha çok sünneti tanımlamaya özen göstererek modernleşmeyle mücadele etmişlerdi. Oysa modernlikle daha yoğun temas içinde olan Hanefî ve özellikle Endülüs Malikî âlimleri, bid’atı da eşit derecede tanımlamaya çalışmışlardır.</span></p>

      <p class="Style26 para-style-override-26" xml:lang="en-US"><span class="Font-Style84-1" xml:lang="tr-TR">Mutlak olarak</span> <span class="Font-Style82-1" xml:lang="tr-TR">bid’at,</span> <span class="Font-Style84-1" xml:lang="tr-TR">“kemale ermiş dinin normunu temsil eden Peygamber-i Zîşan ‘aleyhi’s-salâtü ve’s-selâmın</span> <span class="Font-Style82-1" xml:lang="tr-TR">sünnetine</span> <span class="Font-Style84-1" xml:lang="tr-TR">sonradan ilave” anlamına gelmektedir.</span> <span class="Font-Style82-1" xml:lang="tr-TR">Sünnet</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">bid’at,</span> <span class="Font-Style84-1" xml:lang="tr-TR">böylece mutlak zıtlar</span> <span class="Font-Style84-1" xml:lang="tr-TR">olarak alındığı takdirde Hanbelî âlimlerin yaptığı gibi basitçe sün­netten ayırt edilecek bid’atı reddetmek mümkündü. Oysa mecazen veya hakikaten</span> <span class="Font-Style82-1" xml:lang="tr-TR">bid’at-ı hasene</span> <span class="Font-Style84-1" xml:lang="tr-TR">gibi bir kavram olduğu için bid’at/ modernliğin de tam tanınması gerekmektedir. Nitekim oldukça anlamlıdır ki Kâtib Çelebî (1980: 106—9) tavizsiz sünneti savunan Birgivî’yi, örf ve adetlerin sosyal işlevlerini, yani karşı çıktığı mo­dern dünyayı kavrayamadığı için eleştirmişti.</span></p>

      <p class="Style26 para-style-override-33" xml:lang="en-US"><span class="Font-Style84-1" xml:lang="tr-TR">Bu konuda klasik dönemdeki en önemli ilmî çabayı Endülüslü büyük Mâlikî âlimi Şâtıbî (1997a)’nin eseri</span> <span class="Font-Style82-1" xml:lang="tr-TR">el-I’tisâmda</span> <span class="Font-Style84-1" xml:lang="tr-TR">buluyoruz. Çağımızdaki modernistler tarafından yapılan</span> <span class="Font-Style82-1" xml:lang="tr-TR">maslahat</span> <span class="Font-Style84-1" xml:lang="tr-TR">tartışmala­rında genelde Şâtıbi’nin</span> <span class="Font-Style82-1" xml:lang="tr-TR">el-Muvâfakât fî Usûli’ş-Şerî’a</span> <span class="Font-Style84-1" xml:lang="tr-TR">isimli meto­dolojik eserine atıf yapılırken bu eseri göz ardı edilmiştir. Oysa onun</span> <span class="Font-Style82-1" xml:lang="tr-TR">el-Muvafakât</span><span class="Font-Style84-1" xml:lang="tr-TR">’tan sonra hayatının sonlarına doğru yazdığı için</span><span class="char-style-override-8" xml:lang="tr-TR"><a class="footnote-link" href="#footnote-225-53" id="footnote-225-53-backlink">53</a></span> <span class="Font-Style84-1" xml:lang="tr-TR">belki de entelektüel kariyerinin zirvesini temsil ettiği halde bu eserin çağdaş islâm ve modernlik tartışmaları bakımından öne­mi anlaşılmamıştır.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-53-backlink" id="footnote-225-53">53</a> <span class="Font-Style80-1" xml:lang="tr-TR">Şâtıbî (1997a: 16),</span> <span class="Font-Style83" xml:lang="tr-TR">el-Muvâfakâttan</span> <span class="Font-Style80-1" xml:lang="tr-TR">sonra bu eserini yazmaya iten, kişisel olan ve olmayan sebepleri açıklamaktadır.</span></p>

      </div>

      <p class="Style26 para-style-override-33" xml:lang="en-US"><span class="Font-Style84-1" xml:lang="tr-TR">Eserinde</span> <span class="Font-Style82-1" xml:lang="tr-TR">sünnet</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">bid’at</span> <span class="Font-Style84-1" xml:lang="tr-TR">kavramlarının kapsamlı bir tahlilini yapan Şâtıbî (1997a: 24—8), geleneksel olarak itikat ve ibadet alan­larına hasr edilen bid’ati, şu tanımı getirerek adetler alanına da teş­mil etti: “Şer’i yol gibi tutulması kasdıyla dinde icat edilen, şer’î yola benzeyen yoldur.” Arkasından da sosyal bilimsel, analitik bir yaklaşımla adetler alanında</span> <span class="Font-Style82-1" xml:lang="tr-TR">maslahat-ı mürsele</span> <span class="Font-Style84-1" xml:lang="tr-TR">gibi kavramlarla ara­sındaki farkları belirterek bid’at ile sünnet arasındaki çizgiyi netleş­tirmeye çalıştı. O, böylece ibni Teymiye’nin polemiksel, antitetik bir tarzda ele aldığı bid’ati, ibadetler ve adetler alanlarındaki türle­riyle sistematik bir şekilde ele alarak kavramsallaştırdı.</span></p>

      <p class="Style29" xml:lang="en-US"></p>

      <p class="Style26 para-style-override-117" xml:lang="en-US"><span class="Font-Style84-1" xml:lang="tr-TR">islâm modernizmi, bu bakımdan islâm tarihinde süregelen “ehl-i sünnet” ile “ehl-i bid’at”, gelenekselciler ile modernistler ara­sındaki karşılaşma sürecinin yeni bir merhalesi olarak görülebilirdi. Bizzat islâm peygamberi ‘aleyhi’s-salâtü ve’s-selâm, ümmetinin yetmiş üç fırkaya ayrılacağını ve ancak</span> <span class="Font-Style82-1" xml:lang="tr-TR">ehl-i sünnet ve’l cemaat</span><span class="Font-Style84-1" xml:lang="tr-TR">’in kurtuluşa eren fırka olacağını bildirmişti (Watt 1998: 2—3, 31, 142). izmirli (1981: 60, 73)’ye göre “Ehl-i sünnet’in mebnâsı, Ki­tap ve Sünnet’e, daima Kitap ve Sünnet’e muvafık olan akl-ı sarihe mutâvaat etmektir. Ehl-i bid’atın mebnâsı, Rasûl-i Ekrem ‘aley-hi’s-salâtü ve’s-selâm Efendimizin getirdiği ahkâmı kendi rey ve hevalarına göre tebdil ve tahrif etmektir.” Dolayısıyla bunlar,</span> <span class="Font-Style82-1" xml:lang="tr-TR">ehl-i bid’at ve dalalet</span> <span class="Font-Style84-1" xml:lang="tr-TR">adını da almaktadır.</span></p>

      <p class="Style26 para-style-override-42" xml:lang="en-US"><span class="Font-Style84-1" xml:lang="tr-TR">Bu bakımdan “islâm modernizmi” deyimi aslında mantıksal bir hata içermektedir. Çünkü düşüncenin beşerî karakterinden dolayı “islâm düşüncesi” deyimi bile galat-ı meşhur olarak görülürse, “islâmî ibtidâ’ (yenilik-sapıklık) (!)” anlamına gelen “islâm moder-nizmi” deyiminin komik bir tezadı ifade ettiği görülecektir. Biz de ingilizce edisyonda</span> <span class="Font-Style82-1" xml:lang="tr-TR">Muslim modernism</span> <span class="Font-Style84-1" xml:lang="tr-TR">deyimini kullanmayı tasar­lamakla birlikte Türkçede “Müslüman modernizmi” deyimine göre daha yerleşik ve akıcı olduğu için “islâm modernizmi” deyimini kullanmak zorunda kaldık.</span></p>

      <p class="Style26 para-style-override-64" xml:lang="en-US"><span class="Font-Style84-1" xml:lang="tr-TR">Bu noktada bid’at veya modernizmin islâm’dan tam sapma an­lamına mı geldiği sorusu gündeme gelmektedir. Eğer öyle olsaydı mensupları</span> <span class="Font-Style82-1" xml:lang="tr-TR">ehl-i küfür</span> <span class="Font-Style84-1" xml:lang="tr-TR">adını alırdı. izmirli (1981: 73)’ye göre bid’at, sırf hak değildir, sırf batıl da değildir, belki her ikisini içermekte­dir. Bid’at sırf hak olsaydı batıl olamazdı, bid’at ehli, hak ehli olur­du. Bid’at sırf batıl olsaydı, hakkın peşindeki insanların gözünden kaçmazdı. Bu itibarla sünnî bakış açısından bid’at ehlini, tamamıy­la dinin dışında sırf akıldan yana olarak görmek mümkün değildir. Nitekim Watt (1998: 209)’ın da vurguladığı gibi islâm’da bid’at ehlinin en önemli fırkası olan Mu’tezile, XIX. yüzyılda rasyonel Batılı kültüre yakınlığından dolayı Avrupa bilginlerin büyük ilgisi­ni çekmişti. Hâlbuki zamanla yapılan araştırmalarla Mu’tezile’nin başta sanıldığından daha az saflıkla rasyonel ve liberal olduğu anla­şılmıştı. Burada önemli olan, zuhuruna yol açan sosyo-kültürel ortam bakımından Mu’tezile gibi modernist mezheplerin izledikle­ri nihaî amaçlarla başvurdukları araçlar arasındaki ilişkinin iyi anla-şılmasıdır.</span></p>

      <p class="Style26 para-style-override-42" xml:lang="en-US"><span class="Font-Style84-1" xml:lang="tr-TR">Temelde islâm’ın temel ilkelerine bağlı kalmakla birlikte bu tür bid’at mezhepleri, sosyal tabakalaşmanın getirdiği bir meşrûiyet krizine çözüm bulmak için vahiy karşısında akla daha fazla ağırlık vermiştirler. Bu eğilim, tarih boyunca din mensupları arasında bölünmelere yol açan meşrûiyet krizlerinin ana kaynağını oluşturan ezeli</span> <span class="Font-Style82-1" xml:lang="tr-TR">teodise</span> <span class="Font-Style84-1" xml:lang="tr-TR">probleminden -ki “kader” tartışması da bunun türevi­dir- ortaya çıkmıştı. Özünde, Allah’ın üzerine, insanlara verdiği akıl melekesi ve doğal, aklî yasalar sayesinde iyiyi kötüden ayırabi­leceği bir adalet düzeni sağlamasının vacip olduğu tezini savunan Mu’tezile mezhebi bu yüzden kendilerine “ehl-i ‘adl” adını verirler. Yüksek hilâfet döneminde hızlanan sosyo-kültürel değişme süre­cinde Mu’tezile, sorgusuz-sualsiz inanma yerine islâm inançlarını tartışma ve eleştiri konusu haline getirerek kelam ilmine vücut ver­di. Mu’tezile, islâm tarihinde Gazâlî-sonrası dönemde özgül bir mezhep olarak sahneden çekilse de ehl-i bid’ati ifade eden genel bir mezhep, bir zihniyet olarak Şî’îler gibi alternatif meşrûiyet ara­yışı içindeki başka kültür grupları arasında yaşamaya devam ederek modern dönemde Batılı kültürün saldırısı karşısında yeniden gün­deme gelmişti (Martin 1997).</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Bu yüzden XIX. yüzyıl islâm düşüncesi, ancak islâm düşüncesi­nin sürekliliği göz önüne alınarak hakkıyla değerlendirilebilir. A. Dallal (2000)’ın da işaret ettiği gibi bu konuda Batılı bilim dünya­sında iki uç yaklaşım vardır. Dikkatlerini hep “yeni olan”a yönelten Batılı islâm modernizmi araştırmacıları, XIX. asırda Batılı tahad-diye tepkiden doğan yeni düşünceye yoğunlaşmıştır. Bu perspektife göre sadece yeni düşünce dinamik anlamına geldiğinden, önceki asırlar, özellikle XVIII. asırda üretilen düşünce geleneksel ve dur­gun olarak karakterize ve ihmal edilmiştir. Hatta bu yüzyıl düşün­cesini ele alan nadir çalışmalardan Naff (1977) bile bu yaygın ve malûl perspektifi paylaşır. iran Devriminden sonra doğan “politik islâm” veya “islâm fundamentalizmi” imajından etkilenen diğer bir uç perspektife göre ise çağdaş islâm fundamentalizminin öncüsü olarak XIX. asırdaki islâm modernizmi, Batı’dan etkilenmeksizin XVIII. yüzyıl düşüncesinden kaynaklanmıştı. Bu iki uç perspektif birleştirildiğinde ortaya şöyle bir kurgu çıkıyordu: islâm funda­mentalizmi, Vehhâbîlik ile temayüz eden XVIII. yüzyıl islâm dü­şüncesinden kaynaklanırken, islâm modernizmi, Batı düşüncesinin etkisiyle doğmuştu.</span></p>

      <p class="Style26 para-style-override-24" xml:lang="en-US"><span class="Font-Style84-1" xml:lang="tr-TR">Oysa yeni bulguların bu kurguyu iyice sarstığı günümüzde şu tespit yapılabilir: Tüm versiyonlarıyla gerek XIX., gerekse de XX. asır islâm düşüncesi, özünde XVIII. yüzyıl islâm düşüncesinden kaynaklandı. Sadece Batılı hayat ve düşünce tarzına tepki tarzı ve derecesi, bu düşüncelerin fundamentalizm ve modernizme yakınlı­ğını belirledi. Çağdaş islâmî fundamentalistik hareketler, XVIII.</span></p>

      <p class="Style15-1" xml:lang="en-US"></p>

      <p class="Style15-1" xml:lang="en-US"><span class="Font-Style84-1" xml:lang="tr-TR">asırda çıkan Vehhâbîlik gibi hareketlere, bunlar da Ahmed b. Hanbel ve ibni Teymiye gibi selefî âlimlerin mirasına dayandı. Diğer taraftan Reinhard Schulze (1996)’in ilk 1988’de dikkat çek­tiği gibi, islâm modernizminin doğduğu XIX. asır, yeni-sufî viz­yona dayalı bir “islâmî aydınlanma” çağı olarak XVIII. asrın deva­mıydı. Gerçekten Namık Kemal ve Ziya Gökalp’tan Cemâleddîn Afgânî ve Muhammed Abduh’a bütün XIX. asır Müslüman aydın­larının tasavvufî arkaplanı, Schulze’nin tespitini doğrular.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Gazâlî-sonrası dönemde tecdidin ana mecrası haline gelen ta­savvufun, bütün islâmî bölgelerde gelişen islâm düşüncesini karak-terize etmesi doğaldı. Erken modern islâm dünyasında Mısır’dan Abdülvehhâb Şa’rânî (1493—1565), Osmanlı’dan ismail Hakkı Bursevî (1653—1725), Suriye’den Abdülğanî Nablûsî (1641—1731),</span></p>

      <p class="Style15-1 para-style-override-23" xml:lang="en-US"><span class="Font-Style84-1" xml:lang="tr-TR">Irak’tan Hâlid Bağdâdî (1776—1827), Hindistan’dan Şâh Veliy-</span></p>

      <p class="Style15-1" xml:lang="en-US"><span class="Font-Style84-1" xml:lang="tr-TR">yullâh Dihlevî (1699—1783) gibi önde gelen mücedditlerin hepsi mutasavvıftı. Birgivî’nin sentezini daha ileri götüren Bursevî, med­rese ile tekkenin buluştuğu Osmanlı islâm anlayışının kilit şahsiye­ti olarak görülebilirdi. Tasavvuf-merkezli bu dinamik islâm anlayı­şı, Arap dünyasında bilhassa Suriye’de gelişme fırsatı buldu. Arap dünyasında, hac seyahati dâhil, kültür ve ticaret güzergâhları üze­rindeki avantajlı konumundan ve Osmanlı merkeziyle nisbeten daha sıkı ilişkilerinden dolayı Suriye, Mısırlılarınkinden daha dina­mik bir tarih ve islâm anlayışı geliştirebilmiştir.</span></p>

      <p class="Style26 para-style-override-33" xml:lang="en-US"><span class="Font-Style84-1" xml:lang="tr-TR">Şa’rânî-Mısır, Bursevî-Osmanlı ve Dihlevî-Hindistan özdeşli­ğinde olduğu gibi, Nablûsî de modern Suriye islâm düşüncesinin sembolü ve daha fazlası olarak görülebilirdi. Zira örneğin Dihlevî’ nin daha çok Hint altkıtasında etkin olmasına karşılık Nablûsî, neredeyse bütün islâm coğrafyasında nüfuz kazanmıştı. H. A. R. Gibb’e göre XVIII. yüzyıl Suriye ve Mısır yazarlarının hemen he­men hepsi, doğrudan veya dolaylı olarak onun Mağrib’e kadar ula­şan etkisi altında kalmışlardır (Aktaran, Alaaddin 1995: 194). Bu bakımdan onun asıl önemi, Osmanlı ile sair islâm dünyasını birbi­rine bağlamasından ileri gelir. Hakkında yapılan Fransızca bir dok­tora tezi (Alaaddin 1995, tafsilat, Rafeq 1999), Nablûsî’nin Os­manlı ile gerek sosyal, gerekse de entelektüel ilişkisini ortaya koyar.</span></p>

      <p class="Style26 para-style-override-31" xml:lang="en-US"></p>

      <p class="Style26 para-style-override-31" xml:lang="en-US"><span class="Font-Style84-1" xml:lang="tr-TR">Onun Osmanlı bağlantısı, babasından geliyordu.</span><span class="char-style-override-8" xml:lang="tr-TR"><a class="footnote-link" href="#footnote-225-54" id="footnote-225-54-backlink">54</a></span> <span class="Font-Style84-1" xml:lang="tr-TR">O, gerek pa­yitahttaki, gerekse de Şam’daki Osmanlı erkânı ve dostlarıyla iliş­kisini, mektuplaşmalarını daima sürdürmüştü. Diğer taraftan Os­manlı müceddidi Birgivî’nin ünlü eseri</span> <span class="Font-Style82-1" xml:lang="tr-TR">et-Tarîkatul-Muhammedi-yeye</span> <span class="Font-Style84-1" xml:lang="tr-TR">yazdığı</span> <span class="Font-Style82-1" xml:lang="tr-TR">el-Hadîkatun-Nediyye</span> <span class="Font-Style84-1" xml:lang="tr-TR">adlı kapsamlı şerh, onun Os­manlı ilmiyle sıkı bağlantısını gösterir. Dört eseri Türkçeye çevri­len Nablûsî’nin istanbul kütüphanelerinde bulunan elyazması eser­leri, onun XVIII. yüzyıldan beri Osmanlı çevrelerinde yaygın bir şöhrete sahip olduğunu gösterir. Oyle ki onun islâmî dünyagörü-şünü en iyi anlatan eserlerinden biri</span> <span class="Font-Style82-1" xml:lang="tr-TR">Esrâru’ş-Şerî’a,</span> <span class="Font-Style84-1" xml:lang="tr-TR">XIX. yüzyılın sonuna doğru Sultan Abdülhamid’in isteğiyle istinsah edilmiştir. Ayrıca XIX. asır Suriye’sinin önde gelen âlimi Hüseyin Cisr (1845—1909) de çağdaş islâm düşüncesi açısından önemli eserlerini Sultan Abdülhamid’e nisbet etmiştir. Sultan Abdülhamid ve Os­manlı dostu diğer bir önemli Suriyeli âlim de Yusuf Nebhânî (1849—1932)’dir (Ghazal 2001).</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-54-backlink" id="footnote-225-54">54</a> <span class="Font-Style80-1" xml:lang="tr-TR">Nablûsî’nin babası ismail b. Abdülğanî (1609—1652), muhtemelen ömrü­nün ortalarında Hanefîliği benimsedikten sonra istanbul’a giderek Şeyhülis­lâm Yahya b. Zekeriya’nın maiyetinde Osmanlı medrese usulü tahsil görmüş ve Molla Hüsrev’in</span> <span class="Font-Style83" xml:lang="tr-TR">Dürerul-Hukkâm</span> <span class="Font-Style80-1" xml:lang="tr-TR">adlı ünlü fıkıh eserine de şerh yazmıştı. Daha sonra sık sık istanbul’a seyahatler yaptı. Hatta o esnada da istanbul’da olduğu için oğlunun doğumunda bulunamamıştı. ilk eğitimini babasından alan Nablûsî, sekiz yaşındayken Şam’da bir “Mevlevî semaı”na katılmıştı (Alaaddin 1995: 90—2).</span></p>

      </div>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Tasavvufun modern çağda tebarüzü, Nablûsî örneğinde en iyi görülebilirdi. Külliyatının başlıca seyahatnameler ile tasavvufî eser­lerden oluşması, tasavvufun modern çağda tekrar önem kazanan, aynı anda içe ve dışa doğru fethi hedefleyen aktivizminin somut göstergesiydi. O, Şam, Mısır, Hicaz, Baalbek, Trablus ve istanbul gibi Ortadoğu-islâm dünyasının önemli merkezlerine yaptığı seya­hatleri kitaplaştırdı. Eserlerinin bu kadar geniş bir coğrafyada tu­tulması, belki de bu bölgeleri bizzat tanımış olmasındandı. Tasav­vuf konusundaki teorik çalışmalarının dayandığı ibni ‘Arabî’nin vahdet-i vücud doktrinini şeyhin üvey oğlu Sadreddîn Konevî (?— 1272) vasıtasıyla almıştı.</span></p>

      <p class="Style29" xml:lang="en-US"></p>

      <p class="Style26 para-style-override-96" xml:lang="en-US"><span class="Font-Style84-1" xml:lang="tr-TR">ibni ‘Arabî (1160—1236)’nin, Konevî tarafından adı koyulan vahdet-i vücud doktrininin izah ve tenkidi, ibni Teymiye, ibni Haldun, imâm-ı Rabbânî gibi sonra gelen mücedditlerin ana gün­dem maddelerinden birini oluşturmuştur. imâm-ı Rabbanî (1564— 1624)’nin geliştirdiği “vahdet-i şühud” ile “vahdet-i vücud” anlayış­larını uzlaştırmak ise sonraki mücedditlerin ana işlerinden biri ol­muştur. Dihlevî’ye göre vahdet-i şühud, aslında ibni ‘Arabî’nin doktrinini daha anlaşılır kılmaya yönelik, aynı hakikatin farklı bir ifadesinden başka bir şey değildir (Faruqi 1979: 97—100). Bu bü­tüncül perspektifi benimsediği içindir ki Nablûsî, Kâdiriye ve Nak-şibendiye tarikatlarının ikisine de intisap etmişti.</span></p>

      <p class="Style26 para-style-override-88" xml:lang="en-US"><span class="Font-Style84-1" xml:lang="tr-TR">XIX. asırda medenileşmiş islâmî bölgelerde Batılı kültüre karşı daha sofistike bir cevap vermek zorunda olan Müslüman aydınlar, islâmî düşünce geleneğinin rasyonalistik ekollerine dayanma ihti­yacını hissetti. ilk kuşak islâm modernistleri, XX. asırda giderek kendi geleneklerinden koparak tamamıyla Batı düşüncesine yöne­len Müslüman ulus-devletleri aydınları gibi Batı hayranı değildi. islâm modernizminin öncüleri, temelde islâm düşüncesinin spekü­latif damarını oluşturan kelam ve felsefeye dayandı. Seyyid Ahmed Han, Vehhâbî etkisi altındaki ilk döneminden sonra islâm ile mo­dernliği uzlaştırmaya yönelik fikirlerini Mu’tezile kelamına daya­narak geliştirmeye başladığı için “Yeni-Mu’tezile” olarak adlandı­rıldı (May 1970: 48).</span></p>

      <p class="Style26 para-style-override-43" xml:lang="en-US"><span class="Font-Style84-1" xml:lang="tr-TR">Diğer taraftan bazı araştırmacılar (Troll 1978: 193, 227—8) onu “yeni-filozoflar”</span> <span class="Font-Style82-1" xml:lang="tr-TR">(neo-felâsifa)</span> <span class="Font-Style84-1" xml:lang="tr-TR">olarak tanımlamıştır. Ahmed Han, Müslümanlar olarak Batı’nın kültürel taarruzuna karşı koyabilmek için özellikle kelam ilminde yenilenme ihtiyacına dikkat çekti (Fazlur Rahman 1992: 217). Diğer taraftan Afgânî ve Abduh gibi Mısır modernistleri, ibni Sînâ ve ibni Haldun’a dayanarak bir sos­yal bilimsel düşünce geliştirmeye çalıştılar. Bir bütün olarak Os­manlı âlimleri ise asıl islâm düşüncesi olarak fıkha dayandı. islâm dünyasının çağdaş problemlerinin çözümü açısından fıkıhtaki küllî kaidelerin önemini vurgulayan ismail Hakkı izmirli (1981: 23—5), kelam ilmini islâm düşüncesinin aslî çizgisi olarak fıkıhta temel-lendirdi. Sava Paşa, Ahmed Cevdet, Mustafa Sabri ve Ziya Gökalp gibi Osmanlı düşünürlerinin nisbeten kalıcı başarısı da bu köklü fıkıh geleneğine dayanmalarından ileri geliyordu.</span></p>

      <p class="Style26 para-style-override-33" xml:lang="en-US"><span class="Font-Style84-1" xml:lang="tr-TR">Rouayheb (2006)’in de dikkat çektiği gibi, yaygın çöküş ve dur­gunluk söyleminin aksine, erken modern islâm dünyasında islâmî ilimlerde ciddî bir canlılık gözlenebilirdi. Bu dönemin önde gelen mücedditleri Nablûsî ile Dihlevî yanında, Mağrib’de Muhammed Rudânî (—1683), Yemen’de Muhammed Şevkânî (1760—1834), Mısır’da Hasan Attâr (1766—1835) ve ibrahim Bâcûrî (1783— 1860), Irak’ta Mahmud Alûsî (1802—1854), Suriye’de ibni ‘Âbidîn (1784—1836), Mahmud Hamza, Hüseyin Cisr, Cemâleddîn Kâsı-mî ve Tâhir Cezâirî ve Hindistan’da Murtaza Zebîdî (1732—1791), Muhammed Ali Tehânevî, Sıddık Hasan Han ve Abdülhayy Lek-nevî, önde gelen âlimler olarak ilk elde anılabilir.</span></p>

      <p class="Style26 para-style-override-26" xml:lang="en-US"><span class="Font-Style84-1" xml:lang="tr-TR">Osmanlı’ya bakıldığında ismail Hakkı Bursevî’den sonra XVIII. asırda klasik geleneğin son büyük temsilcisi olarak ismail Gelen-bevî (1730—1790) görülür. Ahmed Cevdet Paşa ve Şeyhülislâm Mustafa Sabri gibi büyük âlimlerin eserlerinde övgüyle andıkları,</span> <span class="Font-Style82-1" xml:lang="tr-TR">Muhakkık-ı Rûm</span> <span class="Font-Style84-1" xml:lang="tr-TR">lakaplı ismail Gelenbevî’nin eserlerinin önemi, islâm dünyasında bugün bile tam anlaşılmış değildir. XIX. asırda ise fıkıh ve hadis alanlarında Ahmed Cevdet, Mehmed Zihni ve Ahmed Ziyaeddîn, tefsir ve kelam alanlarında Abdüllatif Harpûtî, S ırrı Paşa ve Mehmed Fevzî gibi âlimlerin çalışmaları göze çarpar. Ote yandan aynı dönemde</span> <span class="Font-Style82-1" xml:lang="tr-TR">el-Mecâlisul-Irşâdiyye</span> <span class="Font-Style84-1" xml:lang="tr-TR">gibi mütevazı başlıklı Arapça eserleriyle dikkatlerden kaçan, bid’atlere, modernli­ğe açtığı savaşla çağdaş bir Birgivî olarak karşımıza çıkan Oflu Mehmed Emin (1815—1901) gibi isimsiz kahramanlar vardı.</span></p>

      <p class="Style26 para-style-override-24" xml:lang="en-US"><span class="Font-Style84-1" xml:lang="tr-TR">Keza XX. yüzyılın başlarında Arapça yazdığı</span> <span class="Font-Style82-1" xml:lang="tr-TR">el-’Akâidul-Hay-riyye</span> <span class="Font-Style84-1" xml:lang="tr-TR">isimli eseriyle kelam ilmine yeni bir yaklaşım getiren Konyalı Mehmed Vehbi Efendi’nin çabası da pek yankı bulmamıştır. Ayrı­ca Gelenbevî’nin hocası “ayaklı kütüphane” Mehmed Emin gibi XIX. asrın ikinci yarısında belki de bütün islâm dünyasının en büyük âlimi kabul edilen Tikveşli Yusuf Ziyaeddîn (1829—1921), gene asrın allâmesi sayılan istanbullu Ahmed Şakir, Tokatlı Meh-med Şakir, Rizeli Laz Hasan, Dağıstanî-zâde Mehmed Muhyid-dîn, Alasonyalı Ali b. Zeynelabidin, Gümülcineli Ahmed Asım, Çarşambalı Ahmed Hamdi, Eğinli ibrahim Hakkı gibi tedrise yo­ğunlaşarak eser vermedikleri için tabiatıyla fazla tanınmayan büyük âlimler de vardı.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Buna henüz yeterince tanınmayan daha başka birçok âlim ekle­nebilir. Osmanlı’da islâmî ilimler alanlarında Tanzimat ile başla­yan arayış, II. Meşrûtiyet devrinden Cumhuriyete doğru giderek ivme kazandı. Fıkıh, hadis, tefsir ve kelam alanlarında Omer Na-suhi Bilmen, Baban-zâde Ahmed Naim, Elmalılı Mehmed Hamdi ve izmirli ismail Hakkı’nın anıtsal eserleri, imparatorluk ile Cum­huriyeti birbirine bağlayan köprüler oldu. Hem imparatorluklardan ulus-devletlerine geçiş, fetret döneminde, hem de Türkçe yazıldı­ğından dolayı bu eserler, maalesef islâm dünyasında tam karşılığını bulamadı. Hâlbuki çağdaş islâm dünyasında, fıkıh pratiği ve teorisi alanlarında</span> <span class="Font-Style82-1" xml:lang="tr-TR">tecdit</span> <span class="Font-Style84-1" xml:lang="tr-TR">denen islâm düşüncesinin organik yenilenmesi geleneğini başlıca Osmanlı-Türk âlimleri sürdürdü. Ozellikle bu konuda yüzyılın dönemecinde dört Osmanlı âliminin öne çıktığı gözlenebilirdi: Sava Paşa, Ahmed Cevdet, Mustafa Sabri ve Ziya Gökalp.</span></p>

      <p class="Style26 para-style-override-40" xml:lang="en-US"><span class="Font-Style84-1" xml:lang="tr-TR">Sava Paşa, Şâh Veliyyullâh Dihlevî’den sonra, fıkhın pratiğinin arkasında yatan felsefeyi göstermek üzere hikmet-i teşriiye alanına, hem de bir Batı dilinde yazarak, eğilen ilk kişiydi. Telifinde Ah-med Cevdet Paşa’nın başını çektiği</span> <span class="Font-Style82-1" xml:lang="tr-TR">Mecelle</span><span class="Font-Style84-1" xml:lang="tr-TR">’nin esas başarısı ise tabiî hukuka tekabül eden küllî kaideleri derlemesiydi. Şeyhülislâm Mustafa Sabri ise Arapça yazdığı eserlerle kelam ilminde içtihada giderek kader konusunu çağımızda çözümledi. Ziya Gökalp ise islâm dünyasında ilk kez sosyal bilimlere karşılık olarak “içtimaî usûl-i fıkıh” disiplinini geliştirmişti. Sonuç olarak diyebiliriz ki XVIII. den XX. yüzyıla Osmanlı ve islâm dünyasında aslında sa­nıldığından çok daha canlı bir entelektüel faaliyet olduğu için, bu faaliyetin tam tespitinden sonra ancak çağdaş islâm düşüncesinin performansını hakkıyla değerlendirme imkânı doğacaktır.</span></p>

      <p class="Style11-1" xml:lang="en-US"><span class="Font-Style79-1">A. Dinden ideolojiye</span></p>

      <p class="Style15-1 para-style-override-62" xml:lang="en-US"><span class="Font-Style84-1" xml:lang="tr-TR">1856 Islâhât Fermanı’nın getirdiği reformlara Müslüman Osmanlı nüfusun gösterdiği tepki, Avrupa kamuoyunun tedricen Osmanlı ve islâm aleyhine dönmesine yol açtı. 1875—76’da meydana gelen Balkan olayları ise Osmanlı’ya karşı ingiliz kültür savaşının patlak vermesine yol açtı. Böylece Müslüman halk, geleneksel olarak aşa­ğılayıcı bir şekilde “kâfir” olarak algıladığı Avrupalıları şimdi “za­lim” olarak algılamaya başladı, yavaş yavaş zalim Batılılara karşı mazlum Müslüman Doğu’nun direnişi duygusuna ulaştı. Bu kon­jonktürde, mikro tarih perspektifinden incelemelerle halkın hissi­yatı hakkında elimizde yeterli veri olmasa da aydınların yazdıkla­rından bir fikir edinmek mümkündü. Halk, iki dinin ötesinde iki zihniyetin hem sıcak, hem soğuk savaş şeklinde cereyan eden tarihî karşılaşmasının boyutlarını kavramaya başlamıştı. Arkasından ge­len 1877—78 Osmanlı-Rus Harbi, Avrupa karşısındaki kültürel bekâ endişesini fiziksel bekâ endişesine dönüştürdü. Ozellikle Sul­tan Abdülhamid döneminde elele giden modernleşme ve yeniden-meşrûlaştırma arayışı, bu hem fiziksel, hem kültürel bekâ endişe­sinden doğdu.</span></p>

      <p class="Style26 para-style-override-26" xml:lang="en-US"><span class="Font-Style84-1" xml:lang="tr-TR">islâmî değer, kurum ve pratiklerin tedricen sosyal hayattan çe­kilmesi, ufuktaki zorlu bir kültür savaşını haber veriyordu. 1860’la-ra gelindiğinde, ulemâ ile muhafazakâr kesimler, gerçek anlamıyla bir kültür savaşının patlak vermek üzere olduğunu ve bu savaşta kaybeden tarafın kendilerinin olabileceğini anladılar. Bir dünyagö-rüşü ve hayat tarzı olarak islâm’ın tarih sahnesinden çekilmesi sü­reci başlıyordu. Bu noktada islâm ve temsilcileri sessiz kalamazdı; zira islâm dünyasının mevcut maddî zaafı, onun tarihsel ve mede-niyetsel başarısını gölgeleyemezdi. Böylece bir medeniyet olarak islâm’ın kültürel içeriği ön plana çıkarıldı ve bu medeniyetin Batı medeniyetine karşı üstünlüğü vurgulandı (Mardin 1994: 184). Ar­tık amaç, asırlar içinde oluşturulmuş ortak kültürel mirastan moral güç almaktı. Müslümanlar, parlak bir geçmiş özlemiyle güzel bir gelecek hayali arasında salınarak mevcut moral çöküntüyü aşmaya çalışıyorlardı.</span></p>

      <p class="Style26 para-style-override-52" xml:lang="en-US"><span class="Font-Style84-1" xml:lang="tr-TR">XIX. asır islâm dünyasında doruğa çıkan modernleşme, Müslü­manların yaşayış ve inanış tarzını etkilemeye başladı; dinin tedricen hayattan çekilmesi yavaş yavaş ideolojileşmesine yol açtı. “Ol mâ-hîler ki derya içredirler/Derya nedir bilmezler” sözü, din-gelenek ilişkisini en özlü anlatır. Dinin geleneğe dönüşmesiyle, sosyal reali­tenin “sosyal olarak nesnelleştirilmiş bilgiye uydurulması” olarak tanımlanan meşrûlaştırma gerçekleşir ve dine atıf yapan insanlar için artık bilişsel/normatif ayırımı silikleşir. Modernleşme dediği­miz sosyal realitenin köklü değişimi ise, bu büyüyü bozarak, dinin geleneğe dönüşmesiyle silikleşen bilişsel/normatif ayırımını belir-ginleştirerek insanlarda meşrûiyet krizi hissine yol açar. Bu, yukarı­daki vecizeye göre sudan çıkmış balığın denizi dıştan algılamasıyla düştüğü kriz hissine benzetilebilir. J. Moltmann (1965)’nın da dik­</span><span class="Font-Style84-1" xml:lang="tr-TR">kat çektiği ve ingilizcede ikisinin aynı kökten gelmesinin gösterdi­ği gibi,</span> <span class="Font-Style82-1" xml:lang="tr-TR">kriz</span> <span class="Font-Style84-1" xml:lang="tr-TR">ise</span> <span class="Font-Style82-1" xml:lang="tr-TR">kritiğe,</span> <span class="Font-Style84-1" xml:lang="tr-TR">gerek gelenek, gerekse de değişen dünyanın eleştirisine, bu da geleneğin dönüştürülmesine yol açacaktı.</span></p>

      <p class="Style26 para-style-override-58" xml:lang="en-US"><span class="Font-Style84-1" xml:lang="tr-TR">Buna verilecek</span> <span class="Font-Style82-1" xml:lang="tr-TR">ilk</span> <span class="Font-Style84-1" xml:lang="tr-TR">psikolojik tepki, insanların kaybedeceklerini hissettikleri dinin pratiklerine daha sıkı sarılması olarak kendini gösteren muhafazakârlıktır. Genellikle paradoksal olarak görülen modernleşmenin çoğu kez etki/tepki diyalektiğince muhafazakâr­lıkta artışa yol açmasının sebebi budur. Tepkinin şiddeti ise etkile­yen ile etkilenen arasındaki tefavütün derecesine göre değişecektir. Modern dünyaya teması sınırlı Arabistan ve Sudan gibi islâmî böl­gelerde Batı’ya, geçmiş, saf islâm’a dönüş şeklinde tamamıyla retçi bir tepkinin verilmesi bu yüzdendir. Buna karşılık Osmanlı gibi da­ha medenileşmiş bölgelerde modernleşmeye, süregelen islâmî pra­tiklerin vurgulanması şeklinde daha dinamik bir tepki verilecektir.</span></p>

      <p class="Style26 para-style-override-77" xml:lang="en-US"><span class="Font-Style84-1" xml:lang="tr-TR">Bu tepki, halk katında kendiliğinden dindarlık, mülkün bekası uğruna başlattığı modernleşme hareketinin meşrûiyet kaybına yol açacağı endişesine kapılan politik otorite tarafından ise dindarlığa zorlama olarak belirecektir. Modernleşme ve meşrûiyet krizinin başladığı ta Nizam-ı Cedit döneminden itibaren padişah, bir taraf­tan muhtemel dinden uzaklaşma ithamlarını önlemek, diğer taraf­tan da islâm’ın toplumsal moral açısından kaynaştırıcı gücünden yararlanmak için, camilerde toplu namaz kılınmasını, Ramazan orucunun tutulmasını emir, bunlara uymayanlara ceza gibi uygula­malara gidiyordu (Karal 1946: 127; 1988: 198). Bu tür uygulamalar Sultan Abdülhamid döneminde daha da arttı.</span></p>

      <p class="Style26 para-style-override-24" xml:lang="en-US"><span class="Font-Style84-1" xml:lang="tr-TR">Artık islâm, fark edilmeksizin, sorgulanmaksızın organik olarak yaşanan bir şey olmaktan çıkmıştı. Modernleşen bir toplumda ge­lenekselden ve bilişselden ayrışan dinî ve normatif olanın bilincine varılması, islâmî kavramların vurgulanmasına yol açtı. Böylece mo­dernleşmeye verilen</span> <span class="Font-Style82-1" xml:lang="tr-TR">ikinci</span> <span class="Font-Style84-1" xml:lang="tr-TR">tepki türü, popüler ve resmî söylemde dinî ve normatif olanın vurgulanması olarak kendini gösterdi. Mo­dernleşme süreci, islâmî yaşayış gibi duyuş ve düşünüşü de daha “islâmî” ve “görünür” kılmıştı. Modernleşme, kamusallaşma ve siyasallaşma ile karakterize olduğu için ona verilen bütün tepkiler de aslında kendiliğinden siyasallaşma anlamına geliyordu. Orneğin geçmişin aksine birinin Müslüman olduğunu vurgulaması, “islâm, iman, şeriat, takva, adalet” gibi dinî kavramları sıkça telaffuz etme­si, aslında meşrûiyet ve kimliğin kaybı endişesiyle modernleşmeye bir tepkiyi gösteriyordu.</span></p>

      <p class="Style26 para-style-override-42" xml:lang="en-US"><span class="Font-Style84-1" xml:lang="tr-TR">Hatta bizzat “islâm” kavramı aslında modern dünyaya özgü nevzuhur, ideolojik bir anlamla yüklüydü; zira geleneksel dünyada islâm mutlak din sayıldığı için, sadece “din” veya “din-i mübin-i islâm” gibi deyimler kullanılırdı. Diğer taraftan geleneksel kavram ve kurumlar siyasallaşmayla karakterize modernleşme sürecinde yeni, politik anlamlar kazandı. Asırlardır</span> <span class="Font-Style82-1" xml:lang="tr-TR">el-Mülteka</span> <span class="Font-Style84-1" xml:lang="tr-TR">(ibrahim Ha-lebî) gibi eserlerde geleneksel formatıyla uygulanan fıkıh, modern­leşme sürecinde</span> <span class="Font-Style82-1" xml:lang="tr-TR">Mecelle</span> <span class="Font-Style84-1" xml:lang="tr-TR">ile yeni bir kisveye büründü. Sultan Ab-dülhamid döneminde dış şartların da zorlamasıyla hilâfet kurumu yeni bir anlam ve önem kazandı. Aynı kökten türeyen “ümmet ve imam” kavramları gereğince daha önce Yavuz Sultan Selim için doğal bir hedef olarak algılanan “islâm birliği”, şimdi II. Abdülha-mid sayesinde “Panislamizm” şeklinde ideolojik bir görüntü kazan­makta, geleneksel dünyanın “Gazi”si modern dönemde “Halife” olarak sahneye dönmektedir.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Modernleşmeye</span> <span class="Font-Style82-1" xml:lang="tr-TR">üçüncü</span> <span class="Font-Style84-1" xml:lang="tr-TR">tepki türü, aydınlar tarafından dinî ve normatifin vurgulanması ve savunulması olarak beliren</span> <span class="Font-Style82-1" xml:lang="tr-TR">yumuşak ideolojileşme</span> <span class="Font-Style84-1" xml:lang="tr-TR">idi. Halk ve hükümet tarafından dinîye bu kadar vur­gunun, onun dönüştürülmesine yönelik entelektüel bir sancıya, bir gerekçelendirme arayışına, dinin yumuşak ideolojileştirilmesi te­şebbüsüne yol açması mukadderdi. Bu entelektüel misyon ise ay­dınlar için kaçınılmaz bir ahlakî kusuru da beraberinde getirecekti, ancak dönüşümün mantığı keşfedildiğinde bu kusurları bağışlana-bilecekti.</span></p>

      <p class="Style26 para-style-override-24" xml:lang="en-US"><span class="Font-Style84-1" xml:lang="tr-TR">Ozellikle ulemâ dışında Yeni Osmanlılar gibi aydınların, hızla modernleşen bir toplumda meşrûiyet, ihlâs krizi anlamına gelen artan ilim ile amelin ayrışmasına sıradan fertler kadar direnme im­kânları yoktu. Zira onlar, hızla değişen ve hâkim ideolojiler karşı­sında dini kendini savunmak zorunda bırakan bir dünyada kolektif kimliğin kaynağı olarak ilmin/dinin savunulmasını, amel sayesinde ferdî ahlakî kemalin önünde tutacaklardı. Bu, dini entelektüel ola­rak savunma, ideolojileştirme misyonunun, kısaca “hakikat politi-kası”nın kaçınılmaz sonucu ise, ilim/amel, bilgi/ahlak, kısaca öz/ söz ayrışmasının yol açtığı ihlâs</span> <span class="Font-Style82-1" xml:lang="tr-TR">(otantisite)</span> <span class="Font-Style84-1" xml:lang="tr-TR">zaafıydı.</span></p>

      <p class="Style26 para-style-override-41" xml:lang="en-US"></p>

      <p class="Style26 para-style-override-41" xml:lang="en-US"><span class="Font-Style84-1" xml:lang="tr-TR">Bütün dinler, ilmi amele dönüştürerek hikmet-bilgeliğe ulaş­mayı, otantisiteyi başaranların ancak başka insanlara yol gösterebi­leceğini öngörür. “Dolu küpün sesi çıkmaz” sözü, bu durumu en iyi anlatır. Buna göre sözün öze tetabukuyla kalbinin “itmi’nan”a ulaş­ması durumunda bir kişi, kâl yerine, asıl etkili olan hâl diliyle ko­nuşur. Aksi takdirde “boş küp öter” atasözünün belirttiği gibi, özle sözle, ilim ile amelin birbirini tutmadığında kalbin düştüğü “ızdı-rap”, meşrûiyet krizi, konuşmayla dışa vurur. Çağımızın bilge Ka­tolik teologu Max Picard (1888—1965) (1989)’ın duyarlıkla dikkat çektiği gibi konuşma, aslında ahlakî bir arızanın yol açtığı iletişim ihtiyacından kaynaklanır. islâm’da</span> <span class="Font-Style82-1" xml:lang="tr-TR">menkıbeler</span> <span class="Font-Style84-1" xml:lang="tr-TR">adı altındaki biyog­rafilerle özellikle dört mezhebin kurucu imamının hayatlarının ay­rıntılı rivâyeti, ahlakî portrelerinin tam tasviri, entelektüel kalitenin temelinde ahlakî kalitenin yattığı kanaatinden dolayıydı. Bu ba­kımdan geleneksel dünyada çağımızda Mannheim’in geliştirdiği bilgi sosyolojisince düşüncelerin, sosyalin de ötesinde ahlakî arkap-lanını keşfe itina gösterilmişti.</span></p>

      <p class="Style26 para-style-override-26" xml:lang="en-US"><span class="Font-Style84-1" xml:lang="tr-TR">Yeni Osmanlılar tarafından “şeriat isteriz” sloganı, islâm’ın ide-olojileşmesinin sembolü sayılabilir. Zira şeriat geleneksel olarak “istenen” değil, “yaşanan” bir şeydir. Yeni Osmanlıların bu talebi­nin geçmişteki benzer taleplerden farklı bir anlamı vardı; maksat, artık eskiden olduğu gibi şeriatın daha iyi uygulanması değil, sade­ce uygulanması, seküler mevzuatın ithali riskine karşı yürürlükte kalmasıydı (Türköne 1994a: 76). Bu talep, şeriatın giderek hayat­tan çekilmesine paralel olarak islâm’ın ideolojileşme sürecine girdi­ğini göstermektedir.</span></p>

      <p class="Style26 para-style-override-42" xml:lang="en-US"><span class="Font-Style84-1" xml:lang="tr-TR">islâm’ın yumuşak ideoloji olarak işlediği süreçte bu, aydınlara özgü bir “ideolojileşme sendromu” olarak mazur karşılanabilirse de zamanla sıradan fertlere de sirayet ederek ahlakî özünü kaybetmiş bir siyasî, militan din anlayışına yol açacaktı. Bu yüzden Yeni Os­manlıların çağdaşı, belagatli vaazlarıyla ünlü âlim Manastırlı ismail Hakkı, II. Meşrûtiyet döneminde 31 Mart hareketinin “şeriat iste­riz” sloganına tepkisini şu sözlerle dile getirmişti: “Behey şaşkın hainler! Şeriat istenir mi, yoksa işlenir mi? Vâzı-ı şeriat demiş mi bir yerde: Şeriat isteyin!? Var mı böyle âyet, hadis, hey mel’ûn? Şe­riat istenmez, şeriat işlenir” (Aktaran, Kara 1994: 199).</span></p>

      <p class="Style26 para-style-override-25" xml:lang="en-US"></p>

      <p class="Style26 para-style-override-25" xml:lang="en-US"><span class="Font-Style84-1" xml:lang="tr-TR">Böylece XIX. asır islâm dünyasında hakikat politikasının aracı</span> <span class="Font-Style82-1" xml:lang="tr-TR">ideolojinin</span> <span class="Font-Style84-1" xml:lang="tr-TR">varlık sebebini oluşturan kamusal</span> <span class="Font-Style82-1" xml:lang="tr-TR">ahlak/siyaset</span> <span class="Font-Style84-1" xml:lang="tr-TR">ayrışması, aydınlarda bireysel</span> <span class="Font-Style82-1" xml:lang="tr-TR">ilim/amel</span> <span class="Font-Style84-1" xml:lang="tr-TR">ayrışmasına yol açmıştı. Namık Ke­mal’in sözgelimi babasından bile uyarı alacak kadar çok içki içme-si,</span><span class="char-style-override-8" xml:lang="tr-TR"><a class="footnote-link" href="#footnote-225-55" id="footnote-225-55-backlink">55</a></span><span class="Font-Style84-1" xml:lang="tr-TR">Midilli mutasarrıflığı sırasında halkın şikâyetine sebep olan dinî bayram ve namazlara katılmaması, söz konusu ahlakî kusura örnek verilebilir. Benzer ithamlar Afgânî ve Abduh için de sıkça dile getirilmiştir.</span><span class="char-style-override-8" xml:lang="tr-TR"><a class="footnote-link" href="#footnote-225-56" id="footnote-225-56-backlink">56</a></span><span class="Font-Style84-1" xml:lang="tr-TR">Hele bir âlim olduğu halde Abduh’un namaz ve hac gibi en temel dinî vecibeleri ihmali, durumun vahametini gös­teriyordu. islâm’ın ideolojileşme sürecine girdiği bu asırda, islâm’ı yaşamadıkları halde kendilerini onun savunmasına adayan bu ay­dınlarda Batı’da olduğu gibi bilgi kaygısı, bilgelik kaygısının önüne geçmiş, bunlar, adeta “bize değil, savunduğumuz şeye bakın” anla­yışına kaymışlardı. Oysa “Salâh olmadan ıslâh olmaz” sözünün de belirttiği gibi, geleneksel anlayışa göre “düzelme”den “düzeltmek” mümkün değildi.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-55-backlink" id="footnote-225-55">55</a> <span class="Font-Style80-1" xml:lang="tr-TR">Bilgegil 1980: 67, 133, Tansel 1967: II: 442; III/XLVL</span></p>

        <div class="footnote">

          <p class="Basic-Paragraph-1" xml:lang="en-GB"><a class="footnote-anchor" href="#footnote-225-56-backlink" id="footnote-225-56">56</a> <span class="Font-Style80-1" xml:lang="tr-TR">Hüseyin 1986: 69—118, Davudoğlu 1997: 138, Hourani 1993: 141.</span></p>

        </div>

      </div>

      <p class="Style26 para-style-override-23" xml:lang="en-US"><span class="Font-Style84-1" xml:lang="tr-TR">Bu bakımdan çağımızda olduğu gibi en net “(siyasal) islâmcı” tanımı belki de “namaz kılmadığı halde islâmî bir düzeni savunan Müslüman” idi. Zira namaz, islâm’da ahlakî olgunlaşmayı sağlayan temel ibadet olduğundan rahatlıkla</span> <span class="Font-Style82-1" xml:lang="tr-TR">dindar</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">ideolog</span> <span class="Font-Style84-1" xml:lang="tr-TR">arasındaki ayırım noktası alınabilir. ideolojileşme çağında bu tür dinî amelde kusur ise Afgânî ve Abduh gibi Mısır modernistlerinde görüldüğü gibi, bir tür Machiavellici politika anlayışıyla ahlakın da arkaplana itilmesine, “hakikat politikası”, “hakikat ekonomisi”ne yol açacaktı. Kedourie (1966: 2, 6)’nin tespitiyle “numara”</span> <span class="Font-Style82-1" xml:lang="tr-TR">(dissimulation)</span> <span class="Font-Style84-1" xml:lang="tr-TR">veya “hakikat ekonomisi”, baskıcı rejimler altında faaliyet göstermek zorunda olan Afgânî ve Abduh gibi aydınların karakteristiği ol­muştur. Bu yüzden onların eylemleri ile söylemleri veya farklı za­manlardaki söylemleri arasındaki çelişkilerin arkasındaki gerçek ta­vırlarının tespiti, dikkatli bir sosyolojik analizi gerektirmektedir.</span></p>

      <p class="Style26 para-style-override-118" xml:lang="en-US"><span class="Font-Style84-1" xml:lang="tr-TR">Yumuşak ideolojiler, Kalvinizm örneğinde olduğu gibi teoloji­nin modernleşmeyle doğan politik alana cevap vermek üzere dö­nüşmesinden doğmuş, ancak beşerî realitenin bir bütün olarak an­lamlandırılması ihtiyacından dolayı ideolojiler, zamanla Mann­ heimci terminolojiyle Marksizm gibi ütopyalara dönüşmüştü. Aynı şekilde islâm dünyasında da dinin gelenekten tam ayrılmadığı er­ken modernleşme safhasında islâm yumuşak bir ideoloji olarak işlerken daha sonra giderek ulus-devletleri döneminde ütopyaya dönüşecektir. Buna göre islâm’ın bir</span> <span class="Font-Style82-1" xml:lang="tr-TR">ütopya</span> <span class="Font-Style84-1" xml:lang="tr-TR">veya</span> <span class="Font-Style82-1" xml:lang="tr-TR">sert ideoloji</span> <span class="Font-Style84-1" xml:lang="tr-TR">olarak yorumu modernleşmeye</span> <span class="Font-Style82-1" xml:lang="tr-TR">dördüncü</span> <span class="Font-Style84-1" xml:lang="tr-TR">tepki türü olarak görülebilirdi.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Burada islâm’ın yumuşak ve sert ideolojileştirilmesi tarzları ara­sındaki farka ilişkin şöyle bir tespit yapılabilirdi. ideolojileştirmeye vücut veren temel saik,</span> <span class="Font-Style82-1" xml:lang="tr-TR">savunma</span> <span class="Font-Style84-1" xml:lang="tr-TR">idi; bilindiği gibi ideolojinin selefi teoloji de özünde apolojetikten doğmuştu. Ancak islâm dünyasın­da geleneksel teolojiye özgü apolojetik ile modern ideolojiye özgü apolojetik arasında kritik bir fark vardı. Klasik kelamî apolojetiğin amacı, Asr-ı Saadet’ten sonra başlayan islâm’ın evrenselleşmesi sürecinde hızlanan sosyal tabakalaşma ve eşitsizliğin doğurduğu farklı meşrûiyet talepleriyle gündeme gelen şüpheleri gidermekti; kısaca amaç,</span> <span class="Font-Style82-1" xml:lang="tr-TR">teodise</span> <span class="Font-Style84-1" xml:lang="tr-TR">problemi karşısında islâm’ın anlaşılmasını sağ­lamaktı. Oryantalistler, genelde</span> <span class="Font-Style82-1" xml:lang="tr-TR">teodise</span> <span class="Font-Style84-1" xml:lang="tr-TR">probleminin islâm düşün­cesinde Hıristiyanlık’ta olduğu kadar önem taşımadığını iddia et­mişlerdir. Ormsby (1984)’nin Gazâlî örneğinde kısmen gösterdiği gibi, Hıristiyanlığın akıbetinden gerekli dersi alan islâm müceddit-leri bu meseleyi Hıristiyanlık’tan farklı bir şekilde ele alarak usta­lıkla halletmişlerdir.</span></p>

      <p class="Style26 para-style-override-119" xml:lang="en-US"><span class="Font-Style82-1" xml:lang="tr-TR">Teo+dise</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">teo+loji</span> <span class="Font-Style84-1" xml:lang="tr-TR">kavramları arasındaki etimolojik akrabalığın gösterdiği gibi, Paul tarafından Hıristiyanlığın şeriatının tasfiyesi sonucu zamanla teodise problemi, Batı’da bizzat Tanrı’nın spekü­lasyon konusu yapıldığı teslise yol açmıştı. islâm dünyasında da Mu’tezile, teodise problemini gündeme getirerek benzer bir tehli­keli süreci başlatmıştı. Buna karşı bizim gösterdiğimiz gibi (Gen-cer 2011c), sonunda Gazâlî, dört konuda yaptığı kavramsallaştırma ile teodise problemini kökten halletti: Birincisi, hiyerarşik tevhid,</span></p>

      <p class="Style31 para-style-override-120" xml:lang="en-US"><span class="Font-Style84-1" xml:lang="tr-TR">ikincisi, teo-sentrisizmden nomo-sentrisizme geçiş,</span></p>

      <p class="Style31 para-style-override-120" xml:lang="en-US"><span class="Font-Style84-1" xml:lang="tr-TR">Üçüncüsü, karizmatik ümmet,</span></p>

      <p class="Style31" xml:lang="en-US"><span class="Font-Style84-1" xml:lang="tr-TR">Dördüncüsü, araçsal siyaset. Gazâlî, bir taraftan tevhid ile kelamın mahiyet ve işlevlerini ayı­rarak hiyerarşik tevhid anlayışını geliştirmiş, diğer taraftan teodise probleminin alanını “usûl-i din”den “usûl-i fıkh”a kaydırarak bizim nomo-sentrik dediğimiz perspektiften islâmî dünyagörüşünü “hik-met-i teşriiye”ye (şeriatın felsefesi) dayandırarak teodise problemi­ni çözümlemiştir. isfahânî (1980) örneğinde olduğu gibi, klasik literatürde genelde “şeriatın üstünlüklerini anlamaya vesile” türün­den başlıklar taşıyan eserler, teodise probleminden kaynaklanan teo-sentrike karşı nomo-sentrik bir din anlayışıyla islâmî dünyagö-rüşünü anlatmak için yazılmıştı. Yeni Osmanlılar ve bilhassa Na­mık Kemal de modernlik karşısında doğrudan islâm yerine şeriat ve fıkhı savunarak islâm’ın doğrusunu anlatmaya çalışmıştır.</span></p>

      <p class="Style26 para-style-override-23" xml:lang="en-US"><span class="Font-Style84-1" xml:lang="tr-TR">Batı’nın üstünlüğüyle “hakikatlerin çoğulluğu” durumunun or­taya çıktığı modern dünyada islâm’ı anlama ve anlatma tarzı da kritik bir değişim geçirdi. Artık çağdaş ideolojik apolojetiğin ama­cı, son ve mutlak din olarak islâm’ın daha iyi anlaşılmasını sağla­maktan çok, bir dünyagörüşü ve hayat tarzı olarak islâm’ın çağdaş ve ebedî geçerliğini ispatlamaya dönüştü. Apolojetik, bu bakımdan, sert ideolojileştirme yoluyla “kendine ve başkalarına islâm’ın sağ­lam olduğunu kanıtlama çabası” olarak tanımlanabilirdi. islâm’ın sert ideolojileştirilmesi, onun diğer ideolojilere karşı “alternatif bir toplumsal proje olarak formülasyonu” anlamına gelir.</span></p>

      <p class="Style26 para-style-override-65" xml:lang="en-US"><span class="Font-Style84-1" xml:lang="tr-TR">Bunun içindir ki bildiğim kadarıyla klasik dönemde başlığında islâm geçen bir kitap bulmak mümkün değilken modern dönemde “islâm dini, islâm’ın ruhu, islâm dininin ruhu, islâm’a giriş, islâm ideolojisi, islâmî dünyagörüşü, islâm’ın anlamı” gibi başlıklar taşı­yan sayısız kitap bulmak mümkündü. islâm’ın sert ideolojileştiril-mesinin karakteristiği bir yandan bu tür bir sentez, bir yandan da analizdir; “islâm kültürü, islâm medeniyeti, islâm toplumu, islâm bilimi, islâm hukuku, islâm iktisadı, islâm ahlakı, islâm siyaseti, islâm edebiyatı” deyimlerinin gösterdiği gibi. Bütüncül bir din olarak islâm, bu tür seküler bir parçalanma ile modern kültür sava­şında boy göstermeye, en başta parçalanan</span> <span class="Font-Style82-1" xml:lang="tr-TR">fıkıh,</span> <span class="Font-Style84-1" xml:lang="tr-TR">“islâm düşüncesi ve islâm hukuku” olarak modern düşünce ve hukukla başa çıkmaya zorlanmaktadır.</span></p>

      <p class="Style26 para-style-override-52" xml:lang="en-US"><span class="Font-Style84-1" xml:lang="tr-TR">Modern dünyada bu islâm’ın müdafaası çabası, temelde Ernest Renan’ın “islâm mâni’-i terakkîdir” tezine karşı bir antitezi simge­ler. Doğrudan Renan’ın tezine karşı tepkileri ele alan bir çalışma (Cündioğlu 1996), Müslümanlar arasında apolojetik edebiyatın boyutları hakkında fikir vermeye yeter. Bu şekilde Müslümanların adeta islâm tarihinin başına dönerek dinlerini benimsetmeye çalış­ması, Şâtıbî (1997a: 8)’nin duyarlıkla açıkladığı ünlü “garipler” ha­disini akla getirir. Müslümanlar, daha önceden yabancılarla tartış­maya bile gerek duymadıkları inançlarının, bu kez tam aksine, Ba­tılı kültürden aşağı kalmadığını, geri kalmışlıklarında dinlerinin bir suçu olmadığını ispatlama gayretine düşecektir. Bu itibarla çağdaş Müslüman dinî düşüncesinin büyük kısmı bu başlık altında topla­nabilir. Apolojetler anlamaktan çok bayraktarlık yapmaya, izah etmekten çok desteklemeye çalışırlar (Smith 1977: 83). “islâm’ı yaşamak veya anlatmaktan çok, onu Batılıların açtığı yolda savun­makla uğraşan islâmcılar, asıl yapmaları gereken şeylerden sürekli</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">uzak kaldılar” (Kara 1986: XXIV).</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Bu noktada Hıristiyanlığa göre islâm açısından “savunma” kav­ramının ince anlamını vurgulamak gerekir. Müslüman toplumların bizzat varlıklarının tehlikeye düştüğü bir konjonktürde hedef, Hı­ristiyanlığın başına geldiği gibi bir inanç olarak tehlikeye uğraması imkânsız islâm’ın hayatta kalması için mücadele etmek değildi. Zira o dönem Müslüman âlimlerinin çoğunda, bizzat ayetle ilâhî garanti altında olduğu belirtilen Kur’ân-ı Kerim ve dolayısıyla ge­tirdiği dinin</span><span class="char-style-override-8" xml:lang="tr-TR"><a class="footnote-link" href="#footnote-225-57" id="footnote-225-57-backlink">57</a></span> <span class="Font-Style84-1" xml:lang="tr-TR">Hıristiyanlığın başına geldiği gibi bir bozulmaya uğrayarak savunmaya muhtaç hale gelmesinin imkânsız olduğu kanaati hâkimdi. Bu bakımdan Müslümanların savunduğu aslında, bizzat bir din olarak islâm’dan çok ona bağlı kimlikleri ve öz-var-lıkları idi. islâm’ın asla hiçbir şeyden korkusu olmadığını, çağdaş ilimlerin yalnızca dini savunmada kullanılacak yöntemlerin tarzını etkileyebileceğini, asla dinin esas mesele ve amaçlarına etki edeme­yeceğini ve dinin yanlış anlaşılmasındaki kusurun daima inanan öznelere ait olduğunu vurgulayan izmirli (1981: 5)’nin tavrı, bu gerçeğin tipik ifadesidir.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-57-backlink" id="footnote-225-57">57</a> <span class="Font-Style80-1" xml:lang="tr-TR">Cuayyit 1995: 90. islâm ve onun kitabının ilahî koruma altında olduğu şu âyette ifade edilmektedir: “Muhakkak ki zikri biz indirdik ve elbette biz onun koruyucusuyuz” (Hicr/9). Yeni Osmanlılar, özellikle</span> <span class="Font-Style83" xml:lang="tr-TR">şeriat</span><span class="Font-Style82-1" xml:lang="tr-TR">ı</span> <span class="Font-Style80-1" xml:lang="tr-TR">savunurken bu gerçeği sıkça vurgulamışlardır (Sungu 1940: 803, 806).</span></p>

      </div>

      <p class="Style29" xml:lang="en-US"></p>

      <p class="Style26 para-style-override-112" xml:lang="en-US"><span class="Font-Style84-1" xml:lang="tr-TR">Bu konuda çağımızın önde gelen mukayeseli din araştırmacısı Smith (1977: 85—9)’in tespitleri hayatî önem taşır. Ona göre Müs­lümanlarla Batılılar arasındaki yanlış anlamanın temelini oluşturan apolojetiği ne Müslümanlar, ne de Batılı gözlemciler tam olarak anlayabilmişlerdir. Basitçe apolojetiği veri alan birçok Müslüman, alternatif bir yana, alternatif ihtiyacını bile anlamıyor. Buna karşı­lık entelektüel analizi veri alan birçok Batılı ise apolojetik bir yana, Müslümanların apolojetiğe olan ihtiyacını bile anlamaktan uzak bulunuyor. Smith’e göre islâm’ın savunması, ana hatlarıyla üç-katlı yönelişte analiz edilebilir: saldırıya karşı, küfre karşı, Batılılaşmaya karşı. Üçü elbette örtüşür; ayrışmanın tespiti sadece bir yorum me­selesidir. Apolojetler, Batılı eleştirmenlerin özellikle XIX. asırda görülen ve iğneleyici olan Hıristiyanlık, rasyonalizm, liberal ilerle­me ve sair Batılı değerler adına islâm’a doğrudan saldırılarına ce­vap vermeye giriştiler ki Renan müdafaası, bunun en tipik örneğini oluşturuyordu.</span></p>

      <p class="Style26 para-style-override-64" xml:lang="en-US"><span class="Font-Style84-1" xml:lang="tr-TR">Batı’ya karşı islâm’ı savunma çabası, Müslümanlar arasında bir­liğin güçlenmesine vesile oldu. Batı’nın saldırısı, hadisin belirttiği, geleneksel “küfür, tek millettir” anlayışını geri getirerek islâm dü­şüncesi içinde farklıdan çok ortak noktaların öne çıkarılmasına yol açmış, özellikle kelamî tartışmalarda belli bir mezhebe ait “sahîh” islâm anlayışından çok bir bütün olarak islâm öğretisinin savunul­ması eğilimi ağır basmıştır (Ozervarlı 1998: 151). ikincisi, apolo-jetler kendi cemaatleri içinde, özellikle okumuş, genç tabaka için­deki sadakatsizlik eğilimine karşı durmaya çalıştılar.</span></p>

      <p class="Style26 para-style-override-26" xml:lang="en-US"><span class="Font-Style84-1" xml:lang="tr-TR">Müslümanların birliğini zedeleyen heretikler bu kez islâm tari­hinde olduğu marjinal islâmî mezhep ve gruplardan ziyade Batılı­laşmış olanlar idi. Şeyhülislâm Mustafa Sabri’nin eserleri, özellikle</span> <span class="Font-Style82-1" xml:lang="tr-TR">Mevkıfu’l-’Akl</span> <span class="Font-Style84-1" xml:lang="tr-TR">(2007), bu çizginin tipik örneği sayılabilir. Üçüncü­sü, onlar, aynı Müslümanların “Batılılaşma” veya “modernleşme” adı verilen, yeni, gayr-i islâmî, Batılı hayat tarzı ve değerleri be­nimseme eğilimini önleme ihtiyacını hissettiler. Apolojetik düşün­ce tarzı, somut bir ihtiyaçtan kaynaklandığı için işlevsel ve tatmin­kârdır, ancak tepkisel karakterinden dolayı yaratıcı veya dinamik olmaktan uzaktır.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Zira bir özne ancak kendi bünyesi içinde işleyerek yaratıcı ve dinamik olabilir. Bu tespite, durgunlukla karakterize edilen geç islâm düşüncesi için iddia edildiği gibi, antitezden yoksun olarak kendi içine kapanan bir düşüncenin atalete düşmesinin mukadder olduğu itirazı getirilebilirdi. Bu tür itiraz sahipleri, islâm düşünce­sinin yabancı düşünceyle karşılaşmasının geleneksel ve modern tarzları arasındaki kritik farkı gözden kaçırıyordu. islâmî paradig­mayı veri alan Gazâlî ve Râzî gibi klasik islâm âlimleri, zorlu mü­cadele sonucunda hakkından geldikleri yabancı paradigmayı islâmî paradigmanın içinde eritmeyi, felsefeyi kelamın içine almayı başa­rarak</span> <span class="Font-Style82-1" xml:lang="tr-TR">tecdit</span> <span class="Font-Style84-1" xml:lang="tr-TR">yapmışlardı. Oysa Abduh gibi Mısır modernistlerinde-ki vülger eklektisizmde görüleceği gibi modern dönemde tam aksi­ne islâmî paradigma, hâkim Batılı paradigmaya uydurulmaya çalı­şılıyordu. Böylece modern dünyada din, özgül ve organik yapısı bozularak ideolojileşmeye, yabancı bir bünyenin ortaya çıkardığı sanal meselelere karşılık vermeye zorlanmaya başlamıştır.</span></p>

      <p class="Style26 para-style-override-52" xml:lang="en-US"><span class="Font-Style84-1" xml:lang="tr-TR">XIX. asır islâm âlimlerinin, temelde Batı’ya tepkiyle belirlenen entelektüel gündemleri şöyle özetlenebilir:</span></p>

      <p class="Style26 para-style-override-24" xml:lang="en-US"><span class="Font-Style84-1" xml:lang="tr-TR">“islâm dünyası niçin bu hallere düştü, geriledi (inhitat, tereddî ve inkırazın sebepleri); Müslümanlar özellikle maddeten nasıl kal-kınabilir (terakkî); Müslümanları birleştirebilmek (ittihad-ı islâm) için hangi çalışmalar yapılmalıdır; bugün Batı’nın sahip olduğu ve onlarla kalkınmasını sağladığı değerlere (hürriyet, eşitlik, medeni­yet, ilim, fikir hürriyeti, kadın hakları…) islâm sahip midir, nasıl sahiptir, yoksa bunlar yeniden mi kazanılacaktır; ilimle/akılla islâ­miyet arasında çatışma var mı; devlet-din ilişkileri nasıl düzenlene­cektir; islâm’ın korunması gereken, değişmeyecek yönleri nelerdir, batıdan neler alınabilir-alınmalıdır, bu yol nasıl açılabilir (içtihat kapısı)…?” (Kara 1986: XXI)’</span></p>

      <p class="Style26 para-style-override-26" xml:lang="en-US"><span class="Font-Style84-1" xml:lang="tr-TR">Dönemin Müslüman âlimlerinin gündemlerine bakıldığında klasik, mütekerrir birtakım problemlerin yanına bir dizi modern meselenin eklendiği görülür. Bu sebeple onların gündemi, islâm düşüncesinin süreklilik ve değişim derecesi hakkında net fikir verir. “Ulûhiyet, nübüvvet, imamet, mucizeler, âhiret, kader, hüsn ü kubh, sünnetullâh” gibi klasik tartışma konularının yanında, “içti­hat, ibadetlerin felsefesi, dinler felsefesi, medeniyet, bilim, teknik, akıl, ilerleme, hürriyet, tabiî hukuk, insan ve kadın hakları, kölelik, poligami ve insanın kökeni” (evrim teorisi) gibi yepyeni ve bilahare “devlet, ulus, laiklik” gibi modern problemler, çağdaş islâm âlimle­rinin entelektüel gündemlerini sürekli işgal etti.</span></p>

      <p class="Style26 para-style-override-26" xml:lang="en-US"><span class="Font-Style84-1" xml:lang="tr-TR">Diğer taraftan bağlamları değişerek yeniden gündeme gelen klasik problemler de daha ziyade apolojetik bir yaklaşımla, modern Batılı dünyagörüşü bakımından ele alınır oldular. Orneğin ke­lamcıların büyük çoğunluğu âhiret konusunu işlerken cehennem azabının ebedî olmayışı, kader problemini ele alırken de insan hür­riyeti hususunu vurgulamaya özen göstermişlerdir. Bu yaklaşımlar, modern dünyaya özgü “hürriyet ve insan hakları” kavramlarından etkilenmiştir (Ozervarlı 1998: 151). Çalışmamızın odağını oluştu­ran XIX. asırda “laiklik/sekülerizm”, henüz haddizatında bir prob­lem olarak belirmez. Bu noktadaki tartışmalarda tavırlar, daha çok “akıl veya nakil”e yakınlık derecesiyle belirlenmiştir.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Diğer taraftan âlimlerin yaşadıkları coğrafyaya göre entelektüel önceliklerinin değiştiği de görülür. Orneğin Hıristiyan misyonerle-riyle karşılaşmanın etkisiyle apolojetik bir tutuma kayan Seyyid Ahmed Han, daha çok teolojik konulara ağırlık verirken, Tahtâvî, sosyal kalkınma meselesine öncelik verir. Kalkınma yolunda eğiti­min önemini vurgulayan Tahtâvî’ye karşılık Hayreddîn Paşa eği­timden bahsetmez</span><span class="char-style-override-8" xml:lang="tr-TR"><a class="footnote-link" href="#footnote-225-58" id="footnote-225-58-backlink">58</a></span> <span class="Font-Style84-1" xml:lang="tr-TR">Hayreddîn, “iyi yönetim” kaygısıyla siyasî düşünce alanına yönelirken Yeni Osmanlılar, “adalet” gibi değerler ekseninde kültürel-moral bir uyanışı hedefler. Bu farklı kaygılar, örneğin eğitim gibi ortak bir konuya yaklaşımda da farklılığa yol açar. Orneğin Yeni Osmanlılar, eğitime Tahtâvî gibi sosyo-ekono-mik kalkınmadan çok kültürel-moral ıslâh gayesiyle yaklaşırlar.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-58-backlink" id="footnote-225-58">58</a> <span class="Font-Style80-1" xml:lang="tr-TR">iki düşünürün fikirleri arasında mukayese için, Çetin 1999: 124-9.</span></p>

      </div>

      <p class="Style29" xml:lang="en-US"></p>

      <p class="Style26 para-style-override-121" xml:lang="en-US"><span class="Font-Style84-1" xml:lang="tr-TR">Müslüman âlimlerin yeni entelektüel gündemi, en net kelam eserlerinde görülecekti. Gazâlî-sonrası dönemde fıkıh ve usûl-i fıkıh giderek uzmanlaşırken, esas islâm düşüncesi olarak felsefeyle bütünleşen kelâm ilmi öne çıkmıştır. Gazâlî’den sonra pragmatik bir yöneliş kazanan kelam, Hıristiyan teolojisinde olduğu gibi “me­leklerin cinsiyetini” tartışmak yerine somut problemleri çözmeye yönelmiştir. Kelamın bu pragmatizmi, islâm düşüncesinin Batılı kültürel tahaddî karşısında savunmaya çekildiği modern dönemde daha da belirginleşti. Orneğin klasik kelamcılar daha çok inanç tarzındaki kuşku ve bid’atleri sorgularken yeni kelamcılar modern­leşmenin etkisiyle aynı zamanda hayat tarzında ortaya çıkan bid’at-leri de ele almışlar, bu bakımdan kelam ilminin oldukça daralarak teknikleşen içeriğini yeniden genişleterek deyim yerindeyse “ilm-i hâl” esprisine yaklaşmışlardır. Kelam ilmi, böylece imâm-ı A’zam’ın “nefsin leh ve aleyhindeki şeyleri bilmesi” şeklindeki tarif ettiği fıkhın orijinal anlamına dönmüştür.</span></p>

      <p class="Style26 para-style-override-24" xml:lang="en-US"><span class="Font-Style84-1" xml:lang="tr-TR">Hüseyin Cisr (1845—1909)’in</span> <span class="Font-Style82-1" xml:lang="tr-TR">er-Risâletül-Hamîdiyye</span> <span class="Font-Style84-1" xml:lang="tr-TR">(1998) isimli kitabı, XIX. asırda kelamın hemen hemen bütün klasik ve modern konularını kapsayan örnek bir eser olarak görülebilir.</span><span class="char-style-override-8" xml:lang="tr-TR"><a class="footnote-link" href="#footnote-225-59" id="footnote-225-59-backlink">59</a></span> <span class="Font-Style84-1" xml:lang="tr-TR">Muhammed Abduh’un talebesi Muhammed Reşîd Rıza’nın hocası olan Cisr’in 1889 yılı civarında yazılan ve Manastırlı ismail Hakkı tarafından Türkçeye de çevrilen bu eseri, adından da anlaşılacağı gibi Sultan Abdülhamid’e nisbet edilmişti. Cisr’in eserinin farklılı­ğı daha isminde göze çarpmaktadır:</span> <span class="Font-Style82-1" xml:lang="tr-TR">İslâm Diyanetinin Hakikati ve Muhammedî Şeriatın Hakikatine Dair Abdülhamid’e İthaf Edilmiş Risâle.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-59-backlink" id="footnote-225-59">59</a> <span class="Font-Style80-1" xml:lang="tr-TR">Ozervarlı (1998)’nın XIX. asır islâm dünyasında kelam ilmindeki yenilik arayışlarına hasredilmiş doktora tezi, daha çok Türkiye, Mısır ve Hindistan’ dan belli isimler ve eserlerle sınırlı kapsamıyla, Cisr’i olduğu gibi, Osmanlı’ dan da Sırrı Paşa, Mehmed Fevzi, Mehmed Vehbi ve Mustafa Sabri gibi bir­çok önemli ismi es geçmektedir.</span></p>

      </div>

      <p class="Style26 para-style-override-42" xml:lang="en-US"><span class="Font-Style84-1" xml:lang="tr-TR">islâm’ın modern dünyadaki anlamını yeniden keşfetme kaygı­sıyla yazılan eser, bazı oryantalistlerin de gözlemlediği gibi Müslü­man âlimlerin islâm hakkında Batı düşüncesine yönelik değişen tavırları açısından önemlidir (Adams 1968: 177—8). Şâh Veliyyul-lâh Dihlevî ile zirvesine çıkan hikmet-i teşriiye perspektifinden bir bütün olarak islâm’ın ve hükümlerinin anlamını tespit ettikten sonra Cisr, Peygamber-i Zîşan ‘aleyhi’s-salâtü ve’s-selâmın savaşçı­lığı, mucizeleri, çok eşliliği, ümmiliği, akıl ve ruh, insan ve kadın hakları, kölelik, tesettür, poligami gibi islâm hakkındaki hemen hemen bütün çağdaş kuşkuları ele alarak gidermeye çalışır.</span></p>

      <p class="Style29" xml:lang="en-US"></p>

      <p class="Style26 para-style-override-122" xml:lang="en-US"><span class="Font-Style84-1" xml:lang="tr-TR">Cisr, klasik kelam literatürünün temel konularından biri olan nübüvveti, çağımızda “fıkhü’s-sünne” olarak adlandırılan farklı bir perspektiften ele alarak Hz. Peygamber ‘aleyhi’s-salâtü ve’s-selâ-mın tebliğ tarzının sosyolojik yönlerine dikkat çeker. Fıkhın çağdaş dünyada yetersizliği iddialarına şiddetle karşı çıkan Cisr (1998: 166—7), islâm’ın hükümlerinin bu zamanın ve bütün zamanların ihtiyaçlarını karşılamaya mutlak yeterli olduğunu, ancak onun ça­ğın ihtiyaçlarına uyacak yeni, kolay bir tarzda sunulmasının gerekli olduğunu vurgular ve buna örnek olarak zamanın halifesi Sultan</span><span class="Font-Style84-1" xml:lang="tr-TR">Abdülhamid’in talimatıyla hazırlanan</span> <span class="Font-Style82-1" xml:lang="tr-TR">Mecelle-i Ahkâm-ı Adliyye</span><span class="Font-Style84-1" xml:lang="tr-TR">’yi gösterir. Onun önemli özelliklerinden biri de geniş-çaplı entelek­tüel birikimi sayesinde örneğin materyalizmin klasik</span> <span class="Font-Style82-1" xml:lang="tr-TR">milel ve nihal</span> <span class="Font-Style84-1" xml:lang="tr-TR">edebiyatında</span> <span class="Font-Style82-1" xml:lang="tr-TR">dehrilik</span> <span class="Font-Style84-1" xml:lang="tr-TR">olarak anılan geleneksel ve modern versiyon­larını ustalıkla karşılaştırarak tartışabilmesidir.</span></p>

      <p class="Style26 para-style-override-65" xml:lang="en-US"><span class="Font-Style84-1" xml:lang="tr-TR">Orneğin Cisr (1998: 301—48), çağdaş kelamcılar için yepyeni bir konu olan Darwin’in evrim teorisini klasik materyalist düşünce­ye yerleştirerek bir anlamda güneşin altında yeni bir şey olmadığı­nı, modernizm veya ibtida’nın sürekliliğini gösterir (Tafsilat, Zia-dat 1986). Gene bu bağlamda eserinde getirdiği önemli yenilikler­den biri de islâmî öğretileri savunurken klasik dinî, felsefî ve aklî argümanların yanı sıra aynı zamanda çağdaş bilimsel delilleri de genişçe kullanmasıdır. Bu suretle onun islâm düşüncesi kadar mo­dern Batılı düşünceye de gösterdiği vukuf, Lübnan gibi Batılı Hı­ristiyan dünyayla önemli kültürel temas merkezlerinden birinde ye­tişmiş olmasından ileri gelmektedir. Cisr’in böylece XIX. asır is­lâm dünyasında apolojetik edebiyatın tipik örneğini verdiği söyle-nebilir</span><span class="char-style-override-8" xml:lang="tr-TR"><a class="footnote-link" href="#footnote-225-60" id="footnote-225-60-backlink">60</a></span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-60-backlink" id="footnote-225-60">60</a> <span class="Font-Style80-1" xml:lang="tr-TR">Aziz Al-Azmeh (1996: 425—7)’nin tespitine göre, Hüseyin Cisr, Kur’ân’da geçen mucizelerin bilimsel tevili gibi din/ilim ilişkisine odaklanan söz konu­su kitabında, XIX. asır Fransız Katolik apolojetlerinin bilime karşı geliştir­dikleri argümantasyon tarzını Fransa’daki tahsili sırasında öğrenen Francis Fethullah Marrash (1836—73) isimli Suriyeli yazarın Arapça eserini örnek almıştır.</span></p>

      </div>

      <p class="Style29" xml:lang="en-US"></p>

      <p class="Style26 para-style-override-123" xml:lang="en-US"><span class="Font-Style84-1" xml:lang="tr-TR">Son dönem Osmanlı âlimlerinden izmirli ismail Hakkı (1868— 1946)’nın Şeriye Vekâleti Tetkikat ve Telifat-ı islâmiye Heyet-i ilmiyesi’nin programına göre yazarak 1920’den itibaren yayınladığı</span> <span class="Font-Style82-1" xml:lang="tr-TR">Yeni İlm-i Kelâm</span> <span class="Font-Style84-1" xml:lang="tr-TR">adlı eseri de kelam ilminin metodolojisi ve içeriği ve dolayısıyla islâm düşüncesinin uzvî yenilenme potansiyelinin tespiti açısından önem taşır. işlev ve amaçları bakımından kelam ilmini islâmî ilimler hiyerarşisinin tepesine yerleştiren izmirli (1981: 4), onun nihaî amacının “dâreyn saadeti”nin sağlanması olduğunu belirtir. Kelâm ilminin faydası, “(… ) dünyada adaleti, nev’i insaniyenin bekasına medar olan muamelâtı hüsn-i muhafaza ile emr-i ma’aşın dâire-i intizamda cereyanının tanzim etme, âhi-rette küfür ve sû-i itikat üzerine müterettip olan azaptan necât bul­maktır.”</span></p>

      <p class="Normal" xml:lang="en-US"></p>

      <p class="Style26 para-style-override-20" xml:lang="en-US"><span class="Font-Style84-1" xml:lang="tr-TR">izmirli (1981: 5), daha sonra değişen konjonktür gereğince ke­lam ilminin yenilenmesi ihtiyacını vurgular. Ona göre insan fıtratı­na uygun yegâne din olan islâm, bugün maalesef giderek manevî nüfuzunu kaybetmekte, birtakım amillerden dolayı aslî hüviyetini tamamıyla gösterememekte, anlayışı kıt birtakım kişiler tarafından saldırıya uğramakta, inançları hurafeler, hükümleri boş sözler sayıl­maktadır. Dini savunma ve koruma konumunda bulunan ulemâda görülen himmet eksikliği ise buna elim bir ilave teşkil etmektedir. Ona göre bu durumun en önemli sebebi, apaçık dinimizdeki “hi-kem-i bâliğa”nın anlaşılamaması, din muhabbetinin kalplere nüfuz edememesidir. Dolayısıyla bu bunalımın aşılması için dinin tekrar hakkıyla anlaşılmasına, bunun için de kelam ilminin yeni bir tarzda sunulmasına ihtiyaç vardır, ona göre.</span></p>

      <p class="Style26 para-style-override-40" xml:lang="en-US"><span class="Font-Style84-1" xml:lang="tr-TR">Kelamın klasik işlevi “şüpheleri gidermek”tir. Ancak bu şüphe­ler, hiçbir zaman doğrudan dinin özüne yönelemez. Bu noktada temelden “inanmak ya da inanmamak” dışında bir seçenek yoktur. i. H. izmirli’ye göre dine inananlar için, muhtemel sorgulama ala­nı</span> <span class="Font-Style82-1" xml:lang="tr-TR">tedeyyun,</span> <span class="Font-Style84-1" xml:lang="tr-TR">yani dinin beşeri idrak ve pratiğidir. M. Şemseddîn Günaltay ile birlikte “modernist islâmcılar” kategorisinde sayılma­sına (Ülken 1979: 270)karşılık bu şekilde izmirli’nin dinî düşünce­nin yenilenmesi tarzında temelde geleneksel tutumu sürdürmesi, Osmanlı islâm anlayışından dolayıdır.</span></p>

      <p class="Style26 para-style-override-22" xml:lang="en-US"><span class="Font-Style84-1" xml:lang="tr-TR">islâmî akideler, ona göre kökten yok olmaktan mâsûndur; deği­şim ve yenilenmesi de kabil değildir. islâm, beşer tarafından koyu­lan herhangi bir ilmî kânun ile hiçbir surette yıkılamaz. Dinimiz, ona göre, mükemmel olduğundan onda hiçbir şekilde kusur yok­tur, kusur, ancak dinimizi anlamayanlarda, anlatamayanlarda, anla­yıp inat ile cidalde bulunanlardadır. O, ayrıca din, akıl ve bilimin özgül alanlarına işaret ederek, apolojetik tutumla dinin bilimle des­teklenmesi gibi yollara sapmanın yanlışlığını da vurgular.</span></p>

      <p class="Style26 para-style-override-22" xml:lang="en-US"><span class="Font-Style84-1" xml:lang="tr-TR">izmirli (1981: 50—55)’ye göre kelam ilmi, metodu, konusu ve iş­levleri bakımından karşı akımların değişimiyle, asrın gereklerine göre değişir. Onun hedefi, Bâkıllânî ile karakterize</span> <span class="Font-Style82-1" xml:lang="tr-TR">mutekaddimîn</span> <span class="Font-Style84-1" xml:lang="tr-TR">ve Gazâlî ile karakterize</span> <span class="Font-Style82-1" xml:lang="tr-TR">muteahhirin</span> <span class="Font-Style84-1" xml:lang="tr-TR">kelam ilminin ardından üçün­cü devre olarak çağdaş ihtiyaçlar doğrultusunda</span> <span class="Font-Style82-1" xml:lang="tr-TR">muâsırîn</span> <span class="Font-Style84-1" xml:lang="tr-TR">(çağdaş­lar) denebilecek yeni kelam ilmini geliştirmektir. Temelleri ve ga­yeleri açısından geleneği sürdüren kelam ilmi, şimdi özellikle me­</span><span class="Font-Style84-1" xml:lang="tr-TR">tot ve konu bakımından bir yenilenmeye gitmek durumundadır. Eskilerin “usul olmadan vusul olmaz” sözünden anlaşılacağı gibi,</span> <span class="Font-Style82-1" xml:lang="tr-TR">metodoloji</span> <span class="Font-Style84-1" xml:lang="tr-TR">denen güvenilir bilgiye ulaşmanın felsefe ve yöntemi, epistemolojinin temel bahsi sayılmış ve modern dünyagörüşünün temellerini atan Bacon ve Descartes örneklerinde olduğu gibi, kök­lü epistemolojik değişim süreçleri metodolojik bir yenilikle başla­mıştır. i. H. izmirli’ye göre kelam ilminin metodolojik ilkeleri çağın ihtiyacına göre değişecektir. Gerek</span> <span class="Font-Style82-1" xml:lang="tr-TR">mutekaddimîn,</span> <span class="Font-Style84-1" xml:lang="tr-TR">gerekse müteahhirîn kelam ilminde ilkeler farklı olduğu gibi</span> <span class="Font-Style82-1" xml:lang="tr-TR">Yeni İlm-i Kelâm’da</span> <span class="Font-Style84-1" xml:lang="tr-TR">da farklı olacaktır.</span></p>

      <p class="Style26 para-style-override-39" xml:lang="en-US"><span class="Font-Style84-1" xml:lang="tr-TR">Şâh Veliyyullâh Dihlevî (1992: I/22) de empirik bilimlerin ge­liştiği bir dünyada “delillere dayalı bir kelâm ilminin zamanı gel­miştir” diyerek mantığa dayalı klâsik metodolojinin değiştirilmesi gerektiğini savunuyordu. i. H. izmirli de aynı şekilde kitabında, bütün ilimlerde hâkim olan metodolojik ilkeler gereğince skolâstik savunma yerine metodik savunmayı tercih etmiştir. Ona göre yeni kelâm ilminin metodolojisi, bütüncül bir yaklaşımla mütekaddimîn ile müteahhirîninkilerin bir sentezine dayanacaktı.</span> <span class="Font-Style82-1" xml:lang="tr-TR">Mutekaddimîn</span> <span class="Font-Style84-1" xml:lang="tr-TR">kelamının temelde</span> <span class="Font-Style82-1" xml:lang="tr-TR">in’ikâs-ı edille</span><span class="Font-Style84-1" xml:lang="tr-TR">ye dayalı metodolojisi,</span> <span class="Font-Style82-1" xml:lang="tr-TR">muteahhi-rin</span> <span class="Font-Style84-1" xml:lang="tr-TR">kelamında tadil edilmiş, özellikle mantığın seçmeli benimsen­mesiyle felsefî istidlal esas alınmıştı (izmirli 1981: 50—55). Yeni kelam ilmi, argümantasyon tarzında Allah’ın zat, sıfat ve eylemleri hakkında âlemin varlığı ile istidlale dayanan Kur’ân üslubunu esas almıştır. Bu yeni kelam, mütekaddimînin bir dizi öncüle dayalı</span> <span class="Font-Style82-1" xml:lang="tr-TR">in’ikas-ı edille</span> <span class="Font-Style84-1" xml:lang="tr-TR">ilkesi kadar müteahhirînin mantıkî/felsefî istidlalini de kapsamakta, şüpheleri gidermek için duruma göre, mantıkî, fel­sefî ve bilimsel tüm delilleri kullanmaktadır.</span></p>

      <p class="Style26 para-style-override-42" xml:lang="en-US"><span class="Font-Style84-1" xml:lang="tr-TR">Onun hedefi, bu tür bütüncül bir metodolojiyle kelamı anada-mar islâm düşüncesi haline getirmekti. Anadamar islâm düşünce­si,</span> <span class="Font-Style82-1" xml:lang="tr-TR">asleyn</span> <span class="Font-Style84-1" xml:lang="tr-TR">denen din ve fıkıh usullerinin terkibiydi; bunlar bir ara birleşmiş, sonra tekrar ayrışmıştı. izmirli (1981: 23—5), islâm dü­şüncesinin metodolojisine ilişkin girişinde</span> <span class="Font-Style82-1" xml:lang="tr-TR">edille-i erbaa</span> <span class="Font-Style84-1" xml:lang="tr-TR">(dört delil) olarak bilinen “Kitap, sünnet, icma ve kıyas”tan sonra “diğer delil­ler” başlığı altında</span> <span class="Font-Style82-1" xml:lang="tr-TR">Mecelle</span> <span class="Font-Style84-1" xml:lang="tr-TR">tarafından 99 maddede derlenen usûl-i fıkhın geliştirdiği küllî kaideleri 51’e indirerek verir. Ona göre “sosyal kânunlar” sayılabilecek bu kaideler bütün sosyal problemle­rin çözümüne yeterlidir. Namık Kemal’in ardından Ziya Gökalp’ın sosyal bilimlere karşılık olarak geliştirmeye çalıştığı “içtimaî usûl-i fıkıh”ın büyük ölçüde bu kaidelere dayandığı bilinmektedir.</span></p>

      <p class="Style26 para-style-override-24" xml:lang="en-US"><span class="Font-Style84-1" xml:lang="tr-TR">Böylece izmirli, formasyon ve perspektifi bakımından mektep ile medrese, islâmî ile sosyal bilimler, Doğu ile Batı arasında bir köprü olur. Avrupa düşüncesine de vâkıf izmirli, eserinde Alman-larda olduğu gibi islâm düşüncesine tarihî bir yaklaşım benimser; zira islâm düşüncesinin mevcut potansiyeli, ancak bu tür bir tarihî perspektifle anlaşılabilirdi. O, modern düşüncenin temelini oluştu­ran, islâmî terminolojide</span> <span class="Font-Style82-1" xml:lang="tr-TR">milel ve nihal</span> <span class="Font-Style84-1" xml:lang="tr-TR">adını alan fırka ve mezhep­leri “deizm, natüralizm, pozitivizm, agnostisizm, materyalizm” gibi modern düşünce akımlarıyla mukayese ederek islâm düşüncesinin her zaman benzer tahaddîlere cevap verme kabiliyetine sahip oldu­ğunu göstermeye çalışır.</span></p>

      <p class="Style26 para-style-override-24" xml:lang="en-US"><span class="Font-Style84-1" xml:lang="tr-TR">Onun tasarladığı yeni kelam ilmini eserinde fiilen ne derece gerçekleştirebildiği ayrı bir konudur (Ozervarlı 1998: 61). Oncelik-le nübüvvetin işleneceği ikinci bölüm ise sonuç tamamlanmadığı için eseri, eksik ve belki de “insan hakları, kadın hakları, ibadet fel­sefesi, dinler felsefesi” gibi modern problemleri de ele alan Mu-hammed Abduh ve Şiblî Numanî ve keza kelam ilminde kendisi kadar büyük bir âlim Şeyhülislâm Mustafa Sabri’nin eserlerine göre saf teorik kalmıştır. Ancak bu, diğer bir açıdan zaaftan çok kuvvet olarak da görülebilirdi. Zira o, diğer çağdaşı âlimler gibi savunma­dan uzak saf bir ilmî-didaktik, teorik kadar kelamı çağdaş mesele­lere uygulamaktan çok bizzat disiplinin yenilenmesi gibi meta-teorik bir tutum benimsemişti. H. Z. Ülken (1979: 277)’in de vur­guladığı gibi, onun kelam ilminin organik yenilenmesi tarzına yak­laşımı, çağdaş islâm dünyası açısından oldukça önemlidir. Onun apolojetik çabası,</span> <span class="Font-Style82-1" xml:lang="tr-TR">Anglikan Kilisesine Cevap (el-Cevâbü’s-Sedîdfi Beyâni Dîni’t-Tevhîd)</span> <span class="Font-Style84-1" xml:lang="tr-TR">(1923) isimli eserinde bulunabilirdi.</span></p>

      <p class="Style11-1" xml:lang="en-US"><span class="Font-Style79-1">B. islâm Modernizminin Haritası</span></p>

      <p class="Style15-1 para-style-override-124" xml:lang="en-US"><span class="Font-Style84-1" xml:lang="tr-TR">Fundamentalizme karşı genel bir kategori olarak islâm moderniz­mi XIX. dan XX. asra belli başlı sekiz islâmî bölgede gelişmiştir: Osmanlı, Mısır, iran, Hint altkıtası, Suriye, Rusya, Kuzey Afrika ve Güneydoğu Asya. Genel olarak islâm modernizmine ilişkin olanların yanında bu bölgelerle ilgili belli başlı, ingilizce-ağırlıklı çalışmaları şu şekilde verebiliriz:</span></p>

      <p class="Style26 para-style-override-125" xml:lang="en-US"><span class="Font-Style84-1" xml:lang="tr-TR">Genel olarak islâm modernizmi: Abu-Rabi’ (1996), Buheiry (1981), Jadaane (1981), Cragg (1965), Fazlur Rahman (1984), Gibb (1978) [1947], Grunebaum (1962), Hourani (1993) [1962], Khadduri (1970), Khuri (1986), Rosenthal (1965), Sharabi (1970), Siddiqi (1982), Smith (1977) [1957], Wilson (1916).</span></p>

      <p class="Style36 para-style-override-59" xml:lang="en-US"><span class="Font-Style84-1" xml:lang="tr-TR">Osmanlı-Türkiye: Davison (1963), Mardin (1996), Türköne (1994), Kara (1987), Tunaya (1991), Ülken (1979).</span></p>

      <p class="Style36 para-style-override-126" xml:lang="en-US"><span class="Font-Style84-1" xml:lang="tr-TR">Mısır: Adams (1968), Ahmad (1968), Badawi (1978), Kedo-</span></p>

      <p class="Style15-1 para-style-override-15" xml:lang="en-US"><span class="Font-Style84-1" xml:lang="tr-TR">urie (1966), Kerr (1966), Muqbil (1983), Wendell (1972). Abduh</span></p>

      <p class="Style15-1 para-style-override-15" xml:lang="en-US"><span class="Font-Style84-1" xml:lang="tr-TR">hakkında Haq (</span><span class="Font-Style84-1 char-style-override-10" xml:lang="tr-TR">1970),</span> <span class="Font-Style84-1" xml:lang="tr-TR">işcan (1998), Mahcer (2005).</span></p>

      <p class="Style36 para-style-override-127" xml:lang="en-US"><span class="Font-Style84-1" xml:lang="tr-TR">3. iran: Algar (1969, 1973), Bayat (1982), Browne (1910),</span></p>

      <p class="Style15-1 para-style-override-15" xml:lang="en-US"><span class="Font-Style84-1" xml:lang="tr-TR">Enayat (1982), Keddie (1972), Martin (1989), Nashat (1982), Ringer (2001).</span></p>

      <p class="Style36 para-style-override-18" xml:lang="en-US"><span class="Font-Style84-1" xml:lang="tr-TR">Hint altkıtası: Ahmad (1967), Ahmad (1970), Malik (1980), May (1970), Smith (1969) [1946], Khan (2007), Murshid (1995).</span></p>

      <p class="Style36 para-style-override-128" xml:lang="en-US"><span class="Font-Style84-1" xml:lang="tr-TR">Suriye: Commins (1990), Weismann (2001).</span></p>

      <p class="Style36 para-style-override-128" xml:lang="en-US"><span class="Font-Style84-1" xml:lang="tr-TR">Rusya: Kanlıdere (1997), Khalid (1999), Kefeli-Clay (2001),</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">Maraş (2002).</span></p>

      <p class="Style36 para-style-override-18" xml:lang="en-US"><span class="Font-Style84-1" xml:lang="tr-TR">Kuzey Afrika: Brown (1974), es-Savlebî (2010), Merad (1967), Green (1978), Ahmed (2001).</span></p>

      <p class="Style36 para-style-override-128" xml:lang="en-US"><span class="Font-Style84-1" xml:lang="tr-TR">Güneydoğu Asya: Noer (1973), Peacock (1978), Saleh</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">(2001), Abu Bakar (1994).</span></p>

      <p class="Style26 para-style-override-56" xml:lang="en-US"><span class="Font-Style84-1" xml:lang="tr-TR">Kartezyen kurucu akılcılığın ürünü olarak Batı bilimi, modern dönemde düşünce tarihini daha çok bir “büyük teoriler”, “büyük zihinler ve kitaplar” tarihi olarak işlemeye ve bunun sonucunda dü­şünceleri belli filozoflara atfedilen sistemler içinde incelemeye yö­nelmiştir. Bunu oryantalizm yoluyla islâm dünyasına da uygulayan Batılı bilim, Batılı tahaddiye karşı islâm’ın yeniden yorumlanması­na yönelik fikrî arayışları “islâm modernizmi” olarak etiketlendire­rek Mısır’da fikrî faaliyet gösteren Afgânî ve Abduh’a atfetmiştir. Oysa yukarıdaki tablodan anlaşılacağı gibi XIX. yüzyıl islâm dün­yasının tüm merkezlerinde Batılı kültürel taarruza karşı dağınık ve dinamik bir cevap arayışı vardır; kayda değer bir ortaklık kadar çeşitlilik de gösteren bu entelektüel dinamizm ise epistemolojikten çok sosyolojik bir perspektifle ancak tespit edilebilir.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Düşünce/gerçeklik veya bilinç/tabiat ilişkisi, felsefe tarihinin en eski konularından biridir. Felsefe tarihinde idealizm/realizm ku­tuplaşması bakımından ele alına gelen bu konu, bilginin kontrol­den çıktığı çağımızda gündeme gelen “bilgi sosyolojisi” ve “sosyal epistemoloji” disiplinleriyle yeniden önem kazanmış, bilinç ve dü­şüncenin doğası ve işlevine yönelik Kartezyen bakış büyük ölçüde değişmiştir. Marks’ın “altyapı/üstyapı” olarak kavramsallaştırdığı gibi düşünceyi “sosyal varlık”ın ürünü olarak alan çağdaş sosyolojik bilgi ekolü, bir bakıma düşüncenin amacının dünya-kurmak değil, zaten kurulmuş bir dünyada problem-çözmek olduğunu öngören kadim “ontolojik bilgi” anlayışına dönüş yapmıştır. Collins (1998)’ in çalışması, “büyük zihinler” anlayışına dayalı klasik felsefî düşün­ce tarihi yerine sosyolojik düşünce tarihi anlayışına bir örnektir. Problem-çözmeye yönelik düşüncenin sosyolojik-ontolojik karak-terince farklı zaman ve mekânlarda yaşasalar da az-çok ortak kül­türel arkaplanlara ve amaçlara sahip aydınlar, benzer şartlar altında doğan problemlere benzer cevaplar verecektir.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Bunun ilginç bir örneğini Fazlur Rahman (1984: 50) vermiştir. Kitabının “Klasik islâm Modernizmi ve Eğitim” başlıklı bölümüne Osmanlı’da modernleşmeyi başlatan Tanzimat hareketini anlatarak giren Fazlur Rahman, bu harekete tepkiyle doğan Yeni Osmanlılar akımı içinde Ziya Paşa ve Namık Kemal’in özel konumunu belirt­tikten sonra islâm’ın ilme yönelik olumlu tutumunu ve tabiatın serbestçe araştırılmasını teşvikini vurgulayan beş önemli Müslü­man düşünürü zikreder: Hindistan’dan Seyyid Ahmet Han ve Sey-yid Emir Ali, Cemâleddîn Afgânî, Türkiye’den Namık Kemal ve Mısır’dan Muhammed Abduh. Onun dikkat çektiği, Afgânî ve Abduh dışında birbirleriyle tanışıklığı olmayan bu beş düşünürün “tabiat kânunları” gibi ortak bir temaya ilişkin fikirleri arasındaki şaşırtıcı ortaklığın tek açıklaması, düşüncenin sosyolojik-ontolojik karakteridir.</span></p>

      <p class="Style26 para-style-override-21" xml:lang="en-US"><span class="Font-Style84-1" xml:lang="tr-TR">Bu itibarla modern islâm dünyasındaki fikrî değişim sürecini kavramak için yapılacak iş, kronolojik ve sosyolojik bir açıdan dü­şüncelerin gelişimini ve etkileşim tarzlarını, böylece aralarındaki ortaklık ve farklılık noktalarını tespit etmektir. Düşüncenin sosyo­lojik karakterinin bir başka göstergesi de aydınlar tarafından seya­hatler yoluyla kültürel etki kaynağı Avrupa’nın bizzat gözlemiydi. Bu yüzden islâm dünyasında Batı’ya seyahatlerin kronolojisi, kaba­ca islâm modernizminin gelişimini de yansıtır. Ayrıca kabaca dü­şünürlerin yaş sıralaması da bu seyahat ve düşüncelerin kronolojisi­ne uyar.</span></p>

      <p class="Style36 para-style-override-64" xml:lang="en-US"><span class="Font-Style84-1" xml:lang="tr-TR">Rifâ’a Râfi’ Tahtâvî (1801—73) 1826—31 yıllarını kapsayan Paris seyahatiyle bu konuda öncü figür olarak belirir. Mısır’da 1834’te yayınlanan</span> <span class="Font-Style82-1" xml:lang="tr-TR">Tahlîsu’l-İbrîz</span> <span class="Font-Style84-1" xml:lang="tr-TR">adındaki Paris seyahatnamesinin 1839’ da Türkçeye de tercüme edilmesi, islâm dünyasındaki çağdaşlaşma arayışında öncü bir çalışma olarak ilgi gördüğünü göstermektedir. Ancak bir seyahatname olarak tabiatıyla modern Batı medeniyetini izlenimselci bir tarzda tasvir eden bu eser, islâm dünyasının çağ­daşlaşmasına ilişkin teorik ve sistematik bir perspektif sunmaktan uzaktı. Tahtâvî, Mısır’ın ve dolayısıyla islâm dünyasının çağdaşlaş­ması hakkındaki ana teorik eseri</span> <span class="Font-Style82-1" xml:lang="tr-TR">Menâhicul-Elbâbi’l-Mısriyyeyi</span> <span class="Font-Style84-1" xml:lang="tr-TR">daha sonra 1869’da yayınladı.</span></p>

      <p class="Style36 para-style-override-22" xml:lang="en-US"><span class="Font-Style84-1" xml:lang="tr-TR">Tahtâvî’nin ardından XIX. asır islâm dünyasında, Batı’ya karşı fikrî yenilenme arayışında öne çıkan Müslüman aydın olarak Hint­li Seyyid Ahmed Han (1817—1898)’ı görüyoruz. Ahmed Han, daha henüz 1857’deki Hint isyanından önce bazı ingiliz dostları­nın teşvikiyle kelama yeni bir yaklaşımı amaçlayan ön çalışmalar yapmıştı. Onun asıl modernistik çalışmaları ise 1869—70 yıllarında ingiltere’de kaldıktan sonra başlamıştı (Fazlur Rahman 1984: 50). Onun çağdaş islâm dünyasında bu modernizm öncülüğünün so­mut tarihî sebepleri vardı.</span> <span class="Font-Style82-1" xml:lang="tr-TR">Birincisi</span> <span class="Font-Style84-1" xml:lang="tr-TR">Hindistan, ingiliz işgaliyle doğ­rudan Batılı sömürgeciliğe uğramış ilk islâmî ülke idi.</span> <span class="Font-Style82-1" xml:lang="tr-TR">İkincisi</span> <span class="Font-Style84-1" xml:lang="tr-TR">bu bölge, Doğu ve Uzakdoğu din ve kültürlerine yakın konumundan dolayı tarih boyunca senkretizmlere, modernist düşünceye açık olmuştu.</span> <span class="Font-Style82-1" xml:lang="tr-TR">Üçüncüsü,</span> <span class="Font-Style84-1" xml:lang="tr-TR">bu trende tepki olarak oluşan güçlü bir islâm gelenek sayesinde bu coğrafyada imâm-ı Rabbânî ve Şâh Veliyyul-lâh Dihlevî gibi büyük mücedditler çıkmıştı. Sir Seyyid Ahmed Han’ın düşüncesi bu tür güçlü, zıt etki kaynaklarından beslenerek şekillenmişti.</span></p>

      <p class="Style36 para-style-override-52" xml:lang="en-US"><span class="Font-Style84-1" xml:lang="tr-TR">XIX. asırda islâmî fikrî arayış sürecinde üçüncü ana figür olarak karşımıza Tunuslu Hayreddîn (1821—90) çıkmaktadır. 1853—57 yılları arasında bulunduğu Fransa’da Avrupa kültürünü yakından tanıyan Hayreddîn, daha sonra bu gözlemlerini entelektüel biriki­miyle birleştirerek 1868 [1986]’de çıkan ünlü kitabı</span> <span class="Font-Style82-1" xml:lang="tr-TR">Akvemü’l-Me-sâlik’e</span> <span class="Font-Style84-1" xml:lang="tr-TR">dönüştürdü. Eser, Mısır başta olmak üzere islâm-Arap dün­yasında ciddî bir ilgiyle karşılandı</span><span class="char-style-override-8" xml:lang="tr-TR"><a class="footnote-link" href="#footnote-225-61" id="footnote-225-61-backlink">61</a></span> <span class="Font-Style84-1" xml:lang="tr-TR">islâm dünyasında ortak dil Arapça sayesinde adı geçen düşünürler arasında sıkı bir etkileşim olması doğaldı. Orneğin Tunuslu (1986: 199), Fransız kültürün­den bahsederken Tahtâvî’nin Paris seyahatnamesine şu olumlu sözlerle atıf yapar: “Bu anılan ilim ve sanatların ayrıntılarını öğren­mek isteyenler, Mısır âlimlerinden parlak âlim Şeyh Rifâ’a’nın</span> <span class="Font-Style82-1" xml:lang="tr-TR">Tahlîsü’l-İbrîz ilâ Telhîsi Paris</span> <span class="Font-Style84-1" xml:lang="tr-TR">isimli seyahatnamesinin üçüncü baş­lığının on üçüncü bölümüne baksın. O, eserinde medeniyetin bay­raktarlığını yapan Fransız ulusunun idaresinin sırlarını ustalıkla keşfetmiştir.”</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-61-backlink" id="footnote-225-61">61</a> <span class="Font-Style80-1" xml:lang="tr-TR">iskenderiye’den bir kitapçı Hayreddîn’in kitabından 50 adet sipariş vermiş­ti (Krieken’den Çetin 1999: 138).</span></p>

      </div>

      <p class="Style36 para-style-override-22" xml:lang="en-US"><span class="Font-Style84-1" xml:lang="tr-TR">Diğer taraftan Hüseyin Paşa, 1868 sonlarında Kahire’de bulun­duğu sırada Tahtâvî ile</span> <span class="Font-Style82-1" xml:lang="tr-TR">Akvemü’l-Mesâlik</span> <span class="Font-Style84-1" xml:lang="tr-TR">üzerine görüşmüştü. Tahtâvî’nin eser hakkındaki kanaatleri genelde olumluydu (Krie-ken’den Çetin 1999: 138). Tahtâvî, ana teorik eseri</span> <span class="Font-Style82-1" xml:lang="tr-TR">Menâhicül-Elbâbi’l-Mısriyye</span><span class="Font-Style84-1" xml:lang="tr-TR">’yi,</span> <span class="Font-Style82-1" xml:lang="tr-TR">Akvemü’l-Mesâlik</span><span class="Font-Style84-1" xml:lang="tr-TR">’in yayınından bir yıl sonra 1869’da yayınladı. Hayreddîn’in çalışması, Yeni Osmanlı hareketi­nin başlangıcıyla aşağı yukarı eşzamanlıdır. Ancak Hayreddîn, te­melde modern bir siyasetnâme sayılabilecek, islâm dünyasında çağdaşlaşma konusundaki ilk sistematik teşebbüsü simgeleyen bu eseriyle bütün islâm dünyasını olduğu kadar Ali Süavi gibi Yeni Osmanlı aydınlarını da hayli etkilemiştir.</span></p>

      <p class="Style35" xml:lang="en-US"></p>

      <p class="Style36 para-style-override-69" xml:lang="en-US"><span class="Font-Style84-1" xml:lang="tr-TR">Tahtâvî ve Hayreddîn, Hourani (1993)’de olduğu gibi Batılı li­teratürde 1880’lerden itibaren gelişimi Mısır’da Cemâleddîn Afgâ-nî ve Muhammed Abduh’a atfedilen islâm modernizminin haber­cileri olarak alınmış, islâm modernizmi, ulus-devletleri döneminde islâm dünyasının merkezine geçten Mısır’dan islâm dünyasının geri kalan kısmına yayılmış gösterilmiştir. Oysa Mısır’ı islâm mo-dernizminin “dağıtım merkezî”, diğer düşünce merkezlerini Mısır islâm modernizminin dalları, uzantı veya varyantları olarak gör­mek bir kurgudan başka bir şey değildir. Yukarıda anılan sekiz merkezle ilgili yapılan araştırmalar arttıkça bu gerçek daha iyi gö­rülmektedir.</span></p>

      <p class="Style36 para-style-override-21" xml:lang="en-US"><span class="Font-Style84-1" xml:lang="tr-TR">Mukayeseli bir perspektiften islâm modernizminin gerçek de­ğerlendirmesi için alınacak üç ölçüt kanaatimizce “entelektüel kı­dem, orijinalite ve etkinlik” olacaktır; sadece kıdem ölçütünün de­ğerlendirmeye yetmeyeceği tabiidir. Kronolojik açıdan bakıldığın­da Tahtâvî ve Ahmed Han’ın 1830’lar ve 1850’lere kadar geri git­tiği görülen eserleri, henüz olgunlaşmamış, ön-çalışmalar olarak belirir. Hâlbuki 1865’te fikrî faaliyetlerine başlayan Yeni Osmanlı­lar, aşağı yukarı 1875’e kadarki on yıllık bir dönemde düşüncelerini olgunlaştırmışlardı. Hatta entelektüel bir hareket olarak Yeni Os­manlıların ömrü, Şinasî’nin</span> <span class="Font-Style82-1" xml:lang="tr-TR">Tasvîr-i Efkâr</span><span class="Font-Style84-1" xml:lang="tr-TR">’ın başyazarlığını Namık Kemal’e bırakarak Avrupa’ya gittiği 1865 yılından Kemal’in Avru­pa’dan ülkeye döndüğü 1870 yılına kadarki beş yıllık süreyle sınır­landırılabilirdi (Bilgegil 1976). Cemâleddîn Afgânî ise 1870’te istanbul’da Dârülfünûn’da yaptığı açılış konuşmasında ilk moder-nistik fikirlerini ifade etmişti. XIX. asır islâm dünyasında modern­leşmenin üç önemli merkezî Osmanlı, Mısır ve Tunus ile Hindis­tan’da asıl teorik çalışmalar eşzamanlı olarak 1860’ların sonlarında yayınlanmıştır.</span></p>

      <p class="Style36 para-style-override-40" xml:lang="en-US"><span class="Font-Style84-1" xml:lang="tr-TR">Bu bakımdan XIX. asır islâm dünyasının genel konjonktürü bakımından Müslüman ülkelerdeki fikrî gelişimin, belli dönemlere ayrılabilecek az-çok ortak bir seyir izlediğini saptamak mümkün­dür. islâm dünyasında kabaca 1865—1885 yıllarıyla sınırlandırılabi­lecek dönem, Yeni Osmanlılarınki gibi, temelde otokratik mo­dernleşmeye tepkiyle başlayan bir “ön-ideolojileşme” dönemi ola­rak görülebilirdi. Tarihin ağır aktığı dönemlerde bir nefeslik anı oluşturan yirmi yıla tarihin hızlandığı dönemlerde büyük değişim­ler sığabilirdi.</span></p>

      <p class="Style36 para-style-override-21" xml:lang="en-US"><span class="Font-Style84-1" xml:lang="tr-TR">Modernleşme süreci ilerledikçe görünüşte paradoksal sonuçlar verdi. Devleti daha da güçlendirmeye yarayan reformlar, genel ola­rak islâm dünyasının içinde bulunduğu durumun aciliyetinin de et­kisiyle mutlakıyetin artışına yol açtı; bu kriz ise “şerr” kadar “hayr”a vesile oldu. Bu süreçte bir taraftan modernleşme ve dolayısıyla meşrûiyet krizinin daha da derinleşmesi, diğer taraftan siyasî mu­halefet imkânlarının kısıtlanması, fikrî-ideolojik gelişimin önünü açtı; aydınlarda entelektüel sorgulama ve ideolojik gerekçelendirme ile muhalefetten tedaviye, antitezden teze veya ön-ideolojileşme-den tam-ideolojileşmeye geçiş arayışına yol açtı.</span></p>

      <p class="Style36 para-style-override-21" xml:lang="en-US"><span class="Font-Style84-1" xml:lang="tr-TR">Osmanlı’da Sultan Abdülhamid döneminde aydın despotik mo­dernleşmenin getirdiği depolitizasyonla seçkinlerin siyasî muhale­fet imkânlarının kısıtlanması, soğukkanlı düşünmeye fırsat vererek ideolojik olgunlaşmaya zemin hazırladı. Gene yirmi yıllık bir dö­nem belirlenecek olursa yüzyıl dönemecindeki 1885—1905 yılları, özelde Osmanlı ve Mısır, genelde islâm dünyasında “ara-ideoloji-leşme” dönemi olarak alınabilirdi. Mısır’da 1882’de ingiliz işgaliyle başlayan bu arayış, “islâm modernizmi” olarak adlandırılan fikir akımına vücut verdi. Osmanlı’da ise bu yıllar, 1908—18 arası II. Meşrûtiyet döneminde sahneye çıkacak rakip ideolojik akımların hazırlık dönemi olmuştur. Bu dönemde ulus-devletine evrim süre­cinde islâm, “sivil din” olarak önce milliyetçiliği besleyecek yumu­şak bir ideolojiye dönüştürülecek, ardından gelecek ulus-devletinde bu dinî milliyetçiliğin yerini seküler milliyetçiliğe bırakmasıyla islâm da ütopya olarak sert bir ideoloji haline gelecekti. Orneğin Türkiye’de Ziya Gökalp’ın ulus-devleti ideologu olarak işlediği bu üçüncü dönemi de 1905—1925 yıllarıyla sınırlandırmak mümkündü.</span></p>

      <p class="Style36 para-style-override-22" xml:lang="en-US"><span class="Font-Style84-1" xml:lang="tr-TR">Bu, tarihin hızlandığı oldukça sancılı sürecin aşamalarının ken­dine özgü açmazları vardı. On-ideolojileşme döneminin zaaflarını Yeni Osmanlılar örneğinde görmek mümkündü. Aslında farklı mizaç ve ideallere sahip aydınları “Yeni Osmanlılar” adıyla bir ara­ya getiren ortak payda, XIX. asırda Tanzimat bürokrasisinin şah­sında meşrûiyet krizine yol açan Osmanlı modernleşme hareketine muhalefetti. Bu sebeple onlarda da bütün muhalefet hareketlerine özgü zaaflar görülebilirdi.</span> <span class="Font-Style82-1" xml:lang="tr-TR">Birincisi,</span> <span class="Font-Style84-1" xml:lang="tr-TR">antitetik ittifaktan tetik ittifaka geçiş kolay değildi, despotizme karşı birleşmeye karşılık iş, kurula­cak toplum tasarılarına gelince yollar ayrışabiliyordu.</span></p>

      <p class="Style36 para-style-override-22" xml:lang="en-US"><span class="Font-Style82-1" xml:lang="tr-TR">İkincisi,</span> <span class="Font-Style84-1" xml:lang="tr-TR">“yumuşak veya ön-ideoloji” dediğimiz, aslında Doğu ve Batı’da John Locke ve Namık Kemal ile temsil edilen, orijinal an­lamda liberalizmin özel adını oluşturduğu gelenekselciliktir. Bir taraftan söylemindeki sofistikasyon, diğer taraftan paradigması ile yöntemi arasındaki ihtilâfla temayüz eden ideolojik olarak geçişsel karakteri, gelenekselciliğin çoğu kez yanlış değerlendirilmesine yol açmıştır; özellikle Namık Kemal ve Ali Süavi örneklerinde görül­düğü gibi. Niyazi Berkes (1985: 157, 176)’in de belirttiği gibi,</span><span class="Font-Style84-1" xml:lang="tr-TR">Cumhuriyet döneminde Kemal hakkında liberal, muhafazakâr, hatta sosyalist olduğu şeklinde birçok çelişkili değerlendirme yapıl­mıştır. Bu kargaşa, yapacağımız ayırımla diskörsif modernizmin stilistik türü olarak gelenekselciliğin birden fazla tarafı ikna için başvurduğu, bazen çelişkili görünen sofistike söylemi yanında, pa­radigma bakımından kadim, yöntem bakımından sol-devrimci yö­nelişine nüfuz aczinden kaynaklanır. Onun temelde şer’î paradig­maya bağlılığı, Şerif Mardin’in 1962 (1996) ‘deki çalışmasıyla orta­ya koyulmuştur. Oysa ara-ideolojileşme döneminde Mısır’da Mu-hammed Abduh’un temsil ettiği islâm modernistleri, paradigmatik çelişkilere düşeceklerdi.</span></p>

      <p class="Style36 para-style-override-24" xml:lang="en-US"><span class="Font-Style84-1" xml:lang="tr-TR">Bu bakımdan ulusal-üstü devletler çağında Yeni Osmanlılar’ın geliştirdiği “gelenekselcilik” denen yumuşak ideoloji, ulus-devletle-ri çağında “Türkçülük, Batıcılık, islâmcılık” gibi sert ideolojilere dönüşecektir. Yeni Osmanlılar içinde Şinasî, aydının alışılagelmiş tanımına uygun olarak seküler ve evrenselci bir kimlik ortaya ko­yarken, Namık Kemal, eleştirel bir tutumla şeriatın müdafaasına soyunmuştur. Buna göre Şinasî, II. Meşrûtiyet döneminde boy atacak Batıcılık, Namık Kemal islâmcılık, her kalıba sokulan Ali Süavi ise Türkçülük akımının öncüsü olarak görülmüştür. Kolektif bir muhalefet hareketi olarak gelişen Yeni Osmanlılar içinde islâ-mî ve Batılı kültüre eşdeğer vukufla inkişaf eden dehası sayesinde teorisyen olarak Namık Kemal öne çıkmıştır. Bu yüzden tasrih edilmedikçe kitap boyunca kullanılan “Yeni Osmanlılar” tabiriyle hareketin en olgun ve üretken düşünürü olarak Namık Kemal kasd edilmiş, gerektiği yerlerde Şinasî, Süavi ve Ziya’nın düşüncelerine atıf yapılmıştır.</span></p>

      <p class="Style36 para-style-override-64" xml:lang="en-US"><span class="Font-Style84-1" xml:lang="tr-TR">Modern dönem islâm düşüncesinin değişim süreci hakkında yaptığımız bu genel dönemlendirmeye göre Mısır islâm moderniz­minin Osmanlı’da esas tekabül ettiği II. Meşrûtiyet dönemi islâm-cı akımla karşılaştırılması daha uygun görülebilirdi. Ancak biz baş­lıca üç sebepten özellikle Yeni Osmanlılar ile karşılaştırmayı tercih ettik.</span> <span class="Font-Style82-1" xml:lang="tr-TR">Birincisi,</span> <span class="Font-Style84-1" xml:lang="tr-TR">çalışmamızın karakteri, tarihselden çok sosyolojik­tir; amacımız bir düşünce akımını tasvirden XIX.-XX. asır islâm düşüncesindeki kritik paradigmatik değişimin izini sürmektir. Bu açıdan Yeni Osmanlılar’ın</span> <span class="Font-Style82-1" xml:lang="tr-TR">tradisyonalizmi</span> <span class="Font-Style84-1" xml:lang="tr-TR">ile Mısırlı aydınların</span> <span class="Font-Style82-1" xml:lang="tr-TR">modernizmini</span> <span class="Font-Style84-1" xml:lang="tr-TR">karşılaştırmak elzemdir.</span> <span class="Font-Style82-1" xml:lang="tr-TR">İkincisi,</span> <span class="Font-Style84-1" xml:lang="tr-TR">Mısır islâm moder­nizminin lideri Muhammed Abduh gibi, II. Meşrûtiyet dönemi islâmcı akımının başını çekenler de Said Halim Paşa dışında kalan ulemâdır. Oysa Yeni Osmanlılar, “ulemâ” değil, bugünkü anlamda aydınlara tekabül eden “üdebâ”dır. Dolayısıyla Osmanlı üdebâsının Mısır ulemâsı ile mukayesesi, özelde Osmanlı, genelde islâm dü­şüncesinin potansiyelini daha iyi görmeye yarayacaktır.</span></p>

      <p class="Style36 para-style-override-21" xml:lang="en-US"><span class="Font-Style84-1" xml:lang="tr-TR">Nitekim Fazlur Rahman (1984: 51) XIX. asırda birbirlerinden habersiz olarak belli bir konuda şaşırtıcı derecede benzer düşünen beş Müslüman ülkeden düşünür arasında Namık Kemal’i en “orto­doks Müslüman aydın” olarak değerlendirir. Muhammed Abduh gibi bir</span> <span class="Font-Style82-1" xml:lang="tr-TR">âlimin</span> <span class="Font-Style84-1" xml:lang="tr-TR">sonunda temel islâmî paradigmadan koparken Na­mık Kemal gibi bir</span> <span class="Font-Style82-1" xml:lang="tr-TR">aydının</span> <span class="Font-Style84-1" xml:lang="tr-TR">bu paradigmaya bağlı kalması, onun kişisel meziyetinin ötesinde dayandığı Osmanlı islâm yorumunun gücünün göstergesi sayılabilir.</span></p>

      <p class="Style36 para-style-override-40" xml:lang="en-US"><span class="Font-Style82-1" xml:lang="tr-TR">Üçüncüsü,</span> <span class="Font-Style84-1" xml:lang="tr-TR">gerek Mısır islâm modernizmi, gerekse de II. Meş­rûtiyet islâmcılığının kaynağını oluşturan XIX. asır Osmanlı dü­şüncesinin orijinallik ve öncülüğünü göstermektir. Çalışmamız ilerledikçe fark ettiğimiz ilginç olgulardan biri de Mısır aydınları­nın Osmanlı dünyasından, özellikle Abduh’un Namık Kemal’den az veya çok etkilenmiş olduğudur. ihsanoğlu (2006)’nun kapsamlı ve ayrıca Strauss (2002)’un çalışmasının apaçık ortaya koyduğu gibi, o dönemde iki ülke arasında bugün sanıldığından çok daha fazla etkileşim vardı.</span></p>

      <p class="Style36 para-style-override-21" xml:lang="en-US"><span class="Font-Style84-1" xml:lang="tr-TR">Abduh (1980: III/17)’un yazılarında, Cevdet Paşa ve</span> <span class="Font-Style82-1" xml:lang="tr-TR">Miyâr-ı Sedâd</span> <span class="Font-Style84-1" xml:lang="tr-TR">adlı eserine olduğu gibi, Osmanlı fikir hayatını yakından izlediğini gösteren atıflar vardır. Ele aldıkları konular itibariyle Ke­mal, Abduh’a en az on sene takaddüm etmektedir. Orneğin onun 1881’de ele aldığı konuları Kemal, 1871’lerde ele almıştır. Namık Kemal’in yazılarını örneğin Tahtâvî eşzamanlı olarak izleme imkâ­nına sahip olduğu halde Abduh, daha sonra bunları Mısır’daki ko­leksiyonlarından izlemiş olabilir. Bizzat Türkçe bilmese bile Ab-duh’un o zaman Mısır’da ve bu arada etrafında hayli Türk ve Türkçe bilen Arap sayesinde Kemal’in yayınlarını mütalaası müm­kündür.</span></p>

      <p class="Style36 para-style-override-33" xml:lang="en-US"><span class="Font-Style84-1" xml:lang="tr-TR">Orneğin Namık Kemal’in Eylül 1868’de</span> <span class="Font-Style82-1" xml:lang="tr-TR">Hürriyet’de</span> <span class="Font-Style84-1" xml:lang="tr-TR">yayınlanan “Usûl-i Meşveret Hakkında Mektuplar” başlıklı sekiz mektupluk makale dizisiyle Abduh’un 1880’de</span> <span class="Font-Style82-1" xml:lang="tr-TR">el-Vekâ’iu’l-Mısriyye’</span><span class="Font-Style84-1" xml:lang="tr-TR">de yazdığı fıkıh açısından anayasalcılığın meziyetlerini dile getirdiği yazısı arasında ilginç benzerlikler vardır. Keza</span> <span class="Font-Style82-1" xml:lang="tr-TR">el-Vekâ’iu’l-Mısriye</span><span class="Font-Style84-1" xml:lang="tr-TR">’nin</span></p>

      <p class="Style15-1 para-style-override-23" xml:lang="en-US"><span class="Font-Style84-1" xml:lang="tr-TR">başyazarı olarak Abduh (1980: II/40—48)’un 1881’de çıkan “et-</span><span class="Font-Style84-1" xml:lang="tr-TR">Temeddün” (Medeniyet) ve “Müntedeyâtüne’l-’Umûmiyye ve Ahâdîsihâ” (Genel Kulüplerimiz ve Konuşmaları) başlıklı yazıları</span></p>

      <p class="Style15-1 para-style-override-23" xml:lang="en-US"><span class="Font-Style84-1" xml:lang="tr-TR">ile Namık Kemal (2005: 212—20)’in 1872’de</span> <span class="Font-Style82-1" xml:lang="tr-TR">İbret</span><span class="Font-Style84-1" xml:lang="tr-TR">’de çıkan “Te-</span></p>

      <p class="Style15-1" xml:lang="en-US"><span class="Font-Style84-1" xml:lang="tr-TR">rakkî” başlıklı yazısı arasında dikkate değer benzerlik vardır. Ke­mal, ilgili yazısında Londra örneğinde çağdaş Avrupa medeniyeti­nin tasvirini yapar. Abduh ise aynı şekilde bizzat görmediği halde “gazetelerin aktardığı”na dayanarak Kemal’inkine oldukça benzer şekilde Avrupa medeniyetini tasvir eder. Onun yararlandığı gazete­ler ise büyük ihtimalle, Kemal’in yazdığı basındır. Bu sebeple Ab-duh’un genelde Osmanlı dünyasından ve özelde Namık Kemal’den ne derece etkilendiğinin tespiti, kapsamlı, müstakil çalışmalara muhtaçtır.</span></p>

      <p class="Style36 para-style-override-24" xml:lang="en-US"><span class="Font-Style84-1" xml:lang="tr-TR">Çalışmamızda XIX. asır islâm dünyasının modernleşmesi süre­cinin incelenmesinde Osmanlı, islâm dünyasının, Mısır ise Arap dünyasının merkezî olarak mukayese edilmiştir. Bu asırda islâm dünyasının Batı’ya en yakın kısmını ve liderini oluşturduğundan Osmanlı’nın kaderi, islâm dünyasının kaderi anlamına geldi. Mo­dernleşme aşamaları açısından Batı ile Osmanlı’yı karşılaştırmak, bu yaklaşımımızın haklılığını gösterecektir. Batı’da XIX. asırda zir­veye çıkan büyük değişim süreci, kronolojik olarak kabaca “mo­dernleşme, modernlik ve modernizm” aşamalarına ayrılabilirdi. Rönesans’tan itibaren Batılı insanın dünyaya bakışının değişmeye ve geleneksel hayat tarzının çözülmeye başlamasıyla</span> <span class="Font-Style82-1" xml:lang="tr-TR">modernleşme</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">modernizm</span> <span class="Font-Style84-1" xml:lang="tr-TR">başlamıştı. Bu sürecin XIX. asırda Sanayi Devrimiyle zirveye çıkışıyla</span> <span class="Font-Style82-1" xml:lang="tr-TR">modernlik</span> <span class="Font-Style84-1" xml:lang="tr-TR">belirginleşti. Yeni hayat tarzıyla eski inanç tarzı arasındaki uyumsuzluğun ürünü meşrûiyet krizine gi­dermek için de</span> <span class="Font-Style82-1" xml:lang="tr-TR">modernizm</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">sekülerizm</span> <span class="Font-Style84-1" xml:lang="tr-TR">denen yepyeni bir inanç tarzına geçme zorunluluğu doğdu.</span></p>

      <p class="Style36 para-style-override-26" xml:lang="en-US"><span class="Font-Style84-1" xml:lang="tr-TR">islâm dünyasında modernleşme ise akültürasyon sonucu Frenk­leşme veya Batılılaşma olarak başladı. Başlıca Lale Devri ve daha sonra Kırım Savaşı esnasında modern, Batılı hayat tarzı, islâm dünyasının Avrupa’ya en yakın noktasını oluşturan Osmanlı toplu­muna nüfuz etmeye başladı. Batılı hayat tarzı ise Mısır’da Napo­leon’un işgaliyle başladı. Pejoratif bir şekilde</span> <span class="Font-Style82-1" xml:lang="tr-TR">Frenkleşme</span> <span class="Font-Style84-1" xml:lang="tr-TR">denen bu yüzeysel modernleşme, başlarda belli bir seçkin zümreye inhisar etse de onların karar-alıcı konumda olmalarından dolayı yavaş ya­vaş bütün toplumu etkilemeye başladı. Daha çok seçkinlere has kültürel değişme olarak</span> <span class="Font-Style82-1" xml:lang="tr-TR">Frenkleşme,</span> <span class="Font-Style84-1" xml:lang="tr-TR">günlük hayat tarzında Batı’ya özenti anlamında kullanılıyordu. Ancak kendilerine doğru hızla ilerleyen Batı karşısında seçkinler, programlı bir politik değişim başlatma gereğini duydular. “Batı’ya karşı, Batı için” olarak formül edilen bu uyarlamacılık, Ortadoğu-islâm halklarını geri döndürü­lemez bir dönüşümün içine soktu.</span></p>

      <p class="Style36 para-style-override-52" xml:lang="en-US"><span class="Font-Style84-1" xml:lang="tr-TR">Tabiatıyla misilleme olarak Batılılaşmayı, ancak Osmanlı, Mı­sır, Tunus, Fas ve iran gibi bürokratik olarak örgütlenmiş, siyasî olarak bağımsız ve nüfusun ekseriyetince meşrû kabul edilen, halen işler durumdaki siyasî sistemler başarabilecek durumdaydı. islâm dünyasında siyasî reform hareketinin Osmanlı Devleti yanında Mısır ve Tunus gibi imparatorlukta yarı-özerk bir statü taşıyan ülkelerde gerçekleştirilebilmiş olması bu bakımdan tesadüf değildi. Osmanlı, ülkelerin tarihsel ve yapısal özelliklerinden kaynaklanan belli bir çeşitliliğe karşılık ortak bir örüntüye sahip XIX. asır islâm dünyasındaki modernleşme sürecinin çekim noktasını oluşturdu. XIX. yüzyılın sonunda Osmanlı Devleti, bu zamandaki islâm’ın ana sorunlarını bünyesinde barındırdı.</span></p>

      <p class="Style35" xml:lang="en-US"></p>

      <p class="Style36 para-style-override-129" xml:lang="en-US"><span class="Font-Style84-1" xml:lang="tr-TR">Tanzimat reformlarını Mısır, Tunus veya iran gibi ülkelerdeki çağdaş reformlardan ayıran bir özellik, bütün toplumsal kurumlar­da yenileşme girişiminin görülmesi, asıl önemlisi siyasî bağımsızlık gerçeği ve her şeye rağmen geçerliğini koruyan köklü üstünlük duygusudur.</span><span class="char-style-override-8" xml:lang="tr-TR"><a class="footnote-link" href="#footnote-225-62" id="footnote-225-62-backlink">62</a></span><span class="Font-Style84-1" xml:lang="tr-TR">1500’den sonra Şî’î iran’ı nötralize eden Osmanlı, Sünnî islâm dünyasının siyasal ve kültürel lideri oldu. Arap dünya­sında özel coğrafî konumundan dolayı sadece Fas, Osmanlı hâki­miyeti dışında kalırken, Tunus ve Mısır, fiilen otonom kalmıştı. Keçeci-zâde izzet Molla, “vasat bir zekâya sahip olan adam, Padi­şahımızın ümmî veziri” olarak bahsettiği Mehmed Ali Paşa’nın eski Mısırı yeni bir ülkeye çevirdiğini söyler. Ayrıca ona göre Os­manlı ulemâsı, Ezher ulemâsından her bakımdan üstün ve Osman­lı hükümet memurları ve kâtipleri, Mısır Divan Efendisinden daha zekidir (Heyd 1993: 38). Bilahare Ahmed Cevdet ve Namık Ke­mal de Tunus’tan getirilen Hayreddîn Paşa’ya benzer tepkiler gös­tereceklerdi.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-62-backlink" id="footnote-225-62">62</a> <span class="Font-Style80-1" xml:lang="tr-TR">Ortaylı 1987: 25. Son Osmanlı vakanüvisi Abdurrahman Şeref (1339: 104)’in Fuâd Paşa hakkında aktardığı bir anekdot, her ne kadar bir nükte olarak da olsa, her şeye rağmen Osmanlı seçkinleri ve halkında geçerliğini koruyan üstünlük anlayışını vurgulaması bakımından dikkat çekicidir: “Bir mahfil-i ecnebide düvel-i muazzamanın kudret ve şevketinden bahs olundu­ğu sırada Fuâd Paşa “En kuvvetli devlet, Osmanlı Devletidir. Siz dışarıdan biz içeriden yıkmaya çalışıyoruz yine yıkamıyoruz.” demiştir. Batı dillerindeki iktibaslar için, Davison 1963: 9; Cleveland 1994: 97)</span></p>

      </div>

      <p class="Style36 para-style-override-21" xml:lang="en-US"><span class="Font-Style84-1" xml:lang="tr-TR">Mehmed Ali Paşa, Mısır’da Tanzimat’tan önce modernleşme hareketini başlatmıştı. Nitekim Tanzimat’ın esas babası II. Mah-mud’un Ahmed Cevdet’i olarak görülebilecek Keçeci-zâde izzet Molla, Batı-tarzı bir reform hareketinin meşrûiyetine örnek olarak Mehmed Ali Paşa’nın Mısır’daki hareketini gösteriyordu (Heyd 1993: 38). Ancak bu resmen kronolojik gecikmeye karşılık Os­manlı, reform hareketinin asıl kaynağı idi. Mısır reformunun, Os­manlı’da III. Selim ve II. Mahmud’a uzanan fikrî ve kurumsal ha­zırlık döneminin birikimi olmaksızın gerçekleştirilmesi zordu. Di­ğer taraftan askerî güçlenme hedefine odaklanmış bir derebeyinin, geleneği savunan tüm muhalefet odaklarını bertaraf ettikten sonra deyim yerindeyse elini kolunu sallayarak gerçekleştirdiği reform hareketi de bir imparatorluk olarak çok daha karmaşık dengeleri kollayan Osmanlı vakasıyla pek mukayese edilemezdi (Polk 1968: 38-39).</span></p>

      <p class="Style36 para-style-override-33" xml:lang="en-US"><span class="Font-Style82-1" xml:lang="tr-TR">Üçüncüsü,</span> <span class="Font-Style84-1" xml:lang="tr-TR">sosyal ile fikrî değişimin birbirine bağlılığı bakımın­dan XIX. asır islâm dünyasında Osmanlı başta olmak üzere Mısır ve Tunus’un, sosyal kadar fikrî değişim sürecinin de merkezleri olmaları doğaldır. XIX. asır islâm dünyasında bürokratik seçkinler, cemaatin hayat alanı sayılan ülkenin kurtarılması için acilen ve fiilen reform hareketine girişmişlerdi. Tanzimat’ın bütün teorik hazırlığı, Sadık Rifat Paşa’nın kaleminden çıkan iki risale ile sınır­lıdır. Ancak bunların ne derece gelenekten beslendiği bir yana, ortaya koyulan fikirlerle izlenen tutumlar arasındaki tutarlılık da sorgulamaya açıktı (Mardin 1996: 202, 213).</span></p>

      <p class="Style36 para-style-override-24" xml:lang="en-US"><span class="Font-Style84-1" xml:lang="tr-TR">Bu asırdaki reform hareketi, daha sonra Batı’da olduğu gibi biz­zat toplumun modernleştirilmesinden çok XVIII. asra özgü aydın despotizminde olduğu gibi öncelikle ülkenin kurtarılması hedefine</span> <span class="Font-Style84-1" xml:lang="tr-TR">yönelikti; yani bir “sosyal mühendislik”ten çok “siyasal mühendis­lik” söz konusuydu. Ancak ilerleyen siyasal modernleşmenin gele­neksel inanç tarzını kaçınılmaz olarak zorlaması, geleneğin yeniden yorumlanmasıyla bu uyumsuzluğun giderilmesi ihtiyacını ortaya çıkardı. Müslümanlar, Batılı teknik ve fikirlerin uyarlanmasının inançları üzerinde nasıl bir etki yapacağına karar vermek zorunday­dılar. Batılı tehdide gösterilecek tepki, tarihî, sosyal, siyasî, kültürel ve moral, tüm boyutlarıyla islâmî kimliğin yeniden tanımlanması anlamına gelecekti.</span></p>

      <p class="Style36 para-style-override-26" xml:lang="en-US"><span class="Font-Style84-1" xml:lang="tr-TR">Albert Hourani’nin belirttiği gibi istanbul’daki reformcu kadro az da olsa Arap kültürü ile yoğrulmuş olsa bile oradan çıkan kap­samlı reform programları tüm imparatorluk coğrafyası üzerinde etkili olmuştur. Ancak Hourani (1993: 67), muhtemelen Türkçe bilmediğinden bu reform hareketine tepki olarak ortaya çıkan Yeni Osmanlıların islâm dünyasındaki entelektüel öncülüğüne işaretin ötesine geçmemiştir. Ancak o, modern dönem Arap-islâm düşün­cesi üzerine klasikleşmiş eseri</span> <span class="Font-Style82-1" xml:lang="tr-TR">Arabic Thought in the Liberal Age 1789-1939</span> <span class="Font-Style84-1" xml:lang="tr-TR">(1993) [1962]’in müteakip baskılarında, ne aynı yıl [1962] çıkan Mardin’in Yeni Osmanlılar hakkındaki ingilizce ese­rine, ne de Niyazi Berkes’in 1964 yılında yayınlanan</span> <span class="Font-Style82-1" xml:lang="tr-TR">The Develop-ment of Secularism in Turkey</span> <span class="Font-Style84-1" xml:lang="tr-TR">adlı eserine atıfla bu eksiği gidermeye çalışmıştır. Muhtemelen Hourani’nin bu konudaki temel mazereti, başlığının yansıttığı gibi, eserinin Arap düşüncesine odaklanmış olmasıdır. Hâlbuki Osmanlı düşüncesi dikkate alınmadan XIX. asır islâm-Arap dünyasındaki kritik entelektüel değişme süreci tam anlaşılamaz.</span></p>

      <p class="Style36 para-style-override-21" xml:lang="en-US"><span class="Font-Style84-1" xml:lang="tr-TR">Batılı literatürün yaptığı gibi XIX. asır islâm dünyasında Mısır,</span> <span class="Font-Style82-1" xml:lang="tr-TR">dar anlamda İslâm modernizminin</span> <span class="Font-Style84-1" xml:lang="tr-TR">öncüsü olarak alınabilirdi. Hâl­buki dinin yeniden yorumlanması çabası olarak</span> <span class="Font-Style82-1" xml:lang="tr-TR">genel anlamda tra-disyonalizm</span> <span class="Font-Style84-1" xml:lang="tr-TR">denen islâm modernizmini Osmanlı aydınları başlat­mışlardı. Bundan kastımız, Osmanlı aydınlarının, geleneksel islâ-mî paradigmaya bağlı bir entelektüel yenileşmenin, Mısır moder-nistlerinin ise bu paradigmadan kopuş anlamında modernizmin öncüleri olmalarıdır.</span></p>

      <p class="Style36 para-style-override-33" xml:lang="en-US"><span class="Font-Style84-1" xml:lang="tr-TR">Osmanlı düşüncesinin çağdaş islâm düşüncesindeki öncülüğüne ingilizce-konuşan dünyada Fazlur Rahman, Carter V. Findley ve Aziz Azmeh gibi araştırmacılar tarafından dikkat çekilmiştir. Kap­samlı makalesinde Findley (1982: II/153), islâmî Ortadoğu, hatta tüm islâm dünyasında islâm’ın ideolojik yorumunun Yeni Osman­lılar ile başladığını göstermiştir. Azmeh (1996: 397)’e göre de ro­mantik bir politik diriliş söylemi çerçevesinde islâm’ın moral bir meşrûiyet aracı olarak yorumu, Namık Kemal tarafından iyice ge­liştirildikten sonra Cemâleddîn Afgânî tarafından uluslararası bir perspektif kazandırılmıştır. islâm modernizminin çağımızdaki önde gelen temsilcisi Fazlur Rahman (1919-1988), bildiği Türkçe sayesinde temas kurduğu Osmanlı düşüncesinin öneminin farkına vardığı gibi, bazı talebelerini</span><span class="char-style-override-8" xml:lang="tr-TR"><a class="footnote-link" href="#footnote-225-63" id="footnote-225-63-backlink">63</a></span> <span class="Font-Style84-1" xml:lang="tr-TR">de bu konuda çalışmaya teşvik et­miştir.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-63-backlink" id="footnote-225-63">63</a> <span class="Font-Style80-1" xml:lang="tr-TR">ilber Ortaylı, bir süre öğrencisi olarak yakından tanıma fırsatı bulduğu Fazlur Rahman’ın Osmanlı kültürüne olan vukufuna tanıklık etmektedir: “Hocamız Fazlur Rahman,”</span> <span class="Font-Style83" xml:lang="tr-TR">İslâmî Araştırmalar</span> <span class="Font-Style80-1" xml:lang="tr-TR">IV/4 (Ekim 1990): 262. Fazlur Rahman’ın talebelerinden, Malezya Uluslararası islâm Üniversitesi öğretim üyesi Abdullah Ahsen de bize şifahen, onun müsvedde Türkçe ter­cümelerinden yararlanarak çalışmalarını Namık Kemal üzerine yoğunlaştırdı­ğını söylemiştir (istanbul, 30 Mayıs 1996).</span></p>

      </div>

      <p class="Style36 para-style-override-24" xml:lang="en-US"><span class="Font-Style84-1" xml:lang="tr-TR">Kanaatimizce, Osmanlı düşüncesinin çağdaş islâm düşüncesin­deki öncülüğünün tespitinde Batılı, Müslüman ve Türk araştırma­cılar tarafından gösterilen bu ihmalin belli başlı yedi sebebi gösteri­lebilir:</span></p>

      <p class="Style36 para-style-override-21" xml:lang="en-US"><span class="Font-Style82-1" xml:lang="tr-TR">Birincisi,</span> <span class="Font-Style84-1" xml:lang="tr-TR">ulus-devletleri döneminde islâm dünyasının ağırlık merkezinde gerçekleşen kaymadır. XIX yüzyılın başlarına kadar islâm dünyasının lideri, Osmanlı Devleti idi. Osmanlı Devleti’nin dağıldığı XIX. yüzyıl başlarında Türkiye, periferik bir konuma düşerken -sünnî- islâm dünyasının merkezine Mısır geçmiştir. Şu halde Batılı araştırmacılar tarafından son dönem Osmanlı düşün­cesinin ihmali, XIX. asır islâm incelemelerinin anakronik olarak XX. yüzyılın perspektifinden yapılmasından kaynaklanmaktadır.</span></p>

      <p class="Style35" xml:lang="en-US"></p>

      <p class="Style36 para-style-override-82" xml:lang="en-US"><span class="Font-Style82-1" xml:lang="tr-TR">İkincisi,</span> <span class="Font-Style84-1" xml:lang="tr-TR">Osmanlı, islâm dünyasında tam bağımsızlığını koru­muş, Batı tarafından doğrudan politik sömürgeye uğramamış tek ülkeydi. Hâlbuki XIX. asırdan itibaren islâm dünyasının sömürge­leştirilmesi sürecinde Batı, ileride göreceğimiz gibi, islâm’ı, “Türk” yerine “Arap” ile özdeşleştirdi. Böylece çağdaş Batılı bilimin mo­dern islâm incelemelerinde bu sömürgeleştirilmiş Arap örneğine odaklanması, sömürgecilik-sonrası paradigmalara meydan okuyan tek örnek olarak Osmanlı islâmının ihmaline yol açtı. Bu yüzden de çağdaş islâm dünyasının dönüşümünün esas dinamikleri göz ardı edildi.</span></p>

      <p class="Style36 para-style-override-130" xml:lang="en-US"><span class="Font-Style82-1" xml:lang="tr-TR">Üçüncüsü,</span> <span class="Font-Style84-1" xml:lang="tr-TR">değişme ve yeniliği haddizatında bir değer konumuna yükselten Batılı dünyagörüşüne bağlı araştırmacılar, Mısırlı ve Hintli modernistik düşünceyi sadece yeni olduğu için incelemeyi cazip bulduklarından Osmanlı aydınlarının geliştirdiği geleneksel paradigmaya dayalı dinamik düşünceyi göz ardı etmişlerdir.</span></p>

      <p class="Style36 para-style-override-21" xml:lang="en-US"><span class="Font-Style82-1" xml:lang="tr-TR">Dördüncüsü,</span> <span class="Font-Style84-1" xml:lang="tr-TR">Müslüman modernistlerin geliştirdiği düşüncenin münhasıran yeniliğinin ötesinde özellikle Afgânî’nin, islâm dünya­sında yoğun, fikirlerini yayma, propaganda faaliyeti de, Mısır islâm modernizminin, Osmanlı düşüncesinin aleyhine çağdaş islâm dü­şüncesinde öne çıkmasına yol açmıştır.</span></p>

      <p class="Style36 para-style-override-26" xml:lang="en-US"><span class="Font-Style82-1" xml:lang="tr-TR">Beşincisi,</span> <span class="Font-Style84-1" xml:lang="tr-TR">eserlerini verdikleri dil Arapçanın dünyadaki yaygınlığı açısından Mısır modernistleri, Türkçe yazan Osmanlı âlimlerine karşı doğal bir avantaj ve üstünlüğe sahip olmuşlardır. Özellikle Güneydoğu Asyalı Müslüman aydınların Mısır islâm modernistle-rinin düşüncelerini benimsemesinde Arapça eğitim ve basın saye­sinde kültürel etkileşim önemli rol oynamıştır. Bu âlim adayları, bir yandan Mekke, Medine ve bilahare Kahire gibi merkezlerde islâmî ilimler tahsili, öte yandan Muhammed Abduh ve Reşîd Rı-za’nın çıkardığı</span> <span class="Font-Style82-1" xml:lang="tr-TR">el-Menâr</span> <span class="Font-Style84-1" xml:lang="tr-TR">gibi önemli yayın organları aracılığıyla bu fikirleri kendi coğrafyalarına taşımışlardır (Noer 1973: 32—40, Du-doignon 2006). Konyalı Mehmed Vehbi (1862—1949)’nin</span> <span class="Font-Style82-1" xml:lang="tr-TR">el-Akâi-dul-Hayriyye</span> <span class="Font-Style84-1" xml:lang="tr-TR">(1919) isimli Arapça eserinden anlaşılacağı gibi, Os­manlı ulemâsı imparatorluğun son anına kadar ilmî eserlerini Arapça yazsalar da siyasî-fikrî konularda Türkçe yazmışlardır. An­cak Şeyhülislâm Mustafa Sabri, ilmî ve siyasî eserlerini Arapça ver­diğinden islâm dünyasında tanınmıştır. Türk-olmayan Müslüman okuyucular yanında Batılı araştırmacıların da Türkçeyi Arapça ka­dar bilmemesi, Osmanlı-Türk düşünürlerinin yeterince tanınması­nı önlemiştir.</span></p>

      <p class="Style36 para-style-override-52" xml:lang="en-US"><span class="Font-Style82-1" xml:lang="tr-TR">Altıncısı,</span> <span class="Font-Style84-1" xml:lang="tr-TR">Arap dünyasının Osmanlı liderliği altında iken Batı medeniyeti karşısında tarihî geri çekilmeyi yaşamış olması da Os­manlı’ya karşı olumsuz bir bakış açısına, Osmanlı düşüncesine sırt çevirme eğilimine yol açmıştır.</span></p>

      <p class="Style36 para-style-override-41" xml:lang="en-US"></p>

      <p class="Style36 para-style-override-41" xml:lang="en-US"><span class="Font-Style82-1" xml:lang="tr-TR">Yedincisi,</span> <span class="Font-Style84-1" xml:lang="tr-TR">Türkiye’de de hem Arapçayı, hem Batılı dilleri bilen, hem islâmî, hem Batılı sosyal bilimsel kültürü bünyesinde birleşti­rebilen araştırmacıların yokluğu, son dönem Osmanlı islâm düşün­cesinin mukayeseli ve analitik bir perspektiften incelenerek dünya­ya tanıtılmasını önlemiştir.</span></p>

      <p class="Style36 para-style-override-52" xml:lang="en-US"><span class="Font-Style84-1" xml:lang="tr-TR">XIX. asır islâm dünyasındaki kritik entelektüel değişme süreci­nin tespiti, çağdaş felsefî gelişmeler ışığında islâm modernizmi incelemelerinde benimsenen metodolojinin de revizyonunu gerek­tirmektedir. Postmodern çağımızda bir taraftan Karl Mannheim’ın bilgi sosyolojisinden Quentin Skinner’in bağlamsal düşünce tarih­çiliğine, Reinhart Koselleck’in “tarihsel semantik”ine düşünce tari­hi araştırmaları metodolojisinde büyük gelişmeler olurken (Ringer 1990), diğer taraftan Edward Said de güçlü oryantalizm eleştirisiy-le modern bilimsel metodolojinin arkasında yatan mütehakkim ötekileştirme paradigmasını çürütmüştür. Bu gelişmeler, genel islâm araştırmalarında (Martin 2001) olduğu kadar modern islâm düşüncesi araştırmalarında izlenen metodolojinin de ciddî olarak sorgulaması eğilimine yol açmıştır.</span></p>

      <p class="Style36 para-style-override-24" xml:lang="en-US"><span class="Font-Style84-1" xml:lang="tr-TR">Kanaatimce yüzyılımızda modern islâm düşüncesi araştırmala­rının gelişimi başlıca üç döneme ayrılabilir.</span> <span class="Font-Style82-1" xml:lang="tr-TR">Birincisi,</span> <span class="Font-Style84-1" xml:lang="tr-TR">ikinci Dünya Savaşı’na kadarki (1900—40) dönemde C. C. Adams (1968) [1933]’ınki gibi daha çok klasik oryantalistik paradigmaya göre yapılan tasvirî çalışmaların bilimsel objektiflik ve kalite derecesi, araştırmacıların islâm’a kişisel sempati derecelerine göre değişmiş­tir denebilir.</span> <span class="Font-Style82-1" xml:lang="tr-TR">İkincisi,</span> <span class="Font-Style84-1" xml:lang="tr-TR">ikinci Dünya Savaşı sonrası (1940—1980) dö­nemdir. Avrupa’dan Amerika’ya doğru Batı içindeki güç dengele­rinde kritik bir kaymaya yol açan bu savaş sonrası dönem, sosyal bilimsel olduğu gibi islâm araştırmaları metodolojisinde de ciddî bir arayışa tanık oldu.</span></p>

      <p class="Style36 para-style-override-21" xml:lang="en-US"><span class="Font-Style84-1" xml:lang="tr-TR">Avrupa’nın “sivil savaşı” niteliğindeki bu olay, psikolojik olarak bilginleri modern islâm’ın kimlik arayışını daha empatik bir açıdan incelemeye sevk etti. Bu dönemdeki islâm araştırmacıları, yeni tarihsel ve sosyal düşünce trendleriyle de bağlantı kurarak deskrip-tifin ötesine geçen analitik çalışmalarıyla oryantalizmi aşma yolun­da bir adım attılar. C. J. Adams (1976: 38—40)’ın da dikkat çektiği gibi, savaştan sonra, dinî farklılığı bir olgu ve zenginlik olarak alan, husumetten çok karşılıklı anlama ve diyaloga çalışan H. A. R.</span></p>

      <p class="Style15-1" xml:lang="en-US"><span class="Font-Style84-1" xml:lang="tr-TR">Gibb, W. C. Smith ve K. Cragg gibi araştırmacıların öncülüğünde daha analitik bir perspektiften islâm modernizmini ele alan çalış­malar görülmeye başladı.</span></p>

      <p class="Style36 para-style-override-21" xml:lang="en-US"><span class="Font-Style84-1" xml:lang="tr-TR">Oxford’dan daha sonra Harvard Üniversitesi’ne geçen H. A. R. Gibb, eski ile yeni dönem arasında bağlantı kuran kilit şahsiyet olarak görülebilirdi. 1932’de yayına hazırladığı, “modern islâm’ın nereye gittiği” sorusuna cevap arayan toplu bir eserden sonra Gibb, 1947’de (1978) hazırladığı kitabının girişinde, “bugünkü dinî tavır­lar, en az incelenmiş ve en kaypak alandır” diyerek modern islâm incelemelerinde elzem istikamet değişikliğinin işaretini verir. Ku­şağı oryantalistler içindeki en geleneksel formasyon ve yaklaşımı sayesinde islâm geleneğinin bütünlük ve sürekliliğine ve kültürel değerlerine alışılmamış bir vukuf gösteren Gibb, bu eserinde mo­dern islâm’ın mukadderatı hakkında empatikle birleşmiş analitik bir bakış açısından veciz bir inceleme sundu.</span></p>

    </div>

  </div>

</body>

</html>