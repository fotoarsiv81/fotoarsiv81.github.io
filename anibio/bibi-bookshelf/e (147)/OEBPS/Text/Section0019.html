<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>6.html</title>
  <link href="../Styles/template.css" rel="stylesheet" type="text/css"/>
</head>

<body>

  <div id="x6.html" xml:lang="tr-TR">

    <div class="Basic-Text-Frame">

      <p class="Style36 para-style-override-33" xml:lang="en-US"><span class="Font-Style84-1" xml:lang="tr-TR">Ortak bir marjinallik hissi sayesinde Batılı tehdidi algılamadaki bu önceliklerine karşılık Osmanlı, iran ve Mısır’dan üç aydın, Ke­mal, Afgânî ve Abduh’un bu tehdidi algılama ve ona mukâbele tarzları büyük ölçüde değişti. Bu değişiklik ise dayandıkları kolektif tedeyyünlerin farklılığından kaynaklanıyordu. Erken modern dün­yada islâm dünyası, “tarihi yapan” (Osmanlı) ile “seyreden” (iran ve Arap dünyası) olarak adeta kutuplaşmıştı. Burada özellikle aslen ortak bir -Şî’î- politik kültüre dayandıkları halde veri aldıkları is­lâm yorumlarının farklılığından dolayı Kemal ile Afgânî gibi ay­dınların Batılı tehdide verdikleri karşılıkların nasıl anlamlı olarak değiştiğini görmek ilginçti.</span></p>

      <p class="Style35" xml:lang="en-US"></p>

      <p class="Style36 para-style-override-96" xml:lang="en-US"><span class="Font-Style84-1" xml:lang="tr-TR">Afgânî, geleneksel dinî üst-kimlik “Müslüman” yerine, “Garplı” adlı ortak “öteki”ye karşı kurulacak yeni medeniyetsel üst-kimlik “Şarklı” ile geleneksel, karşılıklı Sünnî ve Şî’î ötekileştirmeleri ve böylece iran toplumunda bir Türk ve islâm toplumunda bir Şî’î olarak çifte marjinalliğini aşmayı hedefledi. Bu doğrultuda Marx gibi dini, bu yeni medeniyetsel üst kimliği kuracak ideolojiye dö­nüştürmeyi tasarladı. Namık Kemal ise yaşadığı Osmanlı toplu­munda</span> <span class="Font-Style82-1" xml:lang="tr-TR">sosyal</span> <span class="Font-Style84-1" xml:lang="tr-TR">değil, ancak</span> <span class="Font-Style82-1" xml:lang="tr-TR">mezhebî</span> <span class="Font-Style84-1" xml:lang="tr-TR">bir marjinallik hissedebilirdi.</span></p>

      <p class="Style36 para-style-override-24" xml:lang="en-US"><span class="Font-Style84-1" xml:lang="tr-TR">Kemal, Afgânî’den farklı olarak Osmanlı üdebâsından idi. Aile­den Şî’î politik kültürü aldığı halde üdebâ ile ulemâyı buluşturan tekke gibi ortak mekânlarda Sünnî dünyagörüşünü de özümsemiş­ti. Bu yüzden o, yetiştiği Şî’î politik kültür sayesinde Afgânî ile bir­likte Batılı modernliğin tehdidini ilk algıladığı halde Afgânî’nin tam aksine mezhebî marjinalliğini geleneksel Sünnî kimliğini tah­kim yoluyla aşarak Batı medeniyetine karşılık verdi. Daha büyük bir zulüm potansiyeli taşıyan dışsal Batılı tehdit, Kemal’in Osman­lı’nın Sünnî islâm’a dayalı tarihî adalet davasını takdir ederek din-içi mazlumiyet hissinden kaynaklanan mezhebî duyarlığını aşması­nı sağlamıştı.</span></p>

      <p class="Style36 para-style-override-21" xml:lang="en-US"><span class="Font-Style84-1" xml:lang="tr-TR">Batılı tehdidi</span> <span class="Font-Style82-1" xml:lang="tr-TR">kültürel</span> <span class="Font-Style84-1" xml:lang="tr-TR">bakımdan algılayan onun gibi Osmanlı aydınları için dava,</span> <span class="Font-Style82-1" xml:lang="tr-TR">özgürlükten</span> <span class="Font-Style84-1" xml:lang="tr-TR">ziyade</span> <span class="Font-Style82-1" xml:lang="tr-TR">adalet</span> <span class="Font-Style84-1" xml:lang="tr-TR">davası idi; Batı,</span> <span class="Font-Style82-1" xml:lang="tr-TR">adalet</span> <span class="Font-Style84-1" xml:lang="tr-TR">gibi aşkın değerlerce yönlendirilen kolektif tarihî yolculuğu sekteye uğratmıştı. Nihaî olarak Sünnî kimliğin tahkiminde buluştukları halde Ali Süavi’nin Namık Kemal ile ihtilâfı, mezhebî yerine sosyal marjinallik hissinden kaynaklanıyordu. Süavi’nin fundamentalizme benzer açık halkçılığının arkasında sosyal arkaplanından kaynakla­nan islâm’ın eşitlikçi özüne dayalı bir birlik özlemi yatıyordu. An­cak dinamik ortak bir kolektif tedeyyüne dayandıkları içindir ki ayrı mezhebî ve sosyal marjinallikleri, Kemal ve Süavi’yi Batılı teh­dit çağında geleneksel Sünnî kimliği tahkime sevk etti. Diğer ta­raftan Afgânî’de her iki marjinalliğin birleşmesine karşılık dinamik bir tedeyyünün yokluğu, onu, Batı karşısında</span> <span class="Font-Style82-1" xml:lang="tr-TR">özgürlük</span> <span class="Font-Style84-1" xml:lang="tr-TR">davasına ve bu uğurda geleneksel hem Sünnî, hem Şî’î, yani bütün olarak islâ-mî kimlik yerine yeni bir medeniyetsel üst-kimlik ve ideoloji arayı­şına sevk etti.</span></p>

      <p class="Style36 para-style-override-64" xml:lang="en-US"><span class="Font-Style84-1" xml:lang="tr-TR">Kısaca, dinî alt-kimliğin mensupları olarak Batılı tehdit karşı­sında hissettikleri üst-kimlik ihtiyacı, dayandıkları kolektif tedey-yünlerin farklılığından dolayı Kemal’i yeniden Sünnî denen dinî üst-kimlikte buluşmaya yönelik</span> <span class="Font-Style82-1" xml:lang="tr-TR">gelenekselciliğe,</span> <span class="Font-Style84-1" xml:lang="tr-TR">Afgânî’yi ise tam aksine yeni medeniyetsel bir üst-kimlik icadına yönelik</span> <span class="Font-Style82-1" xml:lang="tr-TR">moderncili-ğe</span> <span class="Font-Style84-1" xml:lang="tr-TR">sevk etti. Daha derinden bakıldığında bir Osmanlı aydını olarak Kemal’in “adalet/zulüm” düalistik söylemine dayalı geleneksel Şî’î</span> <span class="Font-Style84-1" xml:lang="tr-TR">politik kültürü sürdürdüğü söylenebilirdi. Bu kültüre göre</span> <span class="Font-Style82-1" xml:lang="tr-TR">şer</span> <span class="Font-Style84-1" xml:lang="tr-TR">prob­lemi,</span> <span class="Font-Style82-1" xml:lang="tr-TR">zulüm</span><span class="Font-Style84-1" xml:lang="tr-TR">den kaynaklanıyordu. Oysa Afgânî’nin derinden etki­lendiği modern dünyada</span> <span class="Font-Style82-1" xml:lang="tr-TR">şer</span> <span class="Font-Style84-1" xml:lang="tr-TR">problemi, “hürriyet/esaret” mücadelesi biçimini almıştı. Namık Kemal için</span> <span class="Font-Style82-1" xml:lang="tr-TR">hürriyet, adalet</span> <span class="Font-Style84-1" xml:lang="tr-TR">değerinin stra­tejik ilkesinden başkası değilken Afgânî için</span> <span class="Font-Style82-1" xml:lang="tr-TR">esaretin</span> <span class="Font-Style84-1" xml:lang="tr-TR">zıddı bir ideali simgeliyordu.</span></p>

      <p class="Style11-1" xml:lang="en-US"><span class="Font-Style79-1">B. Meşrûiyet ve Akliyet</span></p>

      <p class="Style15-1 para-style-override-62" xml:lang="en-US"><span class="Font-Style84-1" xml:lang="tr-TR">Batı tehdidinden sonra şimdi Osmanlı ve Mısırlı düşünürlerin Batı medeniyetini tasavvur tarzlarının layıkıyla karşılaştırılması için ön­celikle</span> <span class="Font-Style82-1" xml:lang="tr-TR">meşrûiyet</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">akliyet</span> <span class="Font-Style84-1" xml:lang="tr-TR">kavramlarını tanımlamaya ihtiyaç vardır. Max Weber’in Batılı modernliği karakterize ettiği</span> <span class="Font-Style82-1" xml:lang="tr-TR">akliyet (rationa-lity)</span> <span class="Font-Style84-1" xml:lang="tr-TR">kavramı, Batı’da dünyanın büyüsünün bozulmasıyla ortaya çıkan meşrûiyet krizini telafi arayışından doğdu; ancak meşrûiyetin kaybolduğu modern dünyada akliyetin anlamı da bulandı. Unlü Weber uzmanı Kalberg (1980), “pratik, teorik, özsel ve şeklî” ol­mak üzere Weber’in çalışmalarında geliştirdiği dört</span> <span class="Font-Style82-1" xml:lang="tr-TR">akliyet</span> <span class="Font-Style84-1" xml:lang="tr-TR">tipini ayırt etmektedir. Bizim burada ele alacağımız, aslında</span> <span class="Font-Style82-1" xml:lang="tr-TR">meşrûiyet</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">akliyet</span> <span class="Font-Style84-1" xml:lang="tr-TR">düalizmine tekabül eden son iki akliyet tipidir.</span></p>

      <p class="Style39 para-style-override-86" xml:lang="en-US"><span class="Font-Style84-1" xml:lang="tr-TR">Beşerî eylemlerin anlamlandırılması tarzıyla ilgili olan</span> <span class="Font-Style82-1" xml:lang="tr-TR">meşrûi-yet/akliyet</span> <span class="Font-Style84-1" xml:lang="tr-TR">arasındaki fark, en iyi “amaçlar/araçlar</span> <span class="Font-Style82-1" xml:lang="tr-TR">(ends/means)”</span> <span class="Font-Style84-1" xml:lang="tr-TR">ilişkisine göre anlaşılabilir. Weber’in</span> <span class="Font-Style82-1" xml:lang="tr-TR">değer-akliyeti (wertrationali-tât)</span> <span class="Font-Style84-1" xml:lang="tr-TR">dediği, geleneksel dünyayı karakterize eden</span> <span class="Font-Style82-1" xml:lang="tr-TR">özsel akliyet (subs-tantive rationality),</span> <span class="Font-Style84-1" xml:lang="tr-TR">eylemlerin değerlere, “araçların amaçlara uy­gunluğu” anlamına gelir. Buna göre insan grupları,</span> <span class="Font-Style82-1" xml:lang="tr-TR">güzellik</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">ada­let</span> <span class="Font-Style84-1" xml:lang="tr-TR">gibi ana değerlere dayalı dünyagörüşleri doğrultusunda prob-lem-çözmek suretiyle toplumsal organizasyonu gerçekleştirirler. Weber’e göre Batılı modernliği karakterize eden</span> <span class="Font-Style82-1" xml:lang="tr-TR">amaç-akliyeti (zweckrationalitât),</span> <span class="Font-Style84-1" xml:lang="tr-TR">yaygın kullanımıyla</span> <span class="Font-Style82-1" xml:lang="tr-TR">araçsal akliyet (instrumental rationality)</span> <span class="Font-Style84-1" xml:lang="tr-TR">ise tam tersine “amaçların araçlara uygunluğu” anlamı­na gelmektedir. Akliyet, özünde, insanların verili amaçları için ge­rekli araçları kullanmasını öngörür. Böylece haddizatında amaç haline gelen prosedürlerin izlenmesi öncelik kazanır.</span></p>

      <p class="Style39 para-style-override-24" xml:lang="en-US"><span class="Font-Style84-1" xml:lang="tr-TR">Ancak yakından bakıldığında Weber’in Batılı modernlik için geliştirdiği bu</span> <span class="Font-Style82-1" xml:lang="tr-TR">akliyet</span> <span class="Font-Style84-1" xml:lang="tr-TR">tipolojisinin açıklayıcı kadar karışık, hatta ya­nıltıcı olduğu görülecektir. Onun asıl amacı, eskiyle mukayese yo­luyla modern dünyada sosyal eylemlerin anlamlandırılması tarzını tespitti; fakat geleneksel ve modern eylemleri anlamlandırma tarz­larının her ikisini de modern</span> <span class="Font-Style82-1" xml:lang="tr-TR">akliyet</span> <span class="Font-Style84-1" xml:lang="tr-TR">kavramıyla tanımlayarak karşı­laştırması tabiatıyla karışıklığa yol açmıştır. Meşrûiyet, “beşerî pra­tiğin, metafiziksel karakterinden dolayı rasyonel ve deneysel araş­tırmanın ötesinde kalan, din tarafından getirilen değer ve hüküm­ler manzumesine uygunluğu” anlamına gelmektedir. Şu halde onun</span> <span class="Font-Style82-1" xml:lang="tr-TR">değer-akliyeti</span> <span class="Font-Style84-1" xml:lang="tr-TR">dediği şey, aslında</span> <span class="Font-Style82-1" xml:lang="tr-TR">meşrûiyet, araç-akliyeti</span> <span class="Font-Style84-1" xml:lang="tr-TR">ise</span> <span class="Font-Style82-1" xml:lang="tr-TR">atlı süvari</span> <span class="Font-Style84-1" xml:lang="tr-TR">türünden fazlalıklı bir ifade olarak münhasıran</span> <span class="Font-Style82-1" xml:lang="tr-TR">akliyet</span> <span class="Font-Style84-1" xml:lang="tr-TR">anlamına gelmekte, bu durumda</span> <span class="Font-Style82-1" xml:lang="tr-TR">değer-akliyeti/amaç-akliyeti</span> <span class="Font-Style84-1" xml:lang="tr-TR">ayırı­mı aslında</span> <span class="Font-Style82-1" xml:lang="tr-TR">meşrûiyet/akliyet</span> <span class="Font-Style84-1" xml:lang="tr-TR">ayırımına tekabül etmektedir. ilginçtir ki bu kritik nokta, çağımızdaki Weber araştırmacılarının da dikka­tinden kaçmış görünmektedir. Bu yüzden biz de çalışma boyunca</span> <span class="Font-Style82-1" xml:lang="tr-TR">değer-akliyeti</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">amaç-akliyeti</span> <span class="Font-Style84-1" xml:lang="tr-TR">yerine doğrudan</span> <span class="Font-Style82-1" xml:lang="tr-TR">meşrûiyet</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">akliyet</span> <span class="Font-Style84-1" xml:lang="tr-TR">kavramlarını kullanacağız.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Aslında derinden bakıldığında Weber’in yanıltıcı gibi görünen bu</span> <span class="Font-Style82-1" xml:lang="tr-TR">akliyet</span> <span class="Font-Style84-1" xml:lang="tr-TR">ayırımı, Avrupa’da Hıristiyanlık-içi bölünmeye tekabül eden farklı dünyagörüşlerinin stratejik bir ifadesi olarak alınabilir­di. Ruggiero (1959: 15)’nın da işaret ettiği gibi, Protestanlığın, özellikle Calvinci kolundan doğan liberalizmin amacı, irade ve karakter terbiyesi yoluyla daha güzel bir dünya kurmaktı. Calvin’in XVII. yüzyıldaki Püriten halefi Richard Baxter (1615—91)’ın</span> <span class="Font-Style82-1" xml:lang="tr-TR">zühd</span> <span class="Font-Style84-1" xml:lang="tr-TR">kavramına getirdiği yeni yorum, aslında iradenin değerleri belirle­yiciliğini öngören bu Protestan anlayışın eseriydi.</span></p>

      <p class="Style39 para-style-override-33" xml:lang="en-US"><span class="Font-Style84-1" xml:lang="tr-TR">Diğer taraftan başta Katolik ve Cizvit Descartes da rasyonalizm ile insan aklının kılavuzluğunda sağlam bir dünya düzeni tasarla­mıştı; ancak beklentinin aksine sonuçta</span> <span class="Font-Style82-1" xml:lang="tr-TR">rasyonalizm, rasyonalite</span> <span class="Font-Style84-1" xml:lang="tr-TR">derekesine düştü ve insan aklı, yön vermek yerine artık kontrolün­den çıkan “gerçek” pratikleri “doğru” olarak onaylamak zorunda kaldı.</span> <span class="Font-Style82-1" xml:lang="tr-TR">Rasyonalite</span> <span class="Font-Style84-1" xml:lang="tr-TR">şu halde, zaten kılık değiştirmiş bir Katolisizm= evrenselcilik anlamına gelen</span> <span class="Font-Style82-1" xml:lang="tr-TR">rasyonalizmin</span> <span class="Font-Style84-1" xml:lang="tr-TR">yozlaşmış bir versiyonu idi. Protestan Alman düşüncesi, seküler Katolisizm olarak</span> <span class="Font-Style82-1" xml:lang="tr-TR">rasyona­lizme</span> <span class="Font-Style84-1" xml:lang="tr-TR">karşı çıkardığı</span> <span class="Font-Style82-1" xml:lang="tr-TR">romantisizm</span> <span class="Font-Style84-1" xml:lang="tr-TR">uyarınca</span> <span class="Font-Style82-1" xml:lang="tr-TR">medeniyete</span> <span class="Font-Style84-1" xml:lang="tr-TR">karşı doğru­dan</span> <span class="Font-Style82-1" xml:lang="tr-TR">kültür</span> <span class="Font-Style84-1" xml:lang="tr-TR">kavramını çıkardığı gibi ikisini</span> <span class="Font-Style82-1" xml:lang="tr-TR">ilerleme</span> <span class="Font-Style84-1" xml:lang="tr-TR">kavramıyla uz-laştırmış, keza,</span> <span class="Font-Style82-1" xml:lang="tr-TR">akliyete</span> <span class="Font-Style84-1" xml:lang="tr-TR">karşı</span> <span class="Font-Style82-1" xml:lang="tr-TR">meşrûiyeti</span> <span class="Font-Style84-1" xml:lang="tr-TR">çıkardığı gibi, ince bir stra­tejiyle aynı zamanda bunu</span> <span class="Font-Style82-1" xml:lang="tr-TR">değer-akliyeti</span> <span class="Font-Style84-1" xml:lang="tr-TR">kavramıyla ifade yoluna gitmiştir. Weber, diğer taraftan</span> <span class="Font-Style82-1" xml:lang="tr-TR">Çin Dini, Hint Dini</span> <span class="Font-Style84-1" xml:lang="tr-TR">incelemele­rinde olduğu gibi, Batı dışı belli başlı toplulukları</span> <span class="Font-Style82-1" xml:lang="tr-TR">medeniyet</span> <span class="Font-Style84-1" xml:lang="tr-TR">yerine</span> <span class="Font-Style82-1" xml:lang="tr-TR">din</span> <span class="Font-Style84-1" xml:lang="tr-TR">kavramıyla tanımlamıştır.</span></p>

      <p class="Style39 para-style-override-24" xml:lang="en-US"><span class="Font-Style84-1" xml:lang="tr-TR">Nitekim Avrupa’da ilk kez bir başka Protestan filozof John Locke 1695’te yayınladığı</span> <span class="Font-Style82-1" xml:lang="tr-TR">The Reasonableness of Christianity</span> <span class="Font-Style84-1" xml:lang="tr-TR">adlı eserinde</span> <span class="Font-Style82-1" xml:lang="tr-TR">makul</span> <span class="Font-Style84-1" xml:lang="tr-TR">bir dini savundu; çünkü Hıristiyanlığın makuliyet krizi, meşrûiyet krizi anlamına geliyordu.</span> <span class="Font-Style82-1" xml:lang="tr-TR">Meşrû (legitimate),</span> <span class="Font-Style84-1" xml:lang="tr-TR">ilim ile amelin birleştiği</span> <span class="Font-Style82-1" xml:lang="tr-TR">hikmet (reason)</span> <span class="Font-Style84-1" xml:lang="tr-TR">kavramına göre normatif ile bilişselin birleştiği</span> <span class="Font-Style82-1" xml:lang="tr-TR">makul (reasonable)</span> <span class="Font-Style84-1" xml:lang="tr-TR">anlamına geliyordu;</span><span class="char-style-override-8" xml:lang="tr-TR"><a class="footnote-link" href="#footnote-225-77" id="footnote-225-77-backlink">77</a></span> <span class="Font-Style84-1" xml:lang="tr-TR">oysa aklî</span> <span class="Font-Style82-1" xml:lang="tr-TR">(rational),</span> <span class="Font-Style84-1" xml:lang="tr-TR">sadece bilişseli ifade ediyordu. Hıristiyan Avrupa’da olduğu gibi derin bir meşrûiyet</span><span class="Font-Style82-1" xml:lang="tr-TR">=makuliyet</span> <span class="Font-Style84-1" xml:lang="tr-TR">krizinin</span> <span class="Font-Style82-1" xml:lang="tr-TR">akliyetin</span> <span class="Font-Style84-1" xml:lang="tr-TR">hâki­miyetine yol açması mukadderdi. Hıristiyanlığın normatif yapısı­nın çözülmesi sonucu büyüsünü kaybeden bir dünyada artık insan­lara yön verecek bağlayıcı değerler yerine sadece rutin beşerî ihti­yaçların karşılanması gibi amaçları gerçekleştirecek araçsal değerle­rin aklî tayinine imkân kalmıştır.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-77-backlink" id="footnote-225-77">77</a> <span class="Font-Style80-1" xml:lang="tr-TR">Hemming 2000. Modern araştırmacılar tarafından</span> <span class="Font-Style83" xml:lang="tr-TR">aklî</span> <span class="Font-Style80-1" xml:lang="tr-TR">ile</span> <span class="Font-Style83" xml:lang="tr-TR">makul</span> <span class="Font-Style80-1" xml:lang="tr-TR">arasında­ki fark kavranamadığı içindir ki Locke’un bu eserindeki temel tezleri para­doksal olarak görülmüştür (Fraser 1896, Pearson 1978).</span></p>

      </div>

      <p class="Style39 para-style-override-21" xml:lang="en-US"><span class="Font-Style82-1" xml:lang="tr-TR">Meşrûiyet/akliyet</span> <span class="Font-Style84-1" xml:lang="tr-TR">ayırımı, en net</span> <span class="Font-Style82-1" xml:lang="tr-TR">ilim/amel, din/dünya</span> <span class="Font-Style84-1" xml:lang="tr-TR">ilişkisi ba­kımından kavranabilir. Arapçada aynı kökten türeyen bu kelime çiftlerinin birincileri kurtuluşa yönelik beşerî deneyimin kaynakları, ikincileri ise hedefleridir;</span> <span class="Font-Style82-1" xml:lang="tr-TR">ilim,</span> <span class="Font-Style84-1" xml:lang="tr-TR">amel,</span> <span class="Font-Style82-1" xml:lang="tr-TR">din,</span> <span class="Font-Style84-1" xml:lang="tr-TR">dünya için gelmiştir. Oy­sa Derrida’nın</span> <span class="Font-Style82-1" xml:lang="tr-TR">logosentrisizm</span> <span class="Font-Style84-1" xml:lang="tr-TR">kavramıyla eleştirdiği Hıristiyan me-siyanistik zihniyetin Tanrı’ya bağlı mutlak bilgi kaynağına,</span> <span class="Font-Style82-1" xml:lang="tr-TR">theo+lo-gos</span><span class="Font-Style84-1" xml:lang="tr-TR">’a vurgusu,</span> <span class="Font-Style82-1" xml:lang="tr-TR">ilim</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">din</span><span class="Font-Style84-1" xml:lang="tr-TR">’in, hedefleri</span> <span class="Font-Style82-1" xml:lang="tr-TR">amel</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">dünya</span><span class="Font-Style84-1" xml:lang="tr-TR">’dan koparak</span> <span class="Font-Style82-1" xml:lang="tr-TR">tedeyyün</span><span class="Font-Style84-1" xml:lang="tr-TR">e dönüşmekten, dünyayı anlamlandırmaktan aciz kalması­na yol açmıştı. Hıristiyanlığın kurucusu Paul, Hıristiyanlığı evren­sel bir din haline getirmek üzere Yahudi ırkına özgü sayılan şeriatı tasfiye ederek bir “altın kural” ahlakına indirgemiş, böylece iskele­tini oluşturan hukuktan soyutlanmış din, realiteye karşılık vermek­te aciz kalarak vahim bir meşrûiyet krizine düşmüştü (Robertson 1970: 94).</span></p>

      <p class="Style40" xml:lang="en-US"></p>

      <p class="Style39 para-style-override-76" xml:lang="en-US"><span class="Font-Style84-1" xml:lang="tr-TR">Bu durumda nomisistik zihniyet,</span> <span class="Font-Style82-1" xml:lang="tr-TR">dünya</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">amel</span><span class="Font-Style84-1" xml:lang="tr-TR">’e öncelik verir, çünkü hedef, insanı dünyada kurtuluşa götürecek ameldir. Baxter’ ın</span> <span class="Font-Style82-1" xml:lang="tr-TR">zühd</span> <span class="Font-Style84-1" xml:lang="tr-TR">kavramına aktif yorumlaması, Kant’ın amelî hikmete</span> <span class="Font-Style82-1" xml:lang="tr-TR">(prac-tical reason),</span> <span class="Font-Style84-1" xml:lang="tr-TR">Hume ve Comte gibi pozitivistlerin olgulara, Peirce gibi pragmatistlerin eyleme, Marx’ın praksise, kurtuluş teologları­nın ortodoksiye karşılık ortopraksiye öncelik vermesi, hep teolojik spekülasyonlara boğularak dünyayı ihmal eden Hıristiyanlığa tepki olarak her hâlükârda beşerî realiteyi sürdürme kaygısından kaynak­lanmıştır. Bu, dünyaya vurgu, modernizmi karakterize eden bir “yeni dünya” özlemine yol açar, “yeni dünya” ise “yeni din” ile ku­rulacaktır.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Kant’ın</span> <span class="Font-Style82-1" xml:lang="tr-TR">otonomi</span> <span class="Font-Style84-1" xml:lang="tr-TR">kavramıyla anlattığı Batılı insanın “kendi yolu­nu bulma” gayreti yeni bir makuliyetin keşfine yetmediği takdirde kaçınılmaz olarak akliyete dayanacaktır bu yeni din. Batı’da sekü-lerleşme sürecinin zirveye çıktığı XIX. yüzyılda ingiliz edebiyatçı Matthew Arnold</span> <span class="Font-Style82-1" xml:lang="tr-TR">(Culture and Anarchy)</span> <span class="Font-Style84-1" xml:lang="tr-TR">ve daha sonra Thomas S. Eliot, kültüre dönüştürülerek Hıristiyanlığın ahlakî özünün korun­ması gerektiğini savunmuştu ki</span> <span class="Font-Style82-1" xml:lang="tr-TR">kültür</span> <span class="Font-Style84-1" xml:lang="tr-TR">kelimesi</span> <span class="Font-Style82-1" xml:lang="tr-TR">kült</span><span class="Font-Style84-1" xml:lang="tr-TR">’ten geliyordu. Batı’da orijinal</span> <span class="Font-Style82-1" xml:lang="tr-TR">din,</span> <span class="Font-Style84-1" xml:lang="tr-TR">önce</span> <span class="Font-Style82-1" xml:lang="tr-TR">theology,</span> <span class="Font-Style84-1" xml:lang="tr-TR">sonra</span> <span class="Font-Style82-1" xml:lang="tr-TR">religion,</span> <span class="Font-Style84-1" xml:lang="tr-TR">sonra</span> <span class="Font-Style82-1" xml:lang="tr-TR">ideology</span> <span class="Font-Style84-1" xml:lang="tr-TR">ve en son Katolik dünyada</span> <span class="Font-Style82-1" xml:lang="tr-TR">civilisation,</span> <span class="Font-Style84-1" xml:lang="tr-TR">Protestan dünyada</span> <span class="Font-Style82-1" xml:lang="tr-TR">cultur</span><span class="Font-Style84-1" xml:lang="tr-TR">’a dö­nüşerek kutsal ve normatif aslını ve böylece meşrûlaştırma imkânı­nı tamamıyla kaybetmişti.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Bunun içindir ki Weber, Batılı modernliği karakterize ettiği</span> <span class="Font-Style82-1" xml:lang="tr-TR">ak-liyet</span> <span class="Font-Style84-1" xml:lang="tr-TR">kavramını, sanıldığı gibi olumlu değerlendirici tarzda değil, meşrûiyet krizini telafinin bir yolu olarak nötral anlamda kullan­mıştır (Freund 1969: 145). Onun nezdinde</span> <span class="Font-Style82-1" xml:lang="tr-TR">akliyet,</span> <span class="Font-Style84-1" xml:lang="tr-TR">Batı medeniye­tinin sadece şeklî bir başarısı anlamına gelmektedir; bu kavramla Weber modernliği bir</span> <span class="Font-Style82-1" xml:lang="tr-TR">modus vivendi,</span> <span class="Font-Style84-1" xml:lang="tr-TR">yani “bir hayat tarzı, geçici bir denge durumu” olarak tasvir etmiştir, denebilir. O,</span> <span class="Font-Style82-1" xml:lang="tr-TR">rasyonali-zasyon</span> <span class="Font-Style84-1" xml:lang="tr-TR">kavramıyla Batı’da modern pratiklerin nasıl “akla uygun” hale getirildiğini gösterirken, diğer taraftan, adaletin aracı olarak (tabiî) hukukun şeklîleşmesi, mevzuata dönüşmesiyle</span> <span class="Font-Style82-1" xml:lang="tr-TR">meşrûiyet</span><span class="Font-Style84-1" xml:lang="tr-TR">in yerini</span> <span class="Font-Style82-1" xml:lang="tr-TR">yasallık</span> <span class="Font-Style84-1" xml:lang="tr-TR">kavramının aldığını göstermiştir. Büyüsü bozulan modern dünyada artık meşrûiyet imkânından ümidini kesen We-ber, J. Habermas’ın (Carleheden 2001: 89) eleştirdiği gibi, Ni-etzsche-vâri bir ahlakî izafiyet anlayışını benimsemek zorunda kal­mıştır.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Akılcılığın amacı, bilim ve teknik sayesinde fiziksel kadar sosyal dünyanın da denetim altına alınmasıdır ki bu, aynı zamanda bizzat insanın da bürokrasi gibi anonim öznelerin tahakkümü altına gir­mesi sonucunu doğuracaktır.</span> <span class="Font-Style82-1" xml:lang="tr-TR">Akliyet</span><span class="Font-Style84-1" xml:lang="tr-TR">in karakteristiği, bilim ve tek­nolojinin ürünü evrensel olarak uygulanabilir yasa, kural ve yönet­melikler sayesinde “amaçların araç ve sonuçlarının ince hesabı”dır. Bu düzen, ekonomik ve politik alanın sofistike bilimsel ve teknolo­jik araçlarla düzenlendiği bir</span> <span class="Font-Style82-1" xml:lang="tr-TR">teknokrasidir.</span> <span class="Font-Style84-1" xml:lang="tr-TR">Teknokratik toplum, hayatı incelikli hesaplarla tanzim eden bürokratik mekanizma sa­yesinde insanların total bir gözetim altına sokulduğu bir “demir kafes”e dönüşmüştür, Weber’in benzetmesiyle. Basit bir ifadeyle</span> <span class="Font-Style82-1" xml:lang="tr-TR">meşrûiyet,</span> <span class="Font-Style84-1" xml:lang="tr-TR">insanların “inandıkları gibi yaşaması”,</span> <span class="Font-Style82-1" xml:lang="tr-TR">akliyet</span> <span class="Font-Style84-1" xml:lang="tr-TR">ise “yaşa­dıkları gibi inanmak zorunda kalması” olarak tanımlanabilir.</span></p>

      <p class="Style39 para-style-override-26" xml:lang="en-US"><span class="Font-Style84-1" xml:lang="tr-TR">Bacon ile başlayan, bilim ve teknolojiyle kurulacak, kendi ken­dine işleyen bir dünya özlemi, sonuçta insanlığın nihaî değerlere göre hayatını düzenleme imkânını yok etmiştir. Kutsalın kaybıyla büyüsü bozulan modern dünyada varoluşsal yolculuğuna anlam verecek ulvî gayeleri kaybeden insanlar sonuçta akliyete teslim ola­rak maddî araçların biçimlendirdiği bir</span> <span class="Font-Style82-1" xml:lang="tr-TR">demir kafes</span><span class="Font-Style84-1" xml:lang="tr-TR">’e hapsolmuş, amaçlar araçlara, idealler gerçeklere, nitelik niceliğe, öz şekle kur­ban gitmiştir. Gerek Weber, gerekse izleyen birçok Batılı düşünür, niceliğin tahakkümü altına giren medeniyetlerinin yaşadığı çıkma­zın karamsarlığı içindedirler. Batılı felsefe ve medeniyet tarihi ko­nusundaki kaynak çalışmalarıyla tanınan Will Durant (1953: XII)’ ın 1929’daki sözlerinin yansıttığı gibi: “Bugün kültürümüz yüzeysel ve bilgimiz tehlikeli, çünkü biz mekanizmalarda zengin ve amaç­larda fakiriz.” Ulvî gaye ve değerlerin kılavuzluğundan mahrum nicel olarak devasa Batılı bilginin, atom bombalarına dönüşmesi mukadderdi.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Osmanlı ve Mısırlı düşünürlerin Batı medeniyetini tanımlama tarzlarını karşılaştırmak için</span> <span class="Font-Style82-1" xml:lang="tr-TR">meşrûiyet/akliyet</span> <span class="Font-Style84-1" xml:lang="tr-TR">kavramlarını aydın­lattıktan sonra bizzat</span> <span class="Font-Style82-1" xml:lang="tr-TR">medeniyet</span> <span class="Font-Style84-1" xml:lang="tr-TR">kavramını nasıl algıladıklarına bak­makta fayda vardır. Çünkü bizzat</span> <span class="Font-Style82-1" xml:lang="tr-TR">medeniyet</span> <span class="Font-Style84-1" xml:lang="tr-TR">kavramına bakışları, onların Batı medeniyetini</span> <span class="Font-Style82-1" xml:lang="tr-TR">meşrûiyet</span> <span class="Font-Style84-1" xml:lang="tr-TR">ile mi,</span> <span class="Font-Style82-1" xml:lang="tr-TR">akliyet</span> <span class="Font-Style84-1" xml:lang="tr-TR">ile mi karakterize ettiklerine de delâlet eder. Batı’ya nisbetle</span> <span class="Font-Style82-1" xml:lang="tr-TR">deskriptif</span> <span class="Font-Style84-1" xml:lang="tr-TR">bir anlama sahip olan</span> <span class="Font-Style82-1" xml:lang="tr-TR">medeniyet,</span> <span class="Font-Style84-1" xml:lang="tr-TR">XIX. asırda mutlak olarak kullanıldığında artık</span> <span class="Font-Style82-1" xml:lang="tr-TR">normatif</span> <span class="Font-Style84-1" xml:lang="tr-TR">bir anlam ifade eder olmuştu. Tasvirî anlamda me­deniyetin algılaması, tabiatıyla normatif anlamda medeniyet tasav­vuru tarafından belirlenecekti.</span></p>

      <p class="Style39 para-style-override-148" xml:lang="en-US"><span class="Font-Style84-1" xml:lang="tr-TR">Geleneksel dünyada kimlikler, “Müslüman/kâfir” gibi katı bir inanç ayırımına dayanıyor, Doğu da Batı da islâm ve Hıristiyanlık gibi evrensel dinlerini karşı tarafa dayatmaya çalışıyordu. islâm dünyası da uzun süre Batı’yı bu inanç ayırımı açısından, kâfir Frenkler olarak görerek Hıristiyanlığın rengini taşıyan her şeyi reddetti. islâm dünyası, Batı’da sekülerleşme sürecinin kritik aşa­malarını teşkil eden XV. asırda Rönesans, XVI. asırda Reformas-yon, XVII. asırda Bilim, XVIII. asırda Aydınlanma hareketlerine temelde Hıristiyanlığa karşı önyargıdan dolayı kayıtsız kalmıştı. Ancak bu dönüşümün zirveye çıktığı XIX. asır ideoloji çağında durum değişti. Batı, artık tamamıyla dönüştürerek seküler-evrensel kılığa soktuğu dinini Doğu’ya dayatabilecek güce erişmişti. Napo-leon, Mısır’a hem medeniyet, hem de bunun dayandığı ideolojiyi yaymak için gelmişti.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Doğal olarak önce somut olduğu için, kısaca “Batılı hayat tarzı” diyebileceğimiz Batı medeniyeti Doğululara cazip geldi. Napoleon, Mısır’a bu medeniyetten ancak bir nebze getirmiş, daha sonra bun­dan etkilenen Müslüman aydınlar bizzat yerinde bu “medeniyetin nimetleri”ni gözlemlemeye başlamışlardı. Osmanlı dünyasına</span> <span class="Font-Style82-1" xml:lang="tr-TR">civi-lisation,</span> <span class="Font-Style84-1" xml:lang="tr-TR">Frankofon Tanzimat Paşası Mustafa Reşîd’in Paris’ten gönderdiği resmî yazılarıyla geçmiştir. Paşa, tabiatıyla Türkçe kar­şılığını bulamadığı bu modern kelimeyi dilimize</span> <span class="Font-Style82-1" xml:lang="tr-TR">terbiye-i nâs ve icrâ-yı nizâmât</span> <span class="Font-Style84-1" xml:lang="tr-TR">gibi hem geleneksel, hem de modern anlamlarını bir arada kullanarak aktarır. Daha sonra da bu dilimize</span> <span class="Font-Style82-1" xml:lang="tr-TR">medeniyet</span> <span class="Font-Style84-1" xml:lang="tr-TR">olarak yerleşir. Hâlbuki bu, kavramın orijinali</span> <span class="Font-Style82-1" xml:lang="tr-TR">civility</span><span class="Font-Style84-1" xml:lang="tr-TR">’nin karşılığı­dır;</span> <span class="Font-Style82-1" xml:lang="tr-TR">civilisation’un</span> <span class="Font-Style84-1" xml:lang="tr-TR">esas kelime karşılığı</span> <span class="Font-Style82-1" xml:lang="tr-TR">temeddündür.</span> <span class="Font-Style84-1" xml:lang="tr-TR">Nitekim Cev­det Paşa, bu iki kelimeyi de kullanır (Göçek 1996: 117—137).</span></p>

      <p class="Style39 para-style-override-24" xml:lang="en-US"><span class="Font-Style84-1" xml:lang="tr-TR">Medeniyet kavramının Avrupa’da giderek artan tedavülüyle en­telektüel söyleme hâkimiyeti (Boer 2005), modern dünyanın tam doğuşunu haber verdi. Katolik Batı, aslında tarihteki medeniyetler gibi tarihî,</span> <span class="Font-Style82-1" xml:lang="tr-TR">deskriptif</span> <span class="Font-Style84-1" xml:lang="tr-TR">anlam taşıyan medeniyetine gücüyle</span> <span class="Font-Style82-1" xml:lang="tr-TR">normatif</span> <span class="Font-Style84-1" xml:lang="tr-TR">bir anlam kazandırmış, medeniyet “olgu”sunu “ideal”e dönüştür­müş, geleneksel “hak/batıl din” ayırımının yerine “Batı/Doğu me­deniyeti” ayırımını geçirmişti. Medeniyet, böylece Batı-dışı top­lumlar için bir standart, norm ve ideal haline gelmişti. Tek başına, artikelle kullanıldığında “din” ile “hak din” kasd edildiği gibi, as­lında Batı ürünü, tikel “medeniyet” ile de “hak, evrensel medeni­yet” kasd edilir hale gelmişti. Ya medeniyetten yana veya karşısında olmak dışında nötralite gibi üçüncü bir alternatif yoktu hâkim imaja göre. Nitekim seküler Yeni Osmanlı aydını Şinasî’nin Tan­zimat’ın mimarı Mustafa Reşîd Paşa’yı “medeniyet peygamberi” olarak görmesi, medeniyeti, insanlığın yeni, evrensel, seküler dini olarak algıladığını açıkça gösterir.</span><span class="char-style-override-8" xml:lang="tr-TR"><a class="footnote-link" href="#footnote-225-78" id="footnote-225-78-backlink">78</a></span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-78-backlink" id="footnote-225-78">78</a> <span class="Font-Style80-1" xml:lang="tr-TR">Şinasî (2005: 7—17), adeta Hz. Peygamber için yazılan naatlara nazire yaparcasına Reşîd Paşa’ya yazdığı kasidelerde, onu “fahr-ı cihân-ı medeniyet, medeniyet rasûlü”, ahdini, “vakt-i saadet” gibi deyimlerle nitelendirir, pey­gamberler gibi “devleti ihyâ” için “meb’asine”, yani Allah tarafından gönde­rildiğini anlatır, dahası sadece Allah için kullanılan “zât-ı azimü’ş-şân” gibi ifadelerle tabir caizse onu putlaştırır.</span></p>

      </div>

      <p class="Style39 para-style-override-33" xml:lang="en-US"><span class="Font-Style84-1" xml:lang="tr-TR">Katolik evrenselciliği sekülerleştiren Fransız Aydınlanma filo­zofları tarafından medeniyet, geniş anlamda hem bir inanış, hem de yaşayış sistemi anlamına gelen din gibi kendi kendini meşrûlaş-tırıcı bir sistem olarak düşünülmüştü. Örneğin medeniyeti maddî ve manevî gelişimin bir bileşimi olarak gören Guizot (1997), tarih­te olduğu gibi modern Avrupa’da da toplumsal refahın gelişimine paralel olarak bizzat insanın entelektüel ve moral kapasitesinin de gelişeceğini öngörüyordu. Bu anlayışı sistemleştiren Comte (2000: III/168—232), ünlü üç hal kânununa göre medeniyet tarihini de üç toplum tipine tekabül eden üç çağa ayırdı. Teolojinin hâkim oldu­ğu fetihçi-askerî toplum, sadece hayatını sürdürmek için gerekli te­mel tekniğe sahip olarak devamlı fetih ve ganimet peşinde koşar. ikincisi, metafizik ve hukukun yön verdiği savunmacı-feodal top­lumda gözlem hayale hâkim olmaya başlar; sanayileşmenin geliş­mesiyle toplumsal ilişkiler değişmeye başlar. Bilimin hâkim olduğu üçüncü endüstriyel çağda insan zekâsı tabiata egemen olur; bu çağ­da, bilim, teknik ve ekonomiye dayalı medeniyet inkişaf eder.</span></p>

      <p class="Style40" xml:lang="en-US"></p>

      <p class="Style39 para-style-override-76" xml:lang="en-US"><span class="Font-Style84-1" xml:lang="tr-TR">Bilim, teknik ve ekonomi sayesinde doğanın denetim altına alınması, toplumun da denetim altına alınmasını sağlar.</span> <span class="Font-Style82-1" xml:lang="tr-TR">Medeniyet,</span> <span class="Font-Style84-1" xml:lang="tr-TR">böylece tarihi denetim altına alma azminin eseri Fransız Devrimi ile doğayı denetim altına alma sürecinin eseri Sanayi Devrimi’nin bileşimi bir kavram olarak belirir. Bu maddî medeniyet geliştikçe insanın entelektüel ve moral kapasitesini geliştireceği gibi toplu­mun şeklini, amaç ve yönünü belirleyecekti.</span> <span class="Font-Style82-1" xml:lang="tr-TR">Civilisation,</span> <span class="Font-Style84-1" xml:lang="tr-TR">böylece hem bilimsel-teknik ve endüstriyel gelişme yoluyla doğa kadar top­lumun da denetim altına alınması,</span> <span class="Font-Style82-1" xml:lang="tr-TR">medenileşmesi</span> <span class="Font-Style84-1" xml:lang="tr-TR">sürecini</span> <span class="Font-Style82-1" xml:lang="tr-TR">(terakkî),</span> <span class="Font-Style84-1" xml:lang="tr-TR">hem de bu sürecin sonunda ulaşılan bir düzeni,</span> <span class="Font-Style82-1" xml:lang="tr-TR">medeniyeti</span> <span class="Font-Style84-1" xml:lang="tr-TR">ifade et­mektedir. Comte’a göre insanın yapacağı, zekâsıyla doğayı ve top­lumu yöneten yasaları keşfettikten sonra kendini tarihin doğal akı­şına bırakmaktı. Çağdaş modernlik eleştirmenlerinin “seküler tes­lis” adını verdikleri, akliyetin ürünü “bilim, teknik ve ekonomi” ile mütemayiz maddî bir medeniyet imajı böylece onda kemale erdi.</span></p>

      <p class="Style39 para-style-override-58" xml:lang="en-US"><span class="Font-Style84-1" xml:lang="tr-TR">Zorlu epistemolojik arayıştan yorulan Avrupalı aydınların bek­lentisine göre modern hayat tarzı, aklîleştirme yoluyla zamanla kendine özgü bilgi tarzını da üretecekti; Marx’ın “altyapı/üstyapı” ayırımıyla net olarak gösterdiği ve Foucault’nun, modern diskurla­rın “diskörsif formasyon”larda gömülü olduğuna dikkat çektiği gibi. Ancak XIX. asrın ortasına gelindiğinde medeniyetin şekli netleşti; medeniyet denen şey, modern endüstriyel kapitalist top­lumdu. Kökten değişen bu toplumun kendi kendini aklîleştirmesi-nin imkânsızlığı görüldüğü için ideolojiler ortaya çıktı. Bu ihtiyacı ilk gördüğü için Destutt de Tracy,</span> <span class="Font-Style82-1" xml:lang="tr-TR">ideoloji</span> <span class="Font-Style84-1" xml:lang="tr-TR">kavramını icat etmişti. Marx ise, ekonomik ve politik tahakküm ilişkilerine dayalı kapita­lizmin hem altyapı, hem üstyapısına, hem burjuva medeniyetine, hem liberal ideolojiye kökten karşı çıkarak bilimsel bir öğretiye dayalı yepyeni bir dünya tasarladı (Meyer 1969: 47—73).</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Bu açıdan kanaatimce XIX. asır sekülerizm çağında üç ibrahimî din, Yahudilik, Hıristiyan ve islâm’ın da modernlikle ortak bir he­saplaşma örüntüsü fark edilebilirdi. Bildiğim kadarıyla bu konuda maalesef esaslı bir mukayeseli modernizm incelemesi henüz yapıl­mış değildir. XIX. asırdaki teolog ve filolog kökenli oryantalistlerin “yüksek” denen hermenötik eleştiri yoluyla yaptıkları “tarihî/gerçek peygamber” ayırımıyla dinlerini tarihîleştirmelerine, çağın dışına itmelerine karşı dindar aydınların benimseyeceği iki şık vardı. Bi­rincisi, islâm’da kelam metodolojisinde dinî delillerin eleştirisi için kullanılan “sübut/delâlet” (izmirli 1981: 27) ayırımıyla, önce karşı-girişimle, aynı hermenötik metotla kaynaklarının</span> <span class="Font-Style82-1" xml:lang="tr-TR">sübutu</span> <span class="Font-Style84-1" xml:lang="tr-TR">yoluyla dinlerinin içeriğinin evrenselliğini göstermek. Özellikle Yahudilik ve Hıristiyanlık örneğinde bu yolun zorluğu karşısında ise daha çok ikinci şık, yani dinlerinin kaynaklarının</span> <span class="Font-Style82-1" xml:lang="tr-TR">sübutu</span> <span class="Font-Style84-1" xml:lang="tr-TR">yerine içeriğinin</span> <span class="Font-Style82-1" xml:lang="tr-TR">delâlet</span><span class="Font-Style84-1" xml:lang="tr-TR">i bakımından evrenselliğini gösterme tutumu benimsenecekti.</span></p>

      <p class="Style39" xml:lang="en-US"></p>

      <p class="Style39" xml:lang="en-US"><span class="Font-Style84-1" xml:lang="tr-TR">Yakından bakıldığında bu tutumun da iki adımdan oluştuğu görülecekti. Geiger, Cohen, Loisy, Tyrrell, Afgânî, Abduh gibi XIX. asırda, Marx’a göre “gemileri yakmak” yerine daha ılımlı bir yol seçen üç ibrahimî dinden aydınların hepsinin ortak hedefi, iki temel yolla</span> <span class="Font-Style82-1" xml:lang="tr-TR">rasyonalizm</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">rasyonalite</span> <span class="Font-Style84-1" xml:lang="tr-TR">sayesinde dinlerinin evrensel­liğini göstererek ayakta kalmasını sağlamaktı.</span> <span class="Font-Style82-1" xml:lang="tr-TR">Birincisi,</span> <span class="Font-Style84-1" xml:lang="tr-TR">dinlerinin temel teorik yapılarının, genel olarak</span> <span class="Font-Style82-1" xml:lang="tr-TR">bilim</span> <span class="Font-Style84-1" xml:lang="tr-TR">denen rasyonalizmin eseri modern bilgiye,</span> <span class="Font-Style82-1" xml:lang="tr-TR">ikincisi</span> <span class="Font-Style84-1" xml:lang="tr-TR">dinlerinin temel pratik yapılarının rasyonalitenin eseri</span> <span class="Font-Style82-1" xml:lang="tr-TR">medeniyet</span> <span class="Font-Style84-1" xml:lang="tr-TR">denen modern hayat tarzına uyabilir-liğini göstermek. Ancak karakterlerine göre bu üç dinin modern bilgi ve hayat tarzına uyarlanma derecesi değişecekti.</span></p>

      <p class="Style39 para-style-override-24" xml:lang="en-US"><span class="Font-Style84-1" xml:lang="tr-TR">Yahudilik,</span> <span class="Font-Style82-1" xml:lang="tr-TR">gelenek,</span> <span class="Font-Style84-1" xml:lang="tr-TR">Hıristiyanlık</span> <span class="Font-Style82-1" xml:lang="tr-TR">teoloji,</span> <span class="Font-Style84-1" xml:lang="tr-TR">islâm ise</span> <span class="Font-Style82-1" xml:lang="tr-TR">fıkıh</span> <span class="Font-Style84-1" xml:lang="tr-TR">ile karak­terize edilebilir. Marx (Tucker 1978: 26—52)’tan J. Neusner (1975)’e farklı açılardan birçok Yahudi aydının ifade ettiği gibi zaten Yahudilik’te din, haham geleneğine indirgenmişti. Dolayı­sıyla 1934’te çıkan eserinde olduğu gibi Mordecai M. Kaplan (1967), Yahudiliğin doğrudan medeniyete dönüştürülmesini savu-nabilmişti. Diğer taraftan, de Tracy, Hegel ve Comte, Hıristiyan teolojiyi ideoloji ve sosyolojiye dönüştürmekte zorlanmadılar. An­cak ilâhî yasa şeriatın kurumsallaşmış yorumu olarak fıkıh, içtihat kapısı açılmadıkça bu tür işlemlere gelemezdi. Afgânî ve Abduh’un bu amaçla içtihat kapısının açılması için bastırması da sonuç ver­meyecek ve her ne kadar çağımızda islâm dünyasında Endonezya örneğinde görüldüğü gibi, islâm’ın din mi, medeniyet mi olduğu tartışılır hale gelse de (Steenbrink 2004) modernlik projesine üç din arasında en dirençli islâm çıkacaktı.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Gene de XIX. asırda Müslüman aydınlar, Batı’nın temel silah­ları olarak gördükleri</span> <span class="Font-Style82-1" xml:lang="tr-TR">medeniyet</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">ideoloji</span><span class="Font-Style84-1" xml:lang="tr-TR">yi misilleme mantığıyla kendilerine mal etmenin yollarını arayacaklardı. Birincisi ideoloji­ler, Müslümanlar tarafından geçmiş Batılı entelektüel hareketlerin aksine gayr-i Hıristiyanî içerikte, yeni bir dünyayı kuran evrensel fikirler olarak en azından incelenmeye değer görülmüştü (Lewis 1994: 51, Hodgson 1974: III/120). ikincisi, Napoleon Fransa’sı geçmiş Batılı entelektüel hareketlerden farklı olarak bizzat devrim ideolojilerini Doğu halkları arasında propaganda yoluyla yaymaya yönelmişti. XIX. asır -izmler, ideolojiler çağıydı; meşrûiyet krizin­den kıvranan dünya, pek çok</span> <span class="Font-Style82-1" xml:lang="tr-TR">açık, sert</span> <span class="Font-Style84-1" xml:lang="tr-TR">kadar</span> <span class="Font-Style82-1" xml:lang="tr-TR">gizli, yumuşak</span> <span class="Font-Style84-1" xml:lang="tr-TR">ideoloji­</span> <span class="Font-Style84-1" xml:lang="tr-TR">ye vücut verdi. Sadık Rifat Paşa, ancak</span> <span class="Font-Style82-1" xml:lang="tr-TR">itikat</span> <span class="Font-Style84-1" xml:lang="tr-TR">kavramıyla anlatabil­diği</span> <span class="Font-Style82-1" xml:lang="tr-TR">ideoloji</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">kamuoyunun</span> <span class="Font-Style84-1" xml:lang="tr-TR">Batı sayesinde modern dünyada kazan­dığı öneme belki de XIX. asır islâm dünyasında dikkat çeken ilk kişiydi.</span><span class="char-style-override-8" xml:lang="tr-TR"><a class="footnote-link" href="#footnote-225-79" id="footnote-225-79-backlink">79</a></span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-79-backlink" id="footnote-225-79">79</a> <span class="Font-Style80-1" xml:lang="tr-TR">“Mizâc-ı asr ve efkâr-ı zamâne cûş u hurûşa gelmiş bir nehre şebîhtir ve cihânda def ‘ü izâlesi muhâl olan ahvâlden biri i’tikâd ve diğeri efkâr-ı ‘âm­medir” (Aktaran, Mardin 1996: 210).</span></p>

      </div>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Ancak ideoloji, zamanla münhasıran politik küreyi dönüştür­meye yönelen bir entelektüel silah olarak pejoratif bir anlam ka­zanmıştı; XIX. asırda, XX. asırda olduğu gibi liberalizm veya sos­yalizm gibi Batılı bir politik ideolojiyi açıkça benimseyen bir Müs­lüman aydın bulmak zordu. Bu yüzden Comte, sosyolojiyi objektif ve evrensel bir disiplin olarak tasarladı. Doğal ve sosyal bilimin arkasında yatan pozitivizm, özellikle yükselen milliyetçilik çağında Doğu dünyasında evrensel, felsefî bir ideoloji olarak revaç kazandı. Osmanlı’da Hoca Tahsin ve Ahmed Rıza, Mısır’da Cemâleddîn Afgânî ve Muhammed Abduh gibi bilinçli olarak pozitivizmi be­nimseyen Müslüman aydınlar görmek mümkündü. Pozitivizm, evrenselliği bakımından birçok gelişmekte olan ülke aydınının da­ha sonra Marksizm’de bulacağı teselliyi sağladı. Örneğin din ile ideoloji arasında bir ayırım yapan ve ideolojileri nötral ve evrensel düşünce sistemleri olarak gören Ahmed Rıza, farklı dinlerden in­sanların ortak ideolojilerde buluşabileceğine inanıyordu (Mardin</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">1983a: 137).</span></p>

      <p class="Style11-1" xml:lang="en-US"><span class="Font-Style79-1" xml:lang="tr-TR">C. Meşrûlaştırma Başarısı Olarak Batı Medeniyeti</span></p>

      <p class="Style15-1 para-style-override-24" xml:lang="en-US"><span class="Font-Style84-1" xml:lang="tr-TR">Batı medeniyetini tasavvur tarzı esaslı bir incelemeye konu edilen Ahmed Midhat (1844—1912) gibi geçiş devri aydınlarının Batı hakkında farklı görüşler taşıdığı görülür (Okay 1989: 9, 11). Ancak çoğunlukla Batı’ya misilleme tarzıyla, ilerleme stratejisiyle ilgili bu ihtilâfın ötesinde, bizzat Midhat’ın da vurguladığı gibi, ortak bir te-deyyüne dayandıkları için Osmanlı aydınlarında Batı medeniyetini tasavvur tarzı bakımından temel bir ortaklık bulmak mümkündü.</span></p>

      <p class="Style40" xml:lang="en-US"></p>

      <p class="Style39 para-style-override-137" xml:lang="en-US"><span class="Font-Style84-1" xml:lang="tr-TR">“Terakkî” ve “Medeniyet” başlıklı yazıları, Namık Kemal (2005: 212, 358)’in gerek medeniyet, gerekse de Batı medeniyeti hakkın­daki tasavvurunu net olarak yansıtır. Kemal, “Medeniyet” başlıklı yazısının başında Avrupa ile kültürel etkileşim sayesinde Osmanlı diline giren</span> <span class="Font-Style82-1" xml:lang="tr-TR">medeniyet</span> <span class="Font-Style84-1" xml:lang="tr-TR">kelimesinin oturmadığından dolayı pejoratif bir anlam kazandığını belirtir. Ona göre sosyolojik açıdan medeni­yet, Aristo’nun ünlü tarifinde olduğu gibi karakteri itibariyle insa­nın “toplu yaşayışı” anlamına gelir. Ancak politik açıdan çoğu kez terakkî ile eşanlamlı kullandığı medeniyet, Kemal için tek kelimey­le “âsâyişte kemal” anlamına gelir. Kemal, muhtemelen “huzur ve barış” gibi daha zengin çağrışımlara sahip olduğu için Arapça</span> <span class="Font-Style82-1" xml:lang="tr-TR">ni­zam</span> <span class="Font-Style84-1" xml:lang="tr-TR">yerine Farsça</span> <span class="Font-Style82-1" xml:lang="tr-TR">âsâyiş</span> <span class="Font-Style84-1" xml:lang="tr-TR">kelimesini kullanır; “âsâyişte kemal” ise “mükemmel düzen” anlamına gelir. Ona göre bu kadar karmaşık bir dünyada</span> <span class="Font-Style82-1" xml:lang="tr-TR">âsâyiş</span> <span class="Font-Style84-1" xml:lang="tr-TR">kelimesinin anlamını tam olarak tespit mümkün değildir. Ancak onun için teknolojik ve ekonomik gelişmenin in­sanlara sağladığı maddî nimetler, gerçek âsâyişi, medeniyeti sağla­maya yeterli değildir. Nitekim o, Londra’da gözlediği örnek mede­niyetin tasvirine, adalet ile karakterize ettiği yönetimin merkezî parlamentodan başlar.</span></p>

      <p class="Style39 para-style-override-65" xml:lang="en-US"><span class="Font-Style84-1" xml:lang="tr-TR">Şu halde Osmanlı aydınlarına göre Batı medeniyeti, âdil yöne­tim ve meşrûiyete dayalı bir sosyal düzenleme başarısını simgeli­yordu. Meşrûiyetin ürünü</span> <span class="Font-Style82-1" xml:lang="tr-TR">nizam</span> <span class="Font-Style84-1" xml:lang="tr-TR">(düzen, order), Osmanlı’yı da içe­ren geleneksel dünyagörüşünün dayandığı anahtar kavramdı; nihaî hedef, göksel, kozmik düzenin yersel beşerî düzene, kozmosun no-mosa yansıtılması,</span> <span class="Font-Style82-1" xml:lang="tr-TR">meşrulaştırma</span> <span class="Font-Style84-1" xml:lang="tr-TR">ile beşerî eylemlerin anlam bula­cağı bir düzen-kuruluşuydu. III. Selim’in reform döneminin “Ni-zam-ı Cedit”, II. Mahmud’unkinin ise aynı kökten gelen “Tanzi­mat” kelimesiyle adlandırılması bu espriyi gösteriyordu. Batı’da Roma imparatorluğu’nun yıkılışından beri süren düzen arayışı, özellikle Fransız Devrimi’nden sonra daha da aciliyet kazanmıştı. Geleneksel “mekanik dayanışma” kavramına karşı geliştirdiği “or­ganik dayanışma” kavramıyla Durkheim,</span> <span class="Font-Style82-1" xml:lang="tr-TR">anomi</span> <span class="Font-Style84-1" xml:lang="tr-TR">gibi yan etkilerine rağmen Batı medeniyetinin organizasyon, düzen-kurma becerisini dile getirmişti. Belki de kendi döneminde bütün islâm dünyasında sadece Ziya Gökalp (1973: 245—6), Durkheim’dan ilhamla “Avru­pa medeniyetinin temeli işbölümüdür” diyerek Osmanlı aydınları tarafından Batı medeniyetinin tasavvur tarzını en net ifade etmişti.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Osmanlı aydınlarına göre âdil yönetim,</span> <span class="Font-Style82-1" xml:lang="tr-TR">meşruiyet</span> <span class="Font-Style84-1" xml:lang="tr-TR">başarısı olarak Batı medeniyeti, Protestanlık ile başlayan zihniyet dönüşümünün eseriydi. Onlara göre Batı medeniyetinin bilimsel-teknolojik ve endüstriyel gelişmenin ürünü maddî gücü, bu âdil sosyal organi­zasyonun türeviydi. Bu anlayış, Namık Kemal ile Yeni Osmanlıla­rın da ilham kaynağını oluşturan Tunuslu Hayreddîn’de en net ifa­desini bulur. Kemal (1327: 219—20)’e göre “Bize lazım olan icrâ-yı adalettir, adalet, bi’t-tab’ kuvveti istihsâl eder.” Ali Süavi de onu izleyerek “Elbette nerede adalet varsa orada mamuriyet olur” (Kap­lan 1974: II/577) der.</span></p>

      <p class="Style39 para-style-override-33" xml:lang="en-US"><span class="Font-Style84-1" xml:lang="tr-TR">Tunuslu Hayreddîn (1986: 98)’e göre Avrupa, bilim ve teknolo­jideki bu atılımı, siyasî adalete dayalı bir beşerî düzenleme ve tarım ve ekonomi bilimiyle yeraltı ve yerüstü kaynaklarını işleyerek serve­te dönüştürme yollarını kolaylaştırmayla sağlamıştır. Dünyadan el-etek çekmeyi öngören Katolik Hıristiyanlığın aksine Avrupalılar, ona göre, dünya hayatını olumlayan dinamik, -Protestan- anlayış sayesinde ilerleyebilmişlerdir. Bu bakımdan Ahmed Cevdet ve Namık Kemal (2005: 212) gibi Osmanlı düşünürleri, Batılı mede­niyetin modeli olarak ingiltere’yi, özelde Londra’yı görüyordu. ingiltere’nin Kalvinistik zihniyetten mülhem tarihî gelişim seyri de Osmanlı düşünürlerinin medeniyetin manevî ve maddî boyutları arasında öngördükleri bu nedensel ilişkiyi örneklendiriyordu.</span><span class="char-style-override-8" xml:lang="tr-TR"><a class="footnote-link" href="#footnote-225-80" id="footnote-225-80-backlink">80</a></span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-80-backlink" id="footnote-225-80">80</a> <span class="Font-Style80-1" xml:lang="tr-TR">Kalkınmadaki bu sebep-sonuç ilişkisi hakkında Namık Kemal (2005: 48— 9)’in yorumu</span></p>

      </div>

      <p class="Style40" xml:lang="en-US"></p>

      <p class="Style39 para-style-override-85" xml:lang="en-US"><span class="Font-Style84-1" xml:lang="tr-TR">islâm dünyasında bağımsızlığını daima korumuş tek ülke olan Osmanlı, XVIII. ve XIX. yüzyıl boyunca karşılaştığı Rus tehdidini kadersel ‘93 Harbi hezimetine kadar daha çok bir “askerî güvenlik” sorunu olarak görmüştü. Diğer taraftan Osmanlı, temelde, düzen modeli olarak gördüğü Protestan yüzüyle tanıdığı Avrupa’ya doğru tarihî yürüyüşünü kararlılıkla sürdürdü. Habsburg hanedanı tara­fından yönetilen Avusturya imparatorluğu, Kutsal Roma impara­torluğu (962—1806)’nun ana devletini oluşturuyordu. Hanedan iktidarının temeli olarak Katolik kimliği dayatmaya çalışan Habs-burgların Protestan Alman prenslerin direnmesiyle patlak veren Otuz Yıl Savaşları’nda (1618—1648) yenilmesi üzerine imparator­luk, gevşek bir devletler federasyonu haline geldi. XVII. yüzyıl boyunca Avusturya imparatorluğu ile karşılaşan Osmanlıların te­lakkisine göre Katolik egemenliğindeki orta ile yeni çağlarda kaosa düşen Batı, Protestanlık ile tekrar düzen bulmuştu.</span></p>

      <p class="Style39 para-style-override-20" xml:lang="en-US"><span class="Font-Style84-1" xml:lang="tr-TR">Osmanlı’da değişimin mimarları, temelde Protestan Avrupa’yı gözleyerek bu sonuca ulaşmışlardı. III. Selim zamanında Ebubekir Râtib ile Tanzimat’ın bir numaralı teorisyeni Sadık Rifat Viyana, hareketin mimarı Mustafa Reşîd, Londra büyükelçisi idiler. Gül­hane Hattı’nın ilanından yaklaşık bir buçuk yıl önce 1837’de Viya-na’ya elçi olarak gönderilen Sadık Rifat, Londra büyükelçisi Mus­tafa Reşîd’e Viyana’dan, Osmanlı Devleti’nde yapılacak reformlarla ilgili geniş teklifleri ihtiva eden bir seri mektup göndermeye başla­dı. Bu mektuplarda geliştirilen fikirler ve daha sonraki Gülhane Fermanında ilan edilen prensiplerle, Reşîd’in kendi 1841 tarihli Avusturya reform projesi ve Tanzimat’ın ilk yıllarında imparator­lukta uygulamaya koyulan fiilî reformlar arasında belli bir paralellik</span></p>

      <p class="Style38 para-style-override-23" xml:lang="en-US"><span class="Font-Style84-1" xml:lang="tr-TR">vardır (Mardin 1996: 200).</span></p>

      <p class="Style39 para-style-override-33" xml:lang="en-US"><span class="Font-Style84-1" xml:lang="tr-TR">Düzen modeli Batı tasvirini en net III. Selim tarafından Sistova Antlaşması’ndan sonra Habsburglarla bozulan ilişkileri düzeltmek ve aynı zamanda modern Avrupa düzenini rapor etmek üzere 1791 Eylül’ünde Viyana’ya olağanüstü elçi gönderilen Ebubekir Râtib Efendi’nin hazırladığı Büyük Lâyiha’da buluruz.</span><span class="char-style-override-8" xml:lang="tr-TR"><a class="footnote-link" href="#footnote-225-81" id="footnote-225-81-backlink">81</a></span><span class="Font-Style84-1" xml:lang="tr-TR">Mayıs 1792’de yurda dönen Râtib Efendi’nin sekiz aylık Viyana seyahatinde yap­tığı gözlemin ürünü kapsamlı sefaretname, III. Selim’in reform programına kılavuzluk etmiştir. S. Shaw (1971: 98)’ın da belirttiği gibi Ebubekir Râtib’in layihası, Batı’da geliştirilen yeni sosyo-eko-nomik ve askerî düzenle kısa süreli bir doğrudan temasın bile gele­neksel Osmanlı vizyonunu ne kadar değiştirebileceğini gösteriyor­du. Burada sosyolojik bir gözle dikkatli bir gözlem yapan Râtib Efendi, Avusturyalı sosyo-politik yapının karakteristik noktalarını belirtmeye çalışmıştır.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-81-backlink" id="footnote-225-81">81</a> <span class="Font-Style80-1" xml:lang="tr-TR">Findley 1995, Shaw 1971: 90. Sema Arıkan, Ebubekir Râtib Efendi’nin</span></p>

        <p class="Style40" xml:lang="en-US"><span class="Font-Style80-1" xml:lang="tr-TR">Büyük Layihası hakkında, 1996 yılında Kemal Beydilli’nin nezaretinde, istanbul Üniversitesi Edebiyat Fakültesi Tarih Bölümünde bir doktora tezi hazırlamıştır</span></p>

      </div>

      <p class="Style40" xml:lang="en-US"><span class="Font-Style80-1" xml:lang="tr-TR">.</span></p>

      <p class="Style39 para-style-override-149" xml:lang="en-US"><span class="Font-Style84-1" xml:lang="tr-TR">Bunlar başlıca şu noktalarda toplanabilir: a)eğitimli, disiplinli bir ordu, b)düzenli maliye, c)namuslu, dürüst, okumuş memurlar, d) halk arasında ekonomik güvenlik ve refah (Findley 1995, Karal 1946: 32, Shaw 1971: 90—8). O zamanın modern devletini karak-terize eden yönleri tespit eden Râtib Efendi, Tanzimat Fermanı’n-daki fikirleri 45 yıl önce ileri sürmüştü (Berkes 1978: 96). Ataları­ nın yaşadığı dünyadakinden farklı bir mukayeseli üstünlük duru­munu ilk görenlerden biri olan sefir, Osmanlı’nın geri kalmasının, Batı’nın ilerlemesi kadar mesele olmayabileceğini öne sürerek Batı dünyasını örnek alma gereğini ima etmiştir (Lewis 1994: 117). Çünkü Avrupa düzenini tasvir tarzı, klasik Osmanlı “nizam ve kânun” anlayışını yansıtıyordu: “Avrupa devletlerinde, kralları tara­fından verilen nizam, kaide ve kânunlara küçük ve büyük her fert gereği gibi saygı gösterdikçe ve vergilerini zamanında ödedikçe kral, asker ve memur tarafından hiçbir kimse ona baskı yapamaz, saldıramaz ve büyüklük taslayamaz ve gözünün üstünde kaşın var diyemez.”</span> <span class="char-style-override-8" xml:lang="tr-TR"><a class="footnote-link" href="#footnote-225-82" id="footnote-225-82-backlink">82</a></span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-82-backlink" id="footnote-225-82">82</a> <span class="Font-Style80-1" xml:lang="tr-TR">Enver Ziya Karal, “Nizam-ı Cedit’e Dair Layihalar,”</span> <span class="Font-Style83" xml:lang="tr-TR">Tarih Vesikaları</span> <span class="Font-Style80-1" xml:lang="tr-TR">I/86(Nisan 1942): 587—8.</span></p>

      </div>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Râtib Efendi’nin burada adını koymadan anlattığı hürriyet, mo­dern liberal anlayıştan ziyade, ileride Namık Kemal ve Ahmed Cevdet’de de göreceğimiz, düzen ile anlamdaş sayılan adalette te-mellenen geleneksel hürriyet anlayışını yansıtır. Sefir, döneme adı­nı veren “Nizâm-ı Cedid” (Yeni Düzen) kavramını ilk kez, Avus-turya’daki idarî ve sosyal yapıyı anlatmak için kullanmıştır.</span><span class="char-style-override-8" xml:lang="tr-TR"><a class="footnote-link" href="#footnote-225-83" id="footnote-225-83-backlink">83</a></span><span class="Font-Style84-1" xml:lang="tr-TR">Tak­dirle anlattığı nizam, Osmanlı’nın bir zamanlar sahip olup da kay­bettiği nizamdır; ancak bunu “cedid” kılan bir unsur vardır: sekü-lerleşme: “ (…) Bunlarda şeriat yoktur. Yani Hazret-i isa’nın koy­duğu şeriattan suretâ nikâh maddesi kalmıştır. Onun da daima icrâ olunduğu yoktur. Kaldı ki miras hususunda dahî dine itibar etmez­ler. Bugün Avrupa memleketleri öyle haldedir ki onlara ehl-i kitâb denemez. Her ne kadar şeriat tabiri kullanırlarsa da, kendi menfa­atlerine uygun, her kralın vaktinde bazı maddeleri değiştirerek ve ilaveler yaparak tertip ettikleri kânunlara ve kaidelere, hâşâ şeriat adını verirler.”</span><span class="char-style-override-8" xml:lang="tr-TR"><a class="footnote-link" href="#footnote-225-84" id="footnote-225-84-backlink">84</a></span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-83-backlink" id="footnote-225-83">83</a> <span class="Font-Style80-1" xml:lang="tr-TR">Ancak Karal (1946: 34)’ın dikkat çektiği gibi Râtib Efendi, “nizam-ı ceditten münhasıran askerî yeniliği anlamaktadır</span></p>

        <div class="footnote">

          <p class="Basic-Paragraph-1" xml:lang="en-GB"><a class="footnote-anchor" href="#footnote-225-84-backlink" id="footnote-225-84">84</a> <span class="Font-Style80-1" xml:lang="tr-TR">Karal, agm, 588.</span></p>

        </div>

      </div>

      <p class="Style39 para-style-override-150" xml:lang="en-US"><span class="Font-Style84-1" xml:lang="tr-TR">Bir düşünürden çok dikkatli bir gözlemci sıfatıyla gördüklerini aktaran sefir için Avrupa’nın takdire şâyân bu düzen başarısıyla sekülerizm arasındaki çelişkiyi açıklamak imkânsızdır. Bu çelişki benzer şekilde Mısırlı Tahtâvî gibi erken muhafazakâr gözlemcileri</span><span class="Font-Style84-1" xml:lang="tr-TR">de şaşırtacaktı (Newman 2004: 87—90). Bu çelişkinin açıklaması daha sonra giderek hızlanan modernleşme sürecinde Avrupa ile hesaplaşma gereği duyan düşünürlere kalacaktır.</span></p>

      <p class="Style11-1" xml:lang="en-US"><span class="Font-Style79-1">D. Teşebbüh ile Misilleme Arasında</span></p>

      <p class="Style15-1 para-style-override-24" xml:lang="en-US"><span class="Font-Style84-1" xml:lang="tr-TR">Hermenötik terimlerle “tekst/kontekst” diyebileceğimiz din/tedey-yün düalizmine göre XIX. asır Müslüman aydınlarının Batı’ya kar­şı tutumlarında ortaklık kadar farklılık da gözlemlemek mümkün­dü. Müslüman aydınlar, bağlı oldukları ortak tekste, Kur’ân’a atıfla krizi teşhis etseler de âyetlere getirdikleri yorumlar farklı kontekst-lere göre oldukça değişiyordu. XIX. asırda hemen hemen bütün Müslüman aydınların krizi teşhis ve tedavi tarzlarının temelde iki ayete dayandığı görülebilirdi. Onlar, Müslümanların Batı karşısın­da gerileme sürecinin kaynağında kolektif bir ahlakî yozlaşmanın yattığı teşhislerini genelde “tağyîr-i enfüs” âyetine</span><span class="char-style-override-8" xml:lang="tr-TR"><a class="footnote-link" href="#footnote-225-85" id="footnote-225-85-backlink">85</a></span><span class="Font-Style84-1" xml:lang="tr-TR">dayandırdılar. Krizden çıkış, tedavi yolunu ise genelde “i’dâd-ı kuvvet” âyetinde</span><span class="char-style-override-8" xml:lang="tr-TR"><a class="footnote-link" href="#footnote-225-86" id="footnote-225-86-backlink">86</a></span><span class="Font-Style84-1" xml:lang="tr-TR">buldular. Osmanlı ve Mısırlı aydınlar, teşhis ve tedavi için bu aynı âyetlere atıf yapsalar da bunlara oldukça farklı anlamlar vereceklerdi.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-85-backlink" id="footnote-225-85">85</a> <span class="Font-Style80-1" xml:lang="tr-TR">“… muhakkak Allah bir kavme verdiği (nimeti)ni, onlar nefislerindekinideğiştirinceye kadar değiştirmez. Allah bir kavme kötülük isteyince de onugiderme çaresi bulunamaz” (Ra’d/11).</span></p>

        <div class="footnote">

          <p class="Basic-Paragraph-1" xml:lang="en-GB"><a class="footnote-anchor" href="#footnote-225-86-backlink" id="footnote-225-86">86</a> <span class="Font-Style80-1" xml:lang="tr-TR">“Siz de onlara karşı gücünüzün yettiği her kuvvetten ve cihad için beslenenatlardan hazırlık yapın; bununla hem Allah düşmanlarını korkutursunuz,hem sizin düşmanınızı, hem de onlardan başka diğerlerini ki onları siz bilmezsiniz; Allah bilir ve Allah yolunda her ne sarf ederseniz, karşılığı sizetamamen ödenir ve hiç haksızlığa uğramazsınız “ (Enfâl/60).</span></p>

        </div>

      </div>

      <p class="Style39 para-style-override-151" xml:lang="en-US"><span class="Font-Style84-1" xml:lang="tr-TR">Osmanlı gibi Mısırlı aydınların krizin tedavisi için savundukları program da özünde Batı medeniyetine kendi silahlarıyla karşı ko­yulmasını öngören evrensel</span> <span class="Font-Style82-1" xml:lang="tr-TR">misilleme</span> <span class="Font-Style84-1" xml:lang="tr-TR">düsturuna dayanıyordu. Os­manlı ulemâsı gibi Muhammed Abduh da “i’dâd-ı kuvvet” âyetin­den “onların islâm’a karşı savaş için kullandıkları aynı silahlarla kâfirlerle savaşılması gerektiği” ilkesini çıkarır (Adams 1968: 130). Ancak buradaki ana mesele, “hangi silahlar”ın kullanılacağını tayin için kendilerini</span> <span class="Font-Style82-1" xml:lang="tr-TR">“hangi</span> <span class="Font-Style84-1" xml:lang="tr-TR">Batı’nın</span> <span class="Font-Style82-1" xml:lang="tr-TR">nasıl</span> <span class="Font-Style84-1" xml:lang="tr-TR">tehdit ettiği” sorusunun ceva­bının bulunmasıydı.</span></p>

      <p class="Style39 para-style-override-31" xml:lang="en-US"><span class="Font-Style84-1" xml:lang="tr-TR">Özelde Osmanlı, genelde islâm dünyasında hem ferdî, hem si­yasî yeniliklerin makbul ve merdut türleri,</span> <span class="Font-Style82-1" xml:lang="tr-TR">teşebbüh</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">misilleme</span> <span class="Font-Style84-1" xml:lang="tr-TR">kavramlarıyla ayırt edilebilirdi. Peygamber-i Zîşan ‘aleyhi’s-salâtü ve’s-selâmın “Kim bir kavme benzerse ondandır” anlamındaki ha­disine (Müttakî 2004: IX/6, Kevserî 2008: 64—65) dayanan</span> <span class="Font-Style82-1" xml:lang="tr-TR">teşeb­büh</span> <span class="Font-Style84-1" xml:lang="tr-TR">kavramı, bid’at denen sünnetin zıddı bir olumsuz benzemeye delâlet ediyordu. Osmanlı sosyal felsefesi açısından geleneğe, yani izlene gelen yol ve düstur anlamında</span> <span class="Font-Style82-1" xml:lang="tr-TR">sünnet</span> <span class="Font-Style84-1" xml:lang="tr-TR">veya</span> <span class="Font-Style82-1" xml:lang="tr-TR">kânun-ı kadime</span> <span class="Font-Style84-1" xml:lang="tr-TR">aykırı düşen yenilikler, genelde</span> <span class="Font-Style82-1" xml:lang="tr-TR">bid’at</span> <span class="Font-Style84-1" xml:lang="tr-TR">sayılarak reddedilmiştir (Da-</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">vison 1963: 65).</span></p>

      <p class="Style39 para-style-override-22" xml:lang="en-US"><span class="Font-Style84-1" xml:lang="tr-TR">Buna karşılık Osmanlı gibi büyük ülkelerde rakiplerde görülen araçsal nitelikteki yenilikler,</span> <span class="Font-Style82-1" xml:lang="tr-TR">özenti (emulation)</span> <span class="Font-Style84-1" xml:lang="tr-TR">veya</span> <span class="Font-Style82-1" xml:lang="tr-TR">taklit (mimesis)</span> <span class="Font-Style84-1" xml:lang="tr-TR">gibi kavramlarla anlatılan pasif bir anlayıştan çok</span> <span class="Font-Style82-1" xml:lang="tr-TR">misilleme</span> <span class="Font-Style84-1" xml:lang="tr-TR">kavra­mıyla anlatılan aktif bir tutumla alınmıştır. “i’dâd-ı kuvvet” âyetine dayandırılan</span> <span class="Font-Style82-1" xml:lang="tr-TR">mukâbele-i bi’l-misil=misilleme</span> <span class="Font-Style84-1" xml:lang="tr-TR">düsturu, “düşmana kendi silahlarıyla karşılık verme” anlamına geliyordu (Heyd 1993: 37). Araçsallıktan kasıt, bir taraftan özünde geleneği sürdürmeye yarayan, diğer taraftan siyasî-askerî maslahata hizmet eden,</span> <span class="Font-Style82-1" xml:lang="tr-TR">bid’at-ı hasene</span> <span class="Font-Style84-1" xml:lang="tr-TR">denen “güzel yenilik” kapsamına giren teknik yeniliklerdi. Özellikle devletin varlık sebebini oluşturan ulvî gaza gayesinde başarı sağlayacak askerî teknolojinin modernizasyonu, bu ilkeyle meşrûlaştırılıyordu. Sosyo-kültürel kontrolün kaybına yol açabile­cek matbaa ve saat kuleleri yönetici zümreler tarafından ihtiyatla karşılanırken, emperyal gaza misyonuna hizmet edebilecek ateşli silahlar,</span> <span class="Font-Style82-1" xml:lang="tr-TR">bid’at-ı hasene</span> <span class="Font-Style84-1" xml:lang="tr-TR">olarak kolayca kabul bulmuştu. Teşebbüh ile misilleme arasındaki farkı, şöyle basit bir tabloyla gösterebiliriz:</span></p>

      <p class="No-Paragraph-Style-4" xml:lang="en-GB"><span class="Font-Style84-1" xml:lang="tr-TR"><br/>
      <br/></span></p>

      <p class="Normal para-style-override-152" xml:lang="en-US"></p>

      <table class="No-Table-Style table-style-override-1" id="table-2">

        <tbody>

          <tr>
            <td class="cell-style-override-1">
              <p class="Style43 para-style-override-153" xml:lang="en-US"><span class="Font-Style80-1" xml:lang="tr-TR">Teşebbüh</span></p>
            </td>
            <td class="cell-style-override-1">
              <p class="Style43" xml:lang="en-US"><span class="Font-Style80-1" xml:lang="tr-TR">Ahlakî, Edeb-Sünnet (Suret-Siret)</span></p>
            </td>
            <td class="cell-style-override-1">
              <p class="Style43" xml:lang="en-US"><span class="Font-Style80-1" xml:lang="tr-TR">Değersel (+,-)</span></p>
            </td>
          </tr>

          <tr>
            <td class="cell-style-override-1">
              <p class="Style43 para-style-override-153" xml:lang="en-US"><span class="Font-Style80-1" xml:lang="tr-TR">Misilleme</span></p>
            </td>
            <td class="cell-style-override-1">
              <p class="Style43" xml:lang="en-US"><span class="Font-Style80-1" xml:lang="tr-TR">Araçsal, Silah</span></p>
            </td>
            <td class="cell-style-override-1">
              <p class="Style43" xml:lang="en-US"><span class="Font-Style80-1" xml:lang="tr-TR">Nötral (0)</span></p>
            </td>
          </tr>

        </tbody>

      </table>

      <p class="Style15-1" xml:lang="en-US"></p>

      <p class="No-Paragraph-Style-4" xml:lang="en-GB"><span class="char-style-override-2"><br/>
      <br/></span></p>

      <p class="Style15-1 para-style-override-49" xml:lang="en-US"><span class="Font-Style84-1" xml:lang="tr-TR">Görüldüğü gibi burada</span> <span class="Font-Style82-1" xml:lang="tr-TR">teşebbüh,</span> <span class="Font-Style84-1" xml:lang="tr-TR">ahlakî-değersel nitelikteki, bir insan ve topluluğun suret ve siretini kapsayan</span> <span class="Font-Style82-1" xml:lang="tr-TR">sünnet</span> <span class="Font-Style84-1" xml:lang="tr-TR">veya</span> <span class="Font-Style82-1" xml:lang="tr-TR">edeb</span> <span class="Font-Style84-1" xml:lang="tr-TR">de­nen kültür alanına ait bir olumsuz benzemeyi,</span> <span class="Font-Style82-1" xml:lang="tr-TR">misilleme</span> <span class="Font-Style84-1" xml:lang="tr-TR">ise bu kap­sama girmeyen nötral aletlerin ödünç alınmasını ifade etmektedir. Ancak burada esas mesele, hangi yeniliklerin nötral araçlardan iba­</span><span class="Font-Style84-1" xml:lang="tr-TR">ret olup olmadığının, misillemenin kapsamının tayinidir. Etki-tep-ki diyalektiğince Batılı gibi yabancı bir kültürün etkisi büyüdükçe buna karşı silahlanmanın kapsamı da zorunlu olarak genişleyecek­tir. Osmanlı gibi büyük ülkelerin hücumuna uğradıkları Batı karşı­sında ayakta kalmak için başlattıkları modernleşme hareketi, “Batı’ ya karşı, Batı için” olarak parolalaştırılan</span> <span class="Font-Style82-1" xml:lang="tr-TR">misilleme</span> <span class="Font-Style84-1" xml:lang="tr-TR">anlayışına daya­nıyordu.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Batı karşısında ayakta kalmanın yegâne etkin yolunun, ona karşı kelimenin en geniş anlamıyla kendi silahlarıyla, Batı yapımı silah ve bombalar kadar Batılı kurum ve fikirleri benimseyerek savaş­maktan geçtiği anlayışını ifade eden misilleme, aslında evrensel bir stratejik ilkeydi. Batı medeniyetinin tüm ürünlerinin misilleme konusu silahlar olarak algılanması, tipik olarak XIX. yüzyılda Wei Yuan’ın formüle ettiği gibi Çinli, Japon ve Rus gibi imparatorluk­larda da görülebilirdi (Lackner 2001: 99, Hacker 1977, Toynbee</span></p>

      <p class="Style15-1 para-style-override-23" xml:lang="en-US"><span class="Font-Style84-1" xml:lang="tr-TR">1962: 99, 194—95, 239—54). Batılı değer sistemlerini tamamıyla</span></p>

      <p class="Style15-1 para-style-override-70" xml:lang="en-US"><span class="Font-Style84-1" xml:lang="tr-TR">benimseyen Asyalı ülkelerde yeni fikirlerden “Batılı”dan ziyade “modern” fikirler olarak bahsetme eğilimine dikkat çeken Keddie (1959) de modern Asya düşünce tarihinin bu perspektiften muka­yeseli olarak incelenmesini önerir.</span></p>

      <p class="Style39 para-style-override-26" xml:lang="en-US"><span class="Font-Style84-1" xml:lang="tr-TR">Osmanlı’da Batı’nın giderek hissedilen gücü karşısında misille­me konusu Batılı yeniliklerin içeriği de zorunlu olarak genişleyerek tüfekten anayasa kurumu ve hürriyet fikri gibi kültürel maddelere uzanacaktı. Reform baskısının zirveye çıktığı II. Mahmud dönemi Osmanlı seçkinleri, açık veya örtük olarak misilleme yapılacak Batı’ nın silahlarını, Batı’ya güç veren tüm kurum, fikir ve ilkeler olarak düşünmeye başladı. Örneğin Ahmet Cevdet, Osmanlı diplomatla­rının Napoleon Fransası diplomatik taktiklerini taklidini,</span> <span class="Font-Style82-1" xml:lang="tr-TR">mukâbe-le-i bi’l-misil</span> <span class="Font-Style84-1" xml:lang="tr-TR">olarak değerlendiriyordu (Neumann 1999: 141).</span></p>

      <p class="Style39 para-style-override-33" xml:lang="en-US"><span class="Font-Style84-1" xml:lang="tr-TR">Karşı koymak için düşmanın silahlarını benimseme tutumu, ge­leneksel yönetici zümrede</span> <span class="Font-Style82-1" xml:lang="tr-TR">misilleme</span> <span class="Font-Style84-1" xml:lang="tr-TR">yanında aynı zamanda</span> <span class="Font-Style82-1" xml:lang="tr-TR">ortoge-nez</span> <span class="Font-Style84-1" xml:lang="tr-TR">kavramıyla anlatılabilecek bir anlayışa dayanıyordu (Neumann 1999: 148). Yunanca “orthos=doğru” ile “genesis=üreme” kelimele­rinden terkiple türetilen, Türkçede “yönlendirilmiş seçilim” denen bu biyolojik kavram, bir organizmanın belirli bir yöndeki evrimine, sosyal dünyaya uyarlandığında kümülatif, teleolojik bir gelişime delalet eder. Türkçeye</span> <span class="Font-Style82-1" xml:lang="tr-TR">özselleştirme</span> <span class="Font-Style84-1" xml:lang="tr-TR">olarak çevirebileceğimiz</span> <span class="Font-Style82-1" xml:lang="tr-TR">ortoge­ nez,</span> <span class="Font-Style84-1" xml:lang="tr-TR">rakiplerin geliştirdikleri kültürü “aslında kaynağı bizde, bizden alıp geliştirdiler” şeklinde görüşü ifade eder. Örneğin Şeyhülislâm Es’ad Efendi’ye göre Osmanlı’nın hükümet görevlilerine sabit maaş ödenmesi gibi görünüşte Batı’dan aldığı uygulamaları Batı aslında fıkıhtan, yani Müslümanlardan almıştı (Heyd 1993: 38). Buna göre Batılı kurum ve pratiklerin benimsenmesi, bir bakıma daha da geliştirdiği emaneti Batı’dan geri alma anlamına geliyordu.</span></p>

      <p class="Style39 para-style-override-42" xml:lang="en-US"><span class="Font-Style82-1" xml:lang="tr-TR">Misilleme</span> <span class="Font-Style84-1" xml:lang="tr-TR">gibi</span> <span class="Font-Style82-1" xml:lang="tr-TR">ortogenez</span> <span class="Font-Style84-1" xml:lang="tr-TR">anlayışını da rekabet halindeki bütün büyük topluluklarda görmek mümkündü. Örneğin Avrupa’da Or­taçağların ünlü Katolik propagandisti Philippe de Meziere (1327— 1407), daha henüz Osmanlı imparatorluk katına yükselmediği hal­de Türklerin</span> <span class="Font-Style82-1" xml:lang="tr-TR">fütüvvet (chivalry)</span> <span class="Font-Style84-1" xml:lang="tr-TR">gibi orijinal Hıristiyan değerlere sarılarak güçlendiğini söyleyerek Hıristiyan dindaşlarını ihmal et­tikleri bu değerlere sahip çıkmaya çağırıyordu (Petkov 1997: 266). Tarihin cilvesi, şimdi durum tersine dönmüştü. Rifâ’a Tahtâvî ve Namık Kemal gibi birçok XIX. asır Müslüman aydını, Müslüman­ları seferber etmek için benzer argümanı kullanacaktı (Newman</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">2004: 88).</span></p>

      <p class="Style39 para-style-override-42" xml:lang="en-US"><span class="Font-Style84-1" xml:lang="tr-TR">Kemal’e göre Avrupa medeniyeti, islâm dünyasında icat edil­dikten sonra Avrupalılar tarafından geliştirilen birçok müesseseyi ihtiva ediyordu (Mardin 1996: 356). Bu bakımdan ona göre, Batı medeniyetinin üstünlüğü izafî ve geçiciydi: “istikbâlimiz emindir, çünkü bir zamandan beri ve bir dereceye kadar medeniyet âlemin­de saltanat sürmeğe başladığı görülmekte olan muvâzene-i devliye efkârının mâye-i hayatı, buranın istiklâlidir” (Namık Kemal 1327: 129). Buna göre Batı’nın kabahati, Osmanlı zihniyetince adalet ile özdeş sayılan bu nizam başarısını kötüye kullanmaktı. islâm dün­yasının yapması gereken de özüne dönerek kaybettiği düzene tek­rar kavuşmaktı.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Tüm belli başlı geleneksel topluluklarda tarihî olarak kolektif tedeyyünün ideal modelini oluşturan bir “altın çağ” tasavvuru bulu­nabilirdi. Dolayısıyla “yozlaşma” olarak adlandırılan bu ideal mo­delden uzaklaşma, seçkinleri, doğrudan din yerine beşerî irade ve uygulamayı sorgulayarak tekrar bu ideal modele dönüş arayışına sevk etmiştir. Koçi Bey (1985)’den itibaren Osmanlı seçkinleri, hep problemi uygulamada görmüş, bunalımın, başlarda kendileri­nin mutluluğunu sağlayan kânunların zamanla uygulanmasında gösterilen kusurlardan kaynaklandığını düşünmüşlerdir. Osmanlı ve islâm dünyasında modernleşmeyi başlatan Tanzimat fermanı, bu geleneksel restorasyon eğiliminin zirvesi sayılabilirdi. Adaletnâ-meler silsilesinin sonuncusu sayılabilecek Tanzimat Fermanı’nın temel mesajı, Yeni Osmanlıların da belirttiği gibi, bunalımın çözü­mü için “şeriatın daha iyi uygulanması” gerektiğidir (Sungu 1940: 801, 807). Ferman, özünde, Osmanlı’nın aslında kendisine ait düs­turları daha iyi hayata geçiren bir ülke olarak Avrupa’yı model alma projesi şeklinde okunabilirdi.</span></p>

      <p class="Style39 para-style-override-26" xml:lang="en-US"><span class="Font-Style84-1" xml:lang="tr-TR">Ali Süavi, Osmanlı’nın yaşadığı sıkıntıların, fıkhın uygulanması değil, tam aksine iç kusurlar ve dış müdahaleler yüzünden iyi uygu­lanmamasından kaynaklandığını savunur (Çelik 1994: 596). Dev­letin zaafını, temelde şeriatın icrasındaki ihmale bağlayan bu Os­manlı düşünce geleneğini sürdüren Namık Kemal (1327: 97, 100, Sungu 1940: 803—08) de Tanzimat ile başlayan hukukun seküler-leştirilmesi hareketine şiddetle karşı çıktı.</span><span class="char-style-override-8" xml:lang="tr-TR"><a class="footnote-link" href="#footnote-225-87" id="footnote-225-87-backlink">87</a></span> <span class="Font-Style84-1" xml:lang="tr-TR">Onun “Hasta Adam” başlıklı yazısı, bu bakış açısını tipik olarak yansıtır:</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-87-backlink" id="footnote-225-87">87</a> <span class="Font-Style80-1" xml:lang="tr-TR">“Bilmezler ki bize ârız olan uygunsuzluk, hükümetimizin esas ve mebnâsı olan şeriatın ahkâmına riâyetsizlikten husule geldi ve her ne zaman biz bu esası bırakır isek muzmahil oluruz” (Sungu 1940: 808—9, Mardin 1996: 349).</span></p>

      </div>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">“Hasta adam tabiri, Fransızlar beyninde öyle bir vücud-ı ma’ne-viye ‘alem olmuştur ki, başı, Avrupa dediğimiz devlet-hane-i me­deniyetin en güzel bir noktasına yaslanmış ve kendi üç kıtanın en mühim mevkilerine uzanmış, genç, dinç, güzel, dünya durdukça yaşamağa müstait bir koca yiğit iken, can çekişip yatıyor. Biçarenin namı ise Devlet-i ‘Aliye’dir.” Ona göre, bu hastalık, onun duru­mundan ümit kesilmesini gerektirmez, tam aksine onun kurtuluş çaresine işaret eder. Çünkü hastalık, adı üstünde, ölen bünyenin değiştirilmesi gerektiği değil, tam aksine mevcut bünyenin ondan kurtarıldığı takdirde iyileştirilebileceği anlamına gelir. “O hasta adam, yalnız muktezâ-yı tabiate göre hareket etse hem sıhhat bu­lur, hem kuvvetlenir, hem dünya durdukça ömür sürer.”</span></p>

      <p class="Style40" xml:lang="en-US"></p>

      <p class="Style39 para-style-override-85" xml:lang="en-US"><span class="Font-Style84-1" xml:lang="tr-TR">Kemal’e göre hastalığın temel sebebi, her hususta, ricalde, mal­da, askerde azlıktır ki bunun da kaynağı yönetim usulüdür. Tanzi­mat ile meşrûtiyete değil, tam aksine bürokratik istibdada giden bir süreç başlamıştır. illetin kaynağı, halkı takmayan, kânuna ve hakka uymayan mutlak ve keyfi yönetimdir. O, daha sonra klasik dönem Osmanlı yöneticilerinin şeriat ve adalete riayet hususundaki titizlik ve duyarlıklarından örnekler verir. “işte vaktiyle bir küçük aşiretten bir hilâfet-i kübra teşkil eden ve sademât-ı celâdetiyle dünyayı tit­reten Devlet-i ‘Aliye’nin zaman-ı ikbâli bu imiş.” Oysa şimdi, her şey, yasama, yürütme, yargı, Babıâli’den ibaret olmuş, ahaliyi ta­kan, meşrûiyet endişesi taşıyan yok. Padişah aciz, devlet baba, hal­kına karşı zâlim haline gelmiş. Peki, çare ne? “Tafsilat-ı meşrûha-dan anlaşılır ki, halkın eski hürriyeti ve şer’in evvelki hükümeti her ne vakit iade olunursa, devlet o vakit illetten kurtulur.” Kemal’in fazla basit gibi görünen restorasyona dayalı bu reçetesi, dinamik Osmanlı islâm yorumuna dayalı siyasî zihniyetin tipik ifadesidir.</span></p>

      <p class="Style39 para-style-override-26" xml:lang="en-US"><span class="Font-Style82-1" xml:lang="tr-TR">Restorasyon,</span> <span class="Font-Style84-1" xml:lang="tr-TR">Kemal gibi Osmanlı aydınlarının entelektüel reçe­telerinin ana-temasını oluştururken,</span> <span class="Font-Style82-1" xml:lang="tr-TR">ilerleme</span> <span class="Font-Style84-1" xml:lang="tr-TR">de restorasyonun stra­tejik ilkesini oluşturdu. Romantisistik, Protestan Aydınlanma’nın ürünü</span> <span class="Font-Style82-1" xml:lang="tr-TR">ilerleme</span> <span class="Font-Style84-1" xml:lang="tr-TR">kavramı,</span> <span class="Font-Style82-1" xml:lang="tr-TR">civilisation</span> <span class="Font-Style84-1" xml:lang="tr-TR">gibi hem varılacak hedefi, hem de bu hedefe ulaşma, ancak ondan farklı olarak geçmiş “ilkel çağ”a dönüş sürecini anlatıyordu. Kemal de gelecek Genç Türkler kuşa­ğından farklı olarak “terakkî” ile bir taraftan Osmanlı altın çağında somutlaşan “âsâyiş” anlamında</span> <span class="Font-Style82-1" xml:lang="tr-TR">medeniyet</span><span class="Font-Style84-1" xml:lang="tr-TR">i, diğer taraftan bu kay­bolmuş düzene tekrar kavuşma sürecini kasd ediyordu: “Biz vaktiy­le daima terakkiye mâil bir kavim imişiz. Söğüt nahiyesinden çık­mışız, bu kadar yerleri istila etmişiz. Sonra vukufu iltizam eder bir kavim olmuşuz, bulunduğumuz halde duracağız diye diye bu kadar yerler kaybetmişiz. Daha sonra pergel haline girmişiz, bir ayağımız daima bulunduğu yerde mıhlanıp kalmak istiyor, öbür ayağımız daima öteyi beriyi dolaşmakla uğraşıyor.” Osmanlı’yı terakkiyle gelişen bir devlet olarak gören Namık Kemal (2005: 223, 401)’in burada eleştirdiği ve hayıflandığı, kaybolan, dinamik emperyal viz­yondur.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Bu vizyonun kaybıyla devlet, devamlı değişmek zorunda kal­mıştır. Hâlbuki ona göre değişim, hem iyi, hem kötü yönde olabi­lecek, izafî, stratejik bir ilkedir. Daha iyiye ulaşma ümidiyle deği­şim isteyen halk, daha kötüye gidince bu kez de mutlak anlamda değişimden korkar hale gelmiştir. Buna karşılık dış ve iç güçler sürekli değişim gereğini vurgulayarak psikolojik baskı yapmakta­dırlar. Sonuçta bu zıt, mutlak değişim ve istikrar talepleri arasında bocalayan ülke yönünü bulamaz hale gelmiştir. Bu kısır döngüyü aşmak için Kemal (1327: 193—4)’in reçetesi nettir: “(…) Bendenizin efkârımca dâhilî idarenin iki esaslı şubesi vardır ki, biri icra-yı ada­let, biri istihsâl-i terakkidir. (…) Farz edelim ki, Maârif Nazırı ge­çen sene bir mahalle mektebini numune olarak ıslâh etti de, bu sene istanbul mekteplerinin hepsini o hale koymak için üç bin kese masraf istedi; eğer mektep filhakika bir terakkî göstermişse ona kim mâni’ olur?” Görüldüğü gibi o, terakkî ile sarahaten, kısa va­dede “gelişme ve kalkınma”, zımnen, uzun vadede “klasik düzene kavuşma”yı, hatta başka bir yerde “ahlakî olgunlaşma”yı kasd eder.</span><span class="char-style-override-8" xml:lang="tr-TR"><a class="footnote-link" href="#footnote-225-88" id="footnote-225-88-backlink">88</a></span><span class="Font-Style84-1" xml:lang="tr-TR">Rayından çıkan bir ülkede kendini birden çok tarafı ikna etmek zorunda hissettiği içindir ki Kemal, tabir caizse “strateji içinde strateji” izlemiştir. Restorasyonun stratejik ilkesi olarak geleneksel anlamda ilerlemeyi savunurken, bu gizli ilerlemenin stratejik ilkesi olarak da modern, ileriye dönük ilerlemeyi savunmuştur. “istikbâl” başlıklı yazısında görüldüğü gibi Kemal (1327: 126)’in bu çok ince stratejilerinin anlaşılamaması, Niyazi Berkes (1978: 296) gibi göz­lemcileri bile yanıltmıştır: “Lâyıkıyla düşünülsün, insanın hayatı yalnız istikbâlden ibaret değil midir? Mâzi nedir? Bir mevt-i ebedî. Hâl nedir? Bir nefes-i vâpesin. Gerek fert için, gerek cemiyet için mâzi mes’ud imiş, şanlı imiş, bugüne ne faidesi görülür? Hâl rahat imiş, emin imiş, yarına ne lutfu kalır? (… ) istikbâl ki, milletin nûr-ı dîdesi, medeniyetin hulasa-i ümidi, insaniyetin mümidd-i hayatı­dır.”</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-88-backlink" id="footnote-225-88">88</a> <span class="Font-Style83" xml:lang="tr-TR">el-Cevâib</span> <span class="Font-Style80-1" xml:lang="tr-TR">gazetesinde çıkan bir yazıda, Avrupalı yazarların zevk-i selimden yoksun oldukları yolundaki iddiayı, Avrupa’da gözlemlerine istinaden geçer­siz bulan Kemal, “haddimizi bilelim, haddimizi anlayalım. Terakkînin meb­dei, itiraf-ı noksandır” diyerek bir hadis-i şerif veya Arapça vecize aktarır (Tansel 1967: I/164).</span></p>

      </div>

      <p class="Style40" xml:lang="en-US"></p>

      <p class="Style39 para-style-override-154" xml:lang="en-US"><span class="Font-Style84-1" xml:lang="tr-TR">Kemal’in burada dile getirdiği, ilk bakışta modern görünen iler­leme fikrini Ahmed Midhat gibi devrin diğer Osmanlı yazarların­da da bulmak mümkündü (Okay 1989: 7). Bu, Şerif Mardin (1995: 61)’in Tanzimat reformcularında da gözlediği “farazî gele­cek” anlayışıyla açıklanabilirdi: “Bir sosyal gerçeklik modelinin, gerçekliğin kendisinden daha hızlı “işleme”si için kişi kendisini farazî bir geleceğin içinde tasarlamak zorundaydı. (… ) Tanzimat reformcusu bir eylemciydi; fakat o, kendini, her ne kadar istikbâl için bir faydası da olsa, esas olarak bugünü şekillendiren biri olarak görüyordu. insan müdahalesine dayanan yeni özellikleriyle birlikte, şimdiki zamanın dışında gelişen bir bütün halinde oluşturulmuş tarihî bir gelecek fikri, Tanzimat düşüncesinin başlangıç noktası değildi. Aksine 1890’lar kuşağı (Genç Türkler, BG) “ilerleme” yö­nünde olmakla beraber, hem soyut bir model ve hem de bir gelecek tasarısının diliyle toplumu düşünmeye başladılar.”</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">II. Meşrûtiyet islâmcılık akımı içinde ise hem Batı’yı, hem de islâm’ı oldukça iyi tanıyan Said Halim Paşa (1991: 216), mutlak değişme ve ilerleme fikrini eleştirir: “Milletleri ikbâle de, izmihlâle de götüren, onların devamlı olarak gelişmeleridir. Bir milletin ge­lişmesi, onun saadetini temin ettiği gibi, felaketine de sebep olabi­lir. Milletimizin islâm’dan uzaklaşmasına sebep olan gelişme de kendisi için meş’um olmuştur. Bu inkâr edilemez. Üstelik benim­sediğimiz yeni zihniyet, eskisinden pek aşağıdadır.” Gerçi bu sığlı­ğı, “henüz tekâmül edecek vakit bulamadığımıza”, yani “islâm’dan yeterince uzaklaşmadığımıza” yoranlar vardır. Ancak Paşa’ya göre tam aksine, eğer bugün biraz ayakta kalabilmişsek, bu, tamamıyla yitirmediğimiz değerler sayesindedir.</span></p>

      <p class="Style11-1" xml:lang="en-US"><span class="Font-Style79-1" xml:lang="tr-TR">E. Aklîleştirme Başarısı Olarak Batı Medeniyeti</span></p>

      <p class="Style15-1 para-style-override-62" xml:lang="en-US"><span class="Font-Style84-1" xml:lang="tr-TR">Dayandıkları islâm yorumunun kırılganlığından dolayı Afgânî ve Abduh’a göre “hangi Batı” sorusunun cevabı, “özgürlüklerini tehdit eden Batı” idi. Bu muhakemenin gündeme getirdiği kritik üçüncü soru ise “nasıl Batı?”, yani “Batı’nın nasıl mütehakkim bir güç hali­ne geldiği” idi. Osmanlı aydınlarına göre Batı medeniyeti,</span> <span class="Font-Style82-1" xml:lang="tr-TR">meşrûi-yet</span> <span class="Font-Style84-1" xml:lang="tr-TR">sayesinde bir sosyal düzenleme başarısını simgeliyordu. Hâlbuki onların gözünde Batı, bilim ve teknolojide tecessüm eden</span> <span class="Font-Style82-1" xml:lang="tr-TR">akliyet</span> <span class="Font-Style84-1" xml:lang="tr-TR">sayesinde fiziksel ve sosyal dünyayı denetim altına almayı başaran maddî bir medeniyetti. Batı medeniyetini, Osmanlı düşünürleri</span> <span class="Font-Style82-1" xml:lang="tr-TR">adalet</span> <span class="Font-Style84-1" xml:lang="tr-TR">değerince anlamlandırılan,</span> <span class="Font-Style82-1" xml:lang="tr-TR">meşrûlaştırılan</span> <span class="Font-Style84-1" xml:lang="tr-TR">ideal islâmî düze­nin maddeten geliştirildiği halde manen yozlaştırılmış bir kopyası olarak algılarken, Mısır düşünürleri</span> <span class="Font-Style82-1" xml:lang="tr-TR">aklîleştirmeyle</span> <span class="Font-Style84-1" xml:lang="tr-TR">ezici bir güç kazanarak özgürlüklerini tehdit eder hale gelen insanlık tarihinde emsalsiz bir maddî medeniyet olarak gördüler. Batı medeniyetinin bilimsel-teknolojik ve endüstriyel gelişmenin ürünü maddî gücünü,meşrûiyete dayalı âdil yönetimin eseri olarak gören Osmanlı aydın­larına karşılık Mısır düşünürleri, Avrupa’nın sosyal düzen başarısı­nı, akliyete dayalı maddî uygarlığın türevi olarak görüyordu. Tah-tâvî ve sonraki düşünürlerin Avrupa medeniyetinin modeli olarak aldıkları Fransa’nın tarihî gelişim seyri bu kavramlaştırmaya uyu­yordu.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Mısır düşünürleri tarafından</span> <span class="Font-Style82-1" xml:lang="tr-TR">akliyet</span><span class="Font-Style84-1" xml:lang="tr-TR">e dayalı maddî Avrupalı me­deniyetin modeli olarak alınan ülke Fransa idi. Zira Napoleon, işgale geldiği Mısır’a Fransa örneğinde bilimsel-teknolojik gücü­nün zirvesine çıkmış Batı medeniyetinin yüzünü göstermiş ve ilk seyyah Tahtâvî de izlenimleriyle ülkesine Batı medeniyetinin mo­deli olarak Fransa’yı göstermişti (Newman 2004: 87, 179). Nasıl Namık Kemal gibi Osmanlı aydınları için Avrupa, ingiltere ve ingiltere de Londra demekse, Tahtâvî için de Avrupa, Fransa ve Fransa da Paris demekti; hatta Paris’i kadim medeniyetin merkezi olarak Atina ile mukayesesi ilginçti.</span></p>

      <p class="Style39 para-style-override-33" xml:lang="en-US"><span class="Font-Style84-1" xml:lang="tr-TR">1826’da henüz 25 yaşında, Ezher mezunu genç bir âlim olarak Fransa’ya giden Tahtâvî’nin işi, ancak gözlediği Avrupa medeniye­tine ilişkin izlenimlerini aktarmaktı. Onun okuduğu ve seyahatna­mesinde atıf yaptığı Aydınlanma filozoflarının düşüncelerinden etkilendiğine dair bulguya rastlanmadığı gibi Fransa’da iken bizzat Guizot ve Comte veya eserleriyle tanıştığına dair bir bilgi yoktur. Tahtâvî, Comte, 1830’da ünlü eserini yayınlamaya başladıktan bir yıl sonra 1831 baharının sonlarında Mısır’a dönüş yapmıştı. Dola­yısıyla o zaman hem onun, hem de islâm dünyasının durumu iti­bariyle seyahat anlatısından islâm dünyasının modernleşmesine yol gösterecek bir açıklama çıkarılmasını beklemek boşunaydı. Onun Batı medeniyetinin erken Arap tasavvuru hakkında ancak ipuçları verebilecek izlenimlerinin önemi, öncülüğünden geliyordu.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Genel olarak bakıldığında Tahtâvî’nin izlenimlerinin dikkat çe­ken özelliği, geleneksel-islâmî tarzda yetişmiş genç bir âlimin, oldukça yabancı bir dünyayla karşılaşmasının doğurduğu hayrettir. O, sosyolojik açıdan ele aldığı</span> <span class="Font-Style82-1" xml:lang="tr-TR">medeniyet</span> <span class="Font-Style84-1" xml:lang="tr-TR">kavramını,</span> <span class="Font-Style82-1" xml:lang="tr-TR">tahaddur, te­meddün</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">temassur</span> <span class="Font-Style84-1" xml:lang="tr-TR">gibi nüanslı kelimelerle anlatır (Newman 2004: 102). Ancak Parislileri gözleminden modern</span> <span class="Font-Style82-1" xml:lang="tr-TR">ilerleme</span> <span class="Font-Style84-1" xml:lang="tr-TR">kavramını çıkarır; Fransızların karakterinin en garip yönlerinden biri, herke­sin atalarından daha ileriye gitme arzusudur; her bir zanaat ustası</span> <span class="Font-Style84-1" xml:lang="tr-TR">daha önce bilinmeyen bir şey icat etmek veya zaten icat edilmiş olan bir şeyi tamamlamak ister (Hourani 1993: 77).</span></p>

      <p class="Style39 para-style-override-53" xml:lang="en-US"><span class="Font-Style84-1" xml:lang="tr-TR">Tahtâvî, insanlığa kılavuz olarak ilerleme ve medeniyetin za­manla dinin yerini alacağı yolundaki Fransızların kanaatlerini kı­nar. Bununla birlikte o, derin bir takdir göstermekten geri durma­dığı Avrupalı bilim, teknik ve kültürün islâm dünyasında da geliş­tirilmesini savunur. Paris’de bilim, teknik, ekonomi ve kültür alan­larında görülen gelişme, Tahtâvî için hayranlık vericidir. Ona göre, Paris şehrinde bilimler, sanatlar ve zanaatların mevcut durumuna bakan birinin gözüne çarpan, insan bilgisinin bu şehirde zirveye çıkmış olduğudur. Hatta kadim (Yunan) filozoflarını bile geçen Paris bilginlerinin eline su dökebilecek bir Avrupa bilgini yoktur. Bilginlerin, sonuçları deneylerle kanıtlanmış bütün bu bilimlere ilişkin bilgisi iyice oturmuştur. Paris’de ekonomik ve ticari hayatın altyapısını oluşturan ulaşım ve iletişim teknolojisi alanındaki ge­lişmeler de çarpıcıdır (Newman 2004: 179, 242—252).</span></p>

      <p class="Style39 para-style-override-26" xml:lang="en-US"><span class="Font-Style84-1" xml:lang="tr-TR">Ancak geleneksel siyasetin belirleyiciliği anlayışıyla yetişmiş bir Müslüman âlim olarak Tahtâvî, Fransız siyasî düzenini, mensup olduğu geleneksel düşünce tarzına göre kısmen aklîleştirerek tasvir eder. Örneğin o, Fransa’da gözlediği hürriyet olgusunu islâm siyasî düşüncesinin iki temel taşı olan “adalet ve insaf” terimleriyle anlatır (Newman 2004: 89, 194, 206). Onun Fransa’da gözlediği, kadim siyaset dilinde</span> <span class="Font-Style82-1" xml:lang="tr-TR">medeniyyut-tab’</span> <span class="Font-Style84-1" xml:lang="tr-TR">olarak tanımlanan insanın ancak toplumun bir üyesi olarak kendini gerçekleştirebileceği, iyi ülkenin adalet ilkesine dayanacağı ve hükümetin amacının yönetilenlerin refahını sağlamak olduğu gibi Aydınlanma ilkeleri, kendi geleneği­ne de yabancı değildi. Rousseau’nun “yasayıcı” fikri de Müslüman filozoflar tarafından ele alınan Peygamberin işlevine benzemekte­dir (Hourani 1993: 70).</span></p>

      <p class="Style39 para-style-override-42" xml:lang="en-US"><span class="Font-Style84-1" xml:lang="tr-TR">O, Fransız adalet sistemini takdir etmekle birlikte ülkesinin otokratik siyasî geleneğini göz önüne alarak Batı-tarzı parlamenter bir demokrasiyi savunmuyordu. Bu manada ülkesi için sadece Fransız vergi sistemini istiyordu (Newman 2004: 207). Bununla birlikte seyahatnamesinde, sosyal hayatın bir ilkesi olarak değişim ve değiminin gerekli faili olarak hükümet, halkın hükümet süreci­ne aktif olarak katılması ve bu amaçla eğitilmesi, yasaların durum­lara göre değişmesi gerektiği ve bir zaman ve mekânda iyi olan ya­saların diğerlerinde iyi olmayabileceği gibi yeni fikirler de vardı</span></p>

      <p class="Style38 para-style-override-23" xml:lang="en-US"><span class="Font-Style84-1" xml:lang="tr-TR">(Hourani 1993: 70, 77).</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Daha sonra Abduh başta olmak üzere Mısır aydınlarının akliye-te dayalı maddî bir medeniyet olarak Avrupa tasavvurları, Tahtâvî ve Afgânî tarafından etkilenmişti. Afgânî’nin medeniyet tasavvuru, Fransız tarihçi François Guizot (1787—1874)’dan mülhemdi. Gui-zot’nun 1828’de yayınlanan eseri, Afgânî’nin teşvikiyle bir müridi tarafından Arapçaya çevrilerek 1877’de iskenderiye’de yayınlandı. Kitabı evinde Ezherli öğrencilere okutan Afgânî, aynı zamanda Abduh’u</span> <span class="Font-Style82-1" xml:lang="tr-TR">Ehrâm</span><span class="Font-Style84-1" xml:lang="tr-TR">’da (1877) hakkında bir yazı yazarak tanıtması için teşvik etmişti (Wendell 1972: 190—3). Guizot’nun tarihî bir pers­pektiften Avrupa’da dinin medeniyete dönüştürülmesi sürecini analizi, Afgânî gibi Müslümanlar kadar Ruslar dâhil bütün Doğulu aydınları etkilemişti (Evtuhov 2002). Avrupa’nın bugün gücünün zirvesine çıkması, onun dönüşüm tarzının evrensel geçerliğini gös­teriyordu, Afgânî’ye göre. Avrupa’nın gelişme seyri, tüm halkların daha yüksek bir medeniyet seviyesine çıkmada izleyeceği zorunlu örüntüyü oluşturmaktadır (Keddie 1983: 183).</span></p>

      <p class="Style39 para-style-override-22" xml:lang="en-US"><span class="Font-Style84-1" xml:lang="tr-TR">Batı medeniyetinin gücünü dehşetle algılayan Tahtâvî (Wendell 1972: 129) gibi Afgânî, Batı-egemenliğindeki dünyada kapıldığı derin özgürlük endişesinden, kurtuluş için maddî Batı medeniyeti­nin acilen benimsenmesi gerektiği sonucuna vardı. Ona göre te­melde bilimsel ve teknolojik devrimin eseri maddî bir medeniyet olarak algıladığı Avrupa’nın başarısı, bilimin ve onun gerektiği gibi uygulanmasından -teknolojiden-, Müslüman ülkelerin zaafı da bunlardan yoksun olmalarından kaynaklanıyordu (Mahzûmî 1980: 224—5, Hourani 1993: 114). O, islâm ülkelerinin şiddetle ihtiyaç duyduğu teknolojik yeniliklerin yayılması için yabancı kelime ve deyimlerin yerli dile mâl edilmesini savunur. Batı’daki bilimsel ve teknik yenilikleri oldukça yakından izleyen Afgânî, Mısır’daki bazı makalelerinde cumhuriyetçilik ve anayasacılık gibi Batılı fikirler yanında telefonları ve henüz icat edilmiş fonografları da anar (Ked-</span></p>

      <p class="Style38 para-style-override-23" xml:lang="en-US"><span class="Font-Style84-1" xml:lang="tr-TR">die 1972: 90).</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Osmanlı aydınları için Batı’nın maddî gücü, âdil yönetimin ese­riydi. ilk bakışta Afgânî (1987: 62—70)’nin “istibdâd Hükümeti” başlıklı yazısında da siyasetin belirleyiciliği anlayışı görülür. Ancak yakından bakıldığında burada onun belki de islâm dünyasında ilk kez Comte’un düşündüğü şekilde bir</span> <span class="Font-Style82-1" xml:lang="tr-TR">teknokrasiyi</span> <span class="Font-Style84-1" xml:lang="tr-TR">savunduğu ortaya çıkar. Kenny (1966: 25)’nin ingilizceye “aydın hükümeti” (enligh-tened government) olarak çevirdiği “el-hükûmetü’l-mütenattısa” ile Afgânî’nin kasd ettiği “teknokrasi”dir. Ona göre bu bilirkişi</span> <span class="Font-Style82-1" xml:lang="tr-TR">(esâtîn)</span> <span class="Font-Style84-1" xml:lang="tr-TR">filozoflar, tedbirli ve basiretli bir baba gibi yaşadıkları süre­ce çocuklarının mutluluğunu sağlayacak şartları hazırlamaktan ve kısa ve orta vadeli hazırlıkları yapmaktan geri durmaz. Bu bilirkişi­ler ülkenin ayakta durmasının ve reayanın hayatının ziraat, sanayi ve ticarete bağlı olduğunu bildikleri gibi bunların ancak iki hususa riayetle hakkının verilebileceğini bilirler: Gerçekte ikisinin esas sebebi olan birincisi, gerçek faydalı bilimler ve faydalı sanatlardır. ikincisi ise ziraî araçlar ve sanayi makinelerinin hazırlanması ve kara ve deniz ticaretinin gelişimi için gerekli iletişim-ulaşım altya­pısının sağlanması. Ona göre Batılı bilimsel icatlar, dine bir etkisi olmaksızın benimsenebilirdi (Keddie 1972: 165).</span></p>

      <p class="Style39 para-style-override-52" xml:lang="en-US"><span class="Font-Style84-1" xml:lang="tr-TR">Tahtâvî’de olduğu gibi burada Afgânî’de de</span> <span class="Font-Style82-1" xml:lang="tr-TR">refah</span> <span class="Font-Style84-1" xml:lang="tr-TR">gibi gelenek­sel kavramların anlamlarının modernleştirildiğini görürüz. Osman­lı’da</span> <span class="Font-Style82-1" xml:lang="tr-TR">terfhi-i ibâdillâh</span> <span class="Font-Style84-1" xml:lang="tr-TR">(Allah’ın kullarının refaha kavuşturulması) olarak anlatılan refahın temininin hükümetin temel görevi olduğu tezinde bir yenilik yoktur. Ancak Tahtâvî ve Afgânî gibi moder-nistlerde artık medeniyet, refah ve terakkî kelimeleri özdeş hale gelir. Michel Foucault, modern devletin teknokratik mantığını “yönetim zihniyeti”</span> <span class="Font-Style82-1" xml:lang="tr-TR">(governmentality)</span> <span class="Font-Style84-1" xml:lang="tr-TR">kavramıyla anlatmıştı. Mo­dern devlet, “yönetim için bilgilenme” düsturunca nüfus ve ilgili özelliklerinin istatistiğini çıkararak toplumsal bedeni iyice tanımayı ve sürekli denetim altında tutmayı hedefler. işte Afgânî (1987: 70), belki de islâm dünyasında ilk kez kullandığı</span> <span class="Font-Style82-1" xml:lang="tr-TR">istatistik</span> <span class="Font-Style84-1" xml:lang="tr-TR">kavramıyla Batılı modernliğin bu yönünü Doğulu teknokratlara</span> <span class="Font-Style82-1" xml:lang="tr-TR">(esâtîn)</span> <span class="Font-Style84-1" xml:lang="tr-TR">örnek gösterir.</span></p>

      <p class="Style39 para-style-override-24" xml:lang="en-US"><span class="Font-Style84-1" xml:lang="tr-TR">Muhtemelen Tunuslu Hayreddîn’in etkisiyle, Tahtâvî’de oldu­ğu gibi Abduh (1980: I/354)’da da sadece bilimsel-teknolojik de­ğil, politik alanda da ortogenez anlayışı bulunur. Ona göre din, şû-râyı Müslümanlara vacip kılmakla birlikte onun nasıl uygulanacağı hakkında belli bir model önermemiştir. O yüzden faydalı bulundu­ğu takdirde bunu Müslümanlardan alarak özel bir sisteme dönüş­türen ulusların demokratik rejimlerini model almakta sakınca yok­tur. O da Tahtâvî ve Afgânî gibi pozitivistik bir zihniyetle islâm’ı bizzat</span> <span class="Font-Style82-1" xml:lang="tr-TR">medeniyet</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">faaliyet (terakkî)</span> <span class="Font-Style84-1" xml:lang="tr-TR">ile özdeşleştirir (Hourani 1993: 139, 144). Ona göre Avrupalıların servet ve güç kazanmala­rını sağlayan temel faktör, bilim ve kültür alanında yaptıkları atı­lımdır; o halde ilk iş, bu bilimleri ülkede yaymak için olanca güçle çalışmaktır (Adams 1968: 135). Din, karakterlerini yeniden şekil­lendirdiği takdirde Müslümanlar bilimsel ve kültürel başarıda yarı­şarak Avrupalılarla eşit hale gelebilirler.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">islâm dünyasında gittikçe artan Batı-kaynaklı mekanik mo­dernleşme süreci, tabiatıyla Afgânî ve Abduh’un ümmetin bunalı­mının teşhis ve tedavisine ilişkin öncelikler sırasını değiştirmesine yol açtı. Afgânî’nin, islâm’ın bilim ve felsefeyle uyumu hakkındaki tezleri, gerçek amacı bakımından benzeri apolojetik yazılardan kri­tik bir farka sahipti. Sonraki yazarlar daha çok modern Batıcıları ikna etmek için islâm’ın bilim ve felsefeyle uyumlu olduğunu savu­nurken, Afgânî, benzer tezlerle daha çok dindar-muhafazakâr kesi­mi modern bilim ve felsefeyi kabul için iknaya çalışır (Keddie</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">1972: 160, 161, 165).</span></p>

      <p class="Style39 para-style-override-33" xml:lang="en-US"><span class="Font-Style84-1" xml:lang="tr-TR">O, böylece tabir caizse bir taşla iki kuş vurmayı amaçladı. Bir yandan görünüşte, islâm’ın modern bilim ve felsefe ile uyumlu olduğunu ve dolayısıyla bunları kabul etmenin günümüz Müslü­manları açısından bir mahzuru olmadığı, hatta modern bilgiye karşı mücadelenin aslında kendi dinlerine karşı mücadele anlamına geldiği, öte yandan ince bir stratejiyle, daha sonra Renan ile müza­keresinde açığa vurduğu gibi, aslında dinin de bilim ve felsefeye tâbi’ olduğu mesajını verdi. Nitekim onu istanbul’daki son günle­rinde tanıyan Seyyid Hüseyin Han Adalet isimli bir arkadaşının tanıklığına göre Afgânî, daha açık bir ifadeyle, islâm’ın başına ge­lenlerin sorumlusu olarak tuttuğu despotik hükümdarlarla ulemâyı kasd ederek, “ …Onlar bilmeliler ki dini bilim kisvesine sokmadık­ça bilim ve medeniyet insanları sınıfında yer alma hakkı bulamaya­caklardır” der (Kudsi-Zadeh 1971: 11).</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Abduh için değişim ve ilerleme, tartışmadan öteydi. Onun için, bir nesil önce Tunuslu Hayreddîn’in tartıştığı gibi samimi Müslü­manların modern hayat ve düşünce tarzını kabul edebilip edemeye­ceği meselesi geride kalmıştı; çünkü Müslümanların artık bunları kabul etmekten başka şansı yoktu. Câbertî’nin hem maddî, hem manevî alanda Batı’nın üstünlüğünü itirafı, krizin göründüğünden çok daha derin olduğunu gösteriyordu. Artık mesele, modern dün­yada yaşayan birinin hala samimi bir Müslüman olarak kalıp kala­mayacağı; diğer bir deyişle Müslüman kalarak terakkînin nasıl ger­çekleştirilebileceği idi.</span></p>

      <p class="Style39 para-style-override-40" xml:lang="en-US"><span class="Font-Style84-1" xml:lang="tr-TR">Bu sebeple Afgânî’den farklı olarak onun yazılarının çift-yönlü bir apolojetik mesajı vardı. Mesajı, öncelikle Batı medeniyetinin kabulü konusunda çekimser davranan muhafazakâr Müslüman kesimden, ulemâdan ziyade çağdaş dünyada bir hayat rehberi ola­rak islâm’ın veya aslında herhangi bir semavi dinin yeterliğinden kuşku duyan modern zihniyetli aydınlara yönelikti. Zira potansiyel gücüyle bu sınıf, iki ucu keskin bir kılıç gibiydi; bunlar, normatif sekülerizm safına geçtikleri takdirde ümmete en büyük tehlikeyi arz edecekler, tam aksine ikna edilerek islâm’a kazanıldığı takdirde ise islâm dünyasının kurtuluşu hareketinde başı çekecekti.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Abduh, ilerlemenin zorunluluğunu savunarak birinci muhafaza­kâr gruba islâm topluluğunun henüz dinamizmini tamamıyla kay­betmediğini, Kur’ân hükümlerine dayanarak ilerlemeyi açıklayarak da dine güvensizlik gösteren ikinci gruba islâm’ın ilerlemeye engel olmadığını anlatmaya çalışıyordu. Ona göre islâm, ilerleme vesilesi olabileceği gibi Müslümanları çağdaş medeniyetin iyi yönlerini kabul ve zararlı sonuçlarından kaçınma konusunda yönlendirebile­cekti. Abduh, Müslüman milletlerin ancak Avrupalı entelektüel atılımın ürünü bilimleri kazanarak tekrar güçlü ve müreffeh ola­cakları kanaatindeydi ki onlar, bunu, islâm’ı terk etmeden yapabi­lirlerdi; zira islâm tabilerine, aklın bütün ürünlerini kabul etmeyi öğretmiştir (Hourani 1993: 139—151).</span></p>

      <p class="Style39 para-style-override-42" xml:lang="en-US"><span class="Font-Style84-1" xml:lang="tr-TR">Ancak Hayreddîn ve Kemal’den farklı olarak Abduh, bu nokta­da gündeme gelen, Batı medeniyetinden neyin alınıp alınmayaca­ğının belirleneceği “bid’atın ölçütü” kritik meselesine girmez. Zira artık, açık veya örtük olarak veri alınan islâm değil, çağdaş dünya idi. Onun için esas mesele, söz konusu her iki kesime de bir hayat tarzı olarak islâm’ın çağdaş dünyada geçerliğini, daha basit bir ifa­deyle, islâm’ın artık “işe yarayıp yaramadığı”nı göstermekti, islâm’ ın mutlak hakikatini değil. Artık Müslümanların ortaçağlarda ol­duğu gibi uzun boylu, teorik, teolojik tartışmalara girişecek vakti yoktu. Örneğin Mu’tezilî görüş doğrultusunda Kur’ân’ın yaratıl-mışlığı nazariyesini destekleyen tartışmalı bir ifade,</span> <span class="Font-Style82-1" xml:lang="tr-TR">Risâletüt-Tev­hîdin</span> <span class="Font-Style84-1" xml:lang="tr-TR">sonraki baskılarında çıkarılmıştı. Bundaki birinci amaç, ihti­lâflardan çok ortak inancı vurgulamak suretiyle Müslümanlar ara­sında dayanışmayı sağlayacak ortak islâmî kimliği güçlendirmekti. ikinci ve temel amaç ise, hakikatinin keşfinden çok islâm’ın çağdaş dünya açısından geçerli anlamını bulmaktı. Abduh (1980: III/323)’ un eserlerinde kullandığı “gerçek islâm”dan kasdı budur aslında.</span></p>

      <p class="Style11-1" xml:lang="en-US"><span class="Font-Style79-1">F. Batı Medeniyetine Eklektik Yaklaşım</span></p>

      <p class="Style15-1 para-style-override-62" xml:lang="en-US"><span class="Font-Style84-1" xml:lang="tr-TR">Batı medeniyetini meşrûiyete dayalı düzen başarısı olarak tasavvur­ları uyarınca Osmanlıların Batı-tarzı kalkınma stratejisi, genelde</span> <span class="Font-Style82-1" xml:lang="tr-TR">ortogenez</span> <span class="Font-Style84-1" xml:lang="tr-TR">anlayışına dayanıyordu. Buna karşılık Mısırlıların ilerle­me stratejisi, Batı’nın maddîyatı ile islâm’ın maneviyatı arasında</span> <span class="Font-Style82-1" xml:lang="tr-TR">eklektisizm</span> <span class="Font-Style84-1" xml:lang="tr-TR">veya senteze dayanıyordu. Bu konuda ana ilham kayna­ğı Japonya idi. Japon örneğinden esinlenenlere göre ilk bakışta toplulukların benimsediği değer manzumelerine göre değişen ahla­ka karşılık Batılı bilim ile teknoloji, değerden-bağımsız, objektif ve evrenseldi. Ancak zamanla bu kanaatin geçerlik derecesi sorgula­maya açıldı. Gündeme gelen temel sorulardan</span> <span class="Font-Style82-1" xml:lang="tr-TR">birincisi,</span> <span class="Font-Style84-1" xml:lang="tr-TR">bunun ger­çekten böyle olup olmadığıydı.</span> <span class="Font-Style82-1" xml:lang="tr-TR">İkincisi,</span> <span class="Font-Style84-1" xml:lang="tr-TR">eklektisizmin bu iki mad­deyi kapsayıp kapsamadığıydı.</span> <span class="Font-Style82-1" xml:lang="tr-TR">Üçüncüsü,</span> <span class="Font-Style84-1" xml:lang="tr-TR">değer-yüklü ahlakın bile islâm dünyası tarafından korunmaya değer olup olmadığıydı.</span></p>

      <p class="Style39 para-style-override-52" xml:lang="en-US"><span class="Font-Style84-1" xml:lang="tr-TR">Tahtâvî’nin Paris seyahati esnasında Fransa değerlendirmesi, Batı medeniyetinin maddî gücünü, âdil yönetim başarısının eseri olarak gören Osmanlı aydınlarınınkine benzer. Yıllık geliri 100, 000 Franktan aşağı olmayan mütevazı bir mesleğe sahip bir Parisli bulmak mümkündür; Tahtâvî’ye göre bu, onların siyasî düzenleri­nin dayandığı tam adalete sahip olmalarından dolayıdır (Newman 2004: 247). Ancak geleneksel bakış açısını yansıtan bu değerlen­dirmenin ötesinde Tahtâvî, Osmanlı gözlemcisi Ebubekir Râtib gibi Batı’yı çelişkili olarak algılamıştı. O, Batı’nın medeniyet ala­nındaki atılımını takdirle tasvir ederken, din ve ahlaktan uzaklaş­malarını, sekülerleşmeyi şiddetle tenkit eder (Hourani 1993: 82). Ancak Râtib, hem bir âlim değil, kalemiye mensubu olduğu, hem de Viyana’da sekiz ay gibi nisbeten daha kısa bir süre kaldığı için bu algılamasında mazur görülebilirdi. Oysa Tahtâvî, hem bir âlimolduğu, hem de beş yıl gibi uzunca bir süre Paris’de kaldığı için onun gibi pek mazur görülemezdi.</span></p>

      <p class="Style39 para-style-override-33" xml:lang="en-US"><span class="Font-Style84-1" xml:lang="tr-TR">Kanaatimce Tahtâvî gibi öncü Müslüman aydınlar, “medeniyet Avrupası” ile “küfür Avrupası”nı böyle dikotomik bir şekilde göz­lemleyerek Abduh ve sonraki Müslüman aydınlarda görülecek bir mekanik eklektisizme zemin hazırlamıştı. XIX. asırda hemen he­men bütün Müslüman aydınların temel çözüm yoluna işaret için atıf yaptığı</span> <span class="Font-Style82-1" xml:lang="tr-TR">i’dâd-ı kuvvet</span> <span class="Font-Style84-1" xml:lang="tr-TR">âyetinden “kâfirlerle islâm ile savaş için kullandıkları aynı silahlarla savaşılması gerektiği” ilkesini çıkaran Abduh, bu silahları bilimsel-teknolojik ve askerî güç aracı olarak görür. Ona göre bu âyetin anlamınca, zamanımızda onlara karşı top ve tüfekler, savaş ve hava gemileri ve diğer savaşma araçlarının imalatıyla rekabet edilmelidir.</span></p>

      <p class="Style39 para-style-override-22" xml:lang="en-US"><span class="Font-Style84-1" xml:lang="tr-TR">Bütün bunlar ise Müslümanları doğal bilimler ve teknoloji ala­nında ilerlemekle yükümlü kılar, zira ancak bu sayede askerî hazır­lık sağlanabilir (Adams 1968: 130, Mahzûmî 1980: 145). Bu anla­yış, Abduh (1980: III/331)’u, özlenen ilerlemenin ancak Batılı bilim ve teknikle islâmî ahlakın senteziyle sağlanabileceği kanaati­ne götürmüştü. Farah Antun (1874—1922) ile ünlü tartışmasında dediği gibi: “islâm, asla medeniyet yolunda tökezleyip kalmayacak, ancak o, bu medeniyeti arızalarından arındırarak yeniden yapılan­dıracak ve böylece birbirleriyle tanıştıklarında medeniyet, islâm’ın en güçlü yardımcılarından biri olacaktır.”</span></p>

      <p class="Style39 para-style-override-26" xml:lang="en-US"><span class="Font-Style84-1" xml:lang="tr-TR">Abduh’un bu mekanik eklektisizmi, bilahare Türkiye’de ondan etkilenen II. Meşrûtiyet dönemi islâmcılık düşüncesinde de görül­düğü gibi giderek islâm dünyasında hâkim düşünce tarzına dönü­şecektir. Modern dönem boyunca Müslümanlar romantik tarih görüşüyle bir yandan geçmiş islâm medeniyetini yüceltirken, öte yandan da özlenen ilerlemenin tahsili için “Hikmet, müminin yiti­ğidir” anlayışıyla Batı medeniyetinin formel kısmıyla islâm dini ve ahlakının düz bir sentezini savunmuşlardır. Sözgelimi Abduh’un Türkiye’deki taşıyıcısı sayılan Mehmed Akif’in şu şiiri, bu tavrın tipik ifadesidir: “Sırr-ı terakkînizi siz; / Başka yerlerde taharrîye heveslenmeyiniz. / Onu kendinde bulur yükselecek bir millet, / Çünkü her noktada taklid ile sökmez hareket. / Alınız ilmini gar­bın alınız sanatını, / Veriniz hem de mesainize son süratini. / Çün­kü kabil değil artık yaşamak bunlarsız, / Çünkü milliyeti yok sana­tın ilmin yalnız” (Aktaran, Kara 1987: I/XXII).</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Doğu dünyasında kendi kültürünü koruyarak Batılı bilim ve tekniğin kazanılabileceğini gösteren tek ülke olan Japonya, Os­manlı gibi kendi kimliğini koruyarak Batılılaşmayı hedefleyen Do­ğulu ülkelere ilham kaynağı olmuştu. Japonya, zorunlu, genel eği­tim programında Batılı bilimi yerli ahlakıyla bütünleştirerek kal­kınmayı başarmak suretiyle Sultan Abdülhamid’e de ümit vermişti (Okay 1989: 9, Karal 1988: 254—5). Bu resmî bakışa göre evrensel sayılan bilim, islâmî olsun, Japon olsun, herhangi bir Doğulu ahlak ile çelişik değildi (Worringer 2004). Hedef, “Avrupa’nın hasta adamı” yerine “Yakın Doğu’nun Japonyası” olmaktı. Ancak göster­diği parlak teknolojik atılımla kendini Batılı, medenî uluslar cami­asına kabul ettirmeyi başaran Japonya’nın modernleşme sürecinde yerli kültürünü nasıl koruyabildiği genelde sorgulanmadı. Tek mihver çağ-sonrası medeniyet olan Japonya’nın modernleşmesinde Carol Gluck’un da dikkat çektiği gibi din, Rusya ve Osmanlı’ya göre din daha az rol oynamıştı (Aktaran, Deringil 1999: 17). Da­hası modernleşen Japonya da daha sonra Fransa ve ingiltere gibi bir sömürge imparatorluğu olmaya yönelmişti.</span></p>

      <p class="Style39 para-style-override-88" xml:lang="en-US"><span class="Font-Style84-1" xml:lang="tr-TR">Japon örneği, bu itibarla daha derinden sorgulanmaya muhtaçtı. Burada önemli olan, Batı’dan alınacak değerden-bağımsız şeylerin belirlenmesine imkân verecek “bid’atın ölçütü” meselesiydi. Hay-reddîn ve Kemal gibi öncü Müslüman aydınların düşünce tarzında eklektisizmin içeriğini belirleyen,</span> <span class="Font-Style82-1" xml:lang="tr-TR">ortogeneze</span> <span class="Font-Style84-1" xml:lang="tr-TR">bağlı misilleme anlayı­şıydı. Tunuslu (1986: 90—3) Hayreddîn bunu daha net olarak ifade eder. iş, -yani medeniyet- başkalarından çıkmış ve delillere uygun, hele de</span> <span class="Font-Style82-1" xml:lang="tr-TR">elimizdeyken alınmış</span> <span class="Font-Style84-1" xml:lang="tr-TR">(vurgu, BG) ise onu inkâr ve ihmale imkân yoktur, tam aksine görev, onu geri alarak istifadedir. Belli bir din mensubunun başkasının dinini yanlış görmesi, Avrupa top­lumunun yaptığı gibi dünyevî maslahatlara ilişkin eylemlerinden güzel bulduklarında</span> <span class="Font-Style82-1" xml:lang="tr-TR">(istihsân)</span> <span class="Font-Style84-1" xml:lang="tr-TR">ona uymasına engel değildir. Nite­kim hala yaptığı gibi Avrupa uygun gördüğü şeylerde başkalarına uyarak bugünkü seviyesine çıkmıştır, ona göre. Hak, insanlarla değil, bilakis insanlar, hakla bilinir. Rasûl-i Ekrem ‘aleyhi’s-salâtü ve’s-selâmın buyurduğu gibi, “Hikmet, müminin yitiğidir, nerede bulursa alır.” Hayreddîn’in Batı’dan alacağı, tamamıyla objektif ve metodolojik hususlardır; örneğin zamanında Gazâlî, Yunan felse­fesinden aldığı mantığı ehl-i sünnet kelamının hizmetine sokmuştu.</span></p>

      <p class="Style39 para-style-override-24" xml:lang="en-US"><span class="Font-Style84-1" xml:lang="tr-TR">Hayreddîn (1986: 92), Batılı yeniliklerin benimsenmesinde öl­çüyü verecek</span> <span class="Font-Style82-1" xml:lang="tr-TR">bid’at</span> <span class="Font-Style84-1" xml:lang="tr-TR">kavramını açıkça kullanmasa da Arapça metin­de geçen</span> <span class="Font-Style82-1" xml:lang="tr-TR">istihsân</span> <span class="Font-Style84-1" xml:lang="tr-TR">(güzel bulma) kavramı, bid’at-ı haseneye işaret eder. O, tezini temellendirmek için Maliki ve Hanefî iki fakihten alıntı yapar. Birincisi klasik Malikî fukahasından Muhammad b. Yusuf ‘Abdarî Mevvâk (—1491),</span> <span class="Font-Style82-1" xml:lang="tr-TR">Sünenü’l-Mühtedîn</span> <span class="Font-Style84-1" xml:lang="tr-TR">isimli eserinde, Müslümanların, doğrudan şeriata aykırı düşen haram şeylerde ya­bancılara benzemekten yasaklandığını, ancak yabancıların mendup, vâcip veya mubah olarak yaptıkları şeylerin sadece onların eseri olmasından dolayı terk edilemeyeceğini, çünkü şeriatın Allah’ın izin verdiği şeyleri yapanlara benzemeyi yasaklamadığını ifade eder. Hayreddîn’in ikinci olarak atıf yaptığı, Osmanlı’da da çok sayılan ibni ‘Âbidîn,</span> <span class="Font-Style82-1" xml:lang="tr-TR">Reddü’l-Muhtâr</span> <span class="Font-Style84-1" xml:lang="tr-TR">isimli kaynak eserinde kulla­rın salahıyla ilgili hususlarda yabancılara benzemenin zararlı olma­dığını belirtir. Ali Süavi’nin usûl-i fıkıh ilkelerini Batılı metodoloji vasıtasıyla yeniden yorumlama projesi, muhtemelen takdirle andığı Hayreddîn’in bu vizyonundan mülhemdi (Çelik 1994: 594).</span></p>

      <p class="Style39 para-style-override-24" xml:lang="en-US"><span class="Font-Style84-1" xml:lang="tr-TR">Namık Kemal (2005: 163, 360), Hayreddîn’in yaptığı gibi fık-hî-teorik bir tartışma yerine somut örnekler üzerinden</span> <span class="Font-Style82-1" xml:lang="tr-TR">bid’at</span> <span class="Font-Style84-1" xml:lang="tr-TR">kav­ramını açıklayarak aynı anlayışı savunur. O, öncelikle gerçekçi bir tutumla Batı-egemenliğindeki bir dünyada ayakta kalmak için ge­rekenin yapılmasından başka çare olmadığını vurgular. Ona göre mademki dünyaya mutlak galebesi teslim edilen medeniyet dünya­sını tuttuğu yoldan çevirmeye güç yoktur; arada kendi hakkımızı kaybetmeksizin o yola uymak zorunda olduğumuzu bilmeli ve çe­kingenliğimizi atarak bu zorunluluğun gereklerine uygun davran­maya çalışmalıyız. Ona göre medenileşmeye azimli uluslar, binbir kusur ve arızayla malûl Avrupa medeniyetini tamamıyla taklit et­mek zorunda değildirler. “Babalarımızdan gördüğümüz dışında her şey bid’attır; dersler, bilgiler, kitaplar, makineler, icatlar ne işe ya­rar?” diyen Hintliler, Cezayirliler gibi sömürge haline gelerek öz­gürlüğü kaybetmek insanlığın şanına yakışmaz. Zira ekonomik ilkeler gibi birtakım ilmî gerçekler vardır ki dünyanın hiçbir yerin­de değişmez. O yüzden medeniyetin gelişmesini istiyorsak, der</span></p>

      <p class="Style15-1" xml:lang="en-US"><span class="Font-Style84-1" xml:lang="tr-TR">Kemal, bu tür yararlı gerçekleri ve buluşları bulduğumuz yerden alırız.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">istediği Meclis-i Şûra-yı Ummet’i de bid’at olarak görenlerin olduğunu belirten Namık Kemal (1327: 180) sorar: “Ne yapalım? Endülüs’de Melik Cevher böyle bir meclis ilan ettiği zaman acaba bid’at olduğunu düşünmemiş miydi? Vapurlar da bid’at, almayalım da Yunan’ın limon kayıkları Girit’i mi zapt etsin?” Diğer taraftan medenileşme için Çinlilerden sülük kebabı yemeğini almaya muh­taç olmadığımız gibi Avrupalıların dansını, evlilik yöntemini taklit etmeye de hiç mecbur değiliz. Ona göre kendi ahlakımızın kayıtla­rı, kendi aklımızın ilkeleri, medeniyetin eserlerinin detaylarına faz­lasıyla yeterlidir. Kemal (2005: 218, 219, 360), ingiliz medeniyeti­nin maddeten olumlu yüzüne karşılık manen olumsuz yüzünü vur­guladıktan sonra Osmanlı-islâm topluluğunun manen iyi durumu­nu tasvir eder ve arkasından bunun bir de maddî gelişmeyle ta­mamlandığı takdirde “medeniyetimiz ne hale gelir?” diye sorar. islâm şeriatının kurtarıcı kaideleri ve halkın olağanüstü kabiliyeti muvacehesinde gerektiği gibi bir reform programı yürütüldüğü takdirde zamanında birçok kadim medeniyetin boy attığı Osmanlı ülkesinde iki asır içinde örnek bir medeniyet vücuda getirmek işten bile değildir ona göre.</span></p>

      <p class="Style39 para-style-override-57" xml:lang="en-US"><span class="Font-Style84-1" xml:lang="tr-TR">Sonuç olarak zamanla islâm dünyasındaki aydınlar Batılı bilim ve tekniğin ilk başta göründüğü gibi değerden-bağımsız, evrensel olgular olmadığını anlamaya başladılar. Bu durumda ayrıca bir ter­cih gündeme geliyordu. Batı medeniyetinin değer-yüklü de olsa tercih edilebilecek yönü neydi? Şinasî gibi daha evrensel-seküler yönelişli son Osmanlı aydınları, konuya farklı yaklaşarak “Asya’nın akl-ı pîrânesi ile Avrupa’nın bikr-i fikrini mezcetmek”ten bahseder (Okay 1989: 29). Maalesef Şinasî felsefî şiirleri dışında düzyazıla­rında bu sözüyle kasd ettiğine açıklık getirmez. Ancak onun mez-cetmeyi hedeflediklerini “Doğu’nun bilge aklı ile Batı’nın orijinal fikri” veya kısaca çağımızda da ifade edildiği gibi “Doğu’nun bilge­liği ile Batı’nın bilgisi” olarak ifade etmek mümkündür (Cooma-raswamy 1943).</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Medeniyetsel eklektisizm konusunda gündeme gelen</span> <span class="Font-Style82-1" xml:lang="tr-TR">üçüncü</span> <span class="Font-Style84-1" xml:lang="tr-TR">kritik soru, değersel ahlakın bile islâm dünyası tarafından korun­maya değer olup olmadığı idi. Ahmed Midhat’a göre her iki mede­niyetin maddî ve manevî meziyetleri vardır. Ferdî ve içtimaî ahlak üzerine odaklanan Doğu medeniyeti, buna karşılık son asırlarda maddî terakkiyi ihmal etmiştir. Tam aksine Batı ise maddîyatta inanılmaz ilerleme kaydederken ahlaken gittikçe çökmüştür. Na­mık Kemal (2005: 218) de İbret’teki yazılarından birinde Londra örneğinde medeniyetin olumlu yönlerini saydıktan sonra “Vakıa medeniyet oralarda dahî bütün bütün nekâisten beri değildir” diye­rek aynı noktaya dikkat çekiyordu. Şu halde müstakbel medeniyet, Midhat’a göre Batı’nın maddîyatıyla Doğu’nun maneviyatının sen­tezine dayanacaktır. Dahası Midhat, Stockholm’deki Oryantalist­ler Kongresi’nde karşılıklı olarak bu sentezi, sadece Doğu değil, Batı için de belki de mümkün tek çıkış yolu olarak gösteriyordu</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">(Okay 1989: 31).</span></p>

      <p class="Style39 para-style-override-24" xml:lang="en-US"><span class="Font-Style84-1" xml:lang="tr-TR">Midhat, Avrupa’yı gözlerken resmî tonlu fikirlerinden ziyade içten izlenimlerini aktarır. “Oyle her yönden bayındır, süslü, düz­gün ülkeleri görüp de kendi ülkemin bunlara benzememesini ta­hayyül edememek benim için asla kabil olamaz. Ancak Avrupa’nın şu zâhirî ümranına karşılık bizdeki manevî bayındırlığı bir hikmet nazarıyla görüp hikmet fikriyle düşünerek kendime teselli vermeli­yim” (Okay 1989: 31’den sadeleştirerek). iki medeniyetin durum­ları arasındaki bu psikolojik karşılaştırma, önce bizzat Avrupa için­de Protestan ile Katolik aydınlar arasında görülmüştü. XIX. asırda­ki kültür savaşında Protestan aydınlar, kendi ülkelerinin nisbî refa­hını örnek göstererek Katolik aydınları ilerleme karşıtlığıyla itham etmişlerdi. Katolik yazarlar ise Protestan ülkelerin sahip olduğu millî servetin, millî maneviyatlarına eş olmadığı antiteziyle buna karşı çıktılar.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">ingiltere’de tanıştığı oryantalistlerin kibrinden infiale kapılan Ahmed Fâris Şidyâk (1804—87), 1855’te Paris’de yayınladığı ese­rinde Batı medeniyetini ve oryantalist aydınlarını şiddetle eleştirdi. O da sömürgeci Batı’nın aydınlarına karşı, Avrupa’da Protestanla­rın ilerleme karşıtlığı ithamına uğrayan Katolik apolojetlerin kul­landığı tezi savundu: maddî olarak zengin ama manen çürümüş Batı’ya karşı, fakir ama manen güçlü ve mutlu Doğu (Alwan 1970, al-Bagdadi 1999, Sheehi 2004, Dawn 1993). Ancak “Batı’nın maddî üstünlüğünü Doğu’nun ahlakî üstünlüğü” ile karşılaştırma, daha doğrusu dengeleme yönelişi, Midhat’ın “kendime teselli vermeliyim” sözüyle de vurguladığı gibi, psikolojik bir savunma, teselli mekanizması olarak da görülebilirdi; en azından Osmanlı Devleti için. Oysa Mısır’da Câbertî’nin işgalci Fransızlar örneğinde Batılı medeniyet hakkındaki gözlemi, ahlakî bakımdan Müslüman öz-tatminini yıkıcıydı. Onun Batılıların bilim ve teknoloji konusunda üstünlüklerini takdiri kadar onların moral üstünlüğünü ve zımnen zamanındaki islâm cemaatinin ahlakî iflasını itirafı irkilticiydi</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">(Wendell 1972: 116, 120).</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Ancak halefi Tahtâvî, Paris gözlemlerinde Batı’nın medeniyet alanındaki atılımını takdirle tasvir ederken din ve ahlaktan uzak­laşma olarak kendini gösteren sekülerleşmeyi şiddetle eleştiriyordu (Hourani 1993: 82). O, Abduh gibi sonraki Müslüman aydınlarda görülecek mekanik eklektisizme zemin hazırlayan “medeniyet Av-rupası” ile “küfür Avrupası”nı dikotomik olarak gözlemini çeşitli yollardan tevile çalışır.</span> <span class="Font-Style82-1" xml:lang="tr-TR">Birincisi,</span> <span class="Font-Style84-1" xml:lang="tr-TR">onun önerdiği, Müslümanların Batılı medeniyeti benimsemek suretiyle eski haşmetlerine tekrar kavuşabilecekleri fikrinin, zımnen,</span> <span class="Font-Style82-1" xml:lang="tr-TR">ortogenez</span> <span class="Font-Style84-1" xml:lang="tr-TR">dediğimiz, daha son­raki Müslüman aydınlarda sıkça karşımıza çıkacak olan, Batılı me­deniyetin ortaçağ islâm biliminde temellendiği tezini içermesi</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">(Newman 2004: 105).</span></p>

      <p class="Style39 para-style-override-24" xml:lang="en-US"><span class="Font-Style84-1" xml:lang="tr-TR">ikincisi, Katolik ve daha sonraki Müslüman apolojetlerde sıkça gördüğümüz gibi Batılı toplumsal ahlakı ağır eleştirisinin, bilimsel-teknolojik olarak ileri Batı medeniyeti karşısında duyulan aşağılık duygusunu telafiye yönelik bir tür psikolojik mekanizma işlevi gör­mesi. Oysa Câbertî’nin Batı’nın hem maddî, hem ahlakî, her iki alanda da üstünlüğünü itirafı, bu tevile meydan okuyordu. Tahtâvî, bu konuda bir adım daha ileri giderek yaptığı teville, kolektif ve bireysel cömertlik arasında bir ayırıma gitmiş ve beğendiği toplum­sal dayanışmayı kolektif, eleştirdiği bencilliği ise bireysel olana has­retmiştir (Newman 2004: 88—90). Yani Paris’de takdir toplayan hayırseverlik müesseseleri, aslında Avrupa insanının karakterinin değil, politik sisteminin eseriydi. Uçüncüsü Tahtâvî, çeşitli vesile­lerle Avrupalı Katolik Hıristiyanlar ile Mısırlı Kıpti Hıristiyanları birbirinden ayırmak suretiyle Batı’da akıl karşısında yenilenin otantik din değil, yozlaşmış Hıristiyanlık, Katoliklik olduğunu ima etmiştir.</span></p>

      <p class="Style39 para-style-override-20" xml:lang="en-US"></p>

      <p class="Style39 para-style-override-20" xml:lang="en-US"><span class="Font-Style84-1" xml:lang="tr-TR">Ancak Mısır’da ilerleyen modernleşmeye paralel olarak Tahtâvî’ nin özellikle</span> <span class="Font-Style82-1" xml:lang="tr-TR">Menâhicü’l-Elbâbi’l-Mısriyye’de</span> <span class="Font-Style84-1" xml:lang="tr-TR">görüldüğü gibi dü­şünce tarzı da pozitivizme kayacaktır. Ona göre bu dünyada hükü­metin varlık sebebi refahı sağlamaktır, beşerî refah ise medeniyetin yaratılmasına bağlıdır. Tahtâvî, artık medeniyetin varlık sebebi olarak gördüğü “refah”ı XIX. yüzyıl Avrupa’sının anladığı şekilde “terakkî”yle özdeşleştirir ki Avrupa’da özellikle Fransa, bu te-rakkînin normunu oluşturur. Burada görüldüğü gibi terakkî ise te­melde bilimsel-teknolojik gelişmeden kaynaklanır. Tahtâvî, Süveyş Kanalı, Panama Kanalının planı ve Amerika’da kıtalar-arası demir­yolları döşenmesi gibi büyük yenilikler çağında yaşadı ve tanık olduğu bu yeniliklerden, özellikle buhar makinesini öven bir şiir yazacak kadar ulaşım ve iletişim teknolojisi alanındaki yenilikler­den hayli etkilendi. Avrupa’nın kuvvet ve görkeminin sırrı, aklî bilimleri geliştirmesinde yattığından Mısırlılar bunları bir an önce benimsemelidir ki bu benimseme, taklitten çok kendi orijinal ma­lına kavuşma anlamına gelmektedir. Zira Avrupa bu ilimleri bir zamanlar zaten Araplardan almıştı; şimdi Araplar, Türk ve Mem­lukların hâkimiyeti altında kaybettikleri aklî bilimleri Batılılardan tekrar alarak modern medeniyetin yörüngesine girmelidirler (Li-vingston 1996: 554, Newman 2004: 105, Hourani 1993: 77—82).</span></p>

      <p class="Style39 para-style-override-26" xml:lang="en-US"><span class="Font-Style84-1" xml:lang="tr-TR">Burada ilk bakışta Tahtâvî, Hayreddîn veya Kemal’de de görü­len bir ortogenezi savunur görünmektedir. Fakat yakından bakıldı­ğında durumun oldukça farklı olduğu görülecektir. Zira Hayreddîn veya Kemal’e göre Batı’nın islâm’dan ödünç aldığı, Tahtâvî’nin öne sürdüğü gibi sadece bilim veya teknik değil, sosyo-politik pratik ve müesseselerdir. Tahtâvî, böylece aslında Comte’un Fransız oryan­talizmi sayesinde geliştirdiği “Arap medeniyeti” imajının tuzağına düşüyordu. Onun muhtemelen Fransa’dan döndükten sonra oku­duğu Comte (2000: III/108), medeniyet tarihinin üçüncü ve son aşamasını oluşturan pozitif-endüstriyel çağı, pozitif bilimlerin XI. asırda Araplar vasıtasıyla Avrupa’ya geçişiyle başlatır. Oysa daha sonra Batılılar, Arapların da aslında Yunan’dan aldıkları bilim ve felsefeyi asıl sahipleri olarak geri aldıklarını iddia edeceklerdi. De­mek ki Akdeniz medeniyetini sahiplenmenin sonu yoktu. Son yıl­larda yapılan bazı araştırmalar (Burkert 1992) da Yunan bilim ve felsefesi üzerindeki güçlü kadim Mısır etkisini ortaya koyacaktı.</span></p>

      <p class="Style15-1" xml:lang="en-US"></p>

      <p class="Style15-1" xml:lang="en-US"><span class="Font-Style84-1" xml:lang="tr-TR">ikincisi, Tahtâvî’nin Batı bilimini yeniden kazanmak için tavsiye ettiği yol da oldukça basit ve mekanikti. Yunanlılara kucak açan eski Mısır kralları gibi Mısır’a yerleşmeye teşvik edilecek yabancı­lardan öğrenilecek ne varsa öğrenmek ve almak (Wendell 1972:</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">129—30).</span></p>

      <p class="Style11-1" xml:lang="en-US"><span class="Font-Style79-1">G. Modernizmin Türleri</span></p>

      <p class="Style15-1 para-style-override-14" xml:lang="en-US"><span class="Font-Style84-1" xml:lang="tr-TR">Osmanlı ve Mısırlı düşünürlerin kendilerine meydan okuyan Batı medeniyetini tasavvur tarzları, onların geleneği dönüştürme tarzla­rını, diğer bir deyişle gerçekleştirecekleri modernizmin türlerini de belirleyecekti.</span> <span class="Font-Style82-1" xml:lang="tr-TR">Modernizm,</span> <span class="Font-Style84-1" xml:lang="tr-TR">“yeni bir dünya kurma vizyonu”,</span> <span class="Font-Style82-1" xml:lang="tr-TR">ideoloji</span> <span class="Font-Style84-1" xml:lang="tr-TR">ise “bu vizyonu gerçekleştirme projesi” olarak alındığında Osmanlı ve Mısırlı düşünürleri karşılaştırmak için ikisinin de paralel iki türü ayırt edilebilir: “Pasif/aktif modernizm” yanında “diskörsif/para-digmatik modernizm” ve karşılığında “yumuşak/sert ideoloji” ve “sosyoloji/ideoloji” ayırımları. “Pasif/aktif modernizm”den önce ise bir “ön modernizm” aşamasının geldiği gözlenebilir. En net “inan-ma-kuşkulanma-yeniden inanma” diyalektiğiyle anlaşılabilecek bu sürecin aşamaları, “savunma-eleştiri-inşa” kavramlarıyla özetlene­bilir. Dünya hayatında eylemlerine anlam kazandırmak için bir dine inanmak zorunda olan insan, hızla değişen bir dünyada inan­dığı dinin geçerliği sorgulamaya uğradığında doğal olarak önce onu savunma ihtiyacını duyar. Ancak meşrûiyet krizinin giderek artma­sı karşısında savunma iyice zorlaşır ve artık sürdürülemez hale ge­lir. “On modernizm” anlamına gelen bu</span> <span class="Font-Style82-1" xml:lang="tr-TR">apolojetik</span> <span class="Font-Style84-1" xml:lang="tr-TR">bir süre sonra yerini benimsenen dinin, somut olarak dinin geleneksel aydınları­nın eleştirisine bırakır ki “pasif modernizm” anlamına gelen bu</span> <span class="Font-Style82-1" xml:lang="tr-TR">eleştiri</span> <span class="Font-Style84-1" xml:lang="tr-TR">de “aktif modernizm” anlamına gelen yeniden-inanmayı sağlayacak bir öğretinin</span> <span class="Font-Style82-1" xml:lang="tr-TR">inşa</span><span class="Font-Style84-1" xml:lang="tr-TR">sına zemin hazırlar.</span></p>

      <p class="Style39 para-style-override-64" xml:lang="en-US"><span class="Font-Style84-1" xml:lang="tr-TR">Avrupa’da bu süreç, Katoliklik ve Protestanlık ile bunlara bağlı topluluklar arasındaki bölünme açısından incelenebilirdi. Kendini hâkim Katolik Hıristiyanlıkla özdeşleştiren italya ve daha sonra Fransa’nın merkezinde yer aldığı Latin Avrupa’ya başlıca Anglo-Cermen Avrupa’dan Protestanlık adını alan itiraz yükseldi; Hıristi­yanlığın yeniden-biçimlendirilmesi olarak Reformasyon kadar Ay­dınlanma da bu Anglo-Cermen topluluğun, Protestan ruhun eseri sayılabilirdi. Farklı perspektiflerden gerek Luther, gerekse de Cal­vin, geçerliği sorgulamaya uğrayan Hıristiyanlığı savunarak kendi içinde dönüştürülmesine çalışmışlarsa da Aydınlanma, bu, dini kendi içinde dönüştürme projesinin çıkmazını göstererek dinin dışarıdan yenilenmesine yönelik modernizm ve sekülerizme giden yolu açmıştı. Bu bakımdan “ön, pasif ve aktif” modernizm aşama­larını, Aydınlanma’nın üç damarında görmek mümkündü. Empiri-sizme dayalı entelektüel apolojetik ile Reformasyonun Hıristiyanlı­ğın geçerliğini gösterme çabasını sürdüren başlıca Locke ve Hume, “ön modernizm”i temsil ediyorlardı. Hobbes ve Voltaire gibi Ay­dınlanma üdebâsı ise güçlü eleştirileri ile Hıristiyanlığa duyulan güvenin sarsılmasında önemli rol oynayarak “pasif modernizm” dediğimiz şeyi başardılar.</span></p>

      <p class="Style39 para-style-override-26" xml:lang="en-US"><span class="Font-Style84-1" xml:lang="tr-TR">Bizim “pasif modernizm” adını verdiğimiz Aydınlanma’nın misyonu, Arnold Gehlen tarafından net bir şekilde ifade edilmiştir: “Aydınlanma’nın öncülleri ölmüştür; ancak onun sonuçları devam ediyor” (Habermas 2002: 3). Aydınlanma’nın devrimci kanadını temsil eden Rousseau ve Kant ise, bu “pasif modernizm” ile</span> <span class="Font-Style82-1" xml:lang="tr-TR">otono­mi</span> <span class="Font-Style84-1" xml:lang="tr-TR">kavramıyla insanın kendi kendine yolunu bulması özlemini dile getiren Kant’ın felsefî mirasına dayanan Hegel’in başaracağı “aktif modernizm” arasında köprü olmuşlardı. Aydınlanma’nın pasif mo-dernizmi, Hegel’in aktif modernizmiyle tamamlanmış, böylece dinin içeriden kadar dışarıdan yenilenmesi de Cermen-Protestan topluluğun eseri olmuştur.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Aydınlanma sürecinde beliren modernizmin dinin “savunma, eleştirisi ve dönüştürülmesine” yönelik bu üç aşaması, üç Tanrı anlayışıyla temyiz edilebilirdi. On modernizm,</span> <span class="Font-Style82-1" xml:lang="tr-TR">teizm</span> <span class="Font-Style84-1" xml:lang="tr-TR">ile karakterize edilebilirdi. Ateizm ile panteizme karşı şekillenen</span> <span class="Font-Style82-1" xml:lang="tr-TR">teizm</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">deizm</span> <span class="Font-Style84-1" xml:lang="tr-TR">daha önce eşanlamlı kullanılıyordu. Ancak XVII. yüzyılın ortasın­da yoğunlaşan, “pasif modernizm”i temsil eden Hıristiyanlık eleşti-risiyle</span> <span class="Font-Style82-1" xml:lang="tr-TR">deizm</span> <span class="Font-Style84-1" xml:lang="tr-TR">semantik olarak teizmden ayrışarak “tabiî din” anla­mını kazandı. Gerek Hegel’in aktif modernizmi başardığı, gerek Marx’ın bir adım daha ileriye giderek Hegel’in felsefî sistemini “se-küler bir din”e dönüştürdüğü, gerekse de Nietzsche’nin postmo-dernizmi başlattığı XIX. yüzyıl ise</span> <span class="Font-Style82-1" xml:lang="tr-TR">ateizm</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">agnostisizmle</span> <span class="Font-Style84-1" xml:lang="tr-TR">temayüz etti.</span></p>

      <p class="Style39 para-style-override-70" xml:lang="en-US"><span class="Font-Style84-1" xml:lang="tr-TR">“Eksik veya tam normatif sekülerizm” anlamına geldiklerinden modernizmin bu pasif ve aktif boyutlarının ikisi de</span> <span class="Font-Style82-1" xml:lang="tr-TR">paradigmatik</span> <span class="Font-Style84-1" xml:lang="tr-TR">olarak belirir. Buna karşılık</span> <span class="Font-Style82-1" xml:lang="tr-TR">diskörsif</span> <span class="Font-Style84-1" xml:lang="tr-TR">modernizm, özüne, paradig­masına dokunmadan yaşatmak üzere geleneği dönüştürmeyi ifade eder. iki modernizm türü arasındaki fark, gerektirdikleri ideolojik stillerin temyiziyle daha iyi anlaşılır. Diskörsif modernizm, ideolo­jinin aksiyolojik türüne karşı sosyolojik türüne vücut verir. Gerek K. Mannheim, gerekse C. Geertz’in bulgularıyla, meşrûlaştırmanın tanımına uygun olarak geleneksel, sosyolojik anlamda ideolojinin temel işlevi “realiteye karşılık vermesi”dir. Bu realite ise, genel, fiziksel değil, özgül, tarihî bir realitedir (Boudon 1989: 24, 26).</span></p>

      <p class="Style15-1 para-style-override-23" xml:lang="en-US"><span class="Font-Style84-1" xml:lang="tr-TR">Nitekim Mannheim (1960: 125, 118, 189, Seliger 1976: 80)’a göre</span></p>

      <p class="Style15-1" xml:lang="en-US"><span class="Font-Style84-1" xml:lang="tr-TR">ideoloji, “belli bir tarihî ve sosyal durum ve bağlı olduğu dünyagö-rüşü ve düşünce tarzına bitişik bir genel-bakış”ı temsil eder. Bir ideoloji, karşılık verdiği sosyal ve siyasî ilgiler uyarınca total reali­tenin belli bazı yönleri hakkında doğruluk içerir.</span></p>

      <p class="Style39 para-style-override-23" xml:lang="en-US"><span class="Font-Style84-1" xml:lang="tr-TR">“Diskur (söylem)” kavramının açılmasıyla diskörsif modernizm daha iyi anlaşılacaktır. Çağdaş sosyal teoride yaşanan lengüistik devirden</span> <span class="Font-Style82-1" xml:lang="tr-TR">(linguistic turn)</span> <span class="Font-Style84-1" xml:lang="tr-TR">sonra</span> <span class="Font-Style82-1" xml:lang="tr-TR">söylem</span> <span class="Font-Style84-1" xml:lang="tr-TR">kavramı, genelde ideolojinin lengüistik boyutu olarak görülmeye başladı. Çağımızda özellikle Kenneth Burke’ün retoriğe dayalı söylem incelemeleri sayesinde ideoloji ile selefi teoloji arasındaki akrabalık açığa çıktı. Ancak bu tasavvur, ideolojinin, sosyalin üstyapısal ucu olarak görüldüğü kla­sik Marksist bakış açısını yansıtmaktadır. Oysa bilgi sosyolojisinin doğuşunun da gösterdiği gibi, yaşayış ile düşünce tarzı arasında yumurta/tavuk ilişkisi vardır. Bu yüzdendir ki Foucault, geliştirdiği “diskörsif formasyon” kavramıyla söylemlerin sosyal pratiklerde içkin olduğunu göstermiştir (Purvis 1993). Dolayısıyla biz “diskör-sif modernizm” kavramlaştırmasında diskurun her iki, hem yaygın</span> <span class="Font-Style82-1" xml:lang="tr-TR">lengüistik,</span> <span class="Font-Style84-1" xml:lang="tr-TR">hem de Foucaultcu</span> <span class="Font-Style82-1" xml:lang="tr-TR">sosyolojik</span> <span class="Font-Style84-1" xml:lang="tr-TR">anlamını kasd ediyoruz. Zira ikisi de değişime zorlanan geleneği, pratik ve normatif boyut­larıyla özünde koruyarak yaşatma çabasını yansıtır.</span></p>

      <p class="Style39 para-style-override-33" xml:lang="en-US"><span class="Font-Style84-1" xml:lang="tr-TR">Söylem, “taraftar kazanmak için başkalarını ikna etmek üzere benimsenen beliğ ifade tarzı”, Foucault’nun deyimleriyle ideoloji, “hakikat politikası”, söylem ise “hakikat ekonomisi” olarak tanım­lanabilir. Anarşistik perspektife göre söylem, hakikatleri törpüle-meye, üstünü örtmeye yarar. Söylemle ilişkisi, ideolojinin alternatif bilgi türleriyle mukayesesiyle daha iyi anlaşılabilir. C. Geertz (1973: 196—231)’in dikkat çektiği gibi teorik açıdan dışsal bilgi kaynakları olarak</span> <span class="Font-Style82-1" xml:lang="tr-TR">din, felsefe, bilim, sanat</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">ideoloji</span> <span class="Font-Style84-1" xml:lang="tr-TR">arasında bir ayırım yapmak mümkündür. Ancak pratik, işlevsel açıdan bakıldı­ğında aradaki sınırlar bulanmaya başlar. Sosyal gerçekliğin tanım­lanmasına yarayan dışsal bilgi kaynaklarından</span> <span class="Font-Style82-1" xml:lang="tr-TR">bilim,</span> <span class="Font-Style84-1" xml:lang="tr-TR">kültürün</span> <span class="Font-Style82-1" xml:lang="tr-TR">teş-hîsî-eleştirel, ideoloji</span> <span class="Font-Style84-1" xml:lang="tr-TR">ise</span> <span class="Font-Style82-1" xml:lang="tr-TR">gerekçelendirici</span> <span class="Font-Style84-1" xml:lang="tr-TR">boyutunu oluşturur. ideolo­jiler, insanın iyi ya da kötü siyasî bir hayvan haline gelmesine yara­yan</span> <span class="Font-Style82-1" xml:lang="tr-TR">sosyal düzenin şematik imajları</span> <span class="Font-Style84-1" xml:lang="tr-TR">olarak kültürün ve değer kalıpla­rının inşası ve savunmasıyla aktif olarak ilgili kısmına tekabül eder­ler. Bu yüzden bu iki sistem, temsil ettikleri farklı durumları kap­samak için farklı sembolik-stilistik stratejiler kullanırlar. ideoloji dediğimiz</span> <span class="Font-Style82-1" xml:lang="tr-TR">şematik imajlar,</span> <span class="Font-Style84-1" xml:lang="tr-TR">realiteye bilim gibi</span> <span class="Font-Style82-1" xml:lang="tr-TR">doğrudan, önermesel (propositional)</span> <span class="Font-Style84-1" xml:lang="tr-TR">değil,</span> <span class="Font-Style82-1" xml:lang="tr-TR">dolaylı, retoriksel</span> <span class="Font-Style84-1" xml:lang="tr-TR">olarak tekabül eder.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Buna örnek olarak ünlü Taft-Hardley Yasası verilir. Amerikan senatosu, emek piyasasında sendikaların etkisini azaltmayı amaçla­yan Taft-Hardley Yasası’nı tartıştıkları sırada sendikalar ona “köle emeği yasası” adını taktı. Sosyologlar bu tepkiyi ideologların nasıl şeyleri aşırı derecede basitleştirmeye yöneldiklerinin mükemmel bir örneği olarak gördüler (Boudon 1989: 21). Sendikacıların kullan­dıkları bu deyim, aslında gerçekliğin tahrifinden ziyade mübalağa­sını, bir seferberlik etkisi yaratmayı amaçlayan</span> <span class="Font-Style82-1" xml:lang="tr-TR">sembolik bir eylemi, mecazı</span> <span class="Font-Style84-1" xml:lang="tr-TR">yansıtıyordu. Geertz, bu örneğe Winston Churchill’in ikin­ci Dünya Savaşı esnasında ingiliz halkının hislerine tercüman olan bir söylemini ilave eder. Diğer taraftan Osmanlı’da Tanzimat dö­neminde revaç bulan “gâvura gâvur denmeyecek” sözü de meşrûiyet krizi anlarında bizzat halkın gösterdiği retoriksel yaratıcılığın çar­pıcı bir örneğini oluşturuyordu. Bu açıdan bakıldığında Geertz’in onu, siyasetin ötesinde ahlak, iktisat, hatta estetiğe izafesinden de anlaşılacağı ve özellikle XIX. asır biliminde Darwinizm örneğinde görüldüğü gibi ideoloji, alternatif dışsal bilgi kaynaklarından biri olmaktan çıkarak bilim, sanat, felsefe ve elbette dini kapsayan ge­nel bir düşünüş tarzı haline gelmektedir.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Bu kavramsallaştırmalar ışığında Osmanlı ve Mısır düşünürleri­nin izledikleri farklı entelektüel çığırlar daha iyi karşılaştırılacaktır.</span></p>

      <p class="Style39 para-style-override-24" xml:lang="en-US"><span class="Font-Style84-1" xml:lang="tr-TR">Hindistanlı Ahmed Han ve iranlı Afgânî’nin ikisi de sömürgeci Batı medeniyeti karşısında özgürlüğe kavuşmak için dinlerini kök­ten dönüştürmek gerektiği sonucuna varmışlardı, ancak aralarında kritik bir amaç farkıyla. Bu dinî reformun amacı, Sir Seyyid Ah­med Han için islâm dünyasının Batı medeniyetiyle nihaî ve kaçı­nılmaz bütünleşmesi, Afgânî için ise Batı’ya misillemeydi. islâm modernizminin gerçek babası Afgânî, Batı’ya direniş için bir taraf­tan dışarı-bakan siyasî düzeyde islâmî dayanışma ve seferberlik yo­luyla birliğin sağlanması, diğer taraftan da içeri-bakan sosyo-ente-lektüel düzeyde gerekli dinî reformun yapılması çağrısında bulun­muştu (Fazlur Rahman 1970: 318). Bu açıdan Afgânî ile Abduh arasında örtük bir işbölümü yapıldığı gözlenebilirdi. Afgânî, nihaî hedef olan Batı medeniyetine direniş amacıyla Islâmî-Doğulu bir­liğin sağlanması için islâm’ı bir “sivil din”e dönüştürme işini üstle­nirken, Abduh bunu tamamlayacak, islâm’ı bir “politik din”e, ide­olojiye dönüştürme işini üstlenmişti.</span></p>

      <p class="Style39 para-style-override-22" xml:lang="en-US"><span class="Font-Style84-1" xml:lang="tr-TR">“Politik din”den kasıt, Batılı modernliğin karakteristiği akliyete uygun, ideolojik dindi (Tafsilat, Cristi 2001). Aklîleştirme, basitçe</span> <span class="Font-Style82-1" xml:lang="tr-TR">olan</span><span class="Font-Style84-1" xml:lang="tr-TR">’ın</span> <span class="Font-Style82-1" xml:lang="tr-TR">olmalı,</span> <span class="Font-Style84-1" xml:lang="tr-TR">gerçeğin</span> <span class="Font-Style82-1" xml:lang="tr-TR">(real)</span> <span class="Font-Style84-1" xml:lang="tr-TR">doğru</span> <span class="Font-Style82-1" xml:lang="tr-TR">(true)</span> <span class="Font-Style84-1" xml:lang="tr-TR">katına yükseltilmesi an­lamına geliyordu. “Şeriat, ancak realiteyi açıklamak üzere gelmiştir; o, bu yüzden güzeli ihdas etmez”, Abduh (1980: III/398)’un bu konudaki kilit ifadesi olarak okunabilirdi. Hâlbuki din, temelde güzellik</span> <span class="Font-Style82-1" xml:lang="tr-TR">(hüsn)</span> <span class="Font-Style84-1" xml:lang="tr-TR">değerine göre dünyaya anlam vermek, meşrûlaştır-mak için gelmişti. Dünya/âhiret ile Allah/insan arasındaki bir mutluluk yolu olarak görülebilecek</span> <span class="Font-Style82-1" xml:lang="tr-TR">din,</span> <span class="Font-Style84-1" xml:lang="tr-TR">Arapçada hem,</span> <span class="Font-Style82-1" xml:lang="tr-TR">hüküm,</span> <span class="Font-Style84-1" xml:lang="tr-TR">hem</span> <span class="Font-Style82-1" xml:lang="tr-TR">âdet</span> <span class="Font-Style84-1" xml:lang="tr-TR">(Tehânevî 1998: II/140), yani hem inanç, hem hayat tar­zı anlamına geliyordu.</span></p>

      <p class="Style39 para-style-override-52" xml:lang="en-US"><span class="Font-Style84-1" xml:lang="tr-TR">Ancak zamanla medineye hicretten sonra</span> <span class="Font-Style82-1" xml:lang="tr-TR">hüküm</span> <span class="Font-Style84-1" xml:lang="tr-TR">olarak din,</span> <span class="Font-Style82-1" xml:lang="tr-TR">medine</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">âdet</span> <span class="Font-Style84-1" xml:lang="tr-TR">olarak dinden, diğer bir deyişle dinin değişen boyu­tu, değişmeyen boyutundan net olarak ayrılmıştı. Bunun başarıla-madığı Batı’da</span> <span class="Font-Style82-1" xml:lang="tr-TR">hüsn</span><span class="Font-Style84-1" xml:lang="tr-TR">e</span> <span class="Font-Style82-1" xml:lang="tr-TR">(beauty)</span> <span class="Font-Style84-1" xml:lang="tr-TR">göre meşrûlaştırma yerini, klasik ekonomi politikle doğan</span> <span class="Font-Style82-1" xml:lang="tr-TR">yararlığa (utility)</span> <span class="Font-Style84-1" xml:lang="tr-TR">göre aklîleştirmeye bı­raktı. Afgânî ve Abduh da geleneksel olarak usûl-i fıkıh literatü­ründe ihtiyatla kullanılan</span> <span class="Font-Style82-1" xml:lang="tr-TR">maslahat</span><span class="Font-Style84-1" xml:lang="tr-TR">ı, yararlığa karşılık olarak islâm’ da aklîleşmeyi sağlayacak temel değer haline getirdiler. ilim ile amel, din ile dünya birleştirilmediği takdirde Batı’da olduğu gibi uçlara düşülmesi mukadderdi; bu takdirde “doğru islâm” bir hüsnü kuruntudan ibaret hale gelecek, Batı’da olduğu gibi aşkın değer­ lerle bağını koparmış beşerî deneyimin ürünü bir külte dönüşmüş “gerçek islâm”, “doğru islâm”ın yerini alacaktı.</span></p>

      <p class="Style39 para-style-override-24" xml:lang="en-US"><span class="Font-Style84-1" xml:lang="tr-TR">Batı’da olduğu gibi Mıs ır modernistlerinde modernizmin</span> <span class="Font-Style82-1" xml:lang="tr-TR">ön modernizm</span> <span class="Font-Style84-1" xml:lang="tr-TR">olarak adlandırdığımız</span> <span class="Font-Style82-1" xml:lang="tr-TR">ilk</span> <span class="Font-Style84-1" xml:lang="tr-TR">aşaması,</span> <span class="Font-Style82-1" xml:lang="tr-TR">apolojetik</span> <span class="Font-Style84-1" xml:lang="tr-TR">denen dini savunma çabasıyla temayüz eder. Abduh gibi</span> <span class="Font-Style82-1" xml:lang="tr-TR">apolojet</span> <span class="Font-Style84-1" xml:lang="tr-TR">aydın, önce zahirî yetersizliğin tarihî sebeplerini bulmaya yönelerek</span> <span class="Font-Style82-1" xml:lang="tr-TR">ilim</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">dinin</span> <span class="Font-Style84-1" xml:lang="tr-TR">aslında</span> <span class="Font-Style82-1" xml:lang="tr-TR">amel</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">dünyaya</span> <span class="Font-Style84-1" xml:lang="tr-TR">yeterli olduğuna kendini ve başkala­rını inandırmaya çalışır ki burada tabiatıyla günah-keçisi bulma</span> <span class="Font-Style82-1" xml:lang="tr-TR">(scape-goating)</span> <span class="Font-Style84-1" xml:lang="tr-TR">mekanizması devreye girer. Aslında Araplara özgü din islâm’ın Acemlerin, Türklerin tahakkümü altına girdikten son­ra yozlaşmaya başladığı ithamı buna örnek verilebilir. Dün Os­manlı, bugün de Batı medeniyeti, Müslüman Arapların özgürce yaşamasına engel olmaktadır. Ancak reel ile ideal arasındaki açığın eseri fiilî meşrûiyet krizinin büyümesi, tarihin dayatması karşısında bu apolojetik daha fazla sürdürülemez ve yerini Aydınlanma’da olduğu gibi</span> <span class="Font-Style82-1" xml:lang="tr-TR">ikinci</span> <span class="Font-Style84-1" xml:lang="tr-TR">aşama olan</span> <span class="Font-Style82-1" xml:lang="tr-TR">pasif modernizm</span><span class="Font-Style84-1" xml:lang="tr-TR">e, sünnet ve bekçileri ulemânın eleştirisiyle bizzat dinin yıkıcı eleştirisine bırakır. Ancak onlar objektif ve sübjektif sebeplerle sadece islâm’a inancın sarsıl­ması sonucunu doğuran pasif modernizm düzeyinde kalarak Batı’ da olduğu gibi aktif modernizm düzeyine geçemediler.</span></p>

      <p class="Style39 para-style-override-39" xml:lang="en-US"><span class="Font-Style84-1" xml:lang="tr-TR">Mısırlıların modernizm türünü daha iyi değerlendirmek için</span> <span class="Font-Style82-1" xml:lang="tr-TR">paradigmatik</span> <span class="Font-Style84-1" xml:lang="tr-TR">modernizm ile karşılaştırdığımız</span> <span class="Font-Style82-1" xml:lang="tr-TR">diskörsif</span> <span class="Font-Style84-1" xml:lang="tr-TR">moder-nizmin de</span> <span class="Font-Style82-1" xml:lang="tr-TR">stilistik</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">paradigmatik</span> <span class="Font-Style84-1" xml:lang="tr-TR">olarak iki türü daha ayırt edile­bilir.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Dil ile dünya arasındaki tekabüle göre yeni bir dünya, yeni bir söylem, yeni bir söylem de yeni bir dili gerektirmektedir. Bu yüz­den gerek Namık Kemal, gerekse de Muhammed Abduh’un bu konuda başı çekmişlerdi. Orneğin Abduh (1980: II/318), otobi­yografisinin başında, entelektüel mesleğinin temel amaçlarından birincisini “islâm’ın gerçek anlamını çağdaş insana anlatmak ola­rak” belirttikten sonra, ikincisini de “yazıda Arap dilinin üslupları­nın reformu” olarak belirtir: Hem resmî yazışmalarda, hem basın dilinde, hem de günlük iletişimde kullanılan Arapçanın reformu. Çünkü Abduh (1980: III/13)’a göre, siyasetin sırrı gazetecilikte yatmaktadır; çağdaş dünyada gazete yazarı, artık elinde israfil’in surunu tutarak dünya minberine çıkmış bir hatip gibidir. Yeni Osmanlılar, iletişim devrimi yolunda birincisi, Türk dilinin sade­leştirilmesi, ikincisi de, Batılı edebî ürünlerin ilk kez Türkçeye ter­cümesi gibi iki önemli adım atmıştı. Başlarda devlet tarafından desteklenen bu iki hareket, ancak gazeteciliğin inkişafıyla kurulan yeni iletişim kanalları sayesinde anlam ve hız kazandı.</span><span class="Font-Style84-1 char-style-override-9" xml:lang="tr-TR">25</span> <span class="Font-Style84-1" xml:lang="tr-TR">Böylece hem yeni bir toplumsal iletişim dili yaratarak kamuoyuna hitapta, hem de “yumuşak” bir ideolojik söylem geliştirmede basın önemli bir işlev üstlendi.</span></p>

      <p class="Style39 para-style-override-21" xml:lang="en-US"><span class="Font-Style84-1" xml:lang="tr-TR">Diskörsif modernizmin birinci boyutu olarak “gâvura gâvur denmeyecek, köle emeği yasası” gibi gelenek veya modernliğin le­hinde işleyen</span> <span class="Font-Style82-1" xml:lang="tr-TR">retorik,</span> <span class="Font-Style84-1" xml:lang="tr-TR">ikinci boyutu olarak ise</span> <span class="Font-Style82-1" xml:lang="tr-TR">kavramsal değişim</span> <span class="Font-Style84-1" xml:lang="tr-TR">alı­nabilir. Politik düşünce, geleneksel olarak büyük kitaplar perspek­tifinden incelene gelmiştir. Oysa çağımızda Alman tarihselci ve ingiliz analitik felsefe okulları sayesinde siyasî düşünceyi “politik söylemin dili” bakımından inceleme eğilimi başladı. Çağımızın ün­lü bağlamsal düşünce tarihçisi Quentin Skinner’e göre “haddizatın­da kavramlar tarihinden çok, onların argümanda kullanılışlarının tarihlerinden” söz etmek mümkündür. Ona göre kavramsal değiş­me, ingiliz analitik filozoflarından John L. Austin’in “konuşma eylemi” teorisinden mülhem “lengüistik eylem” perspektifinden in­celenmelidir. Austin’in “konuşma eylemi” teorisinin ortaya koydu­ğu “konuşmak, aslında eylemektir” gerçeği, Doğu-Osmanlı dünya­sında asırlardır “üslub-ı beyan, aynıyla insan” düsturuyla biliniyor­du ki klasik edebiyat eğitimiyle yetişen Namık Kemal de tabiatıyla buna vâkıftı. “Lengüistik eylem” perspektifine göre kavramların argümanda kullanılış tarzı, öznenin belli bir maksadı işaretleme hareketi işlevini görür. Bu bakımdan kavramlar, değişim zamanla­rında meşrûiyet krizini gidermeye yönelik siyasî eylem için stratejik araçlar olarak işler (Palonen 1999).</span></p>

      <p class="Style40" xml:lang="en-US"><span class="Font-Style80-1 char-style-override-9" xml:lang="tr-TR">25</span> <span class="Font-Style80-1" xml:lang="tr-TR">Mardin 1996: 291-3. Namık Kemal’in fikir yapısının gelişimine paralel olarak üslubunun da değiştiği, örneğin en olgun ürünlerini verdiği</span> <span class="Font-Style83" xml:lang="tr-TR">İbret</span> <span class="Font-Style80-1" xml:lang="tr-TR">gaze­tesindeki yazılarında ideolojik bir üslup ve söylemin de belirginleştiği görül­mektedir (Tanpınar 1988: 435).</span></p>

      <p class="Style39 para-style-override-109" xml:lang="en-US"><span class="Font-Style84-1" xml:lang="tr-TR">Demek ki semantik değişiklikler, temelde meşrûiyet krizlerin­den, yani sübjektif retorikten çok kavramların yer aldıkları uzaysal-zamansal bağlamdaki değişmeden kaynaklanır. Nitekim Koselleck retoriği, yalnızca kavramlardaki zamansal değişmeleri ifadenin bir aracı olarak alırken Skinner, zamanı, kavramların değişen retorik­leri için bir arkaplan olarak alır (Palonen 1999: 43). Hâlbuki Skin­ner (1989: 6—23)’in başka bir yerde ifade ettiği gibi, yeni bir duru­ma uygulanması gereken argümanlar başarılı değil, tam aksine başarısız olduğunda kavramların anlamları değişir. Bu durumu tarihte merkezî kavramlardaki kritik anlam değişikliklerinde gör­mek mümkündür. Örneğin Machiavelli ile geleneksel</span> <span class="Font-Style82-1" xml:lang="tr-TR">virtue</span> <span class="Font-Style84-1" xml:lang="tr-TR">kav­ramı “erdemden beceri”ye, Calvin ve Baxter gibi püritenler ile</span> <span class="Font-Style82-1" xml:lang="tr-TR">asce-tism</span> <span class="Font-Style84-1" xml:lang="tr-TR">kavramı zamanla “zühdden riyazet”e dönüşmüştü.</span></p>

      <p class="Style39 para-style-override-33" xml:lang="en-US"><span class="Font-Style84-1" xml:lang="tr-TR">Kavramların anlamlarını değiştirme, apolojet ve ideolog aydın­lar tarafından farklı amaçlarla yapılabilir. Apolojet aydın, mevcut tasvirî terimler kümesinin standart konuşma-eylemi potansiyelini maksadına uygun kullanmaya çalışır. Normalde muahezeyi ifade etmek üzere kullanılan kavramları belli bir durumda olumlu veya en azından nötral karşılanacak şekilde kullanan öznenin amacı, eylemlerini ideolojik rakiplerine açık kılacak şekilde tasvir etmek­tir. Yenilikçi ideolog aydının önünde yeni bir meşrûlaştırma için izleyebileceği iki ana taktik ve ikisinin de iki şıkkı vardır. Burada bizim maksadımıza uygun olan birinci taktiğin birinci şıkkı, dilde tamamıyla yeni ve olumlu değer yüklü, tasvirî terimler icat etmek­tir. Daha yaygın görülen diğer ihtimal ise nötral bir tasviri, genel­likle kullanılışının istiareli uzantısı yoluyla gözde, değer yüklü-tasvirî bir terime çevirmektir (Skinner 1974: 296).</span></p>

    </div>

  </div>

</body>

</html>