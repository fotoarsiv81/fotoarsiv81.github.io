<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>6.html</title>
  <link href="../Styles/template.css" rel="stylesheet" type="text/css"/>
</head>

<body>

  <div id="x6.html" xml:lang="tr-TR">

    <div class="Basic-Text-Frame">

      <p class="Style50 para-style-override-26" xml:lang="en-US"><span class="Font-Style84-1" xml:lang="tr-TR">“Sonradan cemiyetler tevessü’ edip devlet ve hükümetler teşek­kül edince her hey’et-i medeniyeyi terkip eden efrâd-ı beşerin idâ-re-i umûmiyede içtimâ’-ı efkârını müstelzim olacak bir rişte-i rabı­ta vaz’ına ihtiyaç hâsıl olmuştur. Bu rişte-i rabıta şer’dir ki efrâd-ı hey’eti münferiden ve müçtemian hıfz ve idareye vesile olan ah-</span></p>

      <p class="Style15-1 para-style-override-23" xml:lang="en-US"><span class="Font-Style84-1" xml:lang="tr-TR">kâm-ı siyâsiyedir” (Sungu 1940: 803). Kemal (2005: 322) “… mil-</span></p>

      <p class="Style15-1" xml:lang="en-US"><span class="Font-Style84-1" xml:lang="tr-TR">let-i Islâmiyede muamelât-ı dünyevîye ahkâm-ı dîniyeye tâbi’ bu­lunduğu” türünden ifadelerinde “millet”i bu geleneksel anlamında kullanır. Şu halde Kemal, Montesquieu ve Abduh’un görüşünün aksine, ulusal kimlikleri çapraz kesen dinî kimlik bakımından bir hukukî rölativizm öngörür.</span></p>

      <p class="Style53" xml:lang="en-US"></p>

      <p class="Style50 para-style-override-243" xml:lang="en-US"><span class="Font-Style84-1" xml:lang="tr-TR">Bu dinî kimlik ise sadece dinin hâkim konumdaki mensupları Müslümanları değil, zimmî statüsünde şeriata tâbi’ gayrimüslimleri de kapsar. Islâm’da zimmîler, Ingiliz müşterek hukukunda olduğu gibi insaf-hakkaniyet</span> <span class="Font-Style82-1" xml:lang="tr-TR">(equity)</span> <span class="Font-Style84-1" xml:lang="tr-TR">hukukuna göre hiyerarşik bir hak ve sorumluluklar düzeni içinde, “eşit, fakat ayrı” konumunda yaşar. Kadı sicillerinde görüldüğü gibi Osmanlı klasik döneminde gayri­müslimlerin, normalde kendi cemaat mahkemelerine bırakılmış mirasla ilgili bazı davalarda şer’î mahkemeleri tercih etmesi, Kemal tarafından vurgulandığı gibi, hukukun, dini aşan ortak kültürel boyutunu gösterir. Burke’ün Fransız Devrimi’nin ardından soyut bir insan hakları kavramına dayalı pozitif hukukun geleneksel, ni­telikli adalet düzenini berhava etmesini eleştirmesi gibi, Islâhât Fermanı ile gelen tebaanın eşitliği ilkesi de gayrimüslim tebaadan Rumları, Müslümanlar kadar infiale sevk etmiştir.</span></p>

      <p class="Style50 para-style-override-22" xml:lang="en-US"><span class="Font-Style84-1" xml:lang="tr-TR">Namık Kemal (2005: 323)’e göre Doğu halklarının kültürü ço­ğunlukla Islâmî kaidelerden kaynaklandığı için, mesela bugün ül­kede tamamıyla benimsendiği takdirde Hıristiyan Fransız kânunu­nun değil Müslümanları, diğer gayrimüslim milletleri bile hoşnut etmesi beklenemez. Yeni Osmanlılara göre ülkenin hukuk zihniye­tine tamamen yabancı kaynaklardan mülhem hukuk kaidelerinin iktibas edilmesi, sosyal bünyeyi bozacak, dolayısıyla devletin varlı­ğını tehlikeye sokabilecek bir sakınca barındırdığından ortaya ko­yulması zaruri yeni hukuki esaslar, ülkedeki geleneksel hukuk te­lakkisinden, yani şeriattan mülhem olmalıdır (Sungu 1940: 800—</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">802).</span></p>

      <p class="Style50 para-style-override-86" xml:lang="en-US"><span class="Font-Style82-1" xml:lang="tr-TR">Üçüncüsü,</span> <span class="Font-Style84-1" xml:lang="tr-TR">aslında Yunanca ikisi de “halk” anlamına gelen</span> <span class="Font-Style82-1" xml:lang="tr-TR">demos</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">laos</span> <span class="Font-Style84-1" xml:lang="tr-TR">kelimelerinden türeyen ve “halkın iradesi”ni belirten de­mokrasi ve laiklik, aslında birincil değil, ikincil bir yasama ve yü­rütme yetkisiyle ilgilidir. Aquinas’ın</span> <span class="Font-Style82-1" xml:lang="tr-TR">omnis potestas a Deo per popu-lum</span> <span class="Font-Style84-1" xml:lang="tr-TR">formülünde açık olduğu gibi, halk, yöneticilere ilâhî yasayı uy­gulama yetkisini verecek ajandır. Batı’da daha geç bir dönemde, XIX. hatta XX. asırda ancak laiklik, beşerî iradeye göre birincil ya­sama anlamını kazanarak sekülerizme dönüşmüştür.</span></p>

      <p class="Style50 para-style-override-22" xml:lang="en-US"><span class="Font-Style84-1" xml:lang="tr-TR">Dolayısıyla bu orijinal anlamıyla</span> <span class="Font-Style82-1" xml:lang="tr-TR">laiklik/demokrasi</span> <span class="Font-Style84-1" xml:lang="tr-TR">açısından önemli olan, “yasanın” seküler niteliği değil, “yasama sürecinin” demokratik niteliği, mecliste müzakere yoluyla halkın onayından geçmesidir. Kemal (1327: 222)’e göre Avrupa kamuoyu nazarında da siyasî meşrûiyeti sağlayan şey, rasyonel bir yasama usulüne da­yanmak değil, yasamanın demokratik bir süreçle yapılmasıdır: “Hâlbuki devletin rey-i hoduyla neşredeceği bir kânundan şikâyet etmek için dine tatbik olunduğundan bahsetmek değil, yalnız hal­ka müracaat olunmuyor demek Avrupa nazarında kâfidir.” Meclis­i Şûrâ-yı Ümmet’de kendilerine Vekâlet eden milletvekillerinin varlığından dolayı Hıristiyan ve Yahudi tebaanın şikâyetine de ma­hal yoktur.</span></p>

      <p class="Style50 para-style-override-52" xml:lang="en-US"><span class="Font-Style82-1" xml:lang="tr-TR">Dördüncüsü,</span> <span class="Font-Style84-1" xml:lang="tr-TR">yasamanın Islâm’daki anlamı iftâdır. Namık Kemal (1327: 222)’in kasd ettiği yasama, Meclis-i Şûrâ-yı Devlet tarafın­dan bir kânun yapılıp da Meclis-i Şûrâ-yı Ümmete sunulduğu za­</span><span class="Font-Style84-1" xml:lang="tr-TR">man “Ali Efendi fetvasında şöyle bir mesele var, onu kânuna derc edelim” tavrından ibaret değildir. Meclis üyeleri, mevcut fıkıh ve hukuk kitaplarındaki meseleleri konjonktüre göre derleyecekler, diğer mezhep ve dinlerden milletvekilleri ise birbirlerine itiraz et­tikleri takdirde Şûrâ-yı Devlet görevlisi makul deliller ile kânun tasarısını savunacaktır. Kemal’in burada savunduğu, seçme yapıla­cak “mevcut fıkıh ve hukuk kitapları”, anlaşıldığına göre Hanefî mezhebine aittir. Diğer taraftan bu, gene Mısır modernistlerinin savunduğu</span> <span class="Font-Style82-1" xml:lang="tr-TR">telfik</span><span class="Font-Style84-1" xml:lang="tr-TR">ten farklı olarak geleneksel mezheplere halel getir­meden yapılacak rutin bir yasama anlamına gelmektedir. Ondan sonra Senato Meclisi tasarıyı ele alarak gerek din, gerekse de kon­jonktüre uygun olup olmadığını kontrol edecek ve üyeleri arasında bulunan Şeyhülislâm ve diğer seçkin ulemânın fetvasıyla kabul edecekti. Kemal (1327: 207)’e göre Meclis-i Şûrâ-yı Devlet ile Meclis-i Şûrâ-yı Ümmet arasında yer alacak Senato denen bu üçüncü meclise, teşrî’ kudreti ile tenfîz kudreti arasında bir “tadil” kudretinin gerçekleştirilmesi gerektiği için ihtiyaç vardır.</span></p>

      <p class="Style50 para-style-override-40" xml:lang="en-US"><span class="Font-Style84-1" xml:lang="tr-TR">Osmanlı’da II. Meşrûtiyet dönemi Islâm âlimleri, bu problemin işlenişinde de gene Yeni Osmanlıların gösterdiği performansın gerisinde kalmıştır. Âlimler, tarihin kaçınılmaz gidişatı karşısında gayrimüslimleri de ister istemez âyette danışılacak kitleyi işaret eden “onlar” zamirinin kapsamına almışlardır (Kara 1994: 196— 72). Ancak bu kitlenin işlevi, genelde yasamadan çok, yuvarlak bir</span> <span class="Font-Style82-1" xml:lang="tr-TR">danışmaya</span> <span class="Font-Style84-1" xml:lang="tr-TR">inhisar ettiği gibi bunun fiilen gerçekleştirilme tarzı da muallâk kalmıştır.</span></p>

      <p class="Style11-1" xml:lang="en-US"><span class="Font-Style81-1" xml:lang="tr-TR">Siyasî Kültür ve Katılım</span></p>

      <p class="Style15-1 para-style-override-24" xml:lang="en-US"><span class="Font-Style84-1" xml:lang="tr-TR">Namık Kemal gibi Muhammed Abduh (1980: I/309) da toplumu dönüştürme bakımından kurumsal ile kültürel arasındaki ilişkiyi vurgular. Onun Montesquieu’nun teorisinden mülhem bir yazısın­da belirttiği kânunlar gibi, bunların uygulanma tarzı, siyasî rejim de gerçekte millî ethosu yansıtır. Batı’da sosyo-politik değişimin arkasında zihnî, kültürel bir değişim yatıyordu. Dolayısıyla bu ar-kaplanı ihmal edip sadece sonuca bakarak bu kurumların başka milletlerce kolayca benimsenebileceğini sanmak vahim bir yanılgı</span></p>

      <p class="Style15-1 para-style-override-23" xml:lang="en-US"><span class="Font-Style84-1" xml:lang="tr-TR">idi. Nitekim Abduh (1980: I/296—99), 1881 tarihli “Aydınların</span> <span class="Font-Style84-1" xml:lang="tr-TR">Yanılgısı” başlıklı yazısında bunu vurgular. O, yazının girişinde aydınlardaki temel bir yanlışa dikkat çeker. Ona göre teorik yoldan dünyadaki ileri ülkelerin durumu hakkında belli bir görüşe ulaşan parlak fikirli aydınlar, kendi toplumlarının da kısa yoldan aynı se­viyeye çıkabileceğini sanmaktadırlar. Değiştirmeyi hedefledikleri toplumun zihnî-kültürel altyapısının bu dönüşüme müsait olup olmadığına bakmayı ihmal eden bu aydınlar, toplumu kafalarında­ki soyut şemalara uydurmaya çalışmaktadırlar. Bu sebeple onların toplum hakkında ileri sürdükleri projelerin başarısızlığa uğraması mukadder görünmektedir.</span></p>

      <p class="Style50 para-style-override-24" xml:lang="en-US"><span class="Font-Style84-1" xml:lang="tr-TR">Örneğin Amerikan siyasî sistemi ve bunun liberal yönü elbette dışarıdan bakanlara cazip gelmektedir. Ancak bu sistemin perfor­mansı, aslında seçkinleri ve halkıyla Amerika’ya özgü siyasî kültü­re, vatandaşlık bilincine bağlıdır. Dolayısıyla aynı sistemin örneğin Afganistan’da uygulanmaya teşebbüsü durumunda aynı sonucun alınması sadece bir hayaldir. Zira aile ve kabile bağlılığı gibi birin­cil bağlılıkların baskın olduğu Afgan toplumunda, temsil sistemi­nin hakkıyla işlemesi mümkün değildir. Abduh’a göre seçim duru­munda herkes eş-dost ve yakınlarını seçerek bu seçimin sürekli hale gelmesi için ısrar edecek, hükümet başkanının seçiminde de gene herkes, liyakati gözetmek yerine birincil bağlılıkların etkisiyle kendi kabilesinin reisinin seçilmesine çalışacaktır. Dolayısıyla ka­musal maslahatın tayinine yönelik demokratik bir uzlaşma kültü­rünün asırların ürünü otokratik bir siyasî kültürün yerini alamadığı böyle bir toplumda demokrasiyi işletmek imkânsız hale gelecektir.</span></p>

      <p class="Style50 para-style-override-26" xml:lang="en-US"><span class="Font-Style84-1" xml:lang="tr-TR">Bu bakımdan Muhammed Abduh’a göre demokrasiye geçiş, eğitim, kültür ve katılıma bağlıdır. Afganistan’ın Amerika’nın sevi­yesine çıkmasını istiyorsak, der Abduh, bilginin yayılması, zihinle­rin eğitilmesi, özel tutkuların azalması ve evrensel fikirlerin her yere uzanması için asırlar gerekir ki diğer ülkelerde “kamuoyu” denen şey ortaya çıksın. Bu noktada artık Amerika’da iyi işleyen siyasî rejim Afganistan’a da uygun hale gelir (Wendell 1972: 189). Tâ ‘Urâbî Isyanı öncesi dönemden itibaren yazdığı yazılarda Ab­duh (1980: I/299, 317, 365), Namık Kemal gibi sürekli, kamuoyu-oluşumunun kitle politikası açısından hayatî önemini vurgular, kamuoyunun doğuşunu, sosyo-politik gelişme sürecinin hem sebe­bi, hem sonucu olarak görür.</span></p>

      <p class="Style50 para-style-override-41" xml:lang="en-US"><span class="Font-Style84-1" xml:lang="tr-TR">4 Nisan 1881’de</span> <span class="Font-Style82-1" xml:lang="tr-TR">el-Vekâi’u’l-Mısriyye’de</span> <span class="Font-Style84-1" xml:lang="tr-TR">çıkan “Hatâu’l-’Ukalâ” (Aydınların Yanılgısı) başlıklı makalesinde görüldüğü gibi Abduh, kamuoyunu hem modern</span> <span class="Font-Style82-1" xml:lang="tr-TR">er-ra’yul-’umûmî,</span> <span class="Font-Style84-1" xml:lang="tr-TR">hem de geleneksel</span> <span class="Font-Style82-1" xml:lang="tr-TR">icmâ</span> <span class="Font-Style84-1" xml:lang="tr-TR">kavramıyla anlatır.</span><span class="char-style-override-8" xml:lang="tr-TR"><a class="footnote-link" href="#footnote-225-237" id="footnote-225-237-backlink">237</a></span> <span class="Font-Style84-1" xml:lang="tr-TR">Bir yazısının başlığının da yansıttığı gibi, Abduh (1980: I/386—91)’a göre “oy”da birlik, “eylem”de birliğin sebebidir. Şûrâ-demokrasi, ancak kamusal maslahatın belirlenmesi ve gözetilmesinde uzlaşmış sağlam bir kamuoyuna dayanarak işle­yebilir, Abduh’a göre. Şûrânın kamuoyuna dayanmasının en büyük yararı, ona göre, halkın kamuoyunun gerektirdiği kararlara uyma-sıdır. Milletvekilleri</span> <span class="Font-Style82-1" xml:lang="tr-TR">(vükelâu’l-’âmme)</span> <span class="Font-Style84-1" xml:lang="tr-TR">ise kamuoyunu temsil eden seçkin kimselerdir. Bu yüzden herhangi bir faydalı eylemde bulun­dukları zaman onların, kamuoyunu kollayan bütün halkın desteğini aldığı görülür. Böylece halkın bu eylem hakkında tek el olması mukadderdir.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-237-backlink" id="footnote-225-237">237</a> <span class="Font-Style80-1" xml:lang="tr-TR">Abduh 1980: I/299, Kerr 1966: 133, Wendell 1972: 189, Hourani 1993:</span></p>

        <p class="Style53" xml:lang="en-US"><span class="Font-Style80-1" xml:lang="tr-TR">141. Abduh’un “vatan” hakkındaki makalesinin analizi için, Hüseyn 1980:</span></p>

        <p class="Style53 para-style-override-15" xml:lang="en-US"><span class="Font-Style80-1" xml:lang="tr-TR">I/53.</span></p>

      </div>

      <p class="Style50 para-style-override-64" xml:lang="en-US"><span class="Font-Style84-1" xml:lang="tr-TR">Kamuoyunun modern dünyadaki önemini keşfeden Abduh’un selefleri Tahtâvî ve Afgânî idi. Paris’de iken modern dünyada kitle politikasının bir bileşeni olarak kamuoyunun öneminin farkına varan Tahtâvî, ülkesinde, hem teorik, hem de pratik bakımdan, teorileştirilmesine olduğu kadar eğitim, basın ve yayın alanlarında­ki faaliyetleriyle kamuoyunun fiilen oluşturulmasına da büyük kat­kıda bulundu. O, mevcut konjonktürün henüz modern kitle politi­kasına elvermediğini bildiğinden geleneksel “yönetenler/yönetilen­ler” ayırımını benimsemeyi sürdürse de bu iki kesimin ilişki tarzına yeni bir bakış getirdi.</span></p>

      <p class="Style53 para-style-override-15" xml:lang="en-US"></p>

      <p class="Style50 para-style-override-85" xml:lang="en-US"><span class="Font-Style84-1" xml:lang="tr-TR">Ona göre bu iki kesim, hak ve sorumluluklar çerçevesinde birbi­rine bağlıdır; tebaanın görevi itaat iken, yönetenler de meşrûiyeti gözeterek onun rızasını kazanmak zorundadır. Allah korkusu, yö­netenleri iyi davranmaya sevk edebilir ama aynı zamanda kamuoyu korkusu da. Çünkü modern dünyada kamuoyu siyasî hayatta aktif bir rol oynamaktadır. Geçmişte kapalı kapılar ardında yürütülen gizli bir iş olan hükümet, bugünün açıklık dünyasında “yönetenler ile yönetilenler arasında iyi ilişkiler” üzerine oturmalıdır (Hourani 1993: 76). Nutuklarla birlikte, gazetelerin, siyasî amaçlar için ka­muoyu oluşturma ve genişletmedeki rolünün önemini takdiri, Af-gânî’nin Ortadoğu’nun dirilişine en büyük katkılarından biriydi</span><span class="char-style-override-8" xml:lang="tr-TR"><a class="footnote-link" href="#footnote-225-238" id="footnote-225-238-backlink">238</a></span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-238-backlink" id="footnote-225-238">238</a> <span class="Font-Style80-1" xml:lang="tr-TR">Afgânî’nin kamuoyu oluşturma açısından hitabet ve basının önemine dair görüşleri için, Afgânî 1987: 79, Keddie 1972: 93—110, 170, 216.</span></p>

      </div>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Muhammed Abduh’a göre kurumsal dönüşüm için kültürel bir dönüşüm, bunun için de vatandaş eğitimi gerekmektedir. Gelenek­sel bağlılıkların çözüldüğü bir dünyada hayatta kalmak için siyasî modernleşme, bunun için de siyasî katılım, toplumsal ve ulusal seferberlik ve bütünleşme yoluyla yeni bir bağlılık ekseni yaratmak gerekiyordu. Abduh (1980: III/229), 1900 yılında Hanotaux’ya cevabında, Müslümanların Batı karşısında geri kalışına yol açan temel sebepler arasında, onların mutlak üstünlük duygusuna dayalı yanlış kimlik algılamasını ve hükümdarlara mutlak itaat anlayışıyla gösterdikleri siyasî kayıtsızlığı zikreder. Ona göre Müslümanlar, yöneticilere itaati pasif bir şekilde algıladılar, onlara gerekli yetkiyi verdikten sonra siyasete sırt çevirdiler. Zannettiler ki hükümet, kendilerine yüklediği vergiler dışında bir yardım almaksızın ülke­nin idari ve siyasî tüm işlerini görebilir.</span></p>

      <p class="Style50 para-style-override-32" xml:lang="en-US"><span class="Font-Style84-1" xml:lang="tr-TR">Abduh, böylece gene Kemal gibi, modern dünyada ayakta kal­mak için siyasî bilinçlenme ve katılıma olan hayatî ihtiyacı vurgu­lar. Ancak bu nasıl gerçekleşecektir? Sosyal dünyada çoğu zaman olduğu gibi yumurta/tavuk ilişkisine benzer şekilde, gerektiğinde hükümeti sorgulayacak bilinçli bir halk mı özlenen siyasî dönüşü­mü sağlayacak, yoksa önce etkin bir siyasî liderlik mi bu aktif yö­netilenler kitlesini yetiştirecektir? Aristo ve Hz. Peygamber ‘aley-hi’s-salâtü ve’s-selâmın de ifade ettiği “insanlar layık oldukları gibi yönetilirler” düsturu, birinci faktörün önceliğini gösterirken, Türk-çedeki “balık baştan kokar” vecizesi ise ikincinin önceliğini göste­rir.</span></p>

      <p class="Style53" xml:lang="en-US"></p>

      <p class="Style50 para-style-override-244" xml:lang="en-US"><span class="Font-Style84-1" xml:lang="tr-TR">Bu, Batı’da siyasî modernleşme sürecinin erken safhalarında otokratik liderliğin gördüğü işlev ile de doğrulanmaktadır. Yeni çağlarda feodalite ve Kilise’nin nüfuzunu kaybetmesiyle çözülmeye başlayan geleneksel siyasî rejimi dönüştürmek için mutlakıyetçi monarşiler inisiyatif almıştı. Ulus-devletinin mübeşşiri XVIII. yüz­yıl mutlakıyetçi monarşileri,</span> <span class="Font-Style82-1" xml:lang="tr-TR">aydın despotizmi</span> <span class="Font-Style84-1" xml:lang="tr-TR">veya iktisadî düşün­cedeki terimiyle</span> <span class="Font-Style82-1" xml:lang="tr-TR">kameralizm</span> <span class="Font-Style84-1" xml:lang="tr-TR">felsefesine dayanıyordu. Hedef, ortasınıfın güçlendirilmesi, ulusun eğitim yoluyla verimlilik ve refahı­nın arttırılması, kamu yararının gözetilmesi ve böylece ulus-devle-tine özgü siyasî rejime, parlamenter yönetime zemin hazırlanma-sıydı.</span></p>

      <p class="Style50 para-style-override-245" xml:lang="en-US"><span class="Font-Style84-1" xml:lang="tr-TR">‘Urâbî Isyanıyla gelen, halk tabanına dayalı parlamenter bir re­jim idealinin solmasından sonra siyasete bakışı değişen Muham-med Abduh (1980: I/716) da özlenen siyasî dönüşümün ancak aydın despotizmiyle gerçekleştirilebileceği kanaatine ulaşmıştı. Ona göre hazmedebilmesi için hürriyetin halka tedricen verilmesi gerekir, kurumsallaşma sürecine paralel seyredecek bir kültürel gelişim sürecine ihtiyaç vardır. Bu ise “âdil bir müstebit” sayesinde gerçekleşecektir. “Şûrâ ve Istibdat Hakkında” başlıklı yazısında da belirttiği gibi Abduh (1980: I/350), burada kullandığı</span> <span class="Font-Style82-1" xml:lang="tr-TR">âdil müstebit</span> <span class="Font-Style84-1" xml:lang="tr-TR">tabiriyle</span> <span class="Font-Style82-1" xml:lang="tr-TR">aydın despotu</span> <span class="Font-Style84-1" xml:lang="tr-TR">kasd eder. O, Machiavelli gibi, toplumun egemen değerlerine bağlı âdil bir diktatörün, adaleti ve kalkınmayı sağlamak için mutlak güç kullanmak zorunda olduğunu düşünür.</span></p>

      <p class="Style50 para-style-override-24" xml:lang="en-US"><span class="Font-Style84-1" xml:lang="tr-TR">Kendisinden çok halkını düşünecek ve adaleti gözetecek hü­kümdar, milletin çıkarı ve mutluluğu uğruna gerektiğinde despotça yöntemlere başvurabilecektir. Âdil diktatör, ortak bir toplumsal ahlak ve bağ yaratmak üzere halkı yönlendirerek sosyal bütünleş­meyi sağlayacaktır. On beş yıllık bu reform sürecinde toplumsal zaafların tedavisi, sağlam bir kamuoyunun oluşumuna zemin hazır­layacak, böylece halk, demokratik rejim yoluyla irade ve hürriyetini kullanabilecek hale gelecektir. Yerel meclislerin teşkili, tam demok­rasiye geçiş sürecinin ilk aşamasını oluşturur. Ondan sonra idare meclisleri gelir ki bunlar şeklî değil, siyasî kararların dayanacağı kanaatlerin kaynağı olarak işler. Bundan sonra son aşamada genel, temsilî meclisler gelir. Abduh’a göre, bir çocuğun terbiyesi için bile normal karşılanacak on beş yıllık bir süreç, bir millet için çok gö­rülmemeli ve âdil diktatörün yönetimine rıza gösterilmelidir.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Abduh (1980: I/296—99)’un öngördüğü bu demokratik dönü­şüm süreci, ana hatlarıyla Batı tarihinin evrimine uymaktadır. An­cak o, bu görüşe saf entelektüel bir arayışla olmaktan çok zaman içinde ülkesinin geçirdiği siyasî evrime bakarak tecrübeyle ulaşmıştı ki bu da bize bir kez daha düşüncenin kronolojik ve sosyolojik etü­dünün önemini gösterir.</span></p>

      <p class="Style50 para-style-override-61" xml:lang="en-US"></p>

      <p class="Style50 para-style-override-61" xml:lang="en-US"><span class="Font-Style84-1" xml:lang="tr-TR">O, Eylül 1881 tarihinde gerçekleşen ‘Urâbî isyanından önce yazdığı, 4, 7, 19 Nisan 1881 tarihli “Aydınların Yanılgısı” başlıklı yazı dizisinde siyasî dönüşümün temelde kültürel bir dönüşüme bağlı olduğunu vurgular. Isyandan önce yaptığı görüşmede de dar­be liderlerine aynı yönde tavsiyelerde bulunarak tepeden inme ha­reketlerin ters tepme riskini hatırlatır. Abduh (1980: I/316—7)’a göre siyasî bir hareket, basiret ve kararlılıkla temsilî hükümeti işle­tecek kadroyu oluşturmaya yönelik bir eğitim ve kültür hamlesiyle işe başlamalıdır. Millet, ona göre, siyasî katılıma hazır hale geldiği takdirde ancak bunun askerî kuvvetle talebi anlamlı olur. Ancak şu anda askerî önderlerin hedefi, bizzat milletten kaynaklanmadığı için meşrû olmaktan uzaktır. Bu yüzden bu karışıklığın, ülkeyi, sorumlularına kıyamete kadar lanete sebep olacak yabancı bir işgale sürüklemesinden korkulur. Abduh, böylece bu kehanetiyle kısa bir süre sonra Eylül 1882’de gerçekleşecek Ingiliz işgalini haber ver­miştir.</span></p>

      <p class="Style50 para-style-override-209" xml:lang="en-US"><span class="Font-Style84-1" xml:lang="tr-TR">Abduh (1980: I/350—361), Eylül 1881’de gerçekleşen Ahmed</span></p>

      <p class="Style15-1" xml:lang="en-US"><span class="Font-Style84-1" xml:lang="tr-TR">‘Urâbî isyanından sonra yazdığı, 12 Aralık 1881 tarihli “Şûrâ ve Istibdat Hakkında” başlıklı yazısında teorik, şer’î açıdan şûrâ-de-mokrasinin meziyetlerine ve gerekliliğine dikkat çekmiş, 13 Aralık 1881 tarihli “Şûrâ Hakkında” başlıklı yazısında ise halkın sivik kalitesi bakımından Mısır’da şûrânın fizibilitesini ve Mısır halkına sağlayacağı yararları ele almıştır. Burada Abduh (1980: I/360), ihtiyatlı da olsa hükümeti ve halkıyla Mısır’ın şûrâ sistemine hazır olduğunu savunmuştur. Ona göre açıkça görülmektedir ki Mısır’da şûrâ, mümkünün ötesinde zorunludur, zira siyasî sistemin halk ve hükümet olarak her iki tarafında da buna bir engel olmadığı gibi bariz bir istek vardır. Ortak maslahata eğilim, yani demokratik kültür bakımından Mısır halkıyla diğer uluslar arasında bir fark yoktur.</span></p>

      <p class="Style50 para-style-override-26" xml:lang="en-US"><span class="Font-Style84-1" xml:lang="tr-TR">Ancak Abduh’un somut bir parlamenter, anayasal hükümet modeli önerememesi, Mısır’ın bu tür bir siyasî dönüşüme hazır olduğunun bir tespitten çok temenni olduğunu göstermiştir. Mısır’ da anayasal bir rejimin kültürel altyapısı olmadığı için belki de onun gibi aydınların kafasında somut bir anayasal model yoktu. Nitekim sonuçta Abduh’un korktuğu başına gelmiş ve bir tepki hareketi olarak gelişen ‘Urâbî isyanıyla gelen anayasal rejim özlemi hüsranla, Ingiliz işgaliyle sonuçlanmıştır. Ve bunun üzerine o, ister istemez “âdil diktatör” görüşüne kaymıştır. Benzer şekilde Yeni Osmanlıların takipçisi Genç Türklerden Ahmed Rıza da halkta gerekli bilinç olmadığı takdirde siyasî reform mücadelesinin akim kalacağını vurgular. Halkın yeterli kültür ve bilinç düzeyine ulaş­madığı için sahiplenmediğinden dolayı ilk Kânun-ı Esâsî girişimi­nin akim kalması bu gerçeği açıkça gösterir. Bu yüzden ona göre reform süreci, halkın siyasî eğitiminden başlamalıdır (Mardin</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">1983a: 141).</span></p>

      <p class="Style11-1" xml:lang="en-US"><span class="Font-Style81-1" xml:lang="tr-TR">Iktisadi Sorun</span></p>

      <p class="Style11-1" xml:lang="en-US"><span class="Font-Style79-1">A.</span> <span class="Font-Style81-1">I</span><span class="Font-Style79-1">ktisadî Seferberlik</span> <span class="Font-Style81-1">I</span><span class="Font-Style79-1">htiyac</span><span class="Font-Style81-1">ı</span></p>

      <p class="Style15-1 para-style-override-62" xml:lang="en-US"><span class="Font-Style84-1" xml:lang="tr-TR">Adalet ideali etrafında fikirlerini incelediğimiz Tunuslu Hayreddîn ve Namık Kemal gibi gelenekselci düşünürler, temelde Doğulu-Osmanlı siyasetnâme geleneğini sürdürür. Doğulu-Osmanlı siyasî felsefenin iki ideali “adalet” ve “refah”tır. Yakından bakıldığında görülür ki aslında, “refah”, ana hedef “adalet”in türevidir.</span> <span class="Font-Style82-1" xml:lang="tr-TR">Refah,</span> <span class="Font-Style84-1" xml:lang="tr-TR">Ibni Haldun’un benzer deyimiyle</span> <span class="Font-Style82-1" xml:lang="tr-TR">ümran,</span> <span class="Font-Style84-1" xml:lang="tr-TR">esas ideal olan adaletin hem sebebi, hem sonucudur. Bu yüzden tebaanın refahı, padişahın, meşrûiyetin şartı olan adaletinin temel göstergesi olarak alınmıştır. Osmanlı ulemâsı, Namık Kemal gibi, ontolojik bakımdan adaletin değerinin önemini belirtirken, Koçi Bey gibi ıslâhâtname yazarları da yaptıkları çöküş analizlerinde adaletin bu sosyal, kameralistik işlevine vurgu yapmışlardır.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Iktisadi açıdan bakıldığında bütün geleneksel ülkeler gibi Os­manlı da “moral ekonomi”ye dayalı bir refah devletiydi. Platonik, ideal bir düzen anlayışınca hiyerarşik bir toplumsal tabakalaşma modeli benimseyen Osmanlı’da modern anlamda siyaset ve iktisa­dın karşılığı yoktu.</span> <span class="Font-Style82-1" xml:lang="tr-TR">İktisat,</span> <span class="Font-Style84-1" xml:lang="tr-TR">sözlükte</span> <span class="Font-Style82-1" xml:lang="tr-TR">tutumluluk,</span> <span class="Font-Style84-1" xml:lang="tr-TR">ıstılahta ise</span> <span class="Font-Style82-1" xml:lang="tr-TR">ilm-i tedbîr-i menzil,</span> <span class="Font-Style84-1" xml:lang="tr-TR">yani hane veya Weber’in</span> <span class="Font-Style82-1" xml:lang="tr-TR">patrimonyalizm</span> <span class="Font-Style84-1" xml:lang="tr-TR">terimince çapı büyümüş bir haneyi belirten ülkenin geçindirilmesi anlamına gelmektedir. Klasik dönemde yerli tebaanın tarım faaliyetiyle ka­zandığı gelirle ödediği vergiler, padişahın elindeki hazinede topla­nıyor ve padişah, tek elden, ailesi sayılan ülke halkının geçim ve refahını sağlıyordu.</span></p>

      <p class="Style50 para-style-override-20" xml:lang="en-US"></p>

      <p class="Style50 para-style-override-20" xml:lang="en-US"><span class="Font-Style84-1" xml:lang="tr-TR">Padişahın çocukları sayılan yerli Müslüman tebaayı güç ve çıkar arayışına iterek erdemli şehrin ideal düzenini bozabileceği için ahlaken hor görülen siyaset (idare) ve iktisat (zanaat ve ticaret) alanları yabancı unsurlara bırakılmıştı. Bu yabancı unsurlar, siya­sette doğrudan padişahın kulları sayılan devşirmeler, zanaat ve ticaret hayatında ise gayrimüslim tebaaydı. Böylece Osmanlı’da Habermas’ın “sistem” dediği “siyaset ve ekonomi”, daha doğrusu “iktidar siyaseti ve pazar ekonomisi” yerli halktan arındırılarak nöt-ralize edilmiş ve patrimonyal merkeze rakip bir ekonomik-politik güç odağının çıkması önlenmişti (Gencer 2004b).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Platonik bir düzen anlayışına göre kurulmuş bir dünyada geçerli geçim ekonomisince refah, temel ihtiyaçları karşılamak, kimseye muhtaç olmadan ve israf yapmadan geçinmek anlamına geliyordu. Oysa Batı’nın kapitalizm sayesinde iktisadî ve siyasî egemenlik kurduğu bir dünyada artık bu felsefeyle ayakta kalmak imkânsız hale gelmişti. Hem Platonik bir düzen felsefesince modern, kapita-listik ekonominin horlanmasından, hem de nisbeten zamanındaki askerî ve siyasî olarak güçlü konumundan dolayı Osmanlı, ta Kâ-nûnî’den itibaren Batılılara ticarî imtiyazlar vermekte sakınca gör­memişti. Ancak bu ilişki zaman içinde Osmanlı’nın aleyhine dön­dü. Batı, bu süre içinde bilim, teknoloji ve ekonomiyle karakterize gücünü tırmandırırken Osmanlı sürekli geriledi ve böylece Batı karşısında inisiyatifi kaybeder hale geldi. Osmanlı, Batı’ya kapitü­lasyonları, önceden bir</span> <span class="Font-Style82-1" xml:lang="tr-TR">lütuf</span> <span class="Font-Style84-1" xml:lang="tr-TR">olarak verirken, giderek mecburiyet sonucu</span> <span class="Font-Style82-1" xml:lang="tr-TR">fedakârlık</span> <span class="Font-Style84-1" xml:lang="tr-TR">olarak vermeye başladı.</span></p>

      <p class="Style50 para-style-override-56" xml:lang="en-US"><span class="Font-Style84-1" xml:lang="tr-TR">Batı karşısındaki bu dezavantaj, XIX. asırda zirveye çıktı. Tan­zimat’tan itibaren Osmanlıların Batılı devletlerle yaptıkları ticarî antlaşma ve kapitülasyonlar hep aleyhine olmuştu. 6 Ağustos 1838’ de Ingiltere ile Baltalimanı’nda yapılan Ticaret Muahedesiyle ya­bancılara verilen ticaret serbestîsinin 1856 fermanı ile genişletilme­si, yerli sanayiye öldürücü bir darbe vurdu. Yeni Osmanlılara göre Osmanlı halkı, birkaç sanat ve dâhilî ticaretle geçinmeye çalışırken Tanzimat, onları da batırdı (Namık Kemal 2005: 279—83). Onlara göre Âlî-Fuâd Paşalar Osmanlı Müslümanlarını siyasî bakımdan Düvel-i Muazzama’ya peşkeş çekmekle kalmamış, malî politikalar sayesinde de Avrupa’nın esiri kılmışlardı.</span></p>

      <p class="Style50" xml:lang="en-US"></p>

      <p class="Style50" xml:lang="en-US"><span class="Font-Style84-1" xml:lang="tr-TR">Özellikle Islâhât Fermanı, azınlıkların yabancı iktisadî girişim­cilerle bağlarını güçlendirmelerine imkân veren, iktisadî emperya­lizmi pekiştiren bir belge olmuştu. Yeni düzenlemelerle sağlanan avantajlar, Osmanlı’ya sadakatlerini pekiştirmek bir yana, gayri­müslim tebaanın dış güçlerle doğrudan veya dolaylı işbirliğine gire­rek ekonomik güçlerine paralel olarak siyasî bağımsızlık taleplerini daha da arttırmalarına yol açmıştı (Berkes 1978: 313). Gerek Os­manlı gerekse de Mısır’da Tanzimat ve Islâhât dâhil bütün reform ve darbeler, dış-dinamikli derin iktisadî-mali krizlerin öncesinde veya sonrasında olmuştu.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Osmanlı, geleneksel siyasî elitizm felsefesince uzun süre Batı’ nın üstünlüğünü siyasî ve askerî bakımdan algıladı. Ancak zamanla askerî ve siyasî üstünlüğün arkasında iktisadî üstünlüğün yattığını fark etmeye ve böylece Batı’ya misilleme mantığını da yavaş yavaş değiştirmeye başladı. Bunu belki de şair duyarlığıyla ilk fark eden Keçeci-zâde Izzet Molla (1784—1829) oldu. Yeniçerilerin imhasın­dan sonra 1827 yılında II. Mahmud’a sunduğu layihada o, ulemâ dâhil herkese düzenli ücret, maaş ödenmesi, ulemâ ve yüksek rüt­beli görevlilerden oluşan Şûrâ-yı Mahsûs’un kurulması ve hepsin­den önemlisi, hükümetin gerekli sermaye ve vergi muafiyeti kolay­lıklarını sağlayarak Müslümanları iktisadî teşebbüse teşvik etmesi, ithalatı kısıtlayarak ithal-ikameci bir siyasa benimsemesi gibi eko­nomi konusunda devrimci diyebileceğimiz fikirler ileri sürmüştü</span></p>

      <p class="Style51 para-style-override-23" xml:lang="en-US"><span class="Font-Style84-1" xml:lang="tr-TR">(Heyd 1993: 30).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Yeni Osmanlılar ise onun bu konudaki öncü gözlemlerini daha da geliştirdiler. Ancak bu da nisbî bir gelişmeydi. Niyazi Berkes (1985: 157)’e göre Yeni Osmanlıların kariyerlerinde başlı başına bir yer tutmayan iktisat, ancak siyasî davalarının bir parçası olmuş, iktisadî polemikleri, Tanzimat’ın komprador bürokrasisinin mevki kapitalizminin eleştirisinden kaynaklanmıştır. Osmanlı iktisat zih­niyetindeki değişim sürecini kapsamlı bir şekilde inceleyen Ahmet Güner Sayar (2000: 326)’ın tespiti de benzer doğrultudadır. Doğal olarak onların iktisadî eleştiri ve önerileri, siyasî düşüncelerine nis-betle zayıf kalmış görünür. Ancak bu anakronistik bakış açısını aşarak hem sosyal dünyayı kuşatan bir siyasî düşüncenin baskın olduğu Doğulu geleneği, hem de yaşadıkları devrin genel entelek­tüel seviyesini göz önüne alan biri, bunu doğal karşılayarak daha ölçülü bir değerlendirme yapabilecektir.</span></p>

      <p class="Style50 para-style-override-42" xml:lang="en-US"><span class="Font-Style84-1" xml:lang="tr-TR">Yeni Osmanlıların “asi çocuğu” Ali Süavi, iktisadî geri kalış ve emperyalizm konusunda da cidden kafa yoran bir isim olarak beli­rir. Süavi’nin eleştirisi, öncelikle ahlakî bir perspektiften israf ile ülke ekonomisini batırdıklarını iddia ettiği Tanzimat bürokrasisine yönelir. Ona göre yatırım amacıyla dış borçlanma makulken Tan­zimat bürokratlarının yaptığı gibi cari harcamalar için ağır faizlerle dış borç almak devleti tedricen mali ve siyasî felakete sürükler. Girit isyanında olduğu gibi dış borçlar, bir ülkenin siyasî bağımsız­lığını zedeleyerek müdahaleye açık hale getirir. Ikincisi Süavi, me­seleyi daha geniş bir açıdan alarak iktisadî kalkınmayı önleyen ka­musal iktisadî zihniyeti eleştirir.</span></p>

      <p class="Style50 para-style-override-64" xml:lang="en-US"><span class="Font-Style84-1" xml:lang="tr-TR">Bütün tebaanın geçiminin merkezde tek elden, hazineden sağ­lanmasını öngören geleneksel patrimonyal zihniyet, modern dün­yada iktisadî kalkınmayı önleyen ana faktöre dönüşmüştü. Platonik düzen anlayışınca sanat ve ticaret alanında iktisadî teşebbüsün gay­rimüslimlere bırakılması, yerli halkı kaçınılmaz olarak devlet me­murluğu ve tüketiciliğe ve dolayısıyla geri kalmışlığa sevk etmiştir (Çelik 1994: 66—76). Süavi’nin Osmanlı ekonomi pratiğine yönelt­tiği eleştiriler yanında Imâm-ı Gazâlî gibi klasik Islâmî kaynaklara dayalı bir iktisadî düşünce geliştirme girişimi, kültürel canlanmaya yönelik bir ansiklopedi projesinde iktisada da yer vermesi dikkate değerdir (Sayar 2000: 247, 327).</span></p>

      <p class="Style50 para-style-override-88" xml:lang="en-US"><span class="Font-Style84-1" xml:lang="tr-TR">XIX. asır Islâm dünyasında sosyal teorinin öncüsü olarak beli­ren Namık Kemal, iktisadî analiz konusunda da öne çıktı. Amacı­mız, Kemal’in iktisadî görüşlerini tafsil eden Sayar (2000: 325—54)’ ın çalışmasındaki noktaları tekrar yerine onun örneğinde bu konu­daki kolektif zihnî değişimin özünü tespittir. XIX. asırda modern­leşen bir dünyada siyaset ve iktisadın ve dolayısıyla refahın değişen anlamına göre politik idealler, dolayısıyla Namık Kemal’in siyaset-nâmesinin söylemi de ister istemez değişecektir. Kemal (1327: 13), adaleti geleneksel anlamıyla savunmaya devam ederken</span> <span class="Font-Style82-1" xml:lang="tr-TR">refahı</span> <span class="Font-Style84-1" xml:lang="tr-TR">yeni bir kavramla ifade eder:</span> <span class="Font-Style82-1" xml:lang="tr-TR">terakkî.</span> <span class="Font-Style84-1" xml:lang="tr-TR">Ona göre idarenin iki temel işlevi “icrâ-yı adalet” ile “istihsâl-i terakkî”dir. Yeni Osmanlılar,</span> <span class="Font-Style82-1" xml:lang="tr-TR">terakkî</span> <span class="Font-Style84-1" xml:lang="tr-TR">ile soyut bir ilerleme sürecinden çok Batılı ilerleme sürecinin ürünü çağdaş medeniyete misillemeyi kasd ediyorlardı. Nitekim Kemal (2005: 477)’in “âlem-i terakkî” ile “âlem-i medeniyet” deyimlerini birbirlerinin yerlerine kullanması, bunu gösterir. “Icra-yı adalet” ile birlikte yakından bakıldığında Kemal’in “istihsâl-i terakkî” ile yeni bir vizyonu simgeleyen “iktisadî kalkınma”yı kasd ettiği görülür.</span></p>

      <p class="Style50 para-style-override-22" xml:lang="en-US"><span class="Font-Style84-1" xml:lang="tr-TR">Mutlak üstünlük ve öz yeterlik anlayışının geçerli olduğu bir dünyada “Allah’ın kullarının eşitliği” anlayışına dayalı refahın an­lamı olabilirdi. Oysa şimdi kapitalistik rekabet ve mukayeseli üs­tünlükle karakterize bir dünyada ancak terakkî-kalkınma sayesinde toplu ayakta kalmak mümkündü. Böyle bir dünyada geleneksel, toplumsal eşitliğe dayalı refahın ötesinde daha zengin ve güçlü toplumlara karşı ayakta kalmak için kolektif bir iktisadî güç sağla­yacak kalkınmaya ihtiyaç vardı. Aksi takdirde daha güçlü ülkelerin iktisadî ve dolayısıyla siyasî tahakkümüne uğramak kaçınılmazdı.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Yeni Osmanlılar, adaletin kaybıyla sonuçlanan siyasî emperya­lizme karşı çıktıkları gibi, refahın kaybına yol açan iktisadî emper­yalizme de karşı çıkmışlardır. Takipçileri Genç Türklerden Ahmed Rıza ise, örneğin, daha da ileri giderek benimsediği pozitivistik, materyalistik dünyagörüşünce siyasetin altında iktisadın yattığı fik­rine ulaşmıştı. Ona göre bireylerin ihtiyacı, maddî dünya ile sınır­landırılıyor, insanların içinde bulunduğu şartlar, ilerlemeleri gere­ken yönü tayin ediyordu. Iktisadi yeterliğe sahip bir birey siyasî otonomiye de sahipti. Siyaset ise uzmanlara bırakılması gereken teknik bir şeydi, ona göre (Mardin 1983a: 135, 141).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Bizim tespit ettiğimiz gibi (Gencer 1993), II. Meşrûtiyet döne­mi Islâmcılarının iktisadî paradigmasındaki temel değişiklik, birey-sel-otarşik refahı öngören</span> <span class="Font-Style82-1" xml:lang="tr-TR">say</span> <span class="Font-Style84-1" xml:lang="tr-TR">(emek) kavramından, toplumsal kal­kınmayı öngören</span> <span class="Font-Style82-1" xml:lang="tr-TR">i’dâd-ı kuvvet</span> <span class="Font-Style84-1" xml:lang="tr-TR">(kuvvet hazırlama) kavramına ge­çişti. Şu halde Namık Kemal’in kullandığı</span> <span class="Font-Style82-1" xml:lang="tr-TR">istihsâl-i terakkî</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">i’dâd-ı kuvvet,</span> <span class="Font-Style84-1" xml:lang="tr-TR">aslında aynı anlama gelse de</span> <span class="Font-Style82-1" xml:lang="tr-TR">terakkî,</span> <span class="Font-Style84-1" xml:lang="tr-TR">Kemal’in çifte maksadına daha uygun stratejik bir kavramdı. Zira Kur’ân’dan alı­nan</span> <span class="Font-Style82-1" xml:lang="tr-TR">i’dâd-ı kuvvet</span> <span class="Font-Style84-1" xml:lang="tr-TR">deyimi,</span> <span class="Font-Style82-1" xml:lang="tr-TR">kuvvet</span> <span class="Font-Style84-1" xml:lang="tr-TR">kavramından anlaşılacağı gibi daha çok maddî bir kalkınma ve güçlenmeyi belirtir. Oysa</span> <span class="Font-Style82-1" xml:lang="tr-TR">terakkî,</span> <span class="Font-Style84-1" xml:lang="tr-TR">hem kamusal ve maddî, hem de bireysel ve manevî bir gelişmeyi ifade eder, Kemal için.</span></p>

      <p class="Style50 para-style-override-24" xml:lang="en-US"><span class="Font-Style84-1" xml:lang="tr-TR">Osmanlı toplumunun o zamanki durumu, terakkînin bu iki an­lamına aynı anda vurguyla hem maddî, hem manevî bir gelişme hamlesini gerektiriyordu. Modern dünyada yetersizliği ortaya çıkan geleneksel iktisadî zihniyet ile rejimi birlikte, eşzamanlı olarak dö­nüştürmek gerekiyordu. Siyasî olduğu kadar iktisadî dönüşümün de temelde kültürel, zihni bir yenilenmeyi gerektirdiğinin bilincin­de olarak Kemal, bir yandan ulusal bir kalkınma için devlet-eksenli iktisadın sözde-pozitif ilkelerine uygun reçeteler önerirken, diğer taraftan da bireylere kalkınmanın ahlakî-kültürel dinamiklerini ha­tırlatır.</span></p>

      <p class="Style50 para-style-override-56" xml:lang="en-US"><span class="Font-Style84-1" xml:lang="tr-TR">Politik ekonomi açısından bakıldığında bu kalkınma hedefi, ilk bakışta çelişki içinde görünen</span> <span class="Font-Style82-1" xml:lang="tr-TR">merkantilizm</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">liberalizm</span><span class="Font-Style84-1" xml:lang="tr-TR">in bağdaş­tırılmasını gerektiriyordu. Aslında Avrupalı ülkelerin izledikleri ayrı sosyo-ekonomik gelişim seyirlerinin geldiği noktalar açısından böyle bir çelişkiden söz edilebilirdi. Avrupa’da liberalizm ve mer­kantilizm, ülkelerin tarihsel-sosyal şartlarına göre şekillenmiş doktrinlerdi. Namık Kemal ve Ahmed Midhat gibi Osmanlı ay­dınları içinse bu öğretilerin önemi, Osmanlı insanının motivasyonu için görecekleri stratejik işlevden geliyordu. Örneğin Kemal (2005: 49), bir yandan milli iktisat esprili bir kalkınmayı, devletin iktisadî hayat üzerindeki düzenleyici ve müdahaleci rolünü savunurken, öte yandan temelde adalet fonksiyonunu yüklediği devletin halkın “lala”sı olmadığını belirterek sosyo-ekonomik kalkınmada önceliği bireysel teşebbüse verir. Bu, Batılı anlamda bir iktisadî liberalizm ve ferdiyetçilik,</span> <span class="Font-Style82-1" xml:lang="tr-TR">laissez faire</span> <span class="Font-Style84-1" xml:lang="tr-TR">anlayışını yansıtmaktan uzaktır. Bura­daki stratejik amaç, bireysel iradeyi harekete geçirerek siyasî olduğu kadar iktisadî hayata da aktif kamusal katılımla modern çağa inti­bakı sağlamaktı.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Kemal, bu suretle bir yandan</span> <span class="Font-Style82-1" xml:lang="tr-TR">terakkî</span> <span class="Font-Style84-1" xml:lang="tr-TR">kavramıyla modern çağın gereği devlet inisiyatifli kalkınmayı savunurken, öte yandan</span> <span class="Font-Style82-1" xml:lang="tr-TR">sa’y</span> <span class="Font-Style84-1" xml:lang="tr-TR">kavramıyla bireysel iradeye vurgu yapan geleneksel iktisadî para­digmayı sürdürür. Böylece her zaman olduğu gibi pozitif ile nor­matifin tamamıyla ayrılmadığını gösterir. Örneğin kalkınma için Avrupalı pozitif iktisat disiplininin geliştirdiği ilkelerden faydalan­mayı öngören Kemal (2005: 69—79), diğer taraftan bu disipline vücut veren kapitalizmin can damarı faizi</span> <span class="Font-Style82-1" xml:lang="tr-TR">(murabaha)</span> <span class="Font-Style84-1" xml:lang="tr-TR">lanetler. Ona göre çağdaş medeniyetin bozuk komplikasyonlarından biri olan faiz ve bileşik faiz, bir çocuğun orasına burasına bulaşmış pisliklere benzer; zira medeniyet, daha çok çocukluk halindedir. Medeniyet geliştikçe faizler, bileşik faizler gibi ezelî adalet ve insan tabiatına aykırı iğrençliklerin her hâlükârda ortadan kalkacağı muhakkaktır. Böylece Kemal, terakkiyi bir</span> <span class="Font-Style82-1" xml:lang="tr-TR">durum</span> <span class="Font-Style84-1" xml:lang="tr-TR">kadar bir</span> <span class="Font-Style82-1" xml:lang="tr-TR">süreç</span> <span class="Font-Style84-1" xml:lang="tr-TR">olarak aldığını da gösterir.</span></p>

      <p class="Style11-1" xml:lang="en-US"><span class="Font-Style79-1">B. Zıt Paradigmalar Arasında</span></p>

      <p class="Style15-1 para-style-override-62" xml:lang="en-US"><span class="Font-Style84-1" xml:lang="tr-TR">Rifâ’a Râfi’ Tahtâvî ve Muhammed Abduh gibi Mısır düşünürleri­nin iktisat konusundaki görüşleri de Osmanlı aydınlarınınkilere nisbetle fakir görünür. Tahtâvî, iktisadî felsefeyi, Mısır’ın çağdaş­laşması hakkındaki ana teorik eseri</span> <span class="Font-Style82-1" xml:lang="tr-TR">Menâhicü’l-Elbâbi’l-Mısriyye’de</span> <span class="Font-Style84-1" xml:lang="tr-TR">geliştirmeye çalıştığı sosyal felsefe içinde konumlandırır. Bu eser de modern bir siyasetnâme gibi okunabilir. Kitap, bir toplumun iki amacı olduğuna dair bir varsayımdan hareket eder: bir yandan Al­lah’ın iradesini, fakat aynı zamanda, bu dünyada refahı gerçekleş­tirmek. “Allah’ın iradesini gerçekleştirme”</span> <span class="Font-Style82-1" xml:lang="tr-TR">adalet</span> <span class="Font-Style84-1" xml:lang="tr-TR">olarak okundu­ğunda geleneksel Doğulu siyasetnâmenin “adalet+refah” formülü ortaya çıkar. Ancak formül eski olsa da kavramlara verilen anlamlar değişir.</span></p>

      <p class="Style50 para-style-override-88" xml:lang="en-US"><span class="Font-Style84-1" xml:lang="tr-TR">Tahtâvî, 1829 yılında Mısır’da çıkan ilk gazete</span> <span class="Font-Style82-1" xml:lang="tr-TR">el-Vekâi’ul-Mıs-riyye</span><span class="Font-Style84-1" xml:lang="tr-TR">’nin başına getirildiği 1835 yılından sonra yazdığı ve “re’ayanın refahı, güveni ve adalet içinde yaşaması” temalarını işlediği erken yazılarında</span> <span class="Font-Style82-1" xml:lang="tr-TR">refah</span> <span class="Font-Style84-1" xml:lang="tr-TR">kavramını, geleneksel anlamda kullanıyordu. An­cak zamanla paradigmatik bir değişim geçiren Tahtâvî, medeniye­tin özü olarak gördüğü “refah”ı XIX. yüzyıl Avrupa’sının anladığı şekilde “terakkî”yle özdeşleştirir hale geldi (Hourani 1993: 77, 82). Kavramların kullanımları açısından Osmanlı ve Mısır düşünürleri arasındaki farklılığı bu konuda da görmek mümkündü. Namık Kemal,</span> <span class="Font-Style82-1" xml:lang="tr-TR">terakkî</span> <span class="Font-Style84-1" xml:lang="tr-TR">gibi bir kavramı modern anlamıyla kullansa bile “refah, ümran, nizam, kemal” gibi geleneksel kavramları da içere­cek şekilde anlamını genişletiyordu. Oysa Tahtâvî gibi Mısır düşü­nürleri, tam aksine</span> <span class="Font-Style82-1" xml:lang="tr-TR">refah</span> <span class="Font-Style84-1" xml:lang="tr-TR">gibi geleneksel bir kavramı</span> <span class="Font-Style82-1" xml:lang="tr-TR">terakkî</span> <span class="Font-Style84-1" xml:lang="tr-TR">gibi modern bir anlama indirgiyordu.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Bu anlamda refahın ona göre iki temeli vardır: Birincisi, din ve beşerî faziletleri kazandırmak için karakter terbiyesi ve ikincisi, ser­vet ve refahı ve dolayısıyla halkın rızasını sağlayan iktisadî faaliyet­ler. Kitapta Tahtâvî, esasında bu temellerin ikincisiyle ilgilidir;çünkü Mısır hakkında konuşurken ve ekonomik değişimden söz ederken o, öncelikle ziraatta ilerlemeyi kasd ediyordu. Onun da pekâlâ bildiği gibi Mısır’da ekonomik hayatın tabiatı ve dolayısıyla kamusal refahın durumu hükümetin tabiatına bağlı olmuştur; Mı­sır’ın iyi yöneticileri daima sulamaya itina göstermişlerdir. Tahtâvî, eserinde kısa bir süre içinde tam olarak işlenebilecek ülkenin büyük ekonomik imkânları hakkında Avrupalı bir yazardan alınmış bir analiz yanında Mehmed Ali Paşa’nın zirai politikasının detaylı bir analizini sunar. Onun ulusal serveti, faziletin, yani ahlak ve eğiti­min ürünü olarak görmesi de geleneksel zihniyeti sürdürdüğünü gösterir (Wendell 1972: 128, Hourani 1993: 77).</span></p>

      <p class="Style50 para-style-override-22" xml:lang="en-US"><span class="Font-Style84-1" xml:lang="tr-TR">Iktisadi zulmü, insana hemcinsinden gelen en şiddetli zulüm türü olarak görse de Abduh (1980: I/135, I/121—149)’un iktisat konusunda dikkate değer bir düşünce geliştirdiğini söylemek zor­dur. Bunun içindir ki toplu eserlerini yayına hazırlayan Muham-med ‘Ammara, onun bu konudaki fikirlerini “sosyal mesele” başlığı altında incelemiştir. Onun bu alandaki fikirleri, “zenginlik/fakirlik, mal ve çıkar” gibi bazı temel kavramlara ilişkin genel ahlakî ve sos­yal mülahazaların ötesine geçememiştir. Abduh, genel olarak sefa­letin toplumdan nasıl kaldırılacağı hakkında net bir fikre sahip de­ğildir. Sefaleti toplumsal bir gerçek olarak veri alan Abduh, buna karşılık zenginlerin ahlakî bir sorumlulukla fakirlerin sefaletini hafifletmelerini ister. Ona göre peygamberler, insanların taleplerini kontrol altında tutmalarını ve güçlülerin toplumdaki zayıflara, zen­ginlerin de fakirlere yardım etmesini öğretirler. Hatta Abduh, fa­kirlere sefaletlerine sabırla katlanmayı öğütlemeye kadar giderken Islâm tarafından cömertliği unutmayan zenginlerin sabırla durum­larına katlanan fakirlerin seviyesine çıkarıldığını söyler (Siddiqi</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">1982: 172—33).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Islâm, der Abduh, fukaranın ihtiyaçlarını gidermek, dertlilerin ıstırabını paylaşmak, köleleri kurtarmak ve yolda kalmış ve evsizle­re yardım etmek suretiyle zenginlerin gönüllü olarak onurlandıra­cakları mülkiyetinde fakirlere ait net bir hak öngörür. Mülkiyet hakkında ise Abduh, insanların fakir ve muhtaçlara yönelik yü­kümlülükleri ve kamu maslahatının gerekleri dışında, gördükleri herhangi bir hizmetten değil, fakat sadece nüfuz suiistimaliyle hak iddia eden değersiz insanlar tarafından taciz edilmeksizin mülki­yetlerini muhafaza edeceklerini savunur. Bu arada Abduh (1980: III/456—7), bu ahlakî tavsiyeler işlemediği takdirde ne yapılacağı sorusunu gündeme getirmez.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Örneğin zenginler fakirlere karşı tavsiye edilen ahlakî yükümlü­lüklerini ihmal ettikleri veya fakirler, zenginlerin sunduğu yardımı reddetmelerini sağlayacak bir onur duygusu geliştirerek devletten haklarını istedikleri takdirde ne olacaktır (Siddiqi 1982: 172—33)? Bu bağlamda mütercim K. Cragg’ın Abduh (1966: 21)’a yönelik eleştirisi de zikre değer: “Onun zenginler üzerine eşitsizlikleri tör-püleyici bir hayır vazifesi yüklemek suretiyle fakirlerin iğbirarını giderecek teşvik resminde bir tür ekonomik masumiyet vardır. Arap kadar Arap-olmayan Islâm dünyasında yetişen halef apolo-jetler çoğunluğu gibi o da ekonomik illetlerin süreğenliğini pekiyi değerlendiremez ve zenginlerin onun tembihlerini gerçekleştireceği ve fakirlerin belli belirsiz bir özlemle bekleyeceği bütün bir sistemi sorgulamadığı gibi hak, imtiyaz ve mahrumiyete dair temel soruları da asla sormaz.”</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Insanlar-arası iktisadî ilişkinin doğası hakkında Abduh’un dü­şüncesindeki çelişkileri dört noktada gösterebiliriz. Insan toplum­larında “zenginler ve fakirler” olarak en yaygın, ikili tabakalaşma modelini geçerli kabul eden Abduh (1980: I/130—4), bu tabakalaş­maya sosyal bilimsel bir açıklama getirmeye çalışır. Ona göre fakir­lik ve zenginlik, haddizatında ebedî ilâhî/sosyal yasalar olmasalar da belli ilâhî yasalara</span> <span class="Font-Style82-1" xml:lang="tr-TR">(sünnetullâh)</span> <span class="Font-Style84-1" xml:lang="tr-TR">bağlı olarak meydana gelirler. Yani onun ilk bakışta kafa karıştıran bu ayırımına göre zenginlik/ fakirlik tabakalaşması, doğrudan ilâhî takdirle doğuştan değil, an­cak bir sosyal nedensellik uyarınca meydana gelir. Abduh’un “ilâhî yasa” olarak adlandırdığı bu sözde sosyal kânun ise Sosyal Darwi-nizmin “en uygunun bekası” ilkesidir (Adams 1968: 142).</span></p>

      <p class="Style50 para-style-override-24" xml:lang="en-US"><span class="Font-Style84-1" xml:lang="tr-TR">Liberalizm ve ütilitaryanizm gibi XIX. asrın sömürge impara­torluğu Ingiltere’den çıkan Sosyal Darwinizm, aslında liberalizmin</span> <span class="Font-Style82-1" xml:lang="tr-TR">laissez-faire</span> <span class="Font-Style84-1" xml:lang="tr-TR">felsefesini meşrûlaştırmak için tasarlanmıştı. Viktorya Ingiltere’sinin filozofu Spencer, serbest ekonomik rekabeti, Dar-win’in “hayat mücadelesi”yle</span> <span class="Font-Style82-1" xml:lang="tr-TR">(struggle for existence)</span> <span class="Font-Style84-1" xml:lang="tr-TR">eşdeğer kıldı. Ekonomik rekabet, doğal rekabet gibi “uygun olmayanların tasfi­yesi”</span> <span class="Font-Style82-1" xml:lang="tr-TR">(the elimination of the unfit)</span> <span class="Font-Style84-1" xml:lang="tr-TR">ve “en uygunun bekâ”sını</span> <span class="Font-Style82-1" xml:lang="tr-TR">(the survival of the fittest)</span> <span class="Font-Style84-1" xml:lang="tr-TR">sağlayan seçilim</span> <span class="Font-Style82-1" xml:lang="tr-TR">(selection)</span> <span class="Font-Style84-1" xml:lang="tr-TR">sayesinde doğal ol­duğu gibi sosyal hayatta ilerlemeye yol açacaktı. Sosyal Darwinist-ler tarafından bir doğal yasa olarak takdim edilen “en uygunun be­kası” ilkesi uyarınca daha zeki ve çalışkan üyelerinin başarısı saye­sinde toplumun tedricen kalitesinin yükseleceği iddiası, aslında kapitalizm ve emperyalizmin gücünün meşrûlaştırılmasını hedefli­yordu.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Sosyal Darwinizm konusunda Abduh üzerinde hem Doğulu, hem Batılı bir kaynağın, Fârâbî ve Spencer’in etkisini görmek mümkündür. Fârâbi’ye göre hayvanlar âlemindeki mücadele, in­sanlar âleminde daha keskin bir hal alır; kuvvetlinin zayıfı ezmesiy-le mücadele sonuçlanır (Ülken 1995: 187, Mahdi 2001). Abduh (1980: I/133—4) da aynı şekilde fakirliği, insanlara ârız olan “tem­bellik, güçsüzlük, bilgisizlik” gibi tamamıyla bireysel-sübjektif fak­törlerle açıklar. O, fakirliğin oluşumunu ilâhî kânun olarak nitelen­dirdiği evrim teorisiyle açıklarken onun telafi tarzını da gene bir başka ilâhî-tabiî kânunla açıklar. Toplum, zenginler arttıkça hayır­severlik yoluyla fakirliği telafi mekanizmalarını da kendiliğinden geliştirir.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">O, bu şekilde fakirliğin telafi tarzına ilişkin açıklamasında ev­rimci açıklamayla çelişkiye düşer. Çünkü sosyal evrimcilerin fakir­liğe sosyal telafi mekanizmalarının bulunması gibi bir kaygısı yok­tu. Aynı zamanda ingiltere’nin Güney Afrika’daki tecavüzüne karşı çıkan Spencer’a göre sosyal bekâ mücadelesi geçiciydi. insanlık halen hayvanî soyuna yakın bir ilkellik aşamasında bulunuyordu; doğal seçilim sürecinin ilerlemesiyle insanlık bir gün karşılıklı sem­pati ve işbirliğiyle karakterize bir kemal düzeyine ulaşacaktı. O, henüz 1851’de yazdığı</span> <span class="Font-Style82-1" xml:lang="tr-TR">Sosyal İstatistik</span> <span class="Font-Style84-1" xml:lang="tr-TR">adlı eserinde, “fakir, zayıf, tembel ve beceriksizlerin çektiklerinin, uzaktaki büyük bir hayrın merhaleleri” olduğunu söylüyordu (Oosterhoff 2001: 157).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Abduh (1980: I/134) da tarihe bakıldığında toplumsal ilerleme­nin aslında zenginlerden çok fakirlerin lehine tecelli ettiği gibi fan-tezik sayılabilecek gözlemler, zenginlerin yoz hayat tarzına ilişkin olumsuz değerlendirmelerle fakirleri teselli edici tarzda zorlama açıklamalar yapar. Onun, fakirliğin oluşumu ile telafi tarzına ilişkin açıklamaları arasındaki bu çelişki, diğer görüşlerinde daha da artar.</span> <span class="Font-Style82-1" xml:lang="tr-TR">İkinci</span> <span class="Font-Style84-1" xml:lang="tr-TR">çelişki olarak Abduh, Mısır’da 1899—1900’da gerçekleşen ünlü grev esnasında verdiği fetvada olduğu gibi, fakirlerden ve işçi­lerden yana tavır almak, liberalizm-kapitalizmin dayandığı birey­selciliği reddederek özel çıkarlara karşı genel çıkarı savunmakla bir tür sosyalizme, ‘Ammara’nın deyimleriyle bir tür “kolektivizm ve solidarizm”e kaymıştır. Ancak Abduh’un derinden etkilendiği ve doğrudan veya dolaylı olarak savunduğu ütilitaryanizm ve Sosyal Darwinizm, aslında liberalizm ve bireyselciliğin çocuklarıydı.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">‘Ammara’nın da vurguladığı gibi Abduh, çağdaş dünyada anla­şıldığı şekliyle bilimsel sosyalizm, yani Marksizm’in ekonomik ta­bakalaşma, sınıf mücadelesi ve tarihî diyalektik görüşünü düşün­müş veya savunmuş değildir. Bireyin yerine kamunun maslahatını savunmak, ütopik veya bilimsel bütün sosyalizm versiyonlarının ortak paydasıdır. Ancak Marksizm’de olduğu gibi değişen, özel mülkiyete bakıştır. Bu konuda Abduh’da</span> <span class="Font-Style82-1" xml:lang="tr-TR">üçüncü</span> <span class="Font-Style84-1" xml:lang="tr-TR">bir çelişki görülür. O, Kur’ân’da geçen ilgili birçok âyetin tefsiri vesilesiyle Müslü­manların mallarında, toplumdaki muhtaçlara ait zekât gibi resmi veya sadaka gibi gayr-i resmî bir hak olduğunu ve ancak bunun infakıyla bireysel ve toplumsal gelişmenin sağlanabileceğini savu­nur. Bu tür bir infak-hayır yükümlülüğü, doğal olarak bireylerin malları üzerinde mülkiyet ve tasarruf hakkını gerektirir. Ancak aynı Abduh, “Ey iman edenler! Aranızdaki malları haksız yere ye­meyin…” (Nisâ/28) âyetinde geçen “aranızdaki malları” ifadesini “malların bütüne izafesi” şeklinde yorumlayarak Platonik veya Marksist tarzda “kolektif mülkiyet” anlayışına kaymıştır. Bu du­rumda zaten ortak olan mülkiyetten bireylerin nasıl infakta bulu­nabileceği sorusu havada kalacaktır.</span></p>

      <p class="Style50 para-style-override-21" xml:lang="en-US"><span class="Font-Style82-1" xml:lang="tr-TR">Dördüncü</span> <span class="Font-Style84-1" xml:lang="tr-TR">çelişki, Abduh’un sosyalist toplum tasvirinde görülür. Ona göre sosyalist bir sistemde herkes bir diğerinin malında hak iddia edecek şekilde tüm mülkiyet ortak olacaktır. Böylece insanlar ihtiyaçlarını karşılamak için diğer insanların mallarından medet umacağından artık çalışmaz hale gelecektir. Eğer bu tür sosyalist fikirler insanların zihinlerinde etki kazanacak olursa tüm sanayi sekteye uğrayacak ve servet üretimi duracaktır. Sonuçta bir süre sonra insanlar açlıktan ölecek hale gelecektir (Reşîd Rıza 1931: II/11—12, Siddiqi 1982: 185). Abduh’un ilgili Kur’ân âyetini ko­lektif mülkiyet lehinde yorumuyla bu tür mülkiyetin toplumsal sonuçlarına ilişkin garip tasviri arasındaki çelişki ortadadır.</span></p>

      <p class="Konu-Ba-l---" id="toc_marker-10"><span class="Font-Style79-1">DOKUZUNCU BÖLÜM-</span><span class="Font-Style67-2 char-style-override-3">Y</span><span class="Font-Style79-1">EN</span><span class="Font-Style67-2 char-style-override-3">İ</span> <span class="Font-Style86 char-style-override-3">İ</span><span class="Font-Style79-1">NSAN</span></p>

      <p class="Style11-1 para-style-override-14" xml:lang="en-US"><span class="Font-Style81-1" xml:lang="tr-TR">Eğitimin Değişen Anlamı</span></p>

      <p class="Style15-1 para-style-override-62" xml:lang="en-US"><span class="Font-Style84-1" xml:lang="tr-TR">XIX. asırda islâm dünyasının Batı ile “sert” (emperyalizm) ve “yu­muşak” (seyahat, tahsil) yollardan karşılaşması sonucu geleneksel bilgi ve eğitim anlayışlarında da kritik bir değişim meydana geldi. Geleneksel dünyada eğitimin hedefi, aileden tekkeye ve okula uza­nan ortamlarda, birincil ilişkiler ağı içinde</span> <span class="Font-Style82-1" xml:lang="tr-TR">âdâb</span> <span class="Font-Style84-1" xml:lang="tr-TR">denen davranış ku­rallarını özümseyerek kendisiyle ve dünyayla barışık, ahlakî-iradî olarak “otonom” (kendi kendine hâkim) iyi bir insan yetiştirmekti. Bu, insanların “hadd”ini bildiği hiyerarşik bir tabakalaşma felsefe­sine dayalı zanaat öğretimi alanında da geçerliydi. Ahîlik teşkila­tında görüldüğü gibi zanaat alanında usta/çırak ilişkisine dayalı meslekî ile ahlakî eğitim içiçeydi. Loncalar, zanaat öğretiminin merkezleriydi. Müfredatlarının ahlakî ve entelektüel eğitimle ilgili derslerini zamanla yakın temas içinde olduğu tekkeye aktaran medreseler, yargı, eğitim ve diyanet alanlarında kadı, müderris ve imam yetiştiren öğretim kurumları idi.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Ancak Batı’da 1500’den itibaren ortaya çıkan mekanistik evren tasavvurunun ürünü “tüzel kişilik” kavramı, hukuk başta olmak üzere bütün alanlarda olduğu gibi eğitim alanında da insanlar-arası geleneksel ilişki tarzını kökten değiştirecekti. Batı’da öğrenciler, bilgi yetkisini artık ucu ta Allah’a çıkan bir silsilenin son halkasını teşkil eden hocasından değil, loncalar gibi tüzel kişilik kazanan üniversitelerden, gayr-i şahsi, nominal bir merciden alacaklardı.</span></p>

      <p class="Style15-1" xml:lang="en-US"></p>

      <p class="Style15-1" xml:lang="en-US"><span class="Font-Style84-1" xml:lang="tr-TR">Eğitimdeki bu devrim, aslında epistemolojik bir devrim anlamına geliyordu. Batılı bilgi, böylece nitel olarak sahiciliğini kaybederken üniversiteler sayesinde nicel olarak hızla artmaya başladı. Aslını ve anlamını kaybeden bir bilgideki artışın en önemli sonucu ise doğal olarak kontrolden çıkmasıydı. Hakikat ve güzelliği hedefleyen ge­leneksel</span> <span class="Font-Style82-1" xml:lang="tr-TR">nitel</span> <span class="Font-Style84-1" xml:lang="tr-TR">bilgi</span> <span class="Font-Style82-1" xml:lang="tr-TR">(knowledge),</span> <span class="Font-Style84-1" xml:lang="tr-TR">giderek bilim</span> <span class="Font-Style82-1" xml:lang="tr-TR">(science)</span> <span class="Font-Style84-1" xml:lang="tr-TR">ve malûmat</span> <span class="Font-Style82-1" xml:lang="tr-TR">(information)</span> <span class="Font-Style84-1" xml:lang="tr-TR">denen</span> <span class="Font-Style82-1" xml:lang="tr-TR">nicel</span> <span class="Font-Style84-1" xml:lang="tr-TR">bilgiye dönüştü.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Modernizmin yeni bir dünya yaratma hedefi, maddî-doğal ol­duğu kadar manevî-beşeri dünyayı kapsayan bir “mühendislik” fik­rini içeriyordu. Rönesans’tan beri bilim ve teknoloji yoluyla doğa üzerinde kurduğu denetimin verdiği güvenle Batılı insan, beşeri dünyayı da tasarımlayabileceği vehmine kapılmıştı. Bir kolektif mesihçilik olarak gerçekleşen Fransız Devrimi, bu tarihî mühen­disliğin dönüm noktasını oluşturdu. Ardından kökten değişen sos­yal düzen, daha doğrusu düzensizliğin yarattığı meşrûiyet krizin­den doğan birçok siyasî ideoloji de, bu manevî mühendislik</span><span class="char-style-override-8" xml:lang="tr-TR"><a class="footnote-link" href="#footnote-225-239" id="footnote-225-239-backlink">239</a></span> <span class="Font-Style84-1" xml:lang="tr-TR">ama­cını sürdürdü. XIX. asırda radikal siyasî ideolojilerin erken başarı­sızlığının ardından devreye giren pozitivizm gibi felsefi ideolojiler ise eğitim yoluyla sosyal mühendislik vizyonunu benimsedi. Siyaset yoluyla toplum ve siyaseti dönüştürme amacı, yerini eğitim yoluyla bizzat insanı dönüştürme amacına bıraktı ki XX. asır faşist rejimle­ri bu manevî mühendisliğin zirvesini oluşturacaktı.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-239-backlink" id="footnote-225-239">239</a> <span class="Font-Style80-1" xml:lang="tr-TR">“Manevî mühendislik” tabiri, daha çok pozitivizm ve faşizme ilişkin kulla­nılan yaygın “sosyal mühendislik” tabirinden daha genel olarak çağımızda görülen “dil, kültür, toplum, tarih vs. mühendisliği” gibi bütün gayr-i maddî mühendislik tasarılarını kapsar.</span></p>

      </div>

      <p class="Style53" xml:lang="en-US"></p>

      <p class="Style50 para-style-override-109" xml:lang="en-US"><span class="Font-Style84-1" xml:lang="tr-TR">Geleneksel dünyada geçerli elit politikasınca siyaset, formel ola­rak öncelik ve belirleyiciliğe sahipti. Formel olarak zira, elit politi­kasının formel gücü, depolitize halkın enformel, moral gücünden geliyordu. Oysa geleneksel elit politikasına özgü siyasetin bu for-mel önceliğine aldanan aydınlar, modern kitle politikası dönemin­de de bu yolla toplumu dönüştürebilecekleri vehmine kapılmışlar, ancak kısa sürede yanıldıklarını görmüşlerdir. Kolektif mesihçilik tarzında kitlesel bir politik hareket olarak Fransız Devrimi, ancak bir tepkinin boşalması olarak eski düzeni yıkmaya başarmıştı. Top­lumu ortak değerler yönünde seferber edecek geleneksel entelek­tüel rehberliğin kaybolduğu kitle politikası döneminde radikal si­yaset yoluyla sürdürülebilir yeni bir düzen kurma imkânı artık kal­mamıştı. Siyaset yoluyla toplumu dönüştürme amacı, böylece ta temelde “eğitim yoluyla insanı dönüştürme” amacına bıraktı, tabiî eğitime yeni bir anlam ve misyon yüklenerek.</span></p>

      <p class="Style50 para-style-override-24" xml:lang="en-US"><span class="Font-Style84-1" xml:lang="tr-TR">Batı’da yaşanan bu süreç Osmanlı ve islâm dünyasını da ister is­temez etkileyecekti. XIX. asırda amaç, Batı’da olduğu gibi yeni bir eğitim anlayışıyla modernist seçkinler ve modernliğe uyum sağla­yacak kitleler yetiştirmekti. Bir taraftan mühendislik, hukuk ve basın gibi “yönetim için bilgi”yi sağlayan temel alanlarda modern devletin ihtiyaç duyduğu seçkinleri yetiştirecek formel, teknik eği­time, diğer taraftan modern dünyada ayakta kalmak için gerekli siyasî ve iktisadî katılım için halkın bilinçlenmesini sağlayacak formel (okullar) ve enformel (basın-yayın ve vaaz) eğitime ihtiyaç vardı. Artık eğitimin hedefi, “ahlaken kaliteli bireylerden oluşan istikrarlı bir topluluk” yerine “yeni bir politik bağlılık bilincini ka­zanacak bireylerden oluşan yeni bir toplum” yaratmaktı. Batı’da XIX. asra damgasını vuran pozitivizmin öngördüğü toplumsal mü­hendislikteki rolü açısından eğitim, böylece gerek Batı’da, gerekse Ortadoğu’da, özellikle seyahat veya tahsil yoluyla Batı’yı yakından tanıyan Müslüman aydınlar tarafından modernleşme sürecinin ana dinamiği olarak görülür hale geldi (Szyliowicz 1973). Bu yüzden­dir ki özellikle Abduh gibi Mısırlı aydınlarda bu konuda nisbeten daha zengin bir entelektüel malzeme bulmak mümkündü.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Sultan Abdülhamid, Osmanlı Devleti’nde teknik, genel ve en-formel eğitim alanlarında büyük bir atılım yapmıştı. Bu atılımın arkasında elbette dönemin önde gelen aydınlarının eğitimin hayatî önemi hakkında Sultana rehberliği vardı. Örneğin Avrupalı mo­dernleşmenin dinamikleri hakkında ilk kez Osmanlı kamuoyunu bilgilendiren Tanzimat’ın ideologu Sadık Rifat Paşa, kamuoyunun olduğu gibi eğitimin modernleşmedeki rolünü de vurgulayan öncü isim oldu. Paşa, Avrupa’da kalkınma dinamiklerinden bahsederken “maârife önem verilir, dilini okuyamayan bir tebaanın varlığından söz etmek mümkün değildir” der (Ortaylı 1987: 76).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Aynı zamanda elit zihniyetince eğitimin dozu, amacına göre ayarlanmalıdır, Paşa’ya göre. Osmanlı Devleti’nde eskiden oldu­ğundan çok daha geniş bir vatandaş kitlesine yönelik örgün bir eği­tim sisteminin faydasına dikkat çeken Rifat Paşa, diğer taraftan bunun dozu ayarlanmadığı takdirde yol açabileceği olumsuz siyasî sonuçlara da dikkat çekmekten geri durmaz. O, “umum halka … kendilerine faydası dokunmayan, onları itaatsizlik ve serkeşliğe sevk edebilecek bazı teferruatlı bilgiler” vermeyi hedefleyen bir eği­tim sistemine karşıdır (Mardin 1996: 211). Sultan Abdülhamid’in sansürcülüğünde bu tür bir mülahazanın da rol oynamış olduğu düşünülebilir.</span></p>

      <p class="Style50 para-style-override-65" xml:lang="en-US"><span class="Font-Style84-1" xml:lang="tr-TR">Sultan Abdülhamid’in eğitim hamlesinin arkasında asıl bilge bir devlet adamı, Sadrazam Sait Paşa bulunuyordu. 1879’da muhafa­zakâr eğiliminden dolayı Sadarete getirilmişse de Paşa, 1885’e ka­dar görevde kaldığı altı yıl içinde Midhat Paşa’nın bazı reformist görüşlerini benimser hale gelmişti.</span><span class="char-style-override-8" xml:lang="tr-TR"><a class="footnote-link" href="#footnote-225-240" id="footnote-225-240-backlink">240</a></span><span class="Font-Style84-1" xml:lang="tr-TR">Meclis-i Mebusân’da geçen görüşmelerde imparatorluğun eğitim reformuna olan acil ihtiyacın vurgulanması, Osmanlı-Rus Harbi’nin de gösterdiği gibi bu refor­ma girişilmediği takdirde imparatorluğu bekleyen kötü akıbetin teşhisi ve Berlin Kongresi’nde Osmanlı eğitim kurumlarının da tartışma gündemine gelmesi, onu, eğitim konusunu öncelikle ele almaya sevk etmişti. Sait Paşa, Sultan’a sunduğu 1878, 1879, 1881, 1886 ve 1892 tarihli beş layiha ile eğitim reformuna olan ihtiyacı ve yapılması gerekenleri anlatmıştır. 1879 tarihli, tafsilatlı ikinci layihasında imparatorluğun çöküşünü maârifin inhitatına bağlayan Paşa, her şeyden önce genel eğitime önem verilmesi gerektiğini be­lirtir. Ona göre adalet, savunma ve maliye alanlarında başarı göste­recek nitelikli kadrolar ancak eğitimle yetiştirilebilir. Medeni bir cemiyete layık surette yaşamak, hatta Hıristiyan tebaayı idare ede­bilmek için eğitim şarttır. Sözün kısası, Sait Paşa’ya göre eğitim hâkimiyeti sağlar, cehalet ise mahkûmiyete sebep olur (Karal 1988:</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-240-backlink" id="footnote-225-240">240</a> <span class="Font-Style80-1" xml:lang="tr-TR">Genç Türk liderlerinden Mizancı Murad, 1895’te yurt dışında çıkardığı ilk risalelerinden birinde, Genç Türklerin Sultan Abdülhamid döneminde onun inisiyatifiyle açılan kurumlardan yetişmiş olmasından dolayı Sait Paşa’nın “Genç Türklerin pîri” sayılması gerektiğini belirtir (Mardin 1983a: 69).</span></p>

      </div>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">385).</span></p>

      <p class="Style53" xml:lang="en-US"></p>

      <p class="Style50 para-style-override-246" xml:lang="en-US"><span class="Font-Style84-1" xml:lang="tr-TR">Herhalde Sultan’a, eğitimin çağdaş dünyada kazandığı önemin bundan daha çarpıcı bir anlatımı olamazdı. Sait Paşa, bu fikirlerini geliştirmede muhtemelen devrinin önde gelen aydını Namık Ke­mal’den önemli ölçüde ilham almıştı. Kemal, eğitimin önemi hak­kında diğer islâm âlimleriyle hemfikirdir. Batılı kaynaklar açısın­dan Abduh, Spencer’in</span> <span class="Font-Style82-1" xml:lang="tr-TR">Eğitimini,</span> <span class="Font-Style84-1" xml:lang="tr-TR">Yeni Osmanlılar ise Ziya Paşa’ nın tercüme ettiği Rousseau’nun .Emile’mden ilham alırlar (Mardin 1996: 381). Namık Kemal (2005: 110-113)’in atıf yaptığı Ebuzzi-ya Tevfik’e göre her çeşit felaketin kaynağı eğitimsizliktir.</span><span class="Font-Style84-1 char-style-override-9" xml:lang="tr-TR">3</span> <span class="Font-Style84-1" xml:lang="tr-TR">Ke­mal’e göre, “Maârif-i umûmiyenin fevâidinden bahsetmek güneşin vasfında kaside söylemek gibidir (…) maârif hususu, sahîhan âlem­de mevcut olan mesâil-i siyasetin cümlesinden mühimdir.”</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Ona göre maddî ve manevî, ferdî ve içtimaî her türlü gelişme­nin temelinde yatan ana dinamik, eğitim ve çalışmadır. “Terakkî” başlıklı yazısında Londra’da tecessüm eden modern Batılı medeni­yetin olumlu karakteristik yönlerini hayranlıkla tasvir eden Kemal (2005: 219, 519)’in esas amacı, Osmanlıların bundan ibret almasını sağlamaktır. Ona göre birkaç sene içinde istanbul’u Londra veya Rumeli’yi Fransa haline getirmek mümkün değildir. Ancak Avru­pa terakkî dinamiklerini keşfederek bu seviyeye toplam iki asır içinde geldiği için bizim de o yolu izleyerek kısa sürede amaca ulaşmamız mümkündür. Kalkınma, kapsamlı bir proje olarak alın­dığı takdirde Osmanlı’nın da hiç olmazsa iki asır içinde en medeni ülkelerin seviyesine çıkacağından şüphe yoktur. Bu amaca ulaşmak ise birçok engelin giderilmesine, birçok halin değiştirilmesine, bir­çok sebebin hazırlanmasına bağlı olmakla birlikte eğitim ve emek­teki kusurun giderilmesine bir çare bulmak her işten önce gelir. Zira servet ve mamuriyetine gıpta ve özlemle baktığımız Avrupa’da iğneden ipliğe medeniyetin tüm ürünlerinin en büyük tezgâhı okul ve en birinci üstadı marifettir.</span></p>

      <p class="Style53" xml:lang="en-US"><span class="Font-Style80-1 char-style-override-9" xml:lang="tr-TR">3</span> <span class="Font-Style80-1" xml:lang="tr-TR">Ebuzziya Tevfik, “Mektepsizlikten Görülen Bela ve Mekteplerin Vücub-ı Islâhı,”</span> <span class="Font-Style83" xml:lang="tr-TR">İbret</span> <span class="Font-Style80-1" xml:lang="tr-TR">15 (21 Haziran 1288).</span></p>

      <p class="Style50 para-style-override-247" xml:lang="en-US"><span class="Font-Style84-1" xml:lang="tr-TR">“Sanat ve Ticaretimiz” başlıklı bir yazısında ise Kemal (2005: 280), gene medeniyet-terakkî âlemine ayak uydurma, kalkınma için gerekli tedbirler hakkında, “gerek ticaret ve gerek sanatın üsta­dı mektep, araçları mektep, sermayesi gene mekteptir” der. “Ser­vet/eğitim” arasındaki nedensellik ilişkisini tersinden kuran bazıla­rı, “eğitim dâhil her türlü gelişme, servetle sağlanır. Bizde ise o yok. Bundan dolayı arzu edilen gelişmeyi sağlayamamakta mazu­ruz” diyerek kendilerini avuturlar. Hâlbuki Kemal (2005: 48,520)’e göre, eğitim ve gelişmeyi doğuran servet değil, bilakis serveti doğuran sebep, eğitim ve emektir. Aynı şekilde Ebuzziya Tevfik’e göre de eğitimin ilerlemesini zenginliğin artmasından beklemek doğru olamaz, çünkü zenginliğin kaynağı da gene eğitimdir (Agm). Kemal (2005: 49, 373), bu yüzden, devletin fonksiyonunu adalete hasrederken eğitimi temelde sivil, halkın inisiyatifine ait bir alan olarak görür.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Namık Kemal (2005: 516—21)’in bu konuda diğer Müslüman düşünürlerden ayrıldığı kritik nokta, geleneksel anlayış uyarınca seçkinler yerine halkın eğitimine öncelik vermesidir. Nitekim onun “talim” veya “terbiye” yerine “maârif” kavramını kullanması bunun içindir. Onun yazılarında sıkça kullandığı</span> <span class="Font-Style82-1" xml:lang="tr-TR">marifet,</span> <span class="Font-Style84-1" xml:lang="tr-TR">kendisini ve Allah’ı tanımak suretiyle insanı dünya ve âhiret saadetine götüren nitel bilgi,</span> <span class="Font-Style82-1" xml:lang="tr-TR">maârif</span> <span class="Font-Style84-1" xml:lang="tr-TR">ise Arapça edeb, Almanca</span> <span class="Font-Style82-1" xml:lang="tr-TR">bildung</span> <span class="Font-Style84-1" xml:lang="tr-TR">(Prange 2004) denen ahlakî eğitime yarayan “bilgi, kültür” anlamına gelir. Kemal, bu kavramla, geleneksel, dar anlamda bir ahlak terbiyesinin ötesin­de, gerek okullar gibi formel, gerekse de vaaz ve basın gibi enfor-mel yollardan halkın bilinçlendirilmesine yönelik geniş kapsamlı bir kamusal eğitimi ifade eder.</span></p>

      <p class="Style50 para-style-override-26" xml:lang="en-US"><span class="Font-Style84-1" xml:lang="tr-TR">Namık Kemal, elit zihniyetince önceden halkın eğitimsiz, bi­linçsiz bırakılmasında bir beis görülmediğini, hatta bunun siyasî kontrolü kolaylaştırması açısından tercih edildiğini, ancak toplum­sal kalkınma ve siyasî katılımı zorunlu kılan modern çağda böyle bir tutumun artık toptan yok olmayı göze almak anlamına gelece­ğine inanır. Ona göre halkın bilgilenmesini devlete zararlı gören­ler, yok olmaya doğru gidiyorlar. Çünkü Avrupa’da ve bütün dün­yada bilgi ve kültür, artık kamunun malı ve bekâ sebebi haline gel­di. Oralarda okumak-yazmak, -Almanca</span> <span class="Font-Style82-1" xml:lang="tr-TR">bildung</span> <span class="Font-Style84-1" xml:lang="tr-TR">kavramının da anlattığı gibi- mekanik bir eylemin ötesinde insanların yaşadıkları dünyanın bilincine varmaları anlamına gelmektedir. Batı’da aile bütçelerinde gazete, kitap, okul gibi bilgi araçlarına ayrılan para, diğer zaruri ihtiyaçlar için ayrılan miktarın denginde veya üstünde­dir. Hatta alfabe, yazı, imla, coğrafya, tarih, temel matematik gibi temel bilgiler, çocuklara daha ailelerinde öğretildiğinden okul müf­redatlarına alınmıyor bile.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Kemal, bu bakımdan eğitimin amaçları ve reformu konusunda ülke şartlarına uygun gerçekçi bir siyasadan yanadır. Bu konuda henüz 1865 yılında Leskofçalı Gâlib’e yazdığı mektup önemlidir.</span><span class="char-style-override-8" xml:lang="tr-TR"><a class="footnote-link" href="#footnote-225-241" id="footnote-225-241-backlink">241</a></span><span class="Font-Style84-1" xml:lang="tr-TR">O bu mektubu yazmadan önce okuduğu Fransız eyalet okullarına ait yönetmeliği oldukça faydalı bulmakla birlikte pahalı olduğun­dan dolayı Osmanlı açısından fizibil görmemiş, bu yüzden evrensel ilkeler ile çağdaş ihtiyaçları birleştirerek somut, fizibil öneriler ge­liştirmiştir. Namık Kemal (2005: 113), eğitimde başarı için gerekli gerçekçi tutumun önemini başka yerlerde de belirtir. Ona göre eği­tim seviyesini yükseltmek için benimsenecek yol konusunda çok farklı görüşler mevcuttur. Hâlbuki bu konuda ileri sürülecek fikir­lerin parlaklığından çok tutulan herhangi bir yolun kararlılıkla uy­gulanması önemlidir. Eğitim atılımı konusundaki niyetler samimi ise, gerek devlet, gerekse de halk tarafından, büyük üniversiteler, öğretmen okulları, her köye okul açmak gibi uygulanması zor, id­dialı projeleri zamana bırakarak önce yalnız istanbul’da düzenli birkaç ilk ve ortaokul açılmalıdır.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-241-backlink" id="footnote-225-241">241</a> <span class="Font-Style80-1" xml:lang="tr-TR">Namık Kemal, bu mektubunu, Tuna vilâyetinde Midhat Pa</span><span class="Font-Style84-1" xml:lang="tr-TR">ş</span><span class="Font-Style80-1" xml:lang="tr-TR">a’nın yanında ve</span> <span class="Font-Style83" xml:lang="tr-TR">Tuna</span> <span class="Font-Style80-1" xml:lang="tr-TR">gazetesinde çalı</span><span class="Font-Style84-1" xml:lang="tr-TR">ş</span><span class="Font-Style80-1" xml:lang="tr-TR">an Leskofçalı Gâlib’e</span> <span class="Font-Style84-1" xml:lang="tr-TR">i</span><span class="Font-Style80-1" xml:lang="tr-TR">stanbul’dan göndermi</span><span class="Font-Style84-1" xml:lang="tr-TR">ş</span><span class="Font-Style80-1" xml:lang="tr-TR">tir. Leskofçalı Gâlib, Kemal’e üç mektup göndererek Tuna vilâyetinde e</span><span class="Font-Style84-1" xml:lang="tr-TR">ğ</span><span class="Font-Style80-1" xml:lang="tr-TR">itim alanında yapılan bazı reformlar hakkında bilgi vermi</span><span class="Font-Style84-1" xml:lang="tr-TR">ş</span> <span class="Font-Style80-1" xml:lang="tr-TR">ve bu konuda onun önerilerini almak istedi</span><span class="Font-Style84-1" xml:lang="tr-TR">ğ</span><span class="Font-Style80-1" xml:lang="tr-TR">ini bildirmi</span><span class="Font-Style84-1" xml:lang="tr-TR">ş</span><span class="Font-Style80-1" xml:lang="tr-TR">tir (Tansel 1967: I/14).</span></p>

      </div>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Ona göre halk için eğitimin maddî ve manevî üç amaç ve işlevi vardır: fikri gelişim, ahlakı güzelleştirme ve servet kazanımı. Diğer bir deyişle eğitimin amacı, bilinci, vicdanı ve mesleği geliştirmek­tir. Görüldüğü gibi Kemal (2005: 479), gene</span> <span class="Font-Style82-1" xml:lang="tr-TR">bildung</span> <span class="Font-Style84-1" xml:lang="tr-TR">kavramı uya­rınca kişilik terbiyesini hedefleyen</span> <span class="Font-Style82-1" xml:lang="tr-TR">eğitimi,</span> <span class="Font-Style84-1" xml:lang="tr-TR">geçimi sağlayacak bir meslek kazandırmaya yönelik</span> <span class="Font-Style82-1" xml:lang="tr-TR">öğretimden</span> <span class="Font-Style84-1" xml:lang="tr-TR">ayırmaz. Eğitimde yapıla­cak reform, Tuna halkının Hıristiyanlar ve Müslüman unsurlarının ihtiyaçlarına göre ayrı ayrı ele alınmalıdır, ona göre. Müslümanlara gereken, kendi haklarını, siyasî sorumluluklarını ve vatandaşlık bağlarının türleri ile çağdaş gelişmelerin dinamiklerini mümkün olduğunca öğrenmektir. Bu da belirtilen faydaları elde edecek şe­kilde tarih ve coğrafyayı herkese okutarak ve mevcut kânunlara mü­racaatı öğreterek gerçekleşir. O, bir millet için istikbâli sağlayacak sivik bağların geliştirilmesi ve ideal birliğinin, yani ortak siyasî kül­türün ancak eğitim sayesinde gerçekleştirilebileceği kanaatindedir.</span></p>

      <p class="Style53" xml:lang="en-US"></p>

      <p class="Style50 para-style-override-137" xml:lang="en-US"><span class="Font-Style84-1" xml:lang="tr-TR">Ulusal birliğin kurulmasında dil birliğinin öneminden dolayı Hıristiyan tebaanın çocukları için gerekli olan ise okullarında Türkçe eğitim vermek ve Rus ve Fransız papazlar yerine Polonyalı ve Macar öğretmenler atamak suretiyle fikirlerini bize uydurmak­tır. Ahlakın güzelleştirilmesi ise yalnız eğitimle başarılacak bir şey olmasa da okullarda islâm inançları ve ahlakî faziletleri anlatan iyi kitaplar okutmak ve bunu pratik olarak ilişkilerde göstermek bu yolda önemli işlev görür. Bunlardan başka iki evrensel kural da eği­timin zorunlu şartlarındandır. Birincisi, kadınların da eğitim kap­samına alınmasıdır. Zira anne olan kadınlar, geleceğin büyükleri çocukların kişiliğini şekillendiren ilk öğretmenlerdir; bu yüzden çocukların ve dolayısıyla gelecek toplumun kalitesi, onların kalite­sine bağlıdır. Kemal (2005: 111), başka yerlerde de Batı’da eğitimli kadınların toplumsal hayatta oynadığı rolün önemini vurgular. Kadınların eğitimi, Ebuzziya Tevfik’in de adı geçen makalesinde önemle üzerinde durduğu bir meseledir.</span></p>

      <p class="Style11-1" xml:lang="en-US"><span class="Font-Style81-1" xml:lang="tr-TR">Pozitivistik Eğitimin Çıkmazı</span></p>

      <p class="Style15-1 para-style-override-24" xml:lang="en-US"><span class="Font-Style84-1" xml:lang="tr-TR">islâm dünyasında eğitime yüklenen yeni misyona dair en belirgin tavırlar, ingiltere ve Fransa gibi merkez ülkeleri ziyaret eden Hintli ve Mısırlı aydınlarda görülür. Sir Seyyid Ahmed Han, Batılı me­deniyetin kıblesi olarak gördüğü ingiltere’deki eğitim sisteminden oldukça etkilendiği için Hindistan’daki islâmî reform hareketinde eğitimi merkeze aldı. Ona göre ne geleneksel islâmî eğitim ku­rumları, ne de Hindistan’daki resmî ingiliz okulları, Müslümanla­rın ilerlemesi için yeterliydi. Amacı, islâmî bir rönesans için Batılı bilimlerin ve ingiliz dilinin Hint-Müslüman gençliğine aktarılma-sıydı ki bu eğitim atılımı 1875’te Aligarh’ta ünlü ingiliz-Doğulu Kolej’in kurulmasıyla taçlandı. Ahmed Han, bu amaç doğrultu­sunda eğitimde önceliği, Hint Müslüman erkek gençliğin yüksek öğrenimine ve teknik eğitimden çok beşerî bilimlere</span> <span class="Font-Style82-1" xml:lang="tr-TR">(liberal arts)</span> <span class="Font-Style84-1" xml:lang="tr-TR">verdi. Çünkü durumun aciliyeti karşısında öncelikli hedef, aynı zamanda kendi geleneğine de aşina, evrensel bir vizyona sahip bir aydın neslinin yetiştirilmesiydi. Bu neslin önderliğinde ancak özle­nen kültürel-toplumsal değişim sağlanabilirdi (May 1970: 41, 75— 81, Siddiqi 1982: 211—7).</span></p>

      <p class="Style50 para-style-override-39" xml:lang="en-US"><span class="Font-Style84-1" xml:lang="tr-TR">Sömürgeci Batı’ya muhalif bir aydın neslinin yetişmesini sağla­yan bu eğitim siyasasını kendi açılarından hata olarak gören Lord Cromer, Mısır’da daha farklı bir vizyon benimsedi. Hedef, aydın­ların iğvalarına kapılmayacak “uslu vatandaşlar” yetiştirecek temel ve teknik eğitime ağırlık vermekti (Mitchell 1988). Dolayısıyla Mısır’da önemli olan, aydınların eğitim vizyonlarının bu sömürgeci vizyondan etkilenme, onunla örtüşme ve ondan ayrılma derecesi­nin tespitiydi.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Mısır gibi geri-kalmış bir toplumda aydınların eğitime hayatî bir önem atfetmesi tabiiydi. Bu konuda da önce Abduh’un mübeş-şiri Rifâ’a Tahtâvî’nin görüşlerine bakmak yerinde olacaktır. Tah-tâvî, Mısır’ın otokratik geleneği uyarınca geleneksel elit politikası telakkisini sürdürse de, Osmanlı’da olduğu gibi modernleşme süre­cinin geleneksel siyasî sadakat sembollerini aşındırarak ve yönetim işini bürokratik bir mekanizmaya aktararak şeffaf hale getirdiğini, bunun da halk tarafından siyasî seferberlik ve katılımı gerektirdiği­ni görüyordu. Bu ise yönetim sürecinde meşrûiyetin kontrolü için kamuoyunun kendini duyurmasını ve bu da siyasî eğitim yoluyla halkın bilinçlenmesini gerektiriyordu. Modern dünyada yönetimin hem karmaşık ve hem şeffaf hale gelmesi, siyasî eğitimin önemini arttırmıştır. Bu sebeple Tahtâvî’ye göre öncelikle yönetim katında memurlar hakkıyla eğitilmelidir, zira bir köy muhtarı olmak için bile eğitim gerekmektedir. Diğer taraftan doğrudan hükümet gö­revlisi olmayan halk da, hak ve sorumluluklar dengesine dayalı vatandaşlık bilincini kazanmak için gerekli siyasî eğitimi almalıdır</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">(Hourani 1993: 76).</span></p>

      <p class="Style50 para-style-override-113" xml:lang="en-US"><span class="Font-Style84-1" xml:lang="tr-TR">Tahtâvî’nin bu görüşlerinin, Namık Kemal (2005: 199—205)’in örneğin “Efkâr-ı umûmiye” başlıklı yazısında savunduğu görüşler­den pek farklı olmadığı görülür. Ancak onun ayrı medeniyet-mo-dernlik kavramlaştırması uyarınca ulemâya yüklediği yeni rol, farklı bir eğitim zihniyetini haber verir. Osmanlı’da olduğu gibi Mısır’da da cemaatin moral önderliği yanında ulemânın temel siyasî işlevi, halk ile hükümet arasında aracılık yaparak islâmî meşrûiyetin sür­dürülmesini denetlemekti. Ancak “devlet”le mütemayiz modern siyasetin ihtiyaç duyduğu yeni meşrûiyet, daha doğrusu “yasallık” ve modern eğitimle yetişen rakip aydın sınıfının zuhuru, ulemânın geleneksel konum ve işlevini de etkilemişti, Tahtâvî’ye göre. Mo­dern toplum ve siyasette islâmî meşrûiyetin ve dolayısıyla kendi geleneksel statüsünün tamamen kaybını önlemek için ulemâ, aydın</span> <span class="Font-Style84-1" xml:lang="tr-TR">sınıfıyla işbirliği yapabilir hale gelmek için formasyonunu geliştir­melidir.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Ona göre islâm hukuk hükümleriyle modern Avrupa anayasala­rının dayandığı “tabiî hukuk” hükümleri arasında pek fark yoktu. Bu yüzden modern çağın şartlarına uyumunu göstermek için islâm hukukunun yeniden yorumlanması gerekiyordu. Bunu yapabilmek içinse ulemâ, modern bilimleri kazanmak zorundaydı (Tafsilat, Livingston 1996). Ulemâ bu yeni formasyona ulaştıktan sonra, doktor, mühendis gibi aydın teknokratlarla işbirliği yaparak devlete hizmet edebilecekti. Burada Hourani (1993: 76)’nin vurguladığı gibi Tahtâvî, Saint-Simoncu bir vizyonu yansıtır. Teoloji veya sos­yoloji, her bilgi türü, kendine özgü bir taşıyıcı aydın sınıfı ürete­cekti. XIX. yüzyıl sosyalizm ve pozitivizminin öncüsü Comte de Saint-Simon (1760—1825), sefaletin yok edildiği ve rasyonalizmin dinin yerini aldığı teknokratik bir toplum tasarlamıştı. işte Tahtâvî’ nin gözünde ulemâ, bir tür rasyonel-teknokratik toplumda meşrûi-yeti sağlayacak Saint-Simoncu “bilimlerin papazları” işlevini göre­cekti.</span></p>

      <p class="Style50 para-style-override-39" xml:lang="en-US"><span class="Font-Style84-1" xml:lang="tr-TR">O, Batı medeniyetinin karakteristiği olarak gördüğü terakkî ve­ya kalkınmanın temelde eğitim sayesinde gerçekleştirileceğine ina­nır. Ona göre milli servet, faziletin, fazilet de eğitimin ürünüdür (Wendell 1972: 128). Bu şekilde Tahtâvî, kalkınmanın eğitimden kaynaklandığı görüşünde Kemal ile uyuşur. Bu yüzden onun haya­tının çoğu öğretmenlik veya eğitim kurumlarının tesisiyle geçti. Eğitim hakkında müstakil bir eser de veren Tahtâvî’ye göre eği-tim-öğretim, modern çağın ihtiyaçlarını dikkate almalıdır. ismail’ in modernleşme projesi uyarınca kız ve erkekleri kapsayan bütün vatandaşların eğitimini savunan düşünüre göre eğitimin amacı, bir şahsiyet inşası olmalıdır (Mitchell 1988: 88—90, 103, 108, 119).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Bu ise kuru bir bilgi manzumesinin aktarılmasından çok beden sağlığı, aile ve görevlerinin, arkadaşlığın ve hepsinden önemlisi va­tanperverliğin öneminin aşılanmasını gerektirir. Tahtâvî, vatandaş­ların ülkesine karşı birlik, itaat, fedakârlık gibi ödevlerinden sonra hak ve özgürlüklerini sayarak siyasî ahlak eğitimi için bir çerçeve oluşturmaya çalışır. Namık Kemal gibi, “vatan sevgisi imandandır”</span></p>

      <p class="Style50 para-style-override-83" xml:lang="en-US"><span class="Font-Style84-1" xml:lang="tr-TR">mealindeki ünlü hadis-i şerife</span><span class="char-style-override-8" xml:lang="tr-TR"><a class="footnote-link" href="#footnote-225-242" id="footnote-225-242-backlink">242</a></span> <span class="Font-Style84-1" xml:lang="tr-TR">dayanan “hubbü’l-vatan” kavramını vurgulayarak ulusal bütünleşme için yeni, kapsayıcı bir siyasî bağ, Halduncu terimle</span> <span class="Font-Style82-1" xml:lang="tr-TR">asabiye</span> <span class="Font-Style84-1" xml:lang="tr-TR">geliştirmeyi amaçlar.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-242-backlink" id="footnote-225-242">242</a> <span class="Font-Style80-1" xml:lang="tr-TR">‘Aclûnî (2006: I/398), bu sözün hadis olmadığını belirtir.</span></p>

      </div>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Muhammed Abduh da Tahtâvî gibi eğitim konusunda poziti-vistik bir anlayış benimser. Okuduğu kitapları gösteren şahsî kü­tüphanesi, Rousseau’nun</span> <span class="Font-Style82-1" xml:lang="tr-TR">Emilei</span> <span class="Font-Style84-1" xml:lang="tr-TR">yanında, Herbert Spencer’in</span> <span class="Font-Style82-1" xml:lang="tr-TR">Edu-cation</span> <span class="Font-Style84-1" xml:lang="tr-TR">adlı eserini kapsıyordu (Hourani 1993: 135). Abduh, Mısır okullarının reformu planlarında şahsen yararlanmak üzere “sosyal filozofların başı” saydığı Spencer’in</span> <span class="Font-Style82-1" xml:lang="tr-TR">Eğitim</span> <span class="Font-Style84-1" xml:lang="tr-TR">kitabını, iyi bildiği Fransızca bir versiyonundan Arapçaya tercüme etmiş ve muhteme­len bu yüzden yayınlamamıştı (Adams 1968: 95, 167). Somut, pra­tik eğitim reformları peşindeki Abduh, muhtemelen pozitivistik anlayışı Anglo-Sakson pragmatizmiyle birleştiren Spencer’ı amacı­na daha uygun olduğu için benimsemişti.</span></p>

      <p class="Style50 para-style-override-24" xml:lang="en-US"><span class="Font-Style84-1" xml:lang="tr-TR">Comte, Fransız Devrimi’nden sonra eski düzene dönme yanlısı muhafazakâr ile bireysel beşerî yargılardan başka otorite kabul et­meyen devrimci kanat arasında ortaya çıkan kutuplaşma ve anarşi riskine karşı bir denge ve uzlaşma bulmaya çalışıyordu. Bunun için o, Saint-Simon gibi aradığı rasyonel, sosyolojik dinin uygulanma­sına nezaret edecek bir aydın zümresini bu iki uç kanat arasında bir orta grup olarak düşünmüştü. Muhafazakâr Müslümanlarla çağdaş dünyada islâm’ın yeterliğinden kuşku duyan aydın grubun arasını bulmaya çalışan Abduh da, Tahtâvî gibi orta grubu oluşturacak yeni bir ulemâ tipinin yetiştirilmesinden yanaydı. Onun eğitime büyüsel bir önem atfetmesi, bu yüzdendi (Hourani 1993: 140, Saf­ran 1981: 70).</span></p>

      <p class="Style53" xml:lang="en-US"></p>

      <p class="Style50 para-style-override-248" xml:lang="en-US"><span class="Font-Style84-1" xml:lang="tr-TR">Afgânî ve Abduh (1980: I/37)’un toplu eserlerini yayına hazır­layan Muhammed ‘Ammara, toplumsal dönüşüm için benimsedik­leri yol açısından iki ismi karşılaştırırken, birincisini “devrimci”, ikincisini ise “evrimci” olarak kategorize eder ki bu tespit genel olarak doğrudur. Afgânî, devrim ve şiddet yoluyla radikal bir sosyal dönüşümü hedeflerken Abduh, eğitim ve bilinçlenme yoluyla uzun vadeli, tedricî bir sosyal dönüşüm anlayışını benimser. Belki de Af-gânî ile kısa süreli, başarısız siyasî faaliyetlerinin doğurduğu hayal kırıklığı, Abduh (1980: I/155)’un giderek eğitime idealistik bir rol atfetmesine yol açmıştı.</span></p>

      <p class="Style50 para-style-override-22" xml:lang="en-US"><span class="Font-Style84-1" xml:lang="tr-TR">O, bir yazısında Müslüman aydın ve gazetelerin bütün ilgilerini siyasete yönelterek her işin temeli olan eğitimi ihmal etmelerinden duyduğu hayreti dile getirir. Ona göre islâm dünyasında büyük bir nüfuz sahibi olan Cemâleddîn Afgânî, eğer bu potansiyelini eğitim yolunda harcasaydı islâm’a en büyük hizmeti yapardı. Abduh (1980: III/7—198) siyasetten çok pozitivistik bir eğitim yoluyla top­lumun dönüştürülebileceğini öngördüğü için eğitim alanında re­form projeleri üzerinde yoğunlaşmıştı (Tafsilat, Shafie 2005, Kalo-ti 1974). Onun toplu eserlerinin neredeyse iki yüz sayfalık bölümü­nün doğrudan eğitimle ilgili fikir ve projeleri kapsaması, bu konuya verdiği önemi göstermektedir. Doğal olarak burada amacımız, onun eğitim konusundaki fikirlerini tafsil etmekten çok eğitim mefhumunu kavramaktır. Bu konudaki kritik soru, modern dünya­da eğitimin ne tür bir işlev göreceğiydi.</span></p>

      <p class="Style50 para-style-override-23" xml:lang="en-US"><span class="Font-Style84-1" xml:lang="tr-TR">O, yalnız teorik değil, eğitimle ilgili fikirlerini hayata geçirmek için pratik alanda da elinden geleni yaptı. 1879’da Ezher’e alterna­tif olarak açılan modern üniversitenin nüvesi Dâru’l-’Ulûm’a hoca olarak atanan Abduh, diğer taraftan Ezher, vakıflar ve şer’î mahke­meler gibi geleneksel kurumların reformu için de ciddî çaba harca­dı. Hatta onun bu konudaki çabaları Mısır’la da sınırlı kalmadı. Beyrut’ta sürgünde bulunduğu sırada Sultan Abdülhamid’in 1887’ de medreselerin ıslâhı için çalışmalar yapacak ilmî bir komisyonun kurulmasını emrettiği haberini alan Muhammed Abduh (1980: III/71—101) hemen hazırladığı bir “Osmanlı Eğitim Reformu Ta-sarısı”nı payitahta gönderdi.</span></p>

      <p class="Style50 para-style-override-22" xml:lang="en-US"><span class="Font-Style84-1" xml:lang="tr-TR">Abduh’un eğitim görüşü, pozitivistik bir toplum ve ahlak görü­şüne dayanıyordu. Comte’a göre davranış tarzı, inanç tarzına, iyi kurumlar da iyi insanlara dayanıyordu. Ahlakî bağ, toplumun te­meliydi; bu yüzden toplumsal reform, insanlara yön verecek yeni bir amentüye dayanacaktı. ilk bakışta geleneksel dünyagörüşünü yansıtan bu düstur, pozitivistlerin “deneysel bilimin hakikate giden yegâne yol” olduğu şeklindeki sloganıyla çelişir görünüyordu. An­cak yakından bakıldığında pozitivistlerin din ve felsefeden bağım­sız olarak herkes için bağlayıcı bir pozitif ahlak arayışı içinde ol­dukları görülecekti. Bu ahlak, deneysel bilim yerine pozitif sosyal bilim sayesinde keşfedilecekti. Açarsak, pozitif, sistematik ahlak iki yolla keşfedilecekti; tarihî gözlem ve sağduyu. Tarihî gözlem yo­luyla insanlığın ahlakî terakkîsini sağlayan ilkelerin keşfi mümkün olacaktı (Chadwick 2000: 229—37).</span></p>

      <p class="Style50 para-style-override-24" xml:lang="en-US"><span class="Font-Style84-1" xml:lang="tr-TR">Eğitim konusunda da Muhammed Abduh ile Namık Kemal’in fikirleri arasında kısmen benzerlik görülür. Kemal (2005: 48)’e gö­re eğitim ve gelişmeyi doğuran servet değil, serveti doğuran, eğitim ve eylemdi. Abduh (1980: III/20) da aynı şekilde devletin ticaret ve zanaatı olmadığı, servetinin ancak halkının serveti olduğunu, halkın ise aralarında kazanç yollarını öğretecek ilimlerin yayılma­sıyla ancak gerekli servete ulaşabileceğini savunur. Bu sivil anlayışla o da tıpkı Namık Kemal gibi, eğitim hamlesinin hükümetten çok gönüllü zengin Müslümanların uhdesine düştüğüne inanır. Böyle­ce eğitimi sosyal gelişim sürecinde “ilk sebep” olarak almada Ab-duh’un Kemal ile zahiren uyuştuğu söylenebilir, ancak yakından bakıldığında farklı paradigmaları uyarınca aralarında kritik bir fark görülür. Abduh, Kemal gibi eğitimi geleneksel anlayışla bir “karak­ter terbiyesi”nden çok “yeni bir zihniyet” yaratma aracı olarak gö­rür.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Bu fark, Osmanlı pozitivisti Ahmed Rıza’nın Abduh’unkiyle örtüşen eğitim görüşüyle daha iyi anlaşılır. Eğitim, Rıza için hü-manistik anlamda insanın kendi kendisini bulmasına yarayacak bir araçtan çok “bireye toplum içindeki görevlerinin nelerden ibaret olduğunu” gösterecek bir araçtı. Ayrıca o, özellikle Tahtâvî’ye uyan Saint-Simon-Comte çizgisinde “bir uzmanlar zümresi var olmak­sızın hükümet etme ilminin gereklerinin yerine getirilemeyeceği”ni savunur (Mardin 1983a: 134—5, 141, 155). Abduh’un eğitimden beklediği de temelde modernleşme lehinde köklü bir zihniyet re­formu idi. Hedef, medeniyet adı verilen modern hayat tarzına ulaş­maktı. Politik değişim yoluyla ulaşılacak “iyi yönetim” bu hayat tarzının karakteristiğiydi. Ancak bu değişim, radikal, tepeden-inme yöntemlerle gerçekleştirilebilir değildi. Basitleştirecek olursak ona göre politik değişimin arkasında sosyal, bunun da arkasında kültürel ve bunun da temelinde eğitimsel bir değişim yatıyordu.</span></p>

      <p class="Style50 para-style-override-56" xml:lang="en-US"><span class="Font-Style84-1" xml:lang="tr-TR">Abduh (1980: III/18), Avrupalıların ulaştığı servet ve kuvvetin yegâne dinamiği olarak aralarında eğitim ve bilimlerin gelişmesini görür. Bu yüzden ona göre ilk iş, tüm güçle bu bilimleri ülkede yaymaya çalışmaktır (Adams 1968: 135). Guizot gibi Comte’un gözünde de entelektüel ve ahlakî terakkî birbirine bağlıdır. Biz daha çok bildikçe şeyler arasındaki ilişkiyi daha iyi görürüz; daha bilgili oldukça daha ahlakî oluruz (Chadwick 2000: 229—37). Ab-duh (1980: I/648—51, III/331), örtük ve dinî bir söylemle de olsa çeşitli yerlerde çağdaş medeniyetin bilimsel bir zihniyete dayandı­ğını ve Müslümanların yeni bir eğitim yoluyla bu zihniyete götüre­cek ahlakı benimsemek zorunda olduğunu vurgular. Gene Comte’ un öngördüğü gibi, Avrupa medeniyetinin dayandığı ve islâm dün­yasının edinmek zorunda olduğu bu bilim, teknik veya deneysel bilimden çok pozitif ahlakî ilkelerin keşfine yardım edecek sosyal-beşeri bilimdir</span> <span class="Font-Style82-1" xml:lang="tr-TR">(‘ılmul-hayâtîl-beşeriyye).</span></p>

      <p class="Style50 para-style-override-42" xml:lang="en-US"><span class="Font-Style84-1" xml:lang="tr-TR">Ona göre tüm ulusu daha yüksek bir kültür ve eğitim seviyesine çıkarmak, kendilerini eğitimli sayan insanların zannettiği kadar basit bir mesele değildir. O, modern bilimlerin yüzeysel bir kesbi veya Avrupalı hayat tarzını taklidin ötesine geçen, derin tazam-munları olan bir hedeftir. Eğitim hakkında bu tür yüzeysel görüş­lerin beslendiği çoğu durumda sonuç, Avrupalıları adetlerinde, binalarında, elbise, mobilya ve lüks eşyalarında taklit olmuştur; bu taklitçilik ise gerçek görkem ve zati haysiyete giden ana yolu göz ardı eden bir ruhun yaratılmasına yol açmıştır. Hâlbuki ulusun yükseltilmesi, ancak bireylerin yükseltilmesine giden yolun izlen­mesiyle başarılabilir. En basit değişikliklerle başlayarak adetler tedricen değiştirilmelidir. Halkın karakter, fikirler ve eylemlerinin ıslâhı, en önemli ulusal iştir. Bu olmaksızın reform mümkün değil­dir. Uzun bir zaman gerektiren bu süreç, eğitimin ıslâhıyla başlar</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">(Adams 1968: 49).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Böylece Abduh’un zincirleme siyasal, sosyal ve kültürel değişi­min temelinde eğitimi görmesi, çağdaşı entelektüellere göre belki ileri bir vizyonu simgeliyordu. Ancak onun yaptığı gibi bütün sos-yo-kültürel değişim sürecini eğitime bağlamak, bir idealistik indir-gemecilik anlamına geliyordu. Zira onun eğitimle başarmayı he­deflediği zihniyet değişikliği, Avrupa’da birbirlerine paralel seyre­den uzun bir sosyo-ekonomik ve zihnî dönüşüm sürecinden, hayat ve inanç tarzının etkileşim halinde kökten değişmesinden kaynak­lanmıştı. Örneğin Marx’ın terimleriyle “sınıf konumu” ile “sınıf bilinci” arasındaki etkileşimin yönü, çoğu kez “yumurta/tavuk” iliş­kisine benzetilerek tartışılmıştır.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Bu bakımdan Comte’un hedefi, muallâk sosyal değişimin bir denge durumuna erişmesini sağlayacak modernliğe özgü bir pozitif ahlakın keşfi ve bunun eğitimle bireylere kazandırılmasıydı. Pozitif ahlakı keşfedecek pozitif sosyal bilim de Batılı sosyal şartlardan doğmuştu. Şu halde Abduh’un zannettiği gibi pozitivistik eğitim, modernleşme sürecinde birincil sebep olmaktan çok aslında ikincil sebepti. Buna karşılık Namık Kemal’in birincil sebep olarak gördü­ğü eğitim, modern bir toplum yaratacak pozitivistik değil, esasında toplumun modern dünyaya uyumunu ve bekasını sağlayacak gele­neksel, ahlakî bir eğitimdi. Abduh’un kullandığı</span> <span class="Font-Style82-1" xml:lang="tr-TR">‘ulûm</span> <span class="Font-Style84-1" xml:lang="tr-TR">(bilimler) kavramıyla Kemal’in kullandığı</span> <span class="Font-Style82-1" xml:lang="tr-TR">maârif</span> <span class="Font-Style84-1" xml:lang="tr-TR">kavramları, öngördükleri eğitim arasındaki kritik farkı göstermeye yeterdi.</span></p>

      <p class="Style11-1" xml:lang="en-US"><span class="Font-Style81-1" xml:lang="tr-TR">Kader Konusuna Dönüş</span></p>

      <p class="Style15-1 para-style-override-124" xml:lang="en-US"><span class="Font-Style84-1" xml:lang="tr-TR">Buraya kadar XIX. asır Osmanlı ve Mısırlı Müslüman aydınların benimsedikleri farklı paradigmalar uyarınca siyaset, iktisat ve eği­tim alanlarında nasıl bir insan ve toplum tasarladıklarını gördük. Müslüman aydınlar bir şekilde siyaset gerçeğinin altında iktisat ve onun da altında eğitim gerçeğinin yattığını görmüşler ve bu yüzden eğitime olağanüstü bir önem atfetmişlerdi. Eğitimin nihaî hedefi ise “kişiliği işlemek”ti. Özellikle XIX. asır Osmanlı aydınlarının gözünde taşıdığı anlamda eğitimin nihaî amacı, “modern dünyayla başa çıkabilecek, isteyen ve yapan” bir birey yetiştirmekti. Buraya kadar yeri geldikçe değinsek de öneminden dolayı bu amacı ayrıca ele almak yerinde olacaktır.</span></p>

      <p class="Style50 para-style-override-53" xml:lang="en-US"><span class="Font-Style84-1" xml:lang="tr-TR">XIX. asır Müslüman aydınlarının önemini anlatmak için çırpın­dığı, siyasî veya iktisadî katılım fikrinin arkasında derin bir felsefî gerçek yatıyordu. Modern dünyada siyasî katılım, yönetimin kali­tesini arttırmanın ötesinde, sonu belirsiz ve tehlikeli bir değişim sürecinde bekâ yönünde tercih yapmak anlamına geliyordu. insan­ları birbirine bağlayan ilişki tarzlarının kökten değiştiği modern dünya, herkesi kaderine ve kimliğine sahip çıkmaya zorluyordu. Yeni Osmanlılar, âdil bir siyasî düzenin kurulması ve siyasî katılı­mın formel yollarının geliştirilmesi için ellerinden gelen çabayı</span> <span class="Font-Style84-1" xml:lang="tr-TR">harcarken son tahlilde bireyleri, kendi mukadderatına sahip çık­mak üzere iradelerini kullanmaya çağırmaktadırlar.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Bu arada “kaderine sahip ç ı kma” tabirinin anlam ı , Batı l ı ve Müslüman dünyaya göre değişecektir. Kader, dinlerin ezelî, kilit konularından biridir. Dipsiz bir kuyuyu andıran bu konuda gene de “irade-i külliye ve irade-i cüz’îye” kavramları etrafında bir fikir verilebilir. Bilindiği gibi birincisi, Tanrı’nın her şeyi belirleyen mutlak iradesine, ikincisi ise insanları yaptıklarından sorumlu kılan sınırlı, beşerî iradeye atıf yapar. Özellikle üç ibrahimi dinin öngör­düğü Tanrı/insan uyumuna bağlı olarak özünde bunlar da uyum içinde kabul edildiği için Tanrı/insan uyumunun bozulması, küllî ve cüz’î iradelerin uyumunun da bozulmasına yol açacaktır doğal olarak. Zamanla bunlardan birine vurguyla küllî ile cüz’î iradeler arasındaki uyumun bozulmasıyla Batılı ve Doğulu dünyalar uçlara düşecekti.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Bütün dinlerde olduğu gibi islâm’da da</span> <span class="Font-Style82-1" xml:lang="tr-TR">teodise</span> <span class="Font-Style84-1" xml:lang="tr-TR">problemine bağlı olarak doğan kader, kelam ilminin en zorlu meselelerinden biri olarak klasik islâm âlimlerini de hayli meşgul ettikten sonra bir çö­züme bağlanmıştı. Ehl-i sünnet kelamının kurucusu Ebu’l-Hasen Eş’arî, son derece ince</span> <span class="Font-Style82-1" xml:lang="tr-TR">kesb</span> <span class="Font-Style84-1" xml:lang="tr-TR">kavramıyla, kader konusunda uçları temsil eden Cebriye ile Mu’tezile arasındaki gerilimi çözmüştü. Bundan sonra yapılacak, meseleyi çağın üslubuna göre yeniden ifa­de etmekti. Belki de bu konuda</span> <span class="Font-Style82-1" xml:lang="tr-TR">Şifâul-’Alîl</span> <span class="Font-Style84-1" xml:lang="tr-TR">adlı son büyük eseri veren ibni Kayyım Cevziyye’den sonra kader konusu islâm dünya­sında pek gündeme gelmemişti. Ancak bu hassas konu, Bat mede­niyetinin meydan okuduğu modern islâm dünyasında kaçınılmaz olarak tekrar gündeme gelmiştir. Müslümanların Batı karşısında geri kalmasına yol açan zihniyetin sorgulanması, ister istemez bu zihniyetin arkasında yattığı varsayılan kader inancının da kültürel ve ilmî olarak sorgulanmasına yol açtı. Kültürel olarak Namık Ke­mal ve diğer islâm aydınları, yanlış anlaşılan kader ve tevekkül inancının aslî, dinamik anlamını hatırlatarak Müslümanlara tekrar aktivizm ruhunu kazandırmaya çalışmışlardır. ilmî olarak ise Afgâ-nî ve Abduh’dan sonra Şeyhülislâm Mustafa Sabri (2008) bu ko­nuyu ele alarak kökten gözden geçirmiştir.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Ahmed Cevdet ve Mustafa Sabri gibi büyük âlimlerin eserlerin­de övgüyle andıkları ismaîl Gelenbevî (1730—1790)’ye “Muhakkık­ ı Rûm” lakabı verilmiştir. Şeyhülislâm Mustafa Sabri ise kanaati­mizce islâm dünyasında “muhakkiklerin sonuncusu” lakabını al­maya layıktır. Çünkü ancak o, çağımızda kelam ilminde içtihat düzeyine çıkarak kader konusunu tekrar çözebilmiştir. O, girişinde kendini kitabı yazmaya iten sebepleri açıklar. Kaza ve kader mese­lesinde mezheplerin en doğrusu, Ehl-i Sünnet imamı Ebu’l-Hasen Eş’arî’ninkidir. Görüşü, kadere iman inancına son derece uygun olduğundan dolayı kelamcıların çoğu bu konuda ona uymuştur. Hatta “Hâzâ edakk min kesbi’l-Eş’arî”</span><span class="char-style-override-8" xml:lang="tr-TR"><a class="footnote-link" href="#footnote-225-243" id="footnote-225-243-backlink">243</a></span> <span class="Font-Style84-1" xml:lang="tr-TR">sözü onlar arasında darbı­mesel olmuştur. Bu durum, Batılı ulusların bilim ve teknoloji ala­nındaki atılımı karşısında Müslümanların inançlarının kökten sar­sıldığı modern zamanlara kadar devam etti. Bu uğursuz günlerden beri kadere iman akidesi, Müslümanları pasifizme sevk ederek medeniyette gerilemesine sebep olduğu ithamına uğramaya başla­mıştır; Mustafa Sabri (2008: 10)’ye göre. Örneğin Abduh’un pole­miğe giriştiği M. Gabriel Hanotaux (1853—1944), geri kalmaları­nın ana sebebi olarak Müslümanları kader inancıyla itham etmişti.</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-243-backlink" id="footnote-225-243">243</a> <span class="Font-Style80-1" xml:lang="tr-TR">Kadere bağlı kulların fiilleri hakkında kilit kavram olan “kesbi” (kazanmak) Eş’arî o kadar sofistike bir şekilde açıklamıştır ki bu “Hâzâ edakk min kes-bi’l-Eş’arî” (Bu, Eş’arî’nin kesbinden daha ince) şeklinde bir deyime dönüş­müştür.</span></p>

      </div>

      <p class="Style53 para-style-override-70" xml:lang="en-US"></p>

      <p class="Style50 para-style-override-249" xml:lang="en-US"><span class="Font-Style84-1" xml:lang="tr-TR">Mustafa Sabri (2008: 10, 21, 26)’ye göre günümüzde kadere iman konusunu ağzında sakız yapan bazı cahil Müslümanlar da artniyetli Batılıların tuzağına düşerek bu ithamı birbirlerine yönel­tiyorlar. Bu gaflet, Frengiden bile daha tehlikeli olan Batı taklitçi­liği hastalığının sonucudur. Bu itham karşısında öz güvenlerini kaybederek savunmaya geçen Müslümanlar ise sözde islâm’ı bu töhmetten kurtararak mensuplarını aktivizme sevk etmek için ya Mu’tezilî, ya da Mâtürîdî pozisyona kaymış, kader inancını teville aslında fiilen inkâr yoluna gitmişlerdir. Örneğin Mısır’da</span> <span class="Font-Style82-1" xml:lang="tr-TR">‘Umul-Kaza ve’l-Kader ev Sırru Teahhurîl-Müslimîn</span> <span class="Font-Style84-1" xml:lang="tr-TR">(Kaza ve Kader ilmi veya Müslümanlar Gerilemesinin Sırrı) adlı bir kitabın yazarı, bu konuda geçmiş bütün büyük islâm âlimlerini karalayarak hayranı olduğu Batılıların söylemiyle “islâm’da kader, ters anlaşılmış bir akidedir; doğrusu kaderin insana değil, insanın kadere hâkim ol­ması gerekir” şeklinde batıl bir hüküm vermiştir. Hâlbuki Müslü­manların gerilemesine yol açan, kadere inanç değil, tam aksine cehaletin gittikçe artması sonucu kadere gerçek inancın zayıflaması ve ahlakî yozlaşmadır, Sabri (2008: 10, 21, 26)’ye göre.</span></p>

      <p class="Style50 para-style-override-56" xml:lang="en-US"><span class="Font-Style84-1" xml:lang="tr-TR">Ona göre kader konusunda islâm’ı sözde Batılı ithamlardan ak­lamaya yönelik bu tür apolojetik tavırlar, asla çözüm değildir. Zira Mu’tezile mezhebine kayarak kader inancı tevil edilse ve bu suretle güya islâm aklansa bile Batılılar bunun kendi eleştirileri sonucu ya­pıldığını iddia edecekler ve böylece Müslümanların kendileri kur­tulsa bile islâm bu ithamdan kurtulamayacaktır. Dolayısıyla Müs­lüman âlimler, bu tür apolojetik tutumlarla işin kolayına, tevil yo­luna sapmaksızın bu çetin meseleyi ilmi olarak göğüslemek zorun­dadırlar.</span></p>

      <p class="Style50 para-style-override-39" xml:lang="en-US"><span class="Font-Style84-1" xml:lang="tr-TR">Kader inancı, modern çağda kadın meselesinden sonra islâm ve Müslümanlar hakkında en çok eleştiriye yol açan ve haddizatında araştırmacıyı en zorlayan bir meseledir. Meselenin ilmi zorluğu, manevî vebaliyle katlanmaktadır. Zira bir hadisinde Peygamber-i Zîşan ‘aleyhi’s-salâtü ve’s-selâm “Ahir zamanda kader hakkında konuşmak, ümmetimin kötülerine bırakıldı” (Müttakî 2004: I/74) buyurur. Ancak Mustafa Sabri (2008: 28—29), kadere iman hak­kında şüphe gibi problemlerin Batı’dan tercüme edilen kitaplarla geldiğini gören ve bunlarla mücadeleye etmeye karar veren pey­gamber varisi bir âlim olarak kadere imanı teyit etmeyi ve onu di­nin gereklerinden biri olarak yenilemeyi kendi hakkı olarak gör­mektedir.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Sabri’nin belirttiği gibi, Batılıların ithamlarının Müslümanların kadere inançlarını sarstığının örneği, Abduh’un Hanotaux ile giriş­tiği polemikte görülebilir. Tarihte kader konusunda iki zıt yaklaşı­mın varlığından bahseden Hanotaux, insanın tamamıyla ilâhî tak­dirin esiri sayıldığı</span> <span class="Font-Style82-1" xml:lang="tr-TR">cebir</span> <span class="Font-Style84-1" xml:lang="tr-TR">anlayışı sahiplerine örnek olarak Hintli Budistleri, insanın, Tanrının verdiği hür iradeyle eylemlerinin sa­hibi olarak görüldüğü aktif</span> <span class="Font-Style82-1" xml:lang="tr-TR">kader</span> <span class="Font-Style84-1" xml:lang="tr-TR">anlayışını benimseyenlere örnek olarak da kadim Yunanlıları verir. islâm ve Hıristiyanlık, ona göre bu iki zıt inancı temsil eder. islâm, insanları mutlak ilâhî irade kar­şısında acze ve atalete, dolayısıyla kolektif, ulusal olarak geri kal­maya sevk eden birinci</span> <span class="Font-Style82-1" xml:lang="tr-TR">cebir</span> <span class="Font-Style84-1" xml:lang="tr-TR">inancını, Hıristiyanlık ise, insanları hür iradeyle aktivizm ve ilerlemeye sevk eden ikinci,</span> <span class="Font-Style82-1" xml:lang="tr-TR">hürriyetçi</span> <span class="Font-Style84-1" xml:lang="tr-TR">an­layışı temsil ediyordu.</span></p>

      <p class="Style50 para-style-override-250" xml:lang="en-US"></p>

      <p class="Style50 para-style-override-250" xml:lang="en-US"><span class="Font-Style84-1" xml:lang="tr-TR">Abduh ise ırklar hakkında olduğunda gibi Hıristiyanlık konu­sunda da bu tür bir genellemeye itiraz eder. Ona göre kader ve irade hürriyeti konusunda Hıristiyanlık da kendi içinde bölünmüş durumdadır. Örneğin Hıristiyanlar içinde cebri savunan Aquinas ile hürriyet taraftarı olan Dominiken mezheplerinin her ikisine de bağlananlar mevcuttur. Bu bakımdan ona göre Cebriye, Sâmî de­ğil, Ârî kökenlidir. Kur’ân’ın, kulların fiillerindeki kesb ve ihtiyarı­nı beyan ettiğini vurgulayan Abduh (1980: III/206—11, Adams 1968: 87), Müslümanları pasifizme sevk eden kaderciliği, Ârî, Hint ve iran kaynaklı mistik zihniyete bağlar.</span></p>

      <p class="Style50 para-style-override-42" xml:lang="en-US"><span class="Font-Style84-1" xml:lang="tr-TR">Mustafa Sabri (2008: 36) çalışmasında eski ve çağdaş birçok âli­min olduğu gibi Muhammed Abduh’un görüşlerini de tartışarak adamakıllı eleştirir. Ona göre Abduh (1980: III/382—9)’un başlıca</span> <span class="Font-Style82-1" xml:lang="tr-TR">Risâletüt-Tevhid</span> <span class="Font-Style84-1" xml:lang="tr-TR">adlı eserinde dile getirdiği kader konusundaki görüşleri, hiçbir mezhebe uymayan, eklektik ve çelişkilerle dolu görüşlerdir. Örneğin onun, Allah’ın iradesinin kulların ihtiyarî fiil­lerini ve bu fiillere takaddüm eden iradelerini ihata ettiğini kabul etmesi, Mu’tezile mezhebine uymaz. Diğer taraftan Abduh, cüz’î iradeye dayalı insan hürriyetini yok saydıkları gerekçesiyle Cebriye’ den çok Eş’arî mezhebini itham eder. Çünkü Sabri (2008: 42)’nin de dikkat çektiği gibi Cebriye mezhebinin artık taraftarı kalmadığı halde Eş’ariye, resmi bir mezhebin ötesinde Gazâlî sayesinde islâm dünyasında anadamar inanç tarzı ve zihniyet haline gelmiştir.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Doğal olarak buradan onun orta yol olarak bilinen Mâtürîdiye mezhebini benimsediği sonucu çıkar. Ancak onun tavrı, bu mez­hebe de isnat edilemez. Zira Abduh (1980: III/388)’a göre kul, saadetine vesile olan şeyi kudret ve iradesiyle kazanır. Bu görüşten onun, kulların cüz’î iradelerine bağlı fiillerin</span> <span class="Font-Style82-1" xml:lang="tr-TR">kesbinde</span> <span class="Font-Style84-1" xml:lang="tr-TR">mutlak özerk olduklarını kabul ettiği sonucu çıkar. Böylece Mustafa Sabri’nin de dikkat çektiği gibi, kulların fiilleri meselesinde gizli bir Mu’tezilî olarak davranan Abduh,</span> <span class="Font-Style82-1" xml:lang="tr-TR">kesb</span> <span class="Font-Style84-1" xml:lang="tr-TR">ile aslında Mu’tezile’nin</span> <span class="Font-Style82-1" xml:lang="tr-TR">halk</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">icad</span> <span class="Font-Style84-1" xml:lang="tr-TR">dediği şeyi kasd eder ve sonuçta bu mezhebin</span> <span class="Font-Style82-1" xml:lang="tr-TR">tefviz</span> <span class="Font-Style84-1" xml:lang="tr-TR">(kulların fiille­rini kendilerine havale etmek) inancına varır (Kerr 1966: 111).</span></p>

      <p class="Style50 para-style-override-42" xml:lang="en-US"><span class="Font-Style84-1" xml:lang="tr-TR">Ancak daha da yakından bakıldığında görülür ki Abduh’un be­şeri hürriyet konusundaki tavrı, aslında Mu’tezile’yi de aşar. Zira insanı fiillerinin ve iradesinin mucidi olarak gördüğü halde fiilleri iradesine, iradesini de Allah tarafından yaratılan bir</span> <span class="Font-Style82-1" xml:lang="tr-TR">dâ’iyeye</span> <span class="Font-Style84-1" xml:lang="tr-TR">tâbi’kabul ettiğinden dolayı bu mezhep bile Mâtürîdiye’den daha çok</span> <span class="Font-Style82-1" xml:lang="tr-TR">cebre</span> <span class="Font-Style84-1" xml:lang="tr-TR">(determinizm) yakın düşer. Nitekim M. Watt (1998: 209) gibi oryantalistlerin, zamanla daha yakından incelendiğinde Mu’te-zile’nin başta sanılandan daha dogmatik olduğunun anlaşıldığını söylemesi de bu tespiti destekler. Mustafa Sabri (2008: 152—53)’ye göre kader meselesinde mutlak anlamda bir orta yol bulmak müm­kün değildir; ya</span> <span class="Font-Style82-1" xml:lang="tr-TR">cebir,</span> <span class="Font-Style84-1" xml:lang="tr-TR">ya da</span> <span class="Font-Style82-1" xml:lang="tr-TR">tefviz</span> <span class="Font-Style84-1" xml:lang="tr-TR">tarafına kaymak kaçınılmazdır. Buna göre yaygın kanaatin aksine Mu’tezile</span> <span class="Font-Style82-1" xml:lang="tr-TR">cebre,</span> <span class="Font-Style84-1" xml:lang="tr-TR">Mâtürîdiye ise</span> <span class="Font-Style82-1" xml:lang="tr-TR">tefviz’e</span> <span class="Font-Style84-1" xml:lang="tr-TR">yakın düşer. Eş’ariye ve belki bazı terminolojik farklara rağ­men Mu’tezile’nin benimsediği anlayış, bu bakımdan cebre daha yakın düşen, “insan fiillerinde muhtar, ihtiyarında mecbur” olarak ifade edilen “orta cebir” olarak adlandırılır. Taftazânî gibi muhak-kıklar ise bunu “insan muhtar suretinde mecburdur” diye ifade et­mişlerdir.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Bu bakımdan görüşleri hiçbir klasik islâmî mezhebe uymayan Abduh, bu arada ibni Rüşd’den esinlenerek kader konusunun kela-mî ve felsefî boyutlarını birbirine karıştırır. ibni Rüşd, Gazâlî’ye karşı</span> <span class="Font-Style82-1" xml:lang="tr-TR">Tehâfut</span> <span class="Font-Style84-1" xml:lang="tr-TR">reddiyesinde felsefî olarak savunduğu</span> <span class="Font-Style82-1" xml:lang="tr-TR">nedensellik</span> <span class="Font-Style84-1" xml:lang="tr-TR">kav­ramını, inanç alanındaki bid’atleri düzeltme amacıyla kaleme aldığı</span> <span class="Font-Style82-1" xml:lang="tr-TR">el-Keşf ‘an Menâhicii-Edille fî ‘Akâidi’l-Mille</span> <span class="Font-Style84-1" xml:lang="tr-TR">adlı eserinde kader konusuna uyguladı. Ona göre kader, gerek tabiî, gerekse de insanın ihtiyarî eylemlerinin gerçekleştiği beşerî dünyada şaşmaz bir ne­denselliğin geçerliği anlamına gelir. Bu bakımdan Allah’ın takdiri veya kader denen şey, aslında gerek dış, gerekse de iç dünyasındaki sabit sebeplerin insanın irade ve fiilleriyle uyuşmasından ibarettir</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">(Sharif 1983: 550).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Görüldüğü gibi ibni Rüşd, bu tür monistik bir nedenselliği, ev­ren ve insanı kapsayan ortak bir</span> <span class="Font-Style82-1" xml:lang="tr-TR">tabiat</span> <span class="Font-Style84-1" xml:lang="tr-TR">kavramına dayandırır. Gele­neksel Eş’arî anlayışa kısmen uygun bir şekilde sonuçta cebre çıksa da bu nedensellik,</span> <span class="Font-Style82-1" xml:lang="tr-TR">ilâhî</span><span class="Font-Style84-1" xml:lang="tr-TR">den çok</span> <span class="Font-Style82-1" xml:lang="tr-TR">tabiî</span> <span class="Font-Style84-1" xml:lang="tr-TR">bir determinizmi belirtir. Ga-zâlî’nin ibni Sînâ’ya ilişkin eleştirdiği gibi, son tahlilde mutlak ilâhî iradeyi, rububiyeti gölgelediğinden dolayı ibni Rüşd’ün bu tezi, kelamcılar arasında itibar bulmamıştır. Diğer taraftan benzer for­mülün Avrupa’da Thomas Hobbes ve David Hume tarafından da savunulduğunu görmek ilginçtir (Zarka 2001, Harris 2003).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Abduh, muhtemelen ibni Rüşd’den ilham alarak, ancak ondan bir noktada ayrılarak kader sırrını açıklamaya çalışır; böylece bu</span> <span class="Font-Style84-1" xml:lang="tr-TR">konuda, yukarıda geçen kelam mezhepleriyle ilgili</span> <span class="Font-Style82-1" xml:lang="tr-TR">uç çelişkisine</span> <span class="Font-Style84-1" xml:lang="tr-TR">ila­veten başlıca</span> <span class="Font-Style82-1" xml:lang="tr-TR">uç çelişkisi</span> <span class="Font-Style84-1" xml:lang="tr-TR">daha ortaya çıkar. Küllî ilâhî ile cüz’î beşerî iradeyi uzlaştırmak için ibni Rüşd’ün benimsediği monistik neden­sellik kavramına karşılık Abduh, Batı’da olduğu gibi düalistik bir yaklaşımla bunların geçerlik alanlarını ayırır. O, bu görüşünü, önce 1884’te (Afgânî 1980: 89—98)</span> <span class="Font-Style82-1" xml:lang="tr-TR">el-’Urvetul-Vüskâ’da</span> <span class="Font-Style84-1" xml:lang="tr-TR">yayınlanan “el-Kazâ ve’l-Kader” başlıklı makalesinde, daha sonra</span> <span class="Font-Style82-1" xml:lang="tr-TR">Risâletu’t-Tev-hid</span> <span class="Font-Style84-1" xml:lang="tr-TR">adlı eserinde, daha sonra da 1900’da Hanotaux ile giriştiği po­lemikte ifade eder.</span></p>

      <p class="Style50 para-style-override-24" xml:lang="en-US"><span class="Font-Style84-1" xml:lang="tr-TR">Kısaca Abduh</span><span class="char-style-override-8" xml:lang="tr-TR"><a class="footnote-link" href="#footnote-225-244" id="footnote-225-244-backlink">244</a></span> <span class="Font-Style82-1" xml:lang="tr-TR">cebriye,</span> <span class="Font-Style84-1" xml:lang="tr-TR">yani ilâhî determinizmi</span> <span class="Font-Style82-1" xml:lang="tr-TR">makro</span> <span class="Font-Style84-1" xml:lang="tr-TR">diyebile­ceğimiz, tabiî-sosyal dünyaya</span> <span class="Font-Style82-1" xml:lang="tr-TR">(el-ekvân),</span> <span class="Font-Style84-1" xml:lang="tr-TR">beşerî hür iradenin geçer­liğini ise</span> <span class="Font-Style82-1" xml:lang="tr-TR">mikro,</span> <span class="Font-Style84-1" xml:lang="tr-TR">beşerî-ahlakî eylemler</span> <span class="Font-Style82-1" xml:lang="tr-TR">(el-ef’âl)</span> <span class="Font-Style84-1" xml:lang="tr-TR">dünyasına hasreder, böylece tabiri caizse ilâhî ve beşerî iradenin geçerlik alanlarını ayır­mak suretiyle uzlaştırmayı hedefler: “Her akıl sahibi, kulun eylem-lerindeki ihtiyarı meselesiyle mutlak ilâhî kudretin toplumların ahlak ve mizaçları üzerindeki etkisi arasındaki apaçık farkı görür. Zira kulun eylemlerinde geçerli iradesi sağduyunun kabul ettiği bir şeydir ki bunu ancak kendini bilmeyen biri inkâr eder. Ancak top­lumların tabiat, karakter ve mizaç itibariyle arz ettikleri farklılıkta Allah’ın yarattıklarının hiçbirinin ihtiyarı yoktur. Bunu da yerler ve gökler ile aralarındaki varlıkları yarattığı gibi yaratmıştır.”</span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-244-backlink" id="footnote-225-244">244</a> <span class="Font-Style80-1" xml:lang="tr-TR">Abduh 1980: III/209, 386—9, Kerr 1966: 111—13, Sharif 1983: II/1498.</span></p>

      </div>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Görüldüğü gibi Abduh, nedenselliği makro dünyaya hasrederek ve mikro dünyada beşerî iradeye yer açarak ibni Rüşd’den ayrılır. Böylece ibni Rüşd’ün benimsediği monistik nedenselliğin kendi içindeki tutarlılığına karşılık Abduh kaçınılmaz bir çelişkiye düşer. Maniheik vizyonun izdüşümü bu tür düalizm, daha doğrusu diko-tomileri Batı tarihinde Paul’dan Augustine’e, Descartes’ten He-gel’e birçok isimde görmek mümkündü. Abduh da “iman ile akıl, irade ve bilim” ilişkileri gibi birçok konuda bu tür dikotomileri islâm dünyasına taşımıştı. Bu, Şeyhülislâm Mustafa Sabri (2008: 36)’nin de dikkat çektiği gibi, Batı’daki emsallerine göre eleştiriye bile değmeyecek kadar zayıf bir tevildir. Zira Nasîreddîn Tûsî’nin benzer tezine yapılan itirazda olduğu gibi (Ceylan 1996: 159), ke­lamın konu aldığı kader meselesi, kesbî veya iradî eylemler</span> <span class="Font-Style82-1" xml:lang="tr-TR">(volun-tary actions)</span> <span class="Font-Style84-1" xml:lang="tr-TR">alanına ilişkindir; dolayısıyla insan iradesinin ötesinde</span></p>

      <p class="Style38 para-style-override-144" xml:lang="en-US"><span class="Font-Style84-1" xml:lang="tr-TR">kalan tabiat ve tarihin akışını belirleme veya müdahalenin bu me­seleyle ilgisi yoktur. Şu halde Abduh, bu iradeleri karıştırarak me­seleyi saptırmaktadır.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Abduh’un bu konudaki</span> <span class="Font-Style82-1" xml:lang="tr-TR">ikinci</span> <span class="Font-Style84-1" xml:lang="tr-TR">çelişkisi, buna bağlı</span> <span class="Font-Style82-1" xml:lang="tr-TR">husn u kubh</span> <span class="Font-Style84-1" xml:lang="tr-TR">konusuyla ilgilidir. Aralarındaki bağlantıdan dolayı kitabında he­men kaderin arkasından gelen bu konuda Abduh’un düştüğü çeliş­ki ilginçtir. O, insanın ahlakî eylemlerinin ölçütünü oluşturan ana</span> <span class="Font-Style82-1" xml:lang="tr-TR">güzellik/çirkinlik</span> <span class="Font-Style84-1" xml:lang="tr-TR">değerlerinin belirlenmesinde beşerî fakültelerin yeterliğini savunuyordu. insan, akıl ve duyu gibi fakülteleriyle var­lık dünyasında</span> <span class="Font-Style82-1" xml:lang="tr-TR">(el-ekvân) güzellik/çirkinliği</span> <span class="Font-Style84-1" xml:lang="tr-TR">ayırt edebildiğine göre varlığın bir parçası olan beşerî eylemlerdeki</span> <span class="Font-Style82-1" xml:lang="tr-TR">(el-efâl) güzellik/çirkin­liği</span> <span class="Font-Style84-1" xml:lang="tr-TR">de ayırt edebilir, Abduh (1980: III/390—1)’a göre. Bu durumda daha önce kader konusunda savunduğu</span> <span class="Font-Style82-1" xml:lang="tr-TR">varlık/eylem</span> <span class="Font-Style84-1" xml:lang="tr-TR">dünyası ayırı­mına ne olduğu sorusu akla gelir. Daha önce aralarında mahiyet farkı gördüğü bu alanlar, hemen birkaç sayfa içinde nasıl birleş­mektedir?</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Bunun kadar vahim</span> <span class="Font-Style82-1" xml:lang="tr-TR">üçüncü</span> <span class="Font-Style84-1" xml:lang="tr-TR">bir çelişki de nedensellikle ilgilidir. Abduh, pozitivizm uyarınca insan aklının</span> <span class="Font-Style82-1" xml:lang="tr-TR">sünnetullâh</span> <span class="Font-Style84-1" xml:lang="tr-TR">olarak adlan­dırdığı doğal ve sosyal kânunları keşfedebileceğini öngörüyordu. Modern Batılıda olduğu gibi doğal ve sosyal bilimler sayesinde yasalarını keşfetme, en geniş anlamda “mühendislik” deyimiyle ifa­de edilen tabiat ve tarihi kontrol iddiasını da beraberinde getire­cekti. Hâlbuki Abduh tabiat yasalarını keşif gücüyle onu kontrol gücünü birbirinden ayırarak ve kontrol gücünü Allah’a tahsis ede­rek apaçık bir çelişkiye düşer.</span></p>

      <p class="Style50 para-style-override-40" xml:lang="en-US"><span class="Font-Style84-1" xml:lang="tr-TR">Sonuçta Abduh’un geldiği nokta, Mustafa Sabri’nin de belirttiği gibi, fiilen Sünnî kader inancının inkârı anlamına gelen, Batılı görüşe uygun cüz’î iradede temellenen bir insan hürriyeti anlayışıy­dı. Ancak bu, ne tam Batılı dünyagörüşüne, ne de herhangi bir islâmî mezhebe uyan ve dolayısıyla nihaî olarak hiç kimseyi tatmin etmeyen, çelişkilerle dolu bir apolojetik tavır olarak kaldı. Osman Amin (1955: 112)’e göre onun kader konusuna yaklaşımında Wil-liam James ve F. C. Schiller’in pragmatik felsefesinin izi görülür. Kader konusundaki görüşü, klasik ekollerden Mâtürîdîliğe en ya­kın düşse de Abduh (1980: III/386—89), Mu’tezile’nin girdiği ihti-latlardan uzak kalmak için genelde olduğu gibi metafiziksel agnos­tisizme dayalı bir pozitivistik ve pragmatik tutum benimsedi. insa­nın fiillerinin oluşumunun ontolojik açıklamasına girmekten kaçı­nan Abduh, beşerî ile ilâhî iradenin çeliştiği durumlarda yarı-agnostik kalmıştır (Adams 1968: 153—4).</span></p>

      <p class="Style50 para-style-override-22" xml:lang="en-US"><span class="Font-Style84-1" xml:lang="tr-TR">Ona göre Allah’ın mutlak ilim, kudret ve iradesiyle insanın açıkça görülen ihtiyarî fiillerini bağdaştırmaya çalışmak, künhüne varılması imkânsız kader sırrının peşine düşmek, kısır ve tehlikeli bir uğraşa girişmek demektir. Bu konuda iki temel ilke, beşerî amellerin ve mutluluğun dayanağını oluşturur: Birincisi kul, mut­luluğuna vesile olacak amelleri irade ve kudretiyle işleyebilir. ikin­cisi, Allah’ın mutlak kudreti, tüm olup-bitenlerin merciidir ki bu kudretin izleri, kulun istediği şeyi yapmasına engel olan faktörlerde görülebilir. Kulun istediğini yapmakta aciz kaldığı durumlarda Al­lah’tan başka yardımına koşabilecek bir varlık yoktur. Kısaca Ab-duh (1980: III/387),</span> <span class="Font-Style82-1" xml:lang="tr-TR">cebir</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">tefviz</span> <span class="Font-Style84-1" xml:lang="tr-TR">anlayışlarının mekanik bir teli­fine çalışır. Hâlbuki islâm âlimlerine göre bu, mümkün değildir; iki taraftan birine kaymak kaçınılmazdır.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Çoğu kez yaptığı gibi Abduh’un ilâhî kudret hakkındaki bela-gati, argümanlarının özündeki modernizmi kamuflaj içindi. O, dili bakımından muhafazakâr ve çoğu öğretisinin tazammunları bakı­mından radikal idi (Kerr 1966: 105). Abduh, ibni Rüşd ve Fahred-dîn Râzî’nin</span> <span class="Font-Style82-1" xml:lang="tr-TR">determinizm</span> <span class="Font-Style84-1" xml:lang="tr-TR">görüşlerini kullanarak</span> <span class="Font-Style82-1" xml:lang="tr-TR">cebri</span> <span class="Font-Style84-1" xml:lang="tr-TR">doğal,</span> <span class="Font-Style82-1" xml:lang="tr-TR">tefvizi</span> <span class="Font-Style84-1" xml:lang="tr-TR">beşerî dünyaya tahsis etti. Bu arada bu tür bir görüşe gelecek</span> <span class="Font-Style82-1" xml:lang="tr-TR">şirk</span> <span class="Font-Style84-1" xml:lang="tr-TR">ithamlarına karşı modern dünyada daha tehlikeli olan gizli</span> <span class="Font-Style82-1" xml:lang="tr-TR">(hafî)</span> <span class="Font-Style84-1" xml:lang="tr-TR">türünü göz ardı ederek şirki putperestlik gibi açık</span> <span class="Font-Style82-1" xml:lang="tr-TR">(celî)</span> <span class="Font-Style84-1" xml:lang="tr-TR">türüne in­dirgedi. Bu, deizmden başka bir şey değildi. Diğer taraftan o, Saf­ran (1981: 70)’ın seküler bir perspektiften eleştirdiği gibi, insanları geleneksel dinin kaderci kayıtlarından kurtararak ve beşerî ahlakî sorumluluğu yeniden vurgulayarak miskinlik ruhuna darbe indir-mişse de hürriyet kavramını, islâm’ın yeniden yorumlanmasında kılavuz bir prensip ve siyasî alanda da evrensel bir hak doktrininin temeli kılma fırsatını kaçırmıştı. Sonuçta Abduh, avamî tabiriyle ne mümine, ne kâfire yaranabildi.</span></p>

      <p class="Style50 para-style-override-73" xml:lang="en-US"><span class="Font-Style84-1" xml:lang="tr-TR">Bu arada</span> <span class="Font-Style82-1" xml:lang="tr-TR">nedensellik</span> <span class="Font-Style84-1" xml:lang="tr-TR">prensibi bakımından kader konusunu daha iyi anlamak için ibni Rüşd (1126—1198) ve Abduh’un tutumlarını, çağdaşları Fahreddîn Râzî (1149—1209) ve Ahmed Cevdet’inkilerle karşılaştırmak yerinde olur. Resmen Eş’arî ekolüne intisap ettiği halde güçlü ilmî ve eleştirel zihniyeti sayesinde gerektiğinde mez­hebin resmî tutumundan ayrılan Râzî, kader konusunda da kendi­ne özgü bir görüş ortaya koymuştur (Ceylan 1996: 155—66). Kader konusunda mezhebin direkleri sayılan Eş’arî ve Bakıllânî’nin bazı temel görüşlerine itiraz eden Râzî, ibni Sînâ ve ibni Rüşd’ün</span> <span class="Font-Style82-1" xml:lang="tr-TR">illiyet</span> <span class="Font-Style84-1" xml:lang="tr-TR">görüşlerine dayanarak cebre yakın bir görüşü savunur.</span></p>

      <p class="Style50 para-style-override-42" xml:lang="en-US"><span class="Font-Style84-1" xml:lang="tr-TR">Mutlak ilâhî takdiri savunan tam veya orta cebir taraftarları açı­sından kader konusunun püf noktası, ilâhî iradenin beşerî iradeyi etkileme tarzıydı. Eş’arîlere göre kulların ihtiyarındaki mecburiyet, ya Allah’ın doğrudan ihtiyarı yaratması, ya da sebep sayesinde yön­lendirmesiyle kendini gösterir (Mustafa Sabri 2008: 151, 155). Bu noktada işin içine felsefî nedensellik kavramı girer. Râzî’ye göre Allah, gerçekte özerk fail olsa da yaratmayı istediği bir şeyin önce sebebini, sonra bu sebebe bağlı sonucunu yaratır. Örneğin gökyü­zünde bulutlanma ortaya çıktığında yağmurun yağması muhakkak­tır, zira Allah yağmur yağmasını istemeseydi bulutlanmaya izin vermezdi. Bu bakımdan kulların eylemleri,</span> <span class="Font-Style82-1" xml:lang="tr-TR">dâ’iye</span> <span class="Font-Style84-1" xml:lang="tr-TR">(drive) denen sebeplerce belirlenmektedir. Râzî, böylece cebri ilâhî ve beşerî ira­delere teşmil etmiştir (Ceylan 1996: 163, 166). Rububiyeti zedele­yen bu tür bir determinizm, Gazâlî gibi Eş’arîler tarafından asla kabul edilemezdi.</span></p>

      <p class="Style50 para-style-override-64" xml:lang="en-US"><span class="Font-Style84-1" xml:lang="tr-TR">Bu noktada Ahmet Cevdet de atıf yaptığı Râzî’den ayrılır. Ona göre Allah, önce Gazâlî’nin dediği gibi, insanlar için âdî (olağan) sebepleri, ardından sonuçlarını yaratır, arada zorunlu, nedensel bir ilişki yoktur, Allah, her an olayların akışına müdahale ederek so­nuçları ortadan kaldırabilir veya değiştirebilir. Sebeplerle sonuçla­rın çoğunlukla uygunluğu, gerek Allah, gerekse de insan zihni hak­kında kullanılan bir kavramla</span> <span class="Font-Style82-1" xml:lang="tr-TR">adet,</span> <span class="Font-Style84-1" xml:lang="tr-TR">alışkanlığın eseridir. Şu halde takdiri mutlak ilâhî iradeye bağlı sonuçların nihaî yönünü bileme­diği için insana düşen, alışılagelmiş sebep/sonuç ilişkisince umulan olumlu sonuca ulaşmak için cüz’î iradesiyle sebeplere sarılarak ça­lışmaktır (Neumann 1999: 162, Sözen 1998: 158—9). Ünlü “Önce deveni bağla sonra tevekkül et” hadisinde olduğu, insan ancak cüz’î iradesini kullanarak sebeplere sarıldıktan sonra Allah’a tevekkül ederek kaderine razı olacaktır. Cevdet, bu şekilde Gazâlî’ye daya­narak Râzî’nin görüşünde yaptığı tadilatla iki taraflı cebri kaldırmış ve bir yandan ilâhî otoriteyi, öte yandan da beşerî sorumluluğu te­yit etmiştir.</span></p>

      <p class="Style50 para-style-override-31" xml:lang="en-US"><span class="Font-Style84-1" xml:lang="tr-TR">Konuyu özetleyecek olursak, nihaî anlamda hür bir beşerî irade yoktur; küllî ilâhî iradenin cüz’î beşerî iradeyi etkileme tarzı ise ilelebet çözülemeyecek bir sır olacak kalacaktır. Ancak islâm, Hı­ristiyan öğretiden ayrıldığı dört hususla izafî beşerî hürriyeti sağlar.</span> <span class="Font-Style82-1" xml:lang="tr-TR">Birincisi,</span> <span class="Font-Style84-1" xml:lang="tr-TR">Hıristiyanlığın aslî günah dogmasına karşı islâm insanın doğuştan masumiyetini,</span> <span class="Font-Style82-1" xml:lang="tr-TR">ikincisi</span> <span class="Font-Style84-1" xml:lang="tr-TR">Hıristiyanlığın kurtuluşsal elitizm (Robertson 1970: 170) anlayışına karşı islâm, kurtuluşsal demok­rasiyi, bireysel kurtuluş imkânını kabul eder.</span> <span class="Font-Style82-1" xml:lang="tr-TR">Üçüncüsü,</span> <span class="Font-Style84-1" xml:lang="tr-TR">Hıristiyan­lığın din ile dünya, dolayısıyla dinî ile dünyevî kurtuluş arasında yaptığı katı ayırımdan kaynaklanan gerilime karşı islâm, dünyanın âhiretin tarlası olduğunu,</span> <span class="Font-Style82-1" xml:lang="tr-TR">dördüncüsü,</span> <span class="Font-Style84-1" xml:lang="tr-TR">Hıristiyanlığın Kilise realiz­mine karşı islâm, insanın akıl sayesinde dünyevî eylemlerinden so­rumluluğunu öngörür. Hürriyeti, çağdaş psikoloji açısından bile gizemli, metafiziksel bir</span> <span class="Font-Style82-1" xml:lang="tr-TR">beşerî irade</span> <span class="Font-Style84-1" xml:lang="tr-TR">kavramı yerine ilâhî yasanın kılavuzluğuna tâbi’ beşerî aklî sorumlulukta temellendirmek çok daha makuldür. Hıristiyanlık’tan ayrıldığı bu dört temel noktayla islâm, aşağıda Ziya Gökalp’ın ifade edeceği gibi, Allah’a teslim olarak sorumluluğunu yerine getiren insanları hemcinsleri karşısın­da hür kılar.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Sonuç olarak görülen, Osmanlı aydınlarında geleneksel kader inancının teyidi, Abduh’un şahsında Mısır’da ise fiilen inkârıdır. islâm’da kaderin, Cevdet tarafından yapılan en makul yorumuna nisbetle Batılı Protestan kader yorumuna bakmak yerinde olur.</span></p>

      <p class="Style50 para-style-override-24" xml:lang="en-US"><span class="Font-Style84-1" xml:lang="tr-TR">Kader inancı, kâinatta olup-bitenlerin mutlak belirleyicisi ilâhî küllî iradeye bağlı olsa da cüz’î irade sayesinde insanın, imtihan mantığınca eylemlerinden sorumluluğunu öngörür. Ancak Âdem ile Havva’dan tevarüs ederek doğuştan dünyaya getirdiği aslî güna­hın insanın tarihî kurtuluş imkânını elinden aldığını öngören gele­neksel Katolik doktrini formül eden Augustine, insanın cüz’î ira­deye bağlı kurtuluş umudunu yok etmişti. Ona göre kurtuluş, sade­ce tövbe ve imanı kolaylaştıran ilâhî fazla</span> <span class="Font-Style82-1" xml:lang="tr-TR">(divine grace)</span> <span class="Font-Style84-1" xml:lang="tr-TR">bağlıydı. Rönesans ile başlayan</span> <span class="Font-Style82-1" xml:lang="tr-TR">hümanizm,</span> <span class="Font-Style84-1" xml:lang="tr-TR">Batılı insanın atıl cüz’î iradesini kullanarak kaderine sahip çıkma, “makûs talihi”ni değiştirme te­şebbüsünü simgeliyordu. Başlıca Descartes’tan itibaren bütün mo­dern düşünce, aslında Augustine’nin teolojisinden çıkış arayışından kaynaklanan bir “karşı-teoloji” olarak görülebilirdi.</span></p>

      <p class="Style50" xml:lang="en-US"></p>

      <p class="Style50" xml:lang="en-US"><span class="Font-Style84-1" xml:lang="tr-TR">Calvin, Descartes ve Newton’ın bu yöndeki felsefî ve bilimsel arayışına teolojik açıdan katıldı. Augustine ve Luther’in günahkâr insanın çaresizliği anlayışını paylaşmakla birlikte Calvin,</span> <span class="Font-Style82-1" xml:lang="tr-TR">genelfazl</span> <span class="Font-Style84-1" xml:lang="tr-TR">ile</span> <span class="Font-Style82-1" xml:lang="tr-TR">fazl</span> <span class="Font-Style84-1" xml:lang="tr-TR">kavramına, kişinin iyi bir insan olma yolundaki tüm olumlu dünyevî eylemlerinin değerlendirilmesine imkân veren, genel, di­namik bir anlam kazandırdı. Böylece kurtuluşun yalnızca Tanrı’nın bir hediyesi olduğunu öngörerek insanların elini kolunu bağlayan geleneksel Katolik kadercilik dogmasından bir çıkış yolu sağladı. Calvin’in halefi Richard Baxter bu umudu daha da geliştirdi.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Ona göre de insan, âhirette “seçilmişlerden mi, kovulmuşlar-dan” mı olacağını bilemez, ancak dünyevî performansından uhrevî akıbetinin yönünü kestirebilir. Zira Tanrı, herkese nihaî kaderine bakmaksızın bu dünyada iradesinin hayata geçirilmesini emret­mektedir. Bu yüzden herkes, seçilmişler zümresinden olacağı inan­cıyla Tanrı’nın emrettiği şekilde bir meslek tutmak zorundadır (Tillich 1968). Bu dünyada çalışarak başarılı olması, bir kişinin uhrevî kurtuluşunun ipucu olarak görülebilirdi. Zira mutlak ilim ve kudret sahibi Tanrı, muhakkak ki kovulmuşlardan birinin asla kendi Şanına hizmet etmesine izin vermeyecekti.</span></p>

      <p class="Style50 para-style-override-73" xml:lang="en-US"><span class="Font-Style84-1" xml:lang="tr-TR">Bu anlayış, Hıristiyanlara kısmî bir hürriyetle islâmî tabirle “se­beplere sarılarak”, çalışarak kaderini belirleme imkân ve umudunu verdi. Fakat burada kritik nokta, dünya/âhiret ilişkisi bakımından çalışmaya yüklenen anlam ve sonuçlarıydı. Bu püriten öğretiye uyan Hıristiyan, aslında kadersel bir seçim yaparak dönülmez bir yola girmiş, dünyevî kurtuluş yolunu seçerek, geleneksel, uhrevî kurtuluş alternatifini kaybetmiştir. Calvinist, en küçük bir hatayla tekrar günaha düştüğü takdirde artık Katolikler için olduğu gibi itiraf veya dinî iyi amellerle ilâhî</span> <span class="Font-Style82-1" xml:lang="tr-TR">fazla</span> <span class="Font-Style84-1" xml:lang="tr-TR">nailiyet şansını bulamaya­caktır. Bu derin gerilim, püritenlerde sıkı ve disiplinli çalışma, “çok çalışıp az yeme” formülüne dayalı bir riyazet psikolojisiyle çok çalı­şarak ve kazandıklarını harcamadan biriktirme âdetine yol açmıştır. Bu ethos, Weber’in saptadığı gibi zamanla kapitalizmin arkasında­ki teşebbüs ruhuna dönüşmüştür.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Şimdi doğal olarak şu soru gündeme gelmektedir: islâm ile Cal-vinci Hıristiyanlık arasındaki sebeplere sarılma konusundaki bu ortak anlayışa karşılık Batı ve islâm dünyaları tarihî olarak niçin çok farklı noktalara vardılar? Batı dünyasında maddî bir atılıma karşılık manevî bir düşüş, buna karşılık islâm dünyasının madde­ten zaafa düşmesi. Bunun en basit açıklaması, beşerî cüz’î iradele­rin kullanımı konusunda Hıristiyan ile islâm dünyasının zamanla iki uca düşmesi olacaktır. Batılı insan, püriten ruhban sayesinde Katolik Hıristiyanlığın aslî günah dogmasıyla hükümsüz kılınan cüz’î iradesine ve kaderine sahip çıkma, makûs talihini değiştirme arayışına girdi. Ancak Tanrı gerçeğinin tedricî kaybından dolayı bu arayış, zamanla çığırından çıkarak kaderine, fiziksel ve beşerî tabiat ve tarihe hâkimiyet amacına kadar vardı. Böylece araçlar haddiza­tında amaç haline gelmiş, kaçınılmaz olarak Calvin’in de sürdürdü­ğü, Hıristiyanlığın mesihçi doğasının karakteristiği, din ile dünya, dinî ile dünyevî kurtuluş arasındaki katı ayırımın etkisiyle Batılı insan sonunda olumsuz anlamda dünyanın kucağına düşmüştür.</span></p>

      <p class="Style50 para-style-override-251" xml:lang="en-US"><span class="Font-Style84-1" xml:lang="tr-TR">Batılı insan, böylece cüz’î iradesini küllî irade haline getirerek, bir anlamda Hobbes’un</span> <span class="Font-Style82-1" xml:lang="tr-TR">imitatio dei</span> <span class="Font-Style84-1" xml:lang="tr-TR">kavramıyla kasd ettiği gibi Tanrı’nın makamına geçmeye çalışarak aslında cüz’î iradesini, yani küllî iradece belirlenen nihâî değerlerin kılavuzluğunda ontik faili-yet şansını kaybetmişti. Bu, şeytan veya insan, kovulmuşların</span> <span class="Font-Style82-1" xml:lang="tr-TR">(the damned)</span> <span class="Font-Style84-1" xml:lang="tr-TR">doğal tepkisiydi. Cennetten kovulan Şeytanın Kur’ân’da geçen ifadesi bunu gösteriyordu</span><span class="char-style-override-8" xml:lang="tr-TR"><a class="footnote-link" href="#footnote-225-245" id="footnote-225-245-backlink">245</a></span> <span class="Font-Style84-1" xml:lang="tr-TR">Modernizm, dünyanın yeniden kurulmasını öngörüyordu ve bunun için Hobbes</span> <span class="Font-Style82-1" xml:lang="tr-TR">yeniden-yaratıcı</span> <span class="Font-Style84-1" xml:lang="tr-TR">olarak filozofların işini Yaratıcı’yı taklit olarak görüyordu (Miller 1999). Şeytan’ın insanlara Allah’ın yarattığını değiştirmelerini em­redeceği iddiasının tecellisini burada görmek mümkündü. Doğulu insan ise tam aksine, siyasî ve manevî üstünlüğün verdiği özgüven ve üstünlük duygusuyla zamanla tevekkülün anlamını aşırı genişle­terek cüz’î iradesini kullanamaz hale gelmiş ve böylece Batılı insan­la arasında bir tezat, uçurum oluşmuştu. Bu uçurumu en net Os­manlı tarihçisi Vâsıf Efendi’nin gözleminde görmek mümkündü</span><span class="char-style-override-8" xml:lang="tr-TR"><a class="footnote-link" href="#footnote-225-246" id="footnote-225-246-backlink">246</a></span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-245-backlink" id="footnote-225-245">245</a> <span class="Font-Style80-1" xml:lang="tr-TR">“O’nu bırakıp da sade dişilere tapıyorlar ve sade kaypak bir Şeytan’a tapı­yorlar ki Allah onu lanetledi, o da şöyle dedi: “Celâlin hakkı için kullarından bir mukadder pay alacağım ve muhakkak onları sapıtacağım, heveslere düşü­receğim ve muhakkak onlara hayvanların kulaklarını dilemelerini emredece­ğim ve şüphesiz onlara Allah’ın yarattığını değiştirmelerini emredeceğim” (Nisâ/117—119, vurgu, BG).</span></p>

        <div class="footnote">

          <p class="Basic-Paragraph-1" xml:lang="en-GB"><a class="footnote-anchor" href="#footnote-225-246-backlink" id="footnote-225-246">246</a> <span class="Font-Style80-1" xml:lang="tr-TR">Tarihçi Vâsıf Efendi, 1783—1784 yılları arasında Osmanlıları modern savaş usulleri konusunda eğiten bir Fransız’a şu tepkiyi vermişti: “Bu adamlar (Avrupalılar), bazı filozoflar tarafından teşvik olunan, yüce yaratıcının (hâşâ) umûr-ı cüz’iye üzerinde hiçbir etkisinin bulunmadığı ve savaşın kaderi bu cüz’î şeyler arasında bulunduğundan, savaşı sürdürme vasıtaları bakımında üstün olan tarafın diğerine galip geleceği şeklinde yanlış bir inanç taşır” (Ak­taran, Mardin 1996: 195).</span></p>

        </div>

      </div>

      <p class="Style15-1" xml:lang="en-US"></p>

      <p class="Style15-1" xml:lang="en-US"><span class="Font-Style84-1" xml:lang="tr-TR">Hâlbuki cüz’î ile küllî iradeleri bütünleştirebilen bir insan ancak gerçek anlamda fail olabilirdi. Bu yüzden Osmanlı-islâm aydınları­nın hedefi, halka cüz’î iradenin önemini, kullanımını hatırlatmaktı.</span></p>

      <p class="Style11-1" xml:lang="en-US"><span class="Font-Style81-1">Kader inancı Hürriyet Değeri</span></p>

      <p class="Style15-1 para-style-override-62" xml:lang="en-US"><span class="Font-Style84-1" xml:lang="tr-TR">Klasik dönemde olduğu gibi çağdaş islâm dünyasında da kader konusunun yeniden bu kadar hararetle tartışılması, ciddî bir buna­lımın göstergesidir. Batı’da olduğu gibi islâm dünyasında da yaşa­nan bunalım karşısında sorulan ortak “Dünyaya ilişkin ne yanlış gitti?”</span> <span class="Font-Style82-1" xml:lang="tr-TR">(What went wrong with the world?)</span> <span class="Font-Style84-1" xml:lang="tr-TR">sorusu, tabiatıyla köklü bir sorgulama eğilimine yol açacaktı. Mısırlı ve Osmanlı bütün Müslüman aydınların temel hedefi,</span> <span class="Font-Style82-1" xml:lang="tr-TR">tahkikî iman</span> <span class="Font-Style84-1" xml:lang="tr-TR">denen imanî bi­linçlenme yoluyla Müslüman cemaate yeniden tarihî eylem ruhu, aktivizm kazandırmaktı. Kolektif tarihî eylem, bireysel eyleyiş, bu da düşünüş tarzına ve bu da ta temelde inanış tarzınca belirlenen zihniyete dayanıyordu. inanış tarzı ise amentü olarak bilinen iman maddelerinin arkasında yatan nihaî değerleri telakki tarzını ifade ediyordu.</span> <span class="Font-Style82-1" xml:lang="tr-TR">Hüsn ü kubh</span> <span class="Font-Style84-1" xml:lang="tr-TR">başlığı altından toplanan, beşerî eyleme yön veren temel değerler, bütün ibrahimî dinlerde aynıyken değişen, bunların gerçekleştirilmesini sağlayacak yasalardır. Dolayısıyla ta­rihî deneyimin zikzaklı seyrinde inançtan kuşkuların belirdiği za­manlarda temel şer’î değerlerin yeniden keşfi, moral-kültürel bir canlanma için elzemdi.</span></p>

      <p class="Style53" xml:lang="en-US"></p>

      <p class="Style50 para-style-override-195" xml:lang="en-US"><span class="Font-Style84-1" xml:lang="tr-TR">Modern dünyada olduğu gibi geleneksel inanç tarzına meydan okuyan hızlı bir sosyo-kültürel çözülme durumunda kelamda kul­lanılan tabirle “taklidî</span> <span class="Font-Style82-1" xml:lang="tr-TR">(imitative)</span> <span class="Font-Style84-1" xml:lang="tr-TR">iman” veya “kocakarı imanı” ye­tersiz kalacak, bekayı sağlayan komünal kimliği sürdürebilmek için inanç tarzını gözden geçirme, “tahkikî</span> <span class="Font-Style82-1" xml:lang="tr-TR">(substantiative)</span> <span class="Font-Style84-1" xml:lang="tr-TR">iman” denen dinin asıllarına inerek inanma ihtiyacı ortaya çıkacaktı. Geleneksel dünyada tahkikî iman, çoğunlukla seçkinlere özgü bir “fazilet” sa­yılırken şimdi yaygın kimlik bunalımı karşısında gücü oranında herkes için “adalet” haline gelmişti. Örneğin adaletin sosyal işlevi­ne dair “dâire-i ‘adliye” formülünü zikreden Kınalı-zâde’nin ünlü eseri</span> <span class="Font-Style82-1" xml:lang="tr-TR">Ahlâk-ı Alâîyi</span> <span class="Font-Style84-1" xml:lang="tr-TR">keşfeden Kemal, oldukça takdir etmekle bir­likte eseri çok şeklî ve normatif bulduğunu belirtmekten de geri</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">durmaz (Mardin 1996: 116).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Bu tavır, modern çağda temel bir değer olarak adaletin sadece normatif-formel değil, aynı zamanda teolojik-tahkikî olarak da yeniden benimsenmesi zorunluluğunu, Yeni Osmanlılarda olduğu gibi siyasî teorilerin işlenmesinde siyasî teoloji tarafından görülen psikolojik fonksiyonun önemini gösterir. Fertlerin bu türden tahki-kî bir iman ile inandıkları değerlerin anlamlarını yeniden keşfet­meleri, modern dünyada hayatî olan Müslüman kimliğe güveni tazeleyecek, o değerleri yeniden hayata geçirmek için motivasyon sağlayacak, cemaatin tarihî yolculuğuna yeni bir anlam ve hız vere­cektir.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Kolektif tarihî eylemi esas belirleyen, kader inancına bağlı</span> <span class="Font-Style82-1" xml:lang="tr-TR">teodi-se</span> <span class="Font-Style84-1" xml:lang="tr-TR">denen ilâhî adalet anlayışıdır. Batı’da ve Doğu’da teodise mesele­si bakımından dinî</span> <span class="Font-Style82-1" xml:lang="tr-TR">kader</span> <span class="Font-Style84-1" xml:lang="tr-TR">tasavvuruyla felsefî bir değer olarak</span> <span class="Font-Style82-1" xml:lang="tr-TR">hürri­yet</span> <span class="Font-Style84-1" xml:lang="tr-TR">mefhumu birbirlerine bağlıdır. Bu noktada değerlerin, Weber’ in gösterdiği gibi meşrûiyet ve akliyete tekabül eden</span> <span class="Font-Style82-1" xml:lang="tr-TR">özsel</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">araçsal</span> <span class="Font-Style84-1" xml:lang="tr-TR">veya</span> <span class="Font-Style82-1" xml:lang="tr-TR">apriorik</span> <span class="Font-Style84-1" xml:lang="tr-TR">veya</span> <span class="Font-Style82-1" xml:lang="tr-TR">aposteriorik</span> <span class="Font-Style84-1" xml:lang="tr-TR">olarak iki türünü ayırt etmek gerekir. islâm gibi vahy edilmiş dinlerde, beşerî deneyime anlam verecek aşkın değerler hükümlerde tecessüm ederken, vahy edilmiş dinin zamanla kaybolduğu Avrupa gibi yerlerde tarihî deneyimle şekille­nir. Batılı insanın siyasî mücadeleyle karakterize modern tarihî de­neyimi, ana evrensel değer</span> <span class="Font-Style82-1" xml:lang="tr-TR">adalete</span> <span class="Font-Style84-1" xml:lang="tr-TR">başlıca alternatif olarak</span> <span class="Font-Style82-1" xml:lang="tr-TR">özgürlük</span> <span class="Font-Style84-1" xml:lang="tr-TR">kavramına vücut vermiştir. Nitekim Locke veya Rousseau gibi Hegel de bireysel özgürlüğün psikolojik ve sosyolojikten çok ahlakî ve siyasî yönleriyle ilgiliydi. Ona göre özgürlük, sosyal bir olgu, cemaatin ahlakî gelişimiyle şekillenen sosyal sistemin bir ürünü olarak anlaşılmalıydı (Sabine 1959: 654).</span></p>

      <p class="Style50 para-style-override-24" xml:lang="en-US"><span class="Font-Style84-1" xml:lang="tr-TR">Çağımızdaki</span> <span class="Font-Style82-1" xml:lang="tr-TR">begriffsgeschichte</span> <span class="Font-Style84-1" xml:lang="tr-TR">(kavram tarihi) perspektifinin de saptadığı gibi</span> <span class="Font-Style82-1" xml:lang="tr-TR">özgürlük</span> <span class="Font-Style84-1" xml:lang="tr-TR">gibi terimlerin lafızları değişmese de sosyal ontolojiye göre anlamları değişir, modern kavramlara dönüşebilir­ler. Bu bakımdan çalışma boyunca vurguladığımız gibi dünyagö-rüşleri bakımından gerçek ayırım, modern insanın vehmettiği gibi</span> <span class="Font-Style84-1" xml:lang="tr-TR">Doğu/Batı, islâm/Hıristiyan gibi</span> <span class="Font-Style82-1" xml:lang="tr-TR">dikey</span> <span class="Font-Style84-1" xml:lang="tr-TR">değil, geleneksel/modern gibi</span> <span class="Font-Style82-1" xml:lang="tr-TR">yatay</span> <span class="Font-Style84-1" xml:lang="tr-TR">ayırımlardır. Geleneksel dünyagörüşünde özgürlüğün iki boyutu vardır;</span> <span class="Font-Style82-1" xml:lang="tr-TR">ontik</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">politik.</span> <span class="Font-Style84-1" xml:lang="tr-TR">Zımnen Edmund Burke (1955: 110)’nin de dile getirdiği gibi insanlar, Allah ile yaptıkları ezelî sözleşmeyle diğer insanlar karşısında kazandıkları ontik hürriyeti, politik yaşayış sayesinde korurlar ki buna eski Yunan’da</span> <span class="Font-Style82-1" xml:lang="tr-TR">sivik öz­gürlük</span> <span class="Font-Style84-1" xml:lang="tr-TR">(Patterson 1991: 4) denir.</span></p>

      <p class="Style50 para-style-override-33" xml:lang="en-US"><span class="Font-Style84-1" xml:lang="tr-TR">Çağımızda Isaiah Berlin’in kavramsallaştırdığı gibi bu, medenî bir varlık olarak insanlardan oluşan topluluklara atfedilen</span> <span class="Font-Style82-1" xml:lang="tr-TR">pozitif özgürlüğe,</span> <span class="Font-Style84-1" xml:lang="tr-TR">kişinin hayatını kontrol edecek ve temel amaçlarını ger­çekleştirecek şekilde hareket imkânına delâlet eder. Bu bakımdan</span> <span class="Font-Style82-1" xml:lang="tr-TR">hürriyet,</span> <span class="Font-Style84-1" xml:lang="tr-TR">geleneksel, organizmik toplum görüşünün dayandığı ana değer</span> <span class="Font-Style82-1" xml:lang="tr-TR">adalet</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">eşitliğe</span> <span class="Font-Style84-1" xml:lang="tr-TR">bitişik bir kavram olarak belirir. Bu, en so­mut dünyanın aynası olan dilden, Read (1954: 165)’in dikkat çek­tiği</span> <span class="Font-Style82-1" xml:lang="tr-TR">freedom</span> <span class="Font-Style84-1" xml:lang="tr-TR">kelimesinin etimolojisinden anlaşılabilir. Kelimenin sıfatı</span> <span class="Font-Style82-1" xml:lang="tr-TR">free</span> <span class="Font-Style84-1" xml:lang="tr-TR">(hür), Eski ingilizcede</span> <span class="Font-Style82-1" xml:lang="tr-TR">sevmek</span> <span class="Font-Style84-1" xml:lang="tr-TR">anlamına gelen</span> <span class="Font-Style82-1" xml:lang="tr-TR">freon</span> <span class="Font-Style84-1" xml:lang="tr-TR">ve dolayısıyla</span> <span class="Font-Style82-1" xml:lang="tr-TR">arkadaş</span> <span class="Font-Style84-1" xml:lang="tr-TR">anlamına gelen</span> <span class="Font-Style82-1" xml:lang="tr-TR">friendden</span> <span class="Font-Style84-1" xml:lang="tr-TR">gelir. Kavramın</span> <span class="Font-Style82-1" xml:lang="tr-TR">arka­daşlık</span> <span class="Font-Style84-1" xml:lang="tr-TR">olarak telakkisi, Epicurus ve Aristo’dan ortaçağ iskoç filozo­fu John MacMurray’a kadar birçok düşünürde görülür. Bu, komü-nal yaşayışta tecessüm eden organik, eşitlikçi hürriyet fikri, Orta­çağ Hıristiyan düşüncesince de sürdürülmüştü (Patterson 1991: 19,</span></p>

      <p class="Style15-1 para-style-override-59" xml:lang="en-US"><span class="Font-Style84-1" xml:lang="tr-TR">382, 399).</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Ancak hürriyetin anlamı asırlar içinde başlıca üç safhadan geçe­rek oldukça değişti. Değişim, adalet kavramına bitişik organizmik bir anlamdan iradeye ilişkin hümanistik ve daha sonra individüalis-tik hürriyete dayalı mekanistik bir anlama doğrudur. Kilise’nin Tanrı adına bir iktidar odağı haline gelmesi, Avrupa’da organik toplum görüşünün çatlayarak zorlu bir hürriyet arayışının başlama­sına ve sonuçta hürriyetin hem</span> <span class="Font-Style82-1" xml:lang="tr-TR">ontik,</span> <span class="Font-Style84-1" xml:lang="tr-TR">hem</span> <span class="Font-Style82-1" xml:lang="tr-TR">politik</span> <span class="Font-Style84-1" xml:lang="tr-TR">anlamının kökten değişmesine yol açtı. Batılı insanın kahredici bir Tanrı tasavvurunu dayatan Kilise’ye itirazı,</span> <span class="Font-Style82-1" xml:lang="tr-TR">hümanizm</span> <span class="Font-Style84-1" xml:lang="tr-TR">olarak da adlandırılan kulluk iradesine sahip çıkma, hür irade arayışına yol açtı. Birinin Tanrı karşısında “sahiplenme” olarak iradesine yaptığı bu vurgunun za­manla iradesini başkalarına “dayatma” arayışına dönüşmesiyle</span> <span class="Font-Style82-1" xml:lang="tr-TR">ontik</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">politik hürriyetin</span> <span class="Font-Style84-1" xml:lang="tr-TR">anlamlarının tamamıyla değişmesi mukadder­di.</span> <span class="Font-Style82-1" xml:lang="tr-TR">Politik hürriyet</span> <span class="Font-Style84-1" xml:lang="tr-TR">arayışı, insanın zamanla hemcinslerine karşı bir</span> <span class="Font-Style82-1" xml:lang="tr-TR">serbestî</span> <span class="Font-Style84-1" xml:lang="tr-TR">arayışına, Kilise ve Devlet gibi iktidar aygıtlarına karşı fi­ziksel hürriyet alanının genişletilmesi ve korunması mücadelesine dönüştü. Böylece Isaiah Berlin’in ayırımıyla toplulukta temellenen</span> <span class="Font-Style82-1" xml:lang="tr-TR">pozitif hürriyet,</span> <span class="Font-Style84-1" xml:lang="tr-TR">bireyler için yasak, engel ve kayıtların yokluğunu belirten</span> <span class="Font-Style82-1" xml:lang="tr-TR">negatif hürriyete</span> <span class="Font-Style84-1" xml:lang="tr-TR">dönüştü.</span></p>

      <p class="Style50 para-style-override-24" xml:lang="en-US"><span class="Font-Style84-1" xml:lang="tr-TR">Kilise ve Devlet gibi otoritelere karşı bu negatif hürriyet arayışı, daha sonra liberalizm ve kapitalizmin ethosu haline getirildi. Fran­sız Devrimi’nin ardından Sanayi devrimiyle gücünün zirvesine çıkan burjuva sınıfının Monarşi, Kilise ve Devlet gibi geleneksel mercilere karşı kazanımlarını korumak için ferdiyetçilik felsefesini dayatması, kavramın rasyonalizasyon ihtiyacını gündeme getirmiş, böylece</span> <span class="Font-Style82-1" xml:lang="tr-TR">özgürlük/freedom</span> <span class="Font-Style84-1" xml:lang="tr-TR">liberalizmin dayandığı temel değer konu­muna yükseltilmiştir. Ancak bir ekonomik sistem olarak kapitaliz­me vücut veren bu liberalistik, negatif özgürlük anlayışı, doğal ola­rak sermayenin iktidarıyla başka bir tahakküm riski taşır. Batılı hü­manizm geleneğini sürdüren Marksist veya anarşistler bu yüzden Kilise ve Devlet kadar onları ayakta tutan ekonomik iktidar meka­nizmalarına da karşı çıkarak insanın tam özgürleşmesini savunur­lar. Marksist ve anarşist ile diğer akımların bu konudaki ihtilâfı temelde</span> <span class="Font-Style82-1" xml:lang="tr-TR">pozitif özgürlüğü</span> <span class="Font-Style84-1" xml:lang="tr-TR">sağlayacak ortamın devlet ve cemaat mer-cilerinden hangisi tarafından hazırlanacağı meselesinden kaynakla­nır. Böylece modern Batı’yı karakterize eden özgürlük mücadelesi tarihinin üçüncü ve son aşamasında,</span> <span class="Font-Style82-1" xml:lang="tr-TR">kolektivistik</span> <span class="Font-Style84-1" xml:lang="tr-TR">olana karşı</span> <span class="Font-Style82-1" xml:lang="tr-TR">indi-vidüalistik</span> <span class="Font-Style84-1" xml:lang="tr-TR">olarak tanımlanabilecek</span> <span class="Font-Style82-1" xml:lang="tr-TR">pozitif</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">negatif özgürlük</span> <span class="Font-Style84-1" xml:lang="tr-TR">anla­yışları arasında bir kutuplaşma ortaya çıkmıştır.</span></p>

      <p class="Style50 para-style-override-252" xml:lang="en-US"><span class="Font-Style84-1" xml:lang="tr-TR">Herbert Read (1954: 161—87)’in ingilizcede kullanılan</span> <span class="Font-Style82-1" xml:lang="tr-TR">liberty</span> <span class="Font-Style84-1" xml:lang="tr-TR">ve</span> <span class="Font-Style82-1" xml:lang="tr-TR">freedom</span> <span class="Font-Style84-1" xml:lang="tr-TR">kelimeleriyle yaptığı türden kavramsal bir araştırma, hürri­yet kavramının iki temel anlamını ayırt etmeye yarar (Ayrıca, Cranston 1953). ingilizce/Türkçe karşılıklarıyla</span> <span class="Font-Style82-1" xml:lang="tr-TR">liberty/hürriyet,</span> <span class="Font-Style84-1" xml:lang="tr-TR">ontik irade özgürlüğü,</span> <span class="Font-Style82-1" xml:lang="tr-TR">freedom/serbestî</span> <span class="Font-Style84-1" xml:lang="tr-TR">ise dayatılan dış, fiziksel-ya-sal kayıtlardan kurtuluş anlamında negatif özgürlüğü anlatır. Belki en açık Fichte (Moltmann 1965)’de bulunan bu ayırım, “içsel/dış­sal özgürlükler” olarak da ifade edilebilir (Tafsilat, Patterson 1991: 146—7). Buna göre</span> <span class="Font-Style82-1" xml:lang="tr-TR">hürriyet</span> <span class="Font-Style84-1" xml:lang="tr-TR">kazanılan,</span> <span class="Font-Style82-1" xml:lang="tr-TR">serbestî</span> <span class="Font-Style84-1" xml:lang="tr-TR">ise verilen bir şey olarak görülebilir. Nitekim muhafazakârlığın babası Edmund Bur-ke (1955: 39, 289)’ün kullanımı da bu şekildedir: “Bu sayede bizim serbestîmiz asil bir hürriyet olur.” Bu bakımdan örneğin, hapiste</span> <span class="Font-Style84-1" xml:lang="tr-TR">olduğu için dışsal özgürlüğünden</span> <span class="Font-Style82-1" xml:lang="tr-TR">(serbestî)</span> <span class="Font-Style84-1" xml:lang="tr-TR">mahrum biri pekâlâ içsel olarak hür olabilir.</span></p>

      <p class="Style50 para-style-override-42" xml:lang="en-US"><span class="Font-Style84-1" xml:lang="tr-TR">Fransızca</span> <span class="Font-Style82-1" xml:lang="tr-TR">(liberte)</span> <span class="Font-Style84-1" xml:lang="tr-TR">ve Almancanın</span> <span class="Font-Style82-1" xml:lang="tr-TR">(freiheit)</span> <span class="Font-Style84-1" xml:lang="tr-TR">kavramın iki anlamı­na ilişkin kelimelerden sadece birine sahip olması, kanaatimizce Read (1954: 162)’in öne sürdüğü gibi kelime sefaleti olarak yorum­lanamaz. Dil, dünyanın aynası olduğuna göre bir kavrama ilişkin kelimelerin sayısı ve anlamları, ait olduğu ülkelerin tarihî deneyi­mini yansıtır. Dikkat edilirse özgürlüğün türleri arasında iki farklı ingilizce kelimeyle yaptığımız ayırım modern dünyaya özgüdür. Fransızca</span> <span class="Font-Style82-1" xml:lang="tr-TR">liberte</span> <span class="Font-Style84-1" xml:lang="tr-TR">ve Almanca</span> <span class="Font-Style82-1" xml:lang="tr-TR">freiheit</span> <span class="Font-Style84-1" xml:lang="tr-TR">kelimelerinin, muhtemelen önce tek, ortak anlamı zamanla bu ülkelerin tarihî deneyimlerine göre ayrışmıştır.</span></p>

      <p class="Style50 para-style-override-42" xml:lang="en-US"><span class="Font-Style84-1" xml:lang="tr-TR">Bilindiği gibi Fransa tarihi, Kilise ve Devlete karşı fiziksel bir özgürlük, Alman tarihi ise iradenin tarihe yansıtılması arayışıyla karakterize olduğundan özgürlük ile ilgili tek kelimelerinin anlam­ları da bu süreçler tarafından daraltılmıştır. Bu farkı, belki de en açık Fichte ifade etmişti. O, kendi felsefî sisteminin ilk özgürlük sistemi olduğunu söyler. Ona göre Fransa, Devrim sayesinde insa­nı dış zincirlerinden kurtarırken kendi sistemi, onu haddizatında eşyanın prangasından, onların dış etkilerinden kurtararak evvel-i emirde bağımsız bir varlık olarak temsil eder (Moltmann 1965). ingilizcede kavrama ilişkin iki farklı kelimenin varlığı ise, ingilte­re’nin her iki türden bir arayışa sahne olduğunu göstermektedir.</span></p>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">Batı’da XVIII. ve XIX. asırlarda yükselen</span> <span class="Font-Style82-1" xml:lang="tr-TR">hürriyet</span> <span class="Font-Style84-1" xml:lang="tr-TR">kavramı kar­şısında artık ana</span> <span class="Font-Style82-1" xml:lang="tr-TR">adalet</span> <span class="Font-Style84-1" xml:lang="tr-TR">ideali rafa kaldırılmıştır. Örneğin Sabine (1959: 654, 923)’nın eserinin içindekiler kısmında yer alan</span> <span class="Font-Style82-1" xml:lang="tr-TR">adalet</span> <span class="Font-Style84-1" xml:lang="tr-TR">maddesine bakıldığında, bu kavramı ele alan Batılı filozofların Augustine’in ardından David Hume ile son bulduğu, bu konuda artık belli başlı bir filozofa herhangi bir atfın yapılmadığı görülür. Hume da</span> <span class="Font-Style82-1" xml:lang="tr-TR">adalet</span> <span class="Font-Style84-1" xml:lang="tr-TR">kavramını, yükselen burjuva sınıfının ekonomik ihtiyaçları doğrultusunda mülkiyet kavramı bakımından yorumla­mıştır. Diğer taraftan XIX. asrın önde gelen filozofu Hegel (1770— 1831), felsefesini,</span> <span class="Font-Style82-1" xml:lang="tr-TR">adalet</span> <span class="Font-Style84-1" xml:lang="tr-TR">yerine modern dünyagörüşünün leitmotifi haline gelen</span> <span class="Font-Style82-1" xml:lang="tr-TR">hürriyet</span> <span class="Font-Style84-1" xml:lang="tr-TR">kavramına dayandırır. Namık Kemal gibi ge-lenekselciler, hükümdar-hükümeti temelde adaleti gerçekleştirme­nin faili olarak alırken, Hegel, organik devleti özgürlüğü gerçekleş­tirmenin ajanı olarak alır. Ona göre devlette, öz-iradenin negatif özgürlüğünün yerini vatandaşlığın gerçek özgürlüğü almıştır.</span></p>

      <p class="Style11-1" xml:lang="en-US"><span class="Font-Style79-1" xml:lang="tr-TR">A. Hürriyetin Stratejik Değeri</span></p>

      <p class="Style15-1 para-style-override-64" xml:lang="en-US"><span class="Font-Style84-1" xml:lang="tr-TR">Fıkıhta</span> <span class="Font-Style82-1" xml:lang="tr-TR">hürriyet,</span> <span class="Font-Style84-1" xml:lang="tr-TR">teknik bir anlama sahiptir; “hür”, “köle olmayan” anlamına gelir. “Fıkh-ı zâhir”deki bu teknik tanımına karşılık</span> <span class="Font-Style82-1" xml:lang="tr-TR">hür­riyet,</span> <span class="Font-Style84-1" xml:lang="tr-TR">bir değer olarak “fıkh-ı bâtın” denen tasavvuf tarafından ince­likle tanımlanır. Tasavvufta</span> <span class="Font-Style82-1" xml:lang="tr-TR">hürriyet</span> <span class="Font-Style84-1" xml:lang="tr-TR">birincisi, Aristo’nun da anladı­ğı şekilde “kötü huylarını bastırarak kendine hâkim olma” ve daha temelde “kişinin başkalarına karşı hür olmasını sağlayan Allah’a has kulluk haklarını tam olarak yerine getirmesi makamı” anlamına gelir (Münâvî 2002: 273, ayrıca Rosenthal 1960). Kısaca hürriyet, birincisi nefsin, ikincisi insanların esiri olmamak anlamına gelir. Buradan anlaşılacağı gibi Kur’ân’da geçmeyen, adaletin türevi olan hürriyet, islâm’da ayrı, temel bir değer konumu taşımaz. Nitekim Eflatun da islâmınki gibi organizmik bir toplum görüşünün da­yandığı ana değer</span> <span class="Font-Style82-1" xml:lang="tr-TR">adalet</span><span class="Font-Style84-1" xml:lang="tr-TR">’de temellenen</span> <span class="Font-Style82-1" xml:lang="tr-TR">hürriyet</span><span class="Font-Style84-1" xml:lang="tr-TR">’i ayrıca zikretmez bile (Patterson 1991: 157). Geleneksel gibi islâm dünyasında da Batı’da amansız bir özgürlük mücadelesine yol açan, ne insanları doğuştan günahkâr yaratan bir Tanrı, ne de Kilise ve Devlet gibi özünde iktidar aygıtları vardı. Dolayısıyla islâm dünyasında da modern anlamda ne</span> <span class="Font-Style82-1" xml:lang="tr-TR">hürriyet,</span> <span class="Font-Style84-1" xml:lang="tr-TR">ne</span> <span class="Font-Style82-1" xml:lang="tr-TR">serbestî,</span> <span class="Font-Style84-1" xml:lang="tr-TR">ne iradî, ne de yasal öz­gürlük arayışı söz konusuydu.</span></p>

      <p class="Style50 para-style-override-42" xml:lang="en-US"><span class="Font-Style84-1" xml:lang="tr-TR">Ancak XIX. asırda modernleşme sürecinde Devlet’in zuhuru, islâm dünyasında da hürriyet mücadelesine zemin hazırladı. Os­manlı’da Tanzimat sürecinde devlet, padişahın şahsından tama­mıyla bağımsızlaşarak Batı’daki gibi bir iktidar aygıtına, Leviat-han’a dönüşmeye başladı. Yeni Osmanlılar buna karşı çok yönlü bir adalet mücadelesi başlattı. Zira modern konjonktürde gelenek­sel tarzda bir adalet mücadelesi yetersiz kalmıştı. Geleneksel dün­yada hükümdar veya bürokrat gibi zâlimleri eleştirerek adaleti sa­vunmak mümkündü. Oysa Namık Kemal’in eleştirdiği gibi, devle­tin tüzel kişilik atfedilerek bir iktidar aygıtına dönüştürülmesi, daha sinsi, görünmez bir tahakküm yolunu açmıştı. Bu yüzden Ye­ni Osmanlılar,</span> <span class="Font-Style82-1" xml:lang="tr-TR">adalet</span> <span class="Font-Style84-1" xml:lang="tr-TR">mücadelesini Batı’da olduğu gibi</span> <span class="Font-Style82-1" xml:lang="tr-TR">hürriyet</span> <span class="Font-Style84-1" xml:lang="tr-TR">mücadelesiyle destekleme gereğini duydular. O güne kadar fıkıhta</span></p>

      <p class="Normal" xml:lang="en-US"></p>

      <p class="Style50 para-style-override-83" xml:lang="en-US"><span class="Font-Style82-1" xml:lang="tr-TR">köle</span> <span class="Font-Style84-1" xml:lang="tr-TR">karşılığı yasal bir terim olarak kullanılan</span> <span class="Font-Style82-1" xml:lang="tr-TR">hür</span> <span class="Font-Style84-1" xml:lang="tr-TR">sıfatı, XIX. asırda Yeni Osmanlılar tarafından, 1868’de Londra’da çıkarılan aynı isimli gazeteyle Fransızca</span> <span class="Font-Style82-1" xml:lang="tr-TR">libertenin</span> <span class="Font-Style84-1" xml:lang="tr-TR">karşılığı olarak</span> <span class="Font-Style82-1" xml:lang="tr-TR">hürriyete</span> <span class="Font-Style84-1" xml:lang="tr-TR">dö­nüştürülerek terviç edildi.</span><span class="char-style-override-8" xml:lang="tr-TR"><a class="footnote-link" href="#footnote-225-247" id="footnote-225-247-backlink">247</a></span></p>

      <div class="footnote">

        <p class="Basic-Paragraph-1" xml:lang="en-GB"><a class="footnote-anchor" href="#footnote-225-247-backlink" id="footnote-225-247">247</a> <span class="Font-Style80-1" xml:lang="tr-TR">1561’de vefat eden Mustafa b. Şemseddîn Karahisârî (Ahterî 1310: 1/228)’ nin</span> <span class="Font-Style83" xml:lang="tr-TR">Ahterî Kebîr</span> <span class="Font-Style80-1" xml:lang="tr-TR">isimli ünlü Arapça-Türkçe sözlüğünde hür, “azatlı kimse ki</span> <span class="Font-Style83" xml:lang="tr-TR">abd</span> <span class="Font-Style80-1" xml:lang="tr-TR">(köle)nin zıddıdır” olarak tarif edilirken</span> <span class="Font-Style83" xml:lang="tr-TR">hürriyet</span> <span class="Font-Style80-1" xml:lang="tr-TR">kelimesi geçmez. 1831 tarihli bir Fransızca-Türkçe sözlük,</span> <span class="Font-Style83" xml:lang="tr-TR">hürriyet</span><span class="Font-Style80-1" xml:lang="tr-TR">’i</span> <span class="Font-Style83" xml:lang="tr-TR">liberte</span><span class="Font-Style80-1" xml:lang="tr-TR">’nin beşinci anlamı olarak verir. 1850 tarihli bir Fransızca-Türkçe sözlüğe göre ise</span> <span class="Font-Style83" xml:lang="tr-TR">hürriyet,</span> <span class="Font-Style80-1" xml:lang="tr-TR">köle olma­yan birinin hukukî konumunu tanımlamak için kullanılmaktadır. Aynı kay­nak,</span> <span class="Font-Style83" xml:lang="tr-TR">civil liberty’nin</span> <span class="Font-Style80-1" xml:lang="tr-TR">çağdaş Türkçe muadilinin</span> <span class="Font-Style83" xml:lang="tr-TR">ruhsat-ı şer’iye,</span> <span class="Font-Style80-1" xml:lang="tr-TR">yani kânuna tecavüz etmeksizin yapılacak şey olduğunu göstermektedir (Aktaran, Mardin 1996: 316). Yeni Osmanlılar Cemiyetinin kurulduğu 1865 yılında çıkan Hacı Halil isimli müellife ait</span> <span class="Font-Style83" xml:lang="tr-TR">Kitâb-ı Müntehabât-ı Lügat-i Osmaniye</span> <span class="Font-Style80-1" xml:lang="tr-TR">adlı sözlükte</span> <span class="Font-Style83" xml:lang="tr-TR">hürriyet,</span> <span class="Font-Style80-1" xml:lang="tr-TR">“serbestiyet, âzadelik” olarak tarif edilir. Yeni Osmanlılar tarafından ilk sayısı 29 Haziran 1868’de Londra’da çıkarılan</span> <span class="Font-Style83" xml:lang="tr-TR">Hürriyetin</span> <span class="Font-Style80-1" xml:lang="tr-TR">logosunun altında parantez içinde “Yeni Osmanlılar Cemiyeti” ve yanında da Latin harfleriyle “DU HURRIYETE” ve onun da altında parantez içinde (LA</span> <span class="Font-Style83" xml:lang="tr-TR">LIBERTE)</span> <span class="Font-Style80-1" xml:lang="tr-TR">ifadesi yer almaktadır.</span></p>

      </div>

      <p class="Style50 para-style-override-21" xml:lang="en-US"><span class="Font-Style84-1" xml:lang="tr-TR">islâm’ın yumuşak bir ideoloji olarak işlediği kültür savaşıyla ka-rakterize XIX. asırda Yeni Osmanlılar, geleneğin müdafaasında</span> <span class="Font-Style82-1" xml:lang="tr-TR">adalet</span> <span class="Font-Style84-1" xml:lang="tr-TR">gibi orijinal, temel değerler kadar, bunu destekleyecek</span> <span class="Font-Style82-1" xml:lang="tr-TR">hürri­yet</span> <span class="Font-Style84-1" xml:lang="tr-TR">gibi türevsel, stratejik değerler de kullanmışlardır. Zira onlar</span> <span class="Font-Style82-1" xml:lang="tr-TR">hak</span> <span class="Font-Style84-1" xml:lang="tr-TR">mücadelesini, hem iç ve dış kamuoyunda çok-cepheli olarak yürütüyorlardı. O zaman Batı dünyası için</span> <span class="Font-Style82-1" xml:lang="tr-TR">adalet,</span> <span class="Font-Style84-1" xml:lang="tr-TR">neredeyse teda­vülden kalkmış bir değerdi. Hâlbuki hürriyet, bu dünyaya çok daha aşina bir kavramdı. Yeni Osmanlılar, böylece adalet uğruna eleştir­dikleri Osmanlı hükümeti üzerinde uluslararası kamuoyunun bas­kısını sağlamaya çalışıyorlardı. Hürriyet mücadelesinin doğrudan siyasî hedefi, vatandaşların modern devletin totalitarizminden ko­runması, dolaylı kültürel hedefi ise, doğrudan bireylerin iradelerine hitap ederek adalet uğrunda aktivizme sevkti.</span></p>

      <p class="Style53" xml:lang="en-US"></p>

      <p class="Style50 para-style-override-79" xml:lang="en-US"><span class="Font-Style84-1" xml:lang="tr-TR">Ancak bu kültürel hedef daha zorluydu. Zira Tanzimat ile gelen devlet-kaynaklı baskı, halkın yeni tanıştığı bir olgu olduğu için buna karşı Yeni Osmanlılar tarafından terviç edilen</span> <span class="Font-Style82-1" xml:lang="tr-TR">hürriyet</span> <span class="Font-Style84-1" xml:lang="tr-TR">de ya­bancı bir kavramdı. Bu, âdil hükümdara itaatin mutlak bir norm sayıldığı geleneksel Osmanlı siyasî kültürüne “sivil itaatsizlik” ka­dar yabancı bir kavramdı. Geleneksel dünyada padişahın temsil</span> <span class="Font-Style84-1" xml:lang="tr-TR">ettiği devlet, halkın adalet talebinin yöneldiği mercii iken, şimdi gayr-i şahsîleşmiş devlet bizzat hürriyet mücadelesinin hedefi hali­ne gelmişti. Türkiye’de Cumhuriyet dönemi okul kitaplarında özellikle bir “vatan ve hürriyet şairi, kahramanı” olarak popülerleş-tirilen Namık Kemal’de</span> <span class="Font-Style82-1" xml:lang="tr-TR">hürriyet,</span> <span class="Font-Style84-1" xml:lang="tr-TR">felsefi içeriği üzerinde pek düşü-nülmeksizin daha çok bir retorik konusu olarak alınagelmiştir. As­lında o bizzat, kavramın retoriksel ve ideolojik-stratejik amaçlı kul­lanımını, eski birçok sözlüğün ilgili maddesinde zikredilen ünlü bir beytinde dile getirir: “Ne efsunkâr imişsin âh ey didâr-ı hürriyet / Esir-i aşkın olduk gerçi kurtulduk esâretten.” Şerif Mardin (1996: 316)’in de belirttiği gibi, onun, geleneksel Osmanlı değerlerine zıt­lığından dolayı hürriyet fikrini tervicinin imparatorluğun modern­leşmesine katkısının önemi pek anlaşılmamıştır.</span></p>

    </div>

  </div>

</body>

</html>