<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="author" content="Yasar Mutlu"/>
    <meta name="date" content="2009-02-21T22:33:22+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 title="3. Mezbaha  , 359  " class="calibre2" id="calibre_pb_4">3. Mezbaha </h2>
<h3 class="sigilNotInTOC">359 </h3>

<p class="calibre1">er, gözyaşları içlerinde kurumuş kalmıştı. Ben de ağlayamıyor-dum. Olaydan sonra gözüm hiçbir şeyi görmüyordu, çünkü gözlerimin önünde hep annemle babamın vuruldukları andaki halleri, annemin "Yaşasın bu köyün belediye başkanı olan kocam," deyişi vardı. Kafamda sürekli yinelenen bir çığlık gibiydi. Çünkü annem Cumhuriyetçi değildi ve o yüzden de "Viva la Republica demedi, yalnızca ayaklarının dibinde yüzüstü serilip kalmış babam için Viva dedi." </p>
<p class="calibre1">"Ama söylediğini bağırarak söylemişti, çığlık atar gibi, sonra ateş ettiler, o da yere düştü, ben fırlayıp ona koşmak istedim, ama hepimiz bağlıydık. Ateş </p>
<p class="calibre1">edenler quardia civillerdi. Adamlar bizi oradan alıp tepeye götürürken quardia civiller hâlâ tüfeklerine yaslanmış duvarın önündeki cesetleri öylece bırakmış, yeni kurbanlarını bekliyorlardı, upuzun bir kuyruk oluşturuyorduk, tepeyi tırmandık, köyün sokaklarından geçip alana vardık, alana geldiğimizde, belediye binasının karşısındaki berber dükkanının önünde durdurdular bizi." </p>
<p class="calibre1">"Sonra bizi getiren iki adam şöyle bir baktı, bir tanesi, "Şu belediye başkanının kızı, ondan başlayın," dedi." </p>
<p class="calibre1">"Sonra bileklerimdeki ipleri kestiler, bir tanesi ötekilere, "Kuyruğu bağlayın," </p>
<p class="calibre1">diyordu, o ikisi kollarımdan tutup berber dükkanına götürdüler beni, sonra kaldırıp berber koltuğuna oturttular." </p>
<p class="calibre1">"Berber dükkanının aynasında kendi yüzümü, beni tutanların yüzlerini ve üzerime eğilmiş üç adamın yüzünü görüyordum, hiçbirinin yüzünü tanımıyordum, ama aynada kendi yüzümü ve onların yüzlerini görüyordum, ama onlar bir tek beni görüyorlardı. Bana dişçi koltuğundaymışım ve bir yığın dişçi varmış, hepsi de deliymiş gibi geldi. Kendi yüzümü zor tanıyordum, çektiğim acı yüzümü değiştirmişti, ama iyice baktım ve ben olduğundan emin oldum. Üzüntüm o kadar büyüktü ki, onun dışında ne korku, ne de başka bir duygu taşıyordum." </p>
<p class="calibre1">"O zamanlar saçlarımı iki örgü yapardım, aynada kendimi ve onları seyrederken biri saç örgülerimden birini tutup öyle bir çekti ki, üzüntümün arasında bile birden acısını hissettim, sonra usturayla dibinden kesti.  Kendimi tek örgü ve öteki örgünün </p>
<p class="calibre1">360 </p>
<p class="calibre1">(fanlar Ç </p>
<p class="calibre1">yerinde bir çizgiyle görüyordum şimdi. Sonra öteki örgüyü de kesti, ama çekmeden, ustura kulağımı biraz kesti, akan kanı gördüm. Elini koy bak, yaranın izini hissediyor musun?" "Evet. Ama bunlardan söz etmesek daha iyi değil mi?" </p>
<p class="calibre1">"Bu bir şey değil.  Kötü olanları anlatmayacağım. Adam iki örgümü de dibinden usturayla kesmişti, diğerleri gülüyorlardı, ama ben kulağımdaki yarayı bile hissetmiyordum, sonra önüme geçip iki kişi beni tutarken örgülerimle yüzüme vurdu, "İşte Kızıl rahibeleri böyle yaparız biz," dedi. "Bu sana proleter kardeşlerinle birleşmeyi gösterir. Kızıl İsa'nın gelini!" </p>
<p class="calibre1">"Bunları söyledikten sonra üst üste birkaç kez örgüleri suratımda şaklattı, sonra da ağzıma tıkıp ensemde sımsıkı bağladı, beni tutan iki kişi kahkahalarla gülüyorlardı." </p>
<p class="calibre1">"Olayı gören herkes güldü, ben aynadan onların gülüşünü görünce ağlamaya başladım, çünkü o ana kadar olanlar beni dondurmuştu, ağlayamamıştım." </p>
<p class="calibre1">"Sonra ağzıma örgüleri tıkan adam usturayı başımın her yanında gezdirdi; önce alnımdan başlayıp enseme kadar, sonra tepede, kulaklarımın üzerinde, bütün bu süre boyunca kendimi aynada görebileceğim biçimde tutuyorlardı, gördüklerime inanamıyordum, durmadan ağlıyor, ama ağzımda örgülerim, başım usturanın altında çıplak, gözlerimi yüzümün korkunç görüntüsünden ayıramiyordum." </p>
<p class="calibre1">"Usturalı adam işini bitirince berberin rafından tentürdiyot şişesini aldı -</p>
<p class="calibre1">berberi de öldürmüşlerdi, çünkü o sendikalıydı, cesedi dükkanın önünde duruyordu, beni içeriye götürürken üzerinden geçirmişlerdi- şişenin içindeki cam çubuğu kulağımdaki kesiğe dokundurdu, üzüntüm ve dehşetimin arasından keskin bir acı duydum. Sonra önümde durup tentürdiyotla alnıma UHP1 yazdı, harfleri ağır ağır, dikkatle yazıyordu, bir ressam gibi, bütün bunları aynadan görüyordum, ama artık ağlayamıyor-dum, çünkü yüreğim donmuştu, annemle babama olanlar yüzünden; o anda bana olanlar hiçbir şey değildi, ben de bunu </p>
<p class="calibre1">1 Proleter Yoldaşlar Birliği </p>
<p class="calibre1">361 </p>
<p class="calibre1">biliyordum." </p>
<p class="calibre1">"Harfleri yazma işi bitince geriye çekilip yaptığı işe baktı, sonra tentürdiyot şişesini bırakıp usturayı aldı ve 'Sıradaki" diye bağırdı; beni kollarımdan sıkıca tutup dükkândan dışarı sürüklediler, eşikte sırtüstü yatan, bozarmış yüzü havaya dönük berbere çarpıp tökezledim, neredeyse en iyi arkadaşım Concepcion Garia'y'a çarpışıyorduk, iki kişi onu içeri götürüyordu, önce beni tanıyamadı, tanıyınca çığlık atmaya başladı, beni alanda iteledikleri süre boyunca onun çığlıklarını duyuyordum, alandan belediye binasına götürdüler, merdivenleri çıkarıp babamın bürosuna soktular, kanepenin üzerine yatırdılar. İşte kötü şeyleri orada yaptılar." </p>
<p class="calibre1">"Tavşanım benim," dedi Robert Jordan ve acıtmadan sıkabileceği kadar sıktı. Ama bir erkeğin olabileceği kadar nefretle doluydu. "Daha fazla anlatma artık. </p>
<p class="calibre1">Anlatma, çünkü nefretimi kaldıramayacağım." </p>
<p class="calibre1">Maria kollarında buz gibi, kaskatıydı. "Hayır," dedi. "Bir daha hiç anlatmayacağım. Ama kötü insanlar onlar, seninle birlikte bazılarını öldürmek isterdim. Bunu sana yalnızca gururun için anlattım, karın olacaksam anlaman için." </p>
<p class="calibre1">"Anlattığına sevindim. Çünkü yarın şansımız açık olursa bol bol öldüreceğiz." </p>
<p class="calibre1">"Ama onlar mı öldüreceklerimiz? Kötü şeyleri yapanlar onlardı." </p>
<p class="calibre1">"Çarpışanlar onlar değil," dedi sıkıntıyla. Birkaç tanesini öldürmeyi çok isterdim." </p>
<p class="calibre1">"Ben daha önce öldürdüm. Yine de öldüreceğiz. Trenlerde öldürdük onları." </p>
<p class="calibre1">"Seninle bir tren baskınına gitmek isterdim. Pilar'ın beni bulduğu baskında hafif deli gibiydim. Nasıl olduğumu sana anlattı mı?" </p>
<p class="calibre1">"Evet. Ondan söz etme." </p>
<p class="calibre1">"Kafamın içi uyuşmuştu, ölüydü, tek yapabildiğim şey ağlamaktı. Ama sana söylemem gereken bir şey daha var. Bunu mut-362 </p>
<p class="calibre1">fanlar ^iimin \5^çin </p>
<p class="calibre1">ç   Sw </p>
<p class="calibre1">laka söylemeliyim. Belki söyleyince benimle evlenmezsin. Ama Roberto, eğer benimle evlenmek istemezsen, o zaman hep birlikte olsak olmaz mı?" </p>
<p class="calibre1">"Seninle evleneceğim." </p>
<p class="calibre1">"Hayır. Bunu unutmuştum. Belki evlenmemelisin. Sana hiç çocuk doğuramayabilirim, çünkü Pilar dedi ki eğer doğura-bilseymişim bana olanlardan sonra doğururmuşum zaten. Sana bunu söylemeliyim. Nasıl oldu da unuttum, bilmiyorum." </p>
<p class="calibre1">"Hiç önemi yok tavşanım. Bir kere, doğru olmayabilir. Bunu ancak bir doktor bilebilir. Ayrıca dünya bu haldeyken dünyaya bir çocuk getirmek istemem. Üstelik benim verebileceğim bütün sevgiyi sen alıyorsun." </p>
<p class="calibre1">"Sana bir oğlan, bir kız doğurmak isterdim. Eğer biz faşistlere karşı savaşanların çocukları olmazsa dünya nasıl düzelir?" </p>
<p class="calibre1">"Seni seviyorum. Duydun mu? Artık uyumalıyız tavşanım. Gün ışımadan çok önce uyanmalıyım, bu ay şafak erken söküyor." </p>
<p class="calibre1">"Öyleyse son söylediğim önemli değil mi? Yine de evlenebilir miyiz?" </p>
<p class="calibre1">"Şimdi evliyiz. Seninle şimdi evleniyorum. Karımsın artık. Ama uyu artık tavşanım, çok az zamanımız kaldı." </p>
<p class="calibre1">"Gerçekten evlenecek miyiz? Yalnızca sözde değil mi?" </p>
<p class="calibre1">"Gerçekten." </p>
<p class="calibre1">"Öyleyse uyuyabilirim, uyanırsam da bunu düşünürüm." </p>
<p class="calibre1">"Ben de." </p>
<p class="calibre1">"İyi geceler, kocacığım." </p>
<p class="calibre1">"İyi geceler. İyi geceler, karıcığım." </p>
<p class="calibre1"/>
<p class="calibre1">Robert Jordan Maria'nın düzenli soluk alıp verişinden uyuduğunu anladı, kendisi uyanıktı, Maria'yı uyandırmamak için kıpırtısız yatıyordu. Ona anlatmadığı şeyleri düşünerek nefret içinde yatıyordu, sabaha eylem olduğu için seviniyordu. </p>
<p class="calibre1">Ama olayı kişiselleştirmemeliyim, diye düşündü. </p>
<p class="calibre1">Ama   nasıl   tutabilirim   kendimi?   Biliyorum,   biz   de   onlara 363 </p>
<p class="calibre1">korkunç şeyler yaptık. Ama cehaletten, bilmemezlikten. Oysa onlar bilerek isteyerek yaptılar. Bunlar İspanyol şövalyeliğinin son tohumlarıydı, Ne biçim bir ulus oldular! Cortoz'den, Pizarro'dan, Menendez de Avila'dan tut, Enrique Lister ve Pablo'ya kadar bir alay orospu çocuğu. Bir yandan da ne olağanüstü ulus. Dünyada onlardan daha iyi ve kötü insan yoktur. Daha iyi yüreklisi ve daha acımasızı yoktur. Kim anlıyor peki bunları? Ben değil, çünkü anlasaydım her şeyi bağışlardım. Anlamak bağışlamak demektir. Doğru değil bu. Bağışlamak abartılmış </p>
<p class="calibre1">bir kavram. Bağışlamak bir Hıristiyan kavramı, İspanya ise hiçbir zaman Hıristiyan bir ülke olmadı. Kilisenin kendi bünyesinde İspanya'nın hep kendine özgü putsal bir tapınması olmuştur. Virgen...1 Sanırım bu yüzden düşmanlarının Meryemlerini yok etmek zorunda kaldılar. Kuşkusuz İspanyol yobazları bu konuda halktan çok daha tutkuluydu. Halk Kiliseden uzaklaşmıştı. Çünkü Kilise devletin bir parçasıydı, devlet de her zaman yoz olmuştu. Reform hareketinin hiç ulaşmadığı tek ülke İspanya'ydı. Ama şimdi, Engizisyonun bedelini ödüyorlar. </p>
<p class="calibre1">Her neyse, düşünülecek bir şeydi işte bu da. İşiyle ilgili kuruntulardan uzaklaşmak için bir yol. Oynamaktan iyiydi. Tanrım, bu gece ne kadar çok oynamıştı. Pilar da gün boyu oynamıştı. Elbette. Ya ertesi gün ölürlerse? </p>
<p class="calibre1">Köprüyü gereği gibi havaya uçurduktan sonra ne önemi vardı ki? Yarın tek yapacakları şey buydu. </p>
<p class="calibre1">Hiç önemi yoktu. İnsan bu tür şeyleri sonsuza kadar yapamazdı ya. Ama sonsuza kadar yaşayamazdı da. Belki bütün hayatım üç günlüktü benim, diye düşündü. Eğer gerçekten öyleyse, keşke son geceyi başka türlü geçirseydik. Ama son geceler hep böyledir. Hiçbir şeyin sonuncusu işe yaramaz. Olur mu, son sözler bana iyidir. </p>
<p class="calibre1">"Viva, bu köyün belediye başkanı olan kocam," iyiydi. </p>
<p class="calibre1">İyi olduğunu biliyordu, çünkü kendi kendine söylediğinde ürperiyordu. Uzanıp Maria'yı uyandırmadan öptü. İngilizce fısıldadı, "Seninle evlenmek istiyorum tavşanım. Ailenle gurur duyuyorum." </p>
</body>
</html>
