<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>
  <h1><em>Yazarlar</em></h1>

  <p class="center">Oliver Goldsmith (1728-1774)</p>

  <p>Bugün okuduğumuzda, bu İrlandalı yazarın 18. yüzyılın ikinci yarısında İngiltere ve Avrupa uygarlığını biçimlendiren güçleri keskin bir bakışla kavradığını görürüz. Britanya İmparatorluğu’nun temelini atan denizaşırı askeri girişimlerin övünülecek bir yanı olmadığı kanısındaydı. Bu yaklaşımının izleri, bu seçkiye aldığım “Harp Malulü” (1770) adlı öyküde de görülür. Ünlü romanı <em>Wakefield Papazı</em> 1766’da yayımlanmıştı.</p>

  <p class="center">Washington Irving (1783-1859)</p>

  <p>Amerikan edebiyatının öncülerinden. En ünlü yapıtı <em>Bay Geoffrey Crayon’ın Not Defteri</em>’nde yer alan “Uykulu Kuytu Menkıbesi” ve “Rip Van Winkle” gibi öyküleriyle Amerikan gotik edebiyatının ilk örneklerinden bazılarını verdi. 1824’te yayımlanmış olan <em>Bir Gezginden Masallar</em> adlı kitabında yer alan ve elinizdeki seçkide sunduğum “Alman Öğrencinin Başından Geçen” adlı kısa öyküsü de Amerikan gotiğinin güzel bir örneği.</p>

  <p class="center">Nathaniel Hawthorne (1804-1864)</p>

  <p>Alegorik ve simgesel öykülerde ustalaşmış ABD’li romancı ve öykü yazarı. Bu kitaba aldığım “Rahibin Siyah Peçesi” adlı kısa öyküsü, 1837’de kendi adıyla yayımlanan ilk yapıtı <em>Bilinen Öyküler</em>’den. Püriten topluluğun ahlak anlayışı yüzünden ayrı kalan ve ancak mezarda birleşen iki sevgilinin öyküsünü anlattığı, en tanınmış yapıtı <em>Kızıl Damga</em>’nın (1850) “kasvetli” havası, “Papazın Siyah Peçesi”nde de görülür.</p>

  <p class="center">Edgar Allan Poe (1809-1849)</p>

  <p>ABD’li şair, öykü yazarı, eleştirmen. Gizem ve korku edebiyatının gelişiminde büyük etkisi oldu. Modern polisiye türünün ilk örneklerinden “Morgue Sokağı Cinayeti” adlı uzun öykü ve Amerikan şiirinin başyapıtlarından “Kuzgun” en ünlü yapıtları. Elinizdeki güldestede yer alan “Gammaz Yürek” öyküsü (1843), pek çoklarınca bir gotik edebiyat klasiği sayılır. Poe’nun Avrupa’da tanınmasında Baudelaire ve Mallarmé’nin rolü büyük.</p>

  <p class="center">Herman Melville (1819-1891)</p>

  <p>ABD’li romancı, öykücü ve şair. <em>Moby Dick</em> (1851) adlı romanında, bir balinanın peşine düşen ve sonunda onun tarafından öldürülen Kaptan Ahab’ın öyküsünü anlatırken, daha derin bir düzeyde, insan ruhunun yenilgi ve yengilerini, yaratıcı ve öldürücü dürtülerin iç içeliğini olağanüstü bir anlatımla irdeledi. “Daniel Orme” öyküsü, kimi eleştirmenlerce, kendisi de bir denizci olan Melville’in simgesel oto-portresi olarak yorumlanır.</p>

  <p class="center">Mark Twain (1835-1910)</p>

  <p>Çocukluk ve gençlik serüvenlerini konu aldığı <em>Tom Sawyer’ın Maceraları</em> ve <em>Huckleberry Finn’in Maceraları</em>’nın yazarı. Roman ve öykülerindeki zekilik ve yergi ustalığıyla büyük üne erişti. Yaygınlıkla bir çocuk ve gençlik edebiyatı yazarı olarak görülmesine karşın, pek çoklarınca “çağının en büyük Amerikalı mizahçısı” diye nitelenmekle kalmadı, William Faulkner tarafından da “Amerikan edebiyatının babası” olarak tanımlandı.</p>

  <p class="center">Thomas Hardy (1840-1928)</p>

  <p>İngiltere’nin güneybatısındaki düşsel “Wessex” bölgesinde geçen romanlarıyla tanınan yazar ve şair. Dilimize genellikle <em>Tess</em> diye çevrilen <em>Tess of the d’Ubervilles</em> (1891) ve <em>Asi Kalpler</em> adıyla çevrilen <em>Jude the Obscure</em> (1895), birçoklarınca en iyi romanları sayılır. Bu seçkiye aldığım “Kilise Çalgıcılarının Aymazlığı” ise, Hardy’nin belki de ilk kez özgün sesini yakaladığı <em>Under the Greenwood Tree</em> [Defne Ağacının Altında] (1872) adlı kısa romanından, başlı başına öykü tadında bir bölüm.</p>

  <p class="center">Ambrose Bierce (1842-1914)</p>

  <p>Gazeteci, yergi ve mizah yazarı. Ölüm ve korku izleklerine dayanan acı-alaycı öyküleriyle, Amerikan edebiyatının belki de en özgün yazarlarından biri. Amatör şairlerden din görevlilerine, soysuz siyasetçilerden vurgunculara, ikiyüzlülere yağdırdığı eleştiri okları, 1906’da yayımlanan ve alaycı tanımlardan oluşan <em>Şeytanın Sözlüğü</em>’nde olanca inceliğiyle yer buldu.</p>

  <p class="center">Lafcadio Hearn (1850-1904)</p>

  <p>Yunanistan’ın İon Adaları’ndan Levkas’ta doğdu, Dublin’de büyüdü, İngiltere ve Fransa’da öğrenim gördü, ABD’ye göç etti, 1890’da Japonya’ya yerleşti, Koizumi Yakumo adıyla Japon yurttaşı oldu. Japon kültürü ve edebiyatının Batı’da tanınmasına büyük katkıda bulundu. 1904’te yayımlanan <em>Kvaidan: Tuhaf Şeylere Dair Öyküler</em>’de, Japon söylenceleri ve hayalet öykülerinden esinlendiği doğaüstü öykülerini ve <em>haiku</em> çevirilerini topladı. Elinizdeki kitaptaki “Kedi Resimleri Yapan Çocuk” da, Hearn’ün, Hasegava Takeciro’nun <em>Japon Peri Masalları</em> derlemesindeki bir öyküsünden özgürce yaptığı bir çeviri.</p>

  <p class="center">Kate Chopin (1851-1904)</p>

  <p>New Orleans kültürünü işlediği yapıtlarıyla tanınan ABD’li roman ve öykü yazarı. Kadın özgürlüğü konusunda sonraki feminist edebiyatçılara öncülük etti. <em>Uyanış</em> (1899) adlı romanı, cinsel konulardaki açıksözlülüğü yüzünden büyük tepki gördü. Öykülerinde, yöresel özelliklerden, daha çok kadın-erkek ilişkilerini açığa çıkarmak için yararlandı.</p>

  <p class="center">Oscar Wilde (1854-1900)</p>

  <p>İrlandalı oyun yazarı, romancı, öykücü ve şair. 1890’ların başında Londra’nın en popüler oyun yazarlarından biriydi. Tek romanı <em>Dorian Gray’in Portresi</em>’nde (1891), gotik romanın doğaüstü öğeleriyle Fransız dekadan edebiyatının “büyük günahlarını” birleştiriyordu. Ölümünden sonra yayımlanan <em>De Profundis</em> (1905), Alfred Douglas’la eşcinsel ilişkisi sonucunda atıldığı hapishaneden yazılmış, ruhsal yolculuğunu dile getiren bir mektup niteliğindedir. Bu kitapta yer verdiğim ve alegorik bir aşk, özveri ve bencillik öyküsü olan “Bülbül ile Gül” ise, <em>Mutlu Prens ve Başka Masallar</em>’dan (1888) alınmıştır.</p>

  <p class="center">O. Henry (1862-1910)</p>

  <p>Kısa öykü sanatının en büyük ustalarından. Döneminde, “Amerikan edebiyatının Maupassant’ı” olarak tanımlandı. Zekâ ürünü öykülerinde sözcük oyunları, canlı karakterler ve beklenmedik sonlar ağır basar. Yirminci yüzyıl başlarının New York kentinde geçen birçok kısa öyküsünde kâtipler, tezgâhtarlar, polis memurları, kadın garsonlar gibi sıradan insanları anlatır.</p>

  <p class="center">Saki [H. H. Munro] (1870-1916)</p>

  <p>Edward dönemindeki toplum yaşamını kıvrak bir zekâ ve olağanüstü bir yaratıcılıkla betimlediği öyküleriyle ünlü İskoç yazar. “Saki” takma adını, Ömer Hayyam’ın rubailerinde geçen “sâki”den aldığı ileri sürülür. I. Dünya Savaşı’nda siperde bir Alman keskin nişancı tarafından vurulmadan hemen önce yanındaki arkadaşına, “Söndür şu lanet sigarayı!” dediği söylenir. Bu seçkideki “Açık Pencere” adlı öyküsü pek çok antolojide yer almıştır.</p>

  <p class="center">Stephen Crane (1871-1900)</p>

  <p>ABD’li romancı, öykü yazarı, şair ve gazeteci. <em>Sokak Kızı Maggie</em> (1893) ve <em>Cesaret Madalyası</em> (1895) gibi romanları ve kısa öyküleriyle tanınır. Vahşi savaş ortamında gerçeği arayan genç bir askeri anlattığı <em>Cesaret Madalyası</em>’nda, İç Savaş’ı ilk kez romantik olmayan bir tutumla ele aldı ve dönemin savaş romanı geleneğini değiştirdi. Elinizdeki seçkide yer verdiğim “Yüzü Dönük” öyküsü de Crane’in bu yaklaşımının güzel bir örneği.</p>

  <p class="center">G. K. Chesterton (1874-1936)</p>

  <p>İngiliz eleştirmen, şair, denemeci, romancı ve öykücü. Alegorik romanı <em>Bay Perşembe</em> (1908) çok tutuldu. Dedektif papaz Brown’ı konu alan dizi romanları ise, romanla toplumsal eleştiriyi ustaca kaynaştırdığı yapıtlardır. Borges’in, “Belki de hiçbir yazar bana onun yaşattığı kadar mutlu saatler yaşatmamıştır,” dediği Chesterton’ın bu kitapta yer verdiğim “Mahşerin Üç Atlısı” adlı öyküsü, ölümünden bir yıl sonra yayımlanan ve son öykülerini içeren <em>Bay Pond’un Tezatları</em> adlı yapıtından.</p>

  <p class="center">Jack London (1876-1916)</p>

  <p>ABD’li romancı, öykü yazarı, gazeteci, toplumsal eylemci. İki büyük romanından <em>Martin Eden</em>’da (1909) kendi yaşamöyküsünden yola çıkarken, gelecekle ilgili ürkütücü fantezisi <em>Demir Ökçe</em>’yle (1907) distopya edebiyatının ilk örneklerinden birini verdi. Pek çok öyküsünde altın arayıcıların serüvenlerini ve yabanın çekiciliğini anlattı. ABD’nin uluslararası üne erişen ve yapıtlarından büyük gelir elde eden ilk yazarlarındadır. Bu seçkide sunduğum “Savaş” adlı kısa öyküsü, <em>The Night-Born</em> (1913) adlı kitabından.</p>

  <p class="center">Sherwood Anderson (1876-1941)</p>

  <p>İki Dünya Savaşı arasında Amerikan edebiyatını, özellikle kısa öykü tekniğini derinden etkiledi. Adını duyurduğu <em>Winesburg, Ohio</em> (1919) en iyi yapıtlarından biri sayılır. 1932’de yayımlanan <em>Beyond Desire</em>’da, Güney’deki dokuma işçilerinin mücadelesini anlattı. Gündelik konuşma diline dayanan düzyazı üslubuyla Hemingway gibi yazarlar üstünde etkili oldu. Elinizdeki seçkideki “Yumurta” adlı öykü, Anderson’ın en başarılı yapıtlarından biri olarak kabul edilen <em>The Triumph of the Egg</em>’den (1921).</p>

  <p class="center">James Joyce (1882-1941)</p>

  <p>İrlandalı romancı, öykü yazarı, şair ve eleştirmen. İlk romanı <em>Sanatçının Bir Genç Adam Olarak Portresi</em> (1916), sonraki romanlarında geliştireceği anlatım tekniklerinin izlerini taşıyordu. <em>Ulysses</em> (1922) ve dilimize <em>Finnegan’ın Vahı</em> adıyla çevrilen <em>Finnegans Wake</em> (1939) gibi yapıtlarındaki deneysel dil kullanımı ve yepyeni anlatım teknikleriyle geleneksel roman anlayışını altüst etti. 1914’te yayımlanan <em>Dublinliler</em>’de ise İrlanda’yla ilgili öyküleri yer alıyordu. Buradaki “Araby” adlı kısa öykü de bu kitaptan.</p>

  <p class="center">Virginia Woolf (1882-1941)</p>

  <p>İngiliz yazar ve eleştirmen. 20. yüzyılın en etkili yenilikçilerinden. Mrs. <em>Dalloway</em> (1925), <em>Deniz Feneri</em> (1927), <em>Orlando</em> (1928) ve <em>Kendine Ait Bir Oda</em> (1929) hem okurlarını, hem de edebiyat çevrelerini derinden etkiledi. 1931’de yayımlanan <em>Dalgalar</em> adlı romanında bilinç akışı tekniği üstünde yoğunlaştı. Aynı zamanda döneminin en önemli eleştirmenlerindendi. Ruhsal bir bunalım sonucu canına kıydı. Bu seçkimizdeki “Perili Ev” öyküsü, ölümünden sonra, 1944’te yayımlanan <em>Perili Ev ve Başka Kısa Öyküler</em> adlı kitaptan.</p>

  <p class="center">Katherine Mansfield (1888-1923)</p>

  <p>Yeni Zelanda doğumlu İngiliz öykü yazarı. Psikolojik çatışmalar üzerinde odaklanan, incelikle işlenmiş öykülerinin örtülü anlamı ve gözlem derinliği Çehov’un etkisini yansıtır. Kısa öykünün bir edebiyat türü olarak gelişmesine önemli katkılarda bulundu. 1920’de yayımlanan <em>Bliss</em> (Mutluluk) adlı kitabı, Mansfield’in tipik öykülerini içerir. Bu seçkiye aldığım “Bayan Brill” adlı öyküsünün de yer aldığı <em>Garden Parti</em> (1922) ile ustalığının doruğuna erişmiştir.</p>
</body>
</html>