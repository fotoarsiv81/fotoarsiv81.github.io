<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Koltuk</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İyi, iyi. Selam, Tree. Ne tarafa gideceğimizi biliyor musun acaba?” Erik alındaki teri sildi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree hayranlıkla kelebekleri seyrediyordu. “Kelebekleri takip etsek?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hangisini edeceğiz, uyanık?” Erik küfrü bastı ve kafasını kaldırdığında tüm kelebeklerin aynı yöne gittiğini, ağaçların arasında bir kelebek hunisinin meydana geldiğini gördü. Döndüler ve ağaçlar arasından fır dönen kasırga misali ilerlemeye başladılar.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom aracı çekerek transa girmiş gibi yürüyordu. Ağaçlık açılarak, tek sıra yürümeleri halinde aracın geçebileceği genişlikte, ince bir patikayı ortaya çıkardı. Ağaçların tepeleri birleşerek, yapraklar arasından göğün zor bela görülebildiği bir tünel oluşturdu. Kelebek hunisinin dar ucu hep önlerindeydi; köşeleri dönüyor, orman içinde kıvrıla büküle ilerliyordu. Yukarıdaki yamaçtan orman ufak bir ağaçlık gibi görünmüştü ama patika yön hislerini hepten kaybettirecek denli uzun ve kıvrımlıydı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bize yol mu gösteriyorlar yoksa bizden mi kaçıyorlar?” dedi Erik.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Çok güzeller,” dedi Tree.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Sondaki kelebekler, uçuşan tüyler misali ormana dağılarak gözden kayboldu. Yüksek ağaçların çevreleyen yamaçların görülmesini engellediği ufak bir açıklığa getirilmişlerdi. Altı patika vardı ve Thom hangisinden geldiklerini hatırlayamadığını fark etti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik bir daha küfretti. “Alo? Hey? Biraz daha götürseydiniz? Hay anasını!” Saçlarını çekiştirdi, geri döndü ve ağaçlardan birini tekmelemeye başladı. “Hu-hu! Bulut-kent! Biz… Şeyinizi getirdik, alo? Ödeme teslimatta. Gelip alın!”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Orman bütün sesleri yutuyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik, Thom’a baktı. “Cidden, neden buraya bırakıp gitmiyoruz? Belki bulut-kent yoktur bile. Konuşulanları duydun mu? Hiç kimsenin fikri yoktu!”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Per olduğu kanaatinde görünmüştü.” Thom gülümsedi. İyi hissediyordu kendisini. Yaşıyordu, kelebekler gelmişti ve Per’in kentini bulacaklardı. Bundan sonra ne olacağını kim bilirdi? Belki ağaçlar insanlara dönüşürdü. Belki uçmayı öğreniverirlerdi. Belki insanların kökenini öğrenir, tek çakışta bütün tarihi kavrarlardı. Bulut kent bilirdi… Her şey büyülü görünüyordu. Erik’in derdi neydi peki?</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik yere oturdu ve kafasıyla yüzünü hırsal kaşımaya başladı. “Tree, yardım etmelisin bize. Hastalanmana üzüldüm ama yön bulucu sensin, kardeş. Senin işin bu. Biz ne yöne gittiğimizi hiç bilmiyoruz.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Koltuktan yanıt gelmedi. Tree’nin ağzı hafifçe açık, yüzü kıpkırmızıydı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Uyandırsana şunu… Ciddiyim, bir şey olacak diye yabanda yürüyüp duramayız. Thom? Anlıyor musun?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom bir daha gülümsedi. “Evet, öyle herhalde.” Neden kendisini bu kadar iyi hissettiğini merak ediyordu. Genelde endişelenmek ona düşerdi. İçinden Tree’yi uyandırmak değil, yola devam etmek geliyordu. &nbsp;Gelişigüzel bir patika seçmek… Ya da oturup fasulye pişirmek… Yapmak istedikleri buydu. Bir şeyler yemek istiyordu. Araç kayışlarını çözdü, Tree’nin yanına gitti ve arkadaşını hafifçe sarstı. “Hey, amigo, uyan. Fasulye ister misin?” Tree eskisi kadar sıcak gelmedi eline. Ateşi düşüyordu belki. Bir daha, bu sefer sertçe sarstı. Tepki gelmedi. “Baygın, Erik. Uyandırmamı istediğinden emin misin?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Eminim! Burada aklı başında kalan bir ben miyim? Kesinlikle ne yöne gideceğimizi bilmeliyiz. İskeleti hatırlıyor musun? Hah, şimdi üç tane daha getir gözlerinin önüne.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ama… Yolu bilmediğini söyledi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yolu bilmek işi onun. Kenti buralara nasıl geldiysek öyle bulacağımızı söylemediler mi? Bizi Tree getirmedi mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ama ya cidden bilmiyorsa? Yapma, Erik… Yanla söylediğini sanmıyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bilecektir. Uyandır şunu.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, Tree’yi rahatsız etmekten pişmanlık duyarak iç çekti. Bir daha, biraz daha sertçe sarstı. Delikanlı cidden baygındı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Birden feci bir korku bastı içini. Tree’nin nabzını kontrol etti. Atmıyordu. Ne boyunda ne bilekte nabzı vardı. Kulağını arkadaşının göğsüne dayadı ve kalp atışı duyamadı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik!” diye bağırınca beriki kavgaya hazır sıçradı. “Erik!” Yumruğunu Tree’nin göğsüne indirdi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne? Ne? Ne yapıyorsun yahu?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, Tree’nin ağzına ciğer dolusu nefes üfledi ve yükselen göğüs kafesine kandı. “Tree!” diye bağırdı. Erik atılıp Thom’u itekledi, sakinleşmesini söyleyerek bağırmaya başladı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom dizüstü düştü, başı ellerinin arasında iki büklüm ağlamaya başladı. Erik becerikli tıp profesyoneli rolüne soyundu. Ritim —puf-puf-puf, güm-güm-güm, puf-puf-puf— bir süre devam etti. Ardından sessizlik yerleşti. Thom kafasını kaldırdığında Erik’i ormana koşarken gördü.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Düştüğü yerde kaldı Thom. Kaldırıp bakmak, hiçbir şey görmek istemeyerek kafasını yine elleri arasına aldı. Baktığında Tree’nin nefes aldığını görmeyi umdu. Sadece ateşi vardı yahu! Belki zatürree de kapmıştı? İkisine birden yakalanılır mıydı? Ölmüş olamazdı. Bir daha nabzını kontrol etmeyi düşündü. Belki atlamışlardı. Ama kalkıp yanına gidemedi. Birden Tree’nin yaşını bile bilmediğini fark etti.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, arkadaşına bakmadan, “Daha yaşını bile bilmiyorum,” dedi. Kalkıp tıpkı Erik’in yaptığı gibi ormana koşmayı, arkadaşının peşinden gitmeyi düşündü. Öylece kaçıp bu felaketi geride bırakabilirlerdi. Kımıldamadı. Ellerini gözlerinden çekmedi. Hiçbir şey duymuyordu. Tree düşünde kelebekler görmüştü. Sonrasında başka düş görmemesine şaşmamak gerekirdi çünkü başka düşlenecek, bilinçaltının sütüne eğileceği bir gelecek kalmamıştı. Tree’nin fazla zamanı kalmadığını</span> <span style="font-size:92%">söyleyişi geldi aklına. Niye daha fazla acele etmemişlerdi? Ama ne için? “Ne için?” diye bağırdı. Belki Erik yeterince çabalamamıştı; daha zaman vardı belki. Canlandırabilirdi arkadaşını… Evet… Suni teneffüs…</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom fırladı ve ağzını Tree’ninkine yapıştırdı, arkadaşının burnunu tıkadı, üfledi ve göğsün bir kez daha yükselişini izledi. Dört defa daha yaptı, ardından göğse iki elini kavuşturarak yumruklar indirmeye başladı. Araç ve koltuk darbelerle sarsıldı, Tree’nin zayıf bedeni her darbeyle hopladı. Ardından dört nefes daha… Umutsuzca çabaladı. Hiçbir şey olmadı. Az önce hayat vardı burada! Tree’nin göğsünü yumrukluyordu. Daha demin hayat vardı burada! Nasıl böyle kolayca ölüverirdi? Altmış kilo toprak dolu bir çuvala hayat pompalamaya uğraşıyordu sanki.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Birden aklına Rosita’nın ilaçları geldi. Gözlerine yaşlar batarken Erik’in çantasını karıştırıp küçük şişeleri buldu ve birbirlerinden ayırt etmeye çabaladı. Birini açtı ve içindeki sıvıyı, yanlarından taşıp akmaya başlayana dek Tree’nin ağzına boca etti. Yut şunu, yut! Boşalan şişeyi var gücüyle ağaçların tepelerine fırlattı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Koltuk. Koltuk geri getirirdi… Thom öldüğünde koltuğa yatırmışlardı ve yaşamıştı, değil mi? Ama Tree zaten koltuktaydı… Koltukta ölmüştü. Saniyelerin akıp gittiğini düşünerek arkadaşının kolunu tutup koltuktan çekmeye hazırlandı. Bileğini bir kez daha kontrol etti ve nabız duyamadı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Gene dizüstü çöktü, koltuğun yanında yere oturdu ve avuçlarıyla gözlerini ovuşturdu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ne kadar zaman orada oturduğunu bilemedi. Kafasını kaldırdığında karanlık çöktüğünü gördü. Orman kasvetli ve ürkütücü ölçüde sessizdi. Zayıf bir ay ışığı açıklıkta soluk gölgeler yaratıyordu. Erik’e dair bir işaret görünmüyordu. Hiçbir işaret yoktu etrafında.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree’ye baktı. Kımıldama yoktu gene.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Düşüncelerini toparlamaya çalıştı. Patul’a dönmek birkaç gününü alırdı. Tree birkaç saattir ölüydü. Gitmişti. Rosita ölümden üç gün sonra canlandıramazdı kimseyi, değil mi? Tree’ye bakmamaya çalışarak öteberiler arasından bir kürek çıkardı ve çukur açmaya koyuldu. Var gücüyle kazdı. Ter damlacıkları küreğe, toprağa düştü. İnka mumyalarına dair bir fotoğraf görmüştü; ölülerini cenin konumunda gömüyorlardı. Çukur için saatlerce uğraştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Çukur tamamlanınca bir ateş yaktı ve söyleyecek sözleri düşündü. Birisini gömerken bir şeyler söylemek âdetti. Öyle gömülürdü insanlar. Yön bulucu için mutlaka bir şeyler söylenmeliydi. Tel heykeltıraşı için… Aşçı için… Genç hippi için… Düşçü için… Gören için…</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Pişirmek için fasulye hazırladı.</span> <span style="font-style:italic;font-size:92%">Pratik davran</span><span style="font-size:92%">, dedi beyin. Kalan yaşamı koru. Bedeni besle. Şartlarda değişiklik umuyordu. Gözden kaçırdığı bir şey… “Çukur niye?” diye sorabilirdi Tree koltukta, dirseğine yaslanıp doğrularak. “Ha? Ha, bu… Define arıyordum. Kayıp kent arıyordum… Geçmişi arıyordum… Aptallık işte…”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Çadırı kurdu. İki uyku tulumu çıkardı, Tree’ninkini üstüne örttü. Mantıklı gelmişti böylesi. Fasulye yedi. Dişlerini fırçaladı. Lanet olsun sana, Erik. Erik’siz gömemezdi Tree’yi. Gece başına tek ölüm… Kural bu değil miydi?</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Küreğin sapına tuhaf bir böcek konmuştu. Arkasında kıskaçlarıyla sigara uzunluğunda ve şeklinde ama üç boğumlu, siyah ve parlak bir böcek… Altı kıvrık böcek bacağı ve teleskopik antenler… Thom yaklaştığında böcek küreğin sapında hızla ilerledi ve dönüp gelene bakarmış gibi göründü. Parlak siyah bedeninde alevlerin turuncusu yansıyordu. Ürperen Thom küreği aldı, ağaçlara kadar yürüyüp böceği düşürene kadar salladı. Fasulye pişirdiği kabın kapağında iki tane daha vardı. “Ah!” Sıcak kapağı alıp ilkinin yanına gitsinler diye silkeledi. Ayakkabısında bir tane daha vardı; ondan kurtulmaya çalışırken yerdeki iki başka böceği ezdi. Her adımında kabuklarından iç kaldırıcı bir çatırtı yükseliyordu. Çadırın böcekten kapkara olduğunu fark etti. Zemin kımıldanıyordu… Ateşe atlıyor, çatırdayarak kıvranıyorlardı. Thom tüm nefesiyle bağırarak küreği kaptı ve yere, çevresine indirmeye başladı. Parlak böcek parçaları küreğin çevresinde sağa sola uçuştu. Havayı iğrenç bir saç yanığı kokusu kapladı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Derken koltuğu hatırladı.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree, üstünü tamamen örten parlak siyah curcuna altında kaybolmuştu. Thom haykırıp elleriyle böcekleri arkadaşının üstünden atmaya koyuldu; ısırıldığını, her ısırığın korlaşmış bir demir çubuk misali etine saplandığını hissediyordu. Tree’nin üzerinden attığı her düzinenin yerini yenisi alıyor, koltuğun arkasından, yanlarından, paçalarından, kollarından, omuzlarından tırmanıyorlardı. Geri sıçradı, tepinip bağırarak silkinmeye çabaladı. Saçlarına doluşuyor, yüzünü ısırıyorlardı. Ateşe yanaştı, böcekleri savurmaya başladı. Ardından çadıra koştu, içine daldı, girmeyi başarmış birkaç böceği dışarı attı, fermuarı çekti ve uyku tulumuna sarındı. Gece boyu çadırın üstünde gezinişlerini dinledi, sönen</span> <span style="font-size:92%">ateşin ışığında kıvrılıp bükülen siyah şekilleri gördü, Tree’nin bedenini yediklerini hayal etti. Şişen elleri yanarak acıyor, zehir damarlarında dolaşıyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Sabah çadırın içinde iki büklüm uyandı. Elleri, yüzü ve boynundaki şişler duruyordu ama inmişlerdi ve hafif bir bulantıdan başka rahatsızlık hissetmiyordu. Sonunda cesaretini toplayıp çadırın fermuarını açtı. Yer parçalanmış kocaman böcek ölüleriyle kaplıydı. Ama hiçbir hareket yoktu. Çadırı tamamen açtı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik, sönmüş ateşin önündeki bir taşa oturmuştu. Başı önce, elleri şakaklarındaydı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Beriki kafasını kaldırdı. Gözlerinde tuhaf, tekinsiz bir bakış, alnında büyükçe bir kesik vardı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik’in ardından kalan, Thom’un açtığı çukur doldurulmuştu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yoksa onu?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik başıyla evetledi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom çadırdan çıktı, böceklerin sümüksü sıvılarıyla kaplı botlarını giydi. Tabanlarından parlak siyah parçacıklar sallanıyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bir şeyler söyledin mi Tree için.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İçimden.” Erik’in sesi kısık ve hasarlı çıktı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Başka bir yerde mi uyudun?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik alnını gösterdi. “Başka bir yerde uyandım.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom ağaçlara ilerledi ve gece yediği fasulyeleri kustu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ben de aynen,” dedi Erik. Thom’un öğürtülerinin eksilmesini bekledi. “Yolu bulamadım. Koştum, koştum ama çıkamadım ormandan. Bağırmasaydın burayı da bulamayacaktım. Bu tarafa koşmaya başladım ve… Sonra ne oldu bilmiyorum ama şu tarafta uyandım.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom kafa salladı. “Böceklerle başım derde girdi.” Ellerini gösterdi. Uzunca durakladıktan sonra, “Tree’nin cesedi ne durumdaydı?” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree iki eliyle saçlarını kavradı, kafasını salladı. “Kaçtığım için özür dilerim. Çok, çok özür dilerim. Konuşmak istemiyorum o konuda. İstemiyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, “Böcekler dönmeden gitmeliyiz buradan,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İyi.” Yutkundu Erik. “Ne yapmak istiyorsun?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Koltuk nasıl izin verdi Tree’nin ölmesine?” dedi Thom. “üç kişi olmamız gerekiyor sanıyordum. Yön bulucumuzdu o.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Belki kaybolmamızı istiyorlardır… Bilmiyorum. Geri mi döneceğiz?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, yaşasa Tree ne yapardı, diye düşündü. Jean’i, Shin’i, Theo’yu, Rosita’yı ve Patulalıları düşündü. Gözlerini aracın üstünde duran koltuğa dikti. Tree’nin ölümünden etkilenmemiş görünüyordu; üstünde ne böcek kalıntısı ne de yüksek ateşten mustarip delikanlıdan bir iz vardı. Ormanın loş ışığı altında ve üstünde kaynaşan böceklerin anısıyla koltukta sahici bir kötücüllük havasının bulunduğunu düşündü. Sanki koltuk bir temizleyici ordusu çağırmıştı… Koltuk Tree’nin ölümünden ne derecede sorumluydu, bilemiyordu ama yakınına gitmek gelmiyordu içinden.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom var gücüyle çek-o-matı tekmeledi, araç sarsıldı. Sıkılı dişlerinin arasından, “hayır,” dedi. “Yola devam ediyoruz,</span> <span style="font-style:italic;font-size:92%">amigo</span><span style="font-size:92%">. Ne var başka yapacak?” Koltuğu işaret etti. “Korkuyorum bundan. Başladığımızı bitirmezsek olabileceklerden korkuyorum. Başladığımızı bitirmek istiyorum</span> <span style="font-style:italic;font-size:92%">ben</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik ayağıyla közleri dürtükledi. “Ya… Tamam. Bundan sonra ne olacağı umurumda değil. Dönüş yolunu bulmam mümkün değil zaten.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom mezarın üstünü taşlarla örttü, bıçağıyla yanık odunlardan birinin üstüne Tree’nin adını kazıdı, dikkatle mezara yerleştirdi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kaba sabaydı mezar ama başka seçenekleri yoktu. Üstünden ufak bir çakıl alıp cebine attı. Değiş tokuş… Tree’yi bırak, karşılığında bir şey al…</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik…” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Çıkar aklından,” dedi Erik. “Hiç düşünme.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Alelacele toplanıp rastgele bir patika seçtiler. Thom, seçtiklerinin geldikleri patika olup olmadığını merak etti. Orman her yanda aynı görünüyordu. Esnek bitki örtüsü geçtikleri anda arkada bıraktıkları izleri örtüveriyordu. Patika kıvrılarak ilerledi; kanyonun iki yanı da tümüyle karanlıktı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Girdikleri patikalar bittiğinde gerisingeri dönüp bir başkasına saparak yön bilemeden saatlerce yürüdüler. Hangi yana devam etmeye karar vermek dışında konuşmuyorlardı. Yukarından, dibinde ufak bir ağaçlık bulunan kısa bir kanyon gibi görünmüştü ama aşağıda ağaçlar sonsuza, ömür boyu</span> <span style="font-size:92%">karanlığa uzanıyordu. Thom’un beyni yön tutmaya, harita çıkarmaya, yukarıdan gördükleri manzarayı aşağıda yaşadıklarıyla birleştirmeye çabalıyor ama beceremiyordu. İmkânsızdı; her şey birbirinin aynısı görünüyordu. Üstlerini örten ağaçlarlın arasından görünen gökyüzü kapkaraydı. Uzaklarda gök gümbürdedi. Şiddetli bir yağmur başladı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Orman zemini ileri doğru meyilleşmeye başlayınca iyiye işaret saydılar. Aracı Erik çekiyordu. İkisi de koltuktan ölesiye nefret ediyordu. Koltuk taşıdıkları haçtı, albatroslarıydı.</span><span class="FootnoteSymbol"><span style="font-size:92%"><span class="Footnoteanchor"><a href="#ftn27" id="bodyftn27">27</a></span></span></span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Saatlerce yokuş yukarı ilerledikten sonra ağaçlar seyreldiler ve sonunda tümden bittiler. Yağmur kesilmişti. Kanyonun iki yakasını da yine görebiliyorlardı artık; üstünde kalan her şeyse sise gömülmüştü. Zemin gittikçe yükseldi, kanyonun iki yanı birden alçaldı ve sonunda tamamen açıklığa çıktılar. Durup geriye baktıklarında ağaçlıklı, ufak bir yarık gördüler. Zemin yukarı meyilleşmeye devam ediyordu; karanlık iyice basıp açlıkları dayanılmaz noktaya gelene kadar körlemesine ilerlediler. Mola verdiler, bulabildiklerini yediler ve konuşmadan yatıp uyudular.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom’un uykusu nihayet uyanıp çadır dışından gelen gürültüleri düşlemediğini kavrayana dek kâbuslarla bölündü. Başlangıçta çok uzaklarda büyük bir kayanın taşlar üzerinden sürüklenişini andıran boğuk bir gümbürtüydü bu. Ama araya kâse tangırtıları ve karıştırılan çanta sesleri de karışıyordu. Birileri eşyalarını karıştırıyordu! Erik’i sarsarak uyandırdı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hişt!” dedi Thom fısıltıyla.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik’in gözleri kocaman açıldı. “Ne oluyor?” diye fısıldadı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom ses çıkarmamaya çalışarak çadırın fermuarını açtı ve dışarı baktı. Sis seyrelmişti ve birkaç yıldızın zayıf parıltıları görünüyordu. İki ayağı üstünde koskocaman bir karaltı aracı kurcalıyordu. Devasa bir kafası ve ağaç kütüklerini andıran uzuvları vardı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, “Baksana,” dedi. Korkudan donakalmıştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik dikkatle kafasını uzattı. “Bu bir ayı,” diye fısıldadı. “Ayı, değil mi? Yiyeceğimizi araklıyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne yapıyoruz?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne yapabiliriz?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tüfek nerede?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Araçta.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Has… Bir şeyler yapmalıyız,” dedi Thom. “Yiyeceksiz kalamayız.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Canlı kalmalıyız.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Çıkıyorum ben.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Çıkma.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Çıkmak lazım.” Thom elinden geldiğince sessizce botlarını giydi, çadırın fermuarını tekrar açtı. Aynının kendilerine doğru döndüğünü gördü. “Hey!” diye bağırdı. “Git buradan!” Sesi zayıf ve ürkek çıkmıştı. Bir daha, kükremeye çabalayarak denedi. “</span><span style="font-style:italic;font-size:92%">Giiiitburradaaan!</span><span style="font-size:92%">”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ayı döndü ve iki ayağı üstünde, ağır adımlarla uzaklaştı ev Thom sisin arasında bir sürü şekil daha gördü. Sis ve karanlıkta ayırt edilmesi imkânsız karanlık şekiller sarmıştı çevrelerini. Hayvan mıydı bunlar? İnsan mıydı yoksa? Yaratıklar… İzleniyorlardı. Thom yavaşça araca ilerledi, aynı anda her yana bakmaya çabalayarak tüfeği çıkardı. Görüş tuhaftı; bir yan tümüyle kapkaranlıkken diğer taraf sisin hafif ışığına sahipti. Çevredeki şekiller hareket ediyordu. Thom aracı çadırın yanına çekti, içeri girdi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Gördün mü?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Gördüm.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne yapıyoruz?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bilmem… Hiçbir şey. Gözümüzü ayırmayalım sadece.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Al.” Tüfeği Erik’e verdi. “Sen kullanmayı daha iyi biliyorsun.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik tüfeği omzuna dayadı, namlunun ucundan baktı. “Ateş etmek geliyor içimden.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Etme.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kaya falan olmasın bunlar? Emin miyiz?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hiçbir fikrim yok.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Saatlerce beklediler. Sis kıvrılıp bükülerek kendi şekillerini yarattı, izleyicilerin şekillerini bulanıklaştırdı. Thom’un göz kapakları ağırlaştıkça ağırlaştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Uyumalıyım. Nöbet değiştirmek istediğinde uyandır beni.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik’in sarsmasıyla uyandı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Uyuyakalmışım. Sabah olmuş.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom çadırın kapısından baktı ve sadece sisin rengi sayesinde sabah olduğunu anlayabildi. Sis yine yoğunlaşmıştı; sadece birkaç metre ötesini görebiliyorlardı. Ateş yatkıları yerin yakınında kutumsu bir kartlı duruyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Koltuk bu,” dedi Erik. “Koltuk orada.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Vay.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Araç devrilmiş ve koltuk kayalara doğru birkaç metre sürüklenmişti. Feci yıpranmış görünüyordu. Minderlerinde yırtıklar vardı. Sağ kolçağı hepten ayrılmış, sağa-sola rahatça sallanabiliyordu. Thom ayak izi bakındı ama arazi fazlasıyla taşlıktı. Sise göz gezdirdi ama belirgin bir şekil çıkaramadı. Hâlâ orada mıydılar acaba?</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Nedir durum?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Fena hırpalanmış. Yiyecek sandılar belki.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Belki. Ayı öteberimizi mahvetmiş. Neredeyse kasten yapmış diyeceğim… Su bidonlarının hepsi delinmiş, sular akmış…”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yiyeceğin de neredeyse tümü gitmiş. Birkaç kırıntı kalmış…”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Olamaz.” Thom devrik aracı inceledi. Yerden birkaç pilav tanesi aldı. Olamaz… Sise bakan Erik’e döndü. “Ne yapacağız şimdi?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İlerlemeye devam edelim. Ne kadar çabuk biterse bu iş, o kadar iyi.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Susuz dayanamayız fazla.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Buluruz belki su.” Erik alnındaki şiş kesiği hafifçe yokladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Buralardaki suya güvenir miyim, bilmiyorum. İçilebilirdir herhalde ama diğer her şey… Adamı mahvetmeye ayarlıyken…”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Başka seçeneğimiz yok, Thom.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Başıyla evetledi Thom. “Pekâlâ.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Yiyebildiklerini yediler. Ateşte yemekten kalma bir avuç fasulye vardı. Thom topladığı pilav tanelerini bölüştürdüler ve fasulye taneleriyle avuçlayıp yediler. Thom’un midesi kalktı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik çantasını karıştırdı ve gri ilaç şişesini çıkardı. “İlacını içtin mi sen?” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“A…” dedi Thom. “Hayır.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Eh, gitmiş. Tree’ninki kalmış. İster misin?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yok.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik şişeyi açtı ve içindeki ilacı birkaç yudumda içti. “Ne tarafa?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom Erik’e baktı ama bir yorum yapamayacak kadar yorgundu. Umutsuzca etraflarını saran beyazlıkta göz gezdirdi. Kamp etrafında dolandı ve arazinin hangi yönde yukarı eğim yaptığını kestirmeye çalıştı. Keşif yapmak söz konusu bile değildi. Siste birbirlerini yitirirlerdi. Birden içinden geldi, “Şu tarafa,” dedi. Kafasındaki ağırlık bir tarafa geçmiş, dengesini o yöne doğru bozmuştu sanki. Uydurmadığını, doğru çıkmasını umutsuzca istediğini bilerek, “Şu tarafa,” diye tekrarladı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Aracı nöbetleşe çekip kâh aşağı, kâh yukarı eğim gösteren arazide gün boyu yürüdüler. Ufak bir dereye rastladılar, kana kana su içtiler. Ama suyu depolayacak hiçbir şey kalmamıştı ellerinde. Dizlerine kadar yükselen çalılardan ilerlediler. Erik yenebilirliklerini denemek için birkaç yaprak çiğnemeye kalktı ve şiddetle kustu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Sis ve karanlıktan hiçbir şey göremeyene kadar mecalsiz yürüdüler, ardından mola verdiler. Ama ne kadar molaydı bu? Birkaç pilav tanesi ve uyku… Koltuğu gözden kaçırmamak için çadırın önüne yerleştirip yattılar.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ertesi gün aynı geçti ama hava daha soğuktu. Arazi tümden sisliydi. Yitik bir dünyadaydılar. Thom bir yerlere depoladığı enerjiyi kullanıp arada ağzına birkaç pilav tanesi atarak, çamurlu bir birikintiden su içerek aracı çekti. Bitmek bilmiyordu yol. Kendi ölümüne mi taşıyordu koltuğu? Kendisiyle birlikte yabana mı gömecekti? Unutulmuş tanrının tekine mi götürüyordu?</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Bir gece daha. Erik, yarım saat uğraşıp içilebilir hale getirdiği bir sigara bulmuştu. Bir yarım saati daha umutsuzca kibrit arayarak geçirdi ve sonunda Thom’un uyku tulumunun dibinde buldu. Sigaranın başına eski yaşantılarına açılan son kapıymışçasına üşüştüler. Soluk ateşi, evrendeki tek ışıktı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Sabaha Erik’in ateşi çıktı. Alnındaki kesik iltihaplanmıştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Rüzgâr sert esmeye başladı; sis anaforlar yaparak yüzlerine çarpıyordu. Koltuğu araca yerleştirdiler.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Rüzgâr birden iyice şiddetlendi ve iki arkadaş harekete geçemeden çadırları ve uyku tulumları, kuş tüyleri misali havaya savruldu. Thom rüzgârla sürüklenişlerini, belirsizleşmelerini ve beyazlıkta yitip gidişlerini izledi. İçindeki umut azalıp bir dal parçasına dönüştü.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ve yola çıkışlarından on beş dakika sonra araç dağılıverdi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom farkında değildi; yürümeye devam etti. Yükü hafiflemişti ve arkadan bağıran Erik’i duyana kadar sendeleyerek yürümeyi sürdürdü. Döndüğünde hiçbir şeyi çekmediğini gördü. Araç, koltuğun ağırlığı altında parçalanmıştı. Çek-o-mat 147’den geriye bir yığın kıymık kalmıştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha,” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik konuşamayacak denli bitkindi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, arkadaşının giysinin paralanmaya başladığını, pantolonunun anca Hulk’ın</span><span class="FootnoteSymbol"><span style="font-size:92%"><span class="Footnoteanchor"><a href="#ftn28" id="bodyftn28">28</a></span></span></span> <span style="font-size:92%">giyebileceği bir şeye benzediğini gördü. Per’in verdiği giysiler… Per hiç aramaya kalmış mıydı bu kenti? Beyni bezgince bakarak zaten bilmesi gerekenleri söyledi. Tüm mantığa, tüm yaşama içgüdülerine karşı yabanın derinlerine gidiyordu…</span> <span style="font-style:italic;font-size:92%">Kent falan yok</span><span style="font-size:92%">, dedi beyin.</span> <span style="font-style:italic;font-size:92%">Yanlış yönlendirildin. Ölüp gideceksin</span><span style="font-size:92%">.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">İçinde bir bulantı dalgası yükseldi, öne eğildi ve şiddetle, kupkuru öğürdü. Doğruldu, dudaklarına biriken birkaç tükürük damlasını sildi. Kasları, eklemleri ve kemikleri ağrıyordu. Gözlerine güvenemiyordu; açıp kapadıkça sadece beyazlık görüyordu. Koltuğa baktı ve birden koltuğu aynı beyazlıkta ve şekilsiz gördü. Elleri ve yüzündeki ısırıklar kaşınıyordu. En son ne zaman kuru olduğunu hatırlayamıyordu. Erik bomboş bakışlarla öne-arkaya sallanıyor, Thom’un karar almasını bekliyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Bir görebilselerdi… Görebilmek araziyi kavramalarını sağlayacaktı. Mantık bulmaya yardım edecekti.</span> <span style="font-style:italic;font-size:92%">Bulunmaması gereken bir kenti nereye kurardın?</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Bulacağım, beyin. Cebinden kalan iki pilav tanesini çıkarıp ağzındaki pislik tadını yok etmek için emmeye koyuldu. Vahşice çiğneyip yutma arzusunu batırmaya uğraştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Nasıl vaziyet?” Erik, her şeyin yitirildiğini bilenlere has aldırmazlıkla konuşuyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İyi.” Gülümsemeye çalıştı. Kaslar devreye girmiyordu. “İyi.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik’in alnındaki kesiğin çevresindeki kıpkırmızı şişlik iyice artmıştı. “Peki,” dedi Erik. “İyi.” Yumruğunu ‘haydi bastır’ çekercesine kaldırmaya çalıştı ama yarı yola kadar dayanabildi. Rüzgâr bir daha bastırdı, Erik dengesini yitirdi, yana sürüklenip bir buçuk metre ötede toparlanabildi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom önlerindeki seçenekleri kavramıştı. Eğildi, koltuğu kaşınan iri elleriyle arkasından ve altından kavrayıp haltercilere özgü tek hamlede omzuna aldı. Bir yerlerden gelen enerji karnından yükseldi, göğsünü aştı ve boğazında patladı. Canhıraş bir kükreme kopardı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Evet!” dedi Erik. “Evet!” Sersemce gülümsedi. Kollarını kendi bedenine sardı. Dişleri takırdıyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Artık değeri kalmamış eşyalarını geride bıraktılar. Kâse ve çanaklar… Yemek pişirme malzemeleri… Tüfek, bıçak ve kibritler… Koltuk taşımak dışında bir şeye yetecek enerji kalmamıştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik tökezleyip devrildi. Thom geri döndü, yavaşça ilerledi ve arkadaşını tutup kaldırdı. Bunun ardından Erik’i öne geçirdi. Erik’in kürkümsü saçlarla kaplı kafasının bir öne bir arkaya düşüşlerini seyretti. Yürürken uyuyordu Erik. Aşırır ısı kaybı, diye düşündü. Zatürree.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Arazi tekrar yukarı eğim kazandı. Sis nefeslerini tıkıyordu. Thom yakasında yoğunlaşmış bir su damlacığını, ardından bir başkasını emdi. Ama damlacıklar dilinin çölünde buharlaşıveriyor, susuzluğunu bastırmak yerine artırıyorlardı. Üstlerini örten beyaz kabuğun ötesinde bir yerlerde güneş batıyor, ışık uzaklaşıyor, uzaya dağılıyordu. Erik bir daha tökezledi, yüzüstü kapaklandı ve düştüğü yerde kaldı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">O an için hiçbir şeyi arkadaşının yanına uzanıvermekten daha fazla istemeyen Thom, “Erik,” dedi. “Erik, kalk.” Ağıyla dürttü. “Kalk.” Koltuğun ağırlığı omzunu çökertiyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Hiçbir yanıt gelmedi. Hiçbir bilinç belirtisi yoktu Erik’te.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Haydi, Erik.” Ayağıyla sırtüstü çevirmeyi denedi. Başına dikildi; gözleri odaklarını yitiriyordu. Beyin Thom için biteviye bir döngü hazırlıyordu. Erik’in üstünde yarı baygın, bir anlığına sarhoş yükselme, ebediyen sürecek bir sersemlik…</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Koltuğu omuzlarında dengeleyerek diz çöktü. Erik’i omzundan yakalayıp çevirdi. Yarasına kum ve taş parçaları dolmuştu ve gözleri kapalıydı. Zorlukla soluyordu. Ateşi çok yüksekti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Erik,” dedi. Erik’in titremesi kesilmişti. Çok geçmeden ölecekti. Böyle bırakıp gidebilir miydi? Thom sona erişmesine az kaldığını, Erik’i taşımaya kalkmanın sona ulaşma hızını artırmaktan öte işe yaramayacağını bilerek tek başına yürüyüşü hayal etti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Koltuğun bir ucunu yere dayadı, Erik’i yüzüstü çevirdi. Koltuk sol omzunda, sol elini yere dayadı ve sağ elini Erik’in karnı altından geçirdi ve öfke gözyaşı dökemeyecek denli bitkin, durakladı. Bir nefes aldı, kaslarını gerdi ve Erik’i ortasından tutarak çekti. Arkadaşının başı ve ayakları her iki yandan sarkıyor, toprağa sürünüyordu. Bir nefes daha alıp Erik’i zor bela omzuna yerleştirmeyi başardı. Sıra doğrulmaya gelmişti. Kanayan dizleri sanki toprağa gömülmüştü. Ağırlık merkezini düzeltti, ağırlığını topukları üstüne verdi ve doğruldu. Bir omzunda koltuk, diğerinde Erik vardı şimdi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ağır bir adım attı. Ağzında sanki bir vakumu emiyormuş gibi bir tat vardı. Dengesi bozulmuştu; iç kulağı karnaval treninde takılı kalmıştı. Toparlanarak bir adım daha attı; düşerse iki yükü de bir daha omuzlayamayacağını biliyordu. Beyin epeydir suskundu. Tek düşündüğü bir adım daha atmaktı. Sol kolundan hafif bir sinir sinyali geldi: ağrı. Bir adım daha tattı. Tepe dimdikti. Bir adım daha. Gece saatleri. Bir adım daha.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Dizleri üstünde ayıldı; koltuk ve Erik’in ağırlıkları Thom’u yere itiyordu. Daha yeni mi düşmüştü yoksa uzun süredir mi bu haldeydi? Yolun kalanını düşerek tamamlamak istiyordu. Kendi kendisine pes et, yat gitsin, diye yakardı. Eliyle Erik’te bir yaşam belirtisi, bir kalp atışı aradı. Ardından kesin kanıya varmak, bilmek, seçmek zorunda kalmamak isteyerek durdu. Bacaklarına yüklenerek bir daha doğruldu. Bir adım daha attı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Bir kez daha dizleri üstünde ayıldı. Bir adım mı ilerlemişti, kırk mı? Kalktı. Alnındaki dengesi yitik ağırlığa odaklanmak zorundaydı. Sürdüğünü düşleyerek, yolu düşleyerek direksiyon başında uyuyakalan sarhoş… Yine diz üstü… Yine ayağa… Yine ileri…</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Derken şiddet yüklü bir uyanış geldi. Bedeninin yarısı koltuğun kenarından yayılmıştı; Erik, kafasının altında bir taşla yatıyordu. Sol eli koltuğun altında kalmış, ezilmişti. Kımıldamaya çalıştı ve muazzam bir çabayla yüklerini düzeltti. Elinde muhtemelen bir sorun vardı. Doğruldu. Bir adım daha… Yüzünü mıcırlarda bulduğunu hatırladı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Düş mü görüyordu yoksa? Bir adım daha… Rüzgâr dönerek esiyor, sis griyle siyah arasında gidip geliyordu. Derken hiçlikte bir şekil belirmeye başladı. Thom, gözleri açık mı, kapalı mı, hâlâ emin değildi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Şekil genişledi, açıldı. Thom’un tökezleyerek ilerlediği gri bulanıklık içinde kapkara bir şekildi bu. Üstüne vardığında bütün araziyi kaplamıştı. Thom sütunları ve tapınakları ve görmeyi umduğu her şeyi çok kısa bir anlığına gördü. Sisler arasında yitmiş, büyük bir kent. Ama bir kent değildi bu; hiç olmamıştı. Bir delikti bu. Thom’dan şevki kırılmış bir hıçkırık yükseldi. Sisin yoğunluğu karşısında duranın ne olduğunu görmesini imkânsızlaştırıyordu. Bir yanardağın ağzına mı gelmişti? Dev bir uçurumun kenarında mıydı? Şekil genişledi, yayıldı ve Thom’un sağa veya sola giden yollarını kesti. Yükleri omuzlarını derinlemesine yaralarken büyüklüğünü kestirmeye çalışarak şekil boyunca ilerledi. İç organları sıkışıyor, diz eklemleri birbirlerine kaynıyor, kaba etleri ufalanarak toza dönüşüyordu sanki. Sisteki bir anlık açılmada karşısındakinin muazzam büyüklüğünü görebildi. Her iki yöne kilometrelerce uzanıyor görünen, dipsiz, kapkaranlık bir yarıktı bu. Sis kristalleşmeye ve kirpiklerinde donmaya başladı. Isı düştükçe düşüyordu. Bir çıkıntı, bir yüzey veya dip görmeye çabalayarak yarığa baktı. Sis, sanki çukur atmosferi içiyormuşçasına içine doğru akıyor gibiydi. Kenarsa kayalık ve topraktı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Yeni sınavla uyanan beyin, işte kendini içine atacağın delik, dedi. Thom sendeleyerek biraz daha yaklaştı. İçinde bu yeni engeli etrafından dolanarak aşabilmesini sağlayacak yeni güç kaynakları aradı. Aşağı inebilir miyim diye biraz daha yaklaşıp baktı ama karanlıktan başka bir şey görünmüyordu. Bir taşı tekmeledi. Taş ürkütücü bir sessizlikle karanlıkta yitti. Derken altındaki toprak çöküverdi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kenara devrildi, yükleri tüm ağırlıklarıyla üstüne indi. Üçü birden kenardan kayarak serbest düşüşe geçtiler. Thom dönerek düştüğünü, altındaki boşluğun derinliğini, sonsuz boşluğun yankılı sessizliğini, kendisini bir başka boyuta emecek kara deliği hissetti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Derin, ürkek bir nefes aldı bedeniyle taşıdığı yüklerin ağırlığı yokken ne kadar kolay nefes alabildiğini fark etti. Tüm sorumluluklarından, yaşamdan bir anda kurtulduğunu hissetti. Hızla düşüyordu ve umursadığından hiç emin değildi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Her an sert bir yere, zayıf faniliğinin aşık atamayacağı ölümsüz ve sağlam bir yere çarpacağını bilerek gerilip hazırlandı. Baktığında yukarıda deliğin ağzını, görülebilir tek ışığı, gittikçe uzaklaşan ve kocaman bir gözün kırpılışı gibi kapanan griliği gördü.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Demek öykü, öyküm böyle bitiyor. Bu düşünceyle rahatlamaya çalıştı ve trafik kazalarında gevşeyenlerin kazaları, kaza sırasında kendilerini gerenlerden daha iyi atlattıklarını hatırladı. Bağırmayı denedi ama ses aşağı doğru yayıldı ve yankı yapmadı.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Bedenini, buz kesmiş parmaklarını, omuzlarındaki yaraları, sönmüş midesini, perişan bacaklarını fark etmeye başladı. Tembelce eklemlerine dokunarak yaşantısının gözleri önünden film şeridi gibi akmasını beklemeye başladı. İnsan bunu, bu ölüm öncesi geçmişe dönüşü kontrol edebilir miydi? Engellemenin yolu var mıydı peki? Art arda akacak bilgisayar ekranlarına, çekingen dev görüntüsüne, babasız büyümenin getirdiği duygusal kalabalığa ve hayatının aklından akıp geçen acınası diğer öğelerine karşı hazırlandı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Bir uçurum ne kadar derin olabilirdi peki?</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Düştüğü yöne doğru bakmayı denedi ama hangi yöne düştüğünden emin değildi. Ne koltuğu görebiliyordu ne Erik’i… Düştüğü olgusunu sadece belli belirsiz bir baş dönmesi ve hiçbir somut şeye tutunamaması güçlendiriyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Son ay farklıydı, diye düşündü. Yaşam bitmek tükenmek bilmeyen bir angarya döngüsü değildi belki de. Ya da daha doğrusu, cennet kişinin kendi seçtiği biteviye döngüydü. Ama sorun, kusursuz biteviye döngüyü seçebileceği zamanı yaratamamışlığıydı.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">En azından koltuk, her kim peşindeyse artık, tümüyle yitmişti. Bu denli derin bir uçuruma inebilecek kurtarma ekibini bulmak mümkün değildi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Beyin yitik bir köşeden,</span> <span style="font-style:italic;font-size:92%">saatte iki yüz kilometre</span><span style="font-size:92%">, diye seslendi,</span> <span style="font-style:italic;font-size:92%">atmosferde düşen bir insanın ulaşacağı son hızdır</span><span style="font-size:92%">. E, öyleyse yerin kaç kilometre dibindeydi şimdi?</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Karanlıkta kendisiyle beraber düşen Erik’i düşündü. Baygın düşüyordu. Ölüme cansız gidiyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Annesi üzülecekti. Birden annelerin çocuklarının başına işte tam bunun gelmesinden ürktüklerini kavradı. Babası annesini, Vietnam’dan ceset torbası içinde dönerek terk etmişti. Oğulsa ekvatorun güneyindeki bir uçurumun dibinde ezilecekti. Ağrı kesicilere ve uyuşturuculara dönecekti annesi. Ya da sadece dönecekti. Güneşe. Çürüyen bir armut gibi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Karanlığa, “Anne,” diye seslendi ve telepatik bir özür yollamaya çalıştı. “Aptallık ettim, bulunamayacağı aramaya gittim.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">İşi bitirdim öyleyse, diye düşündü. Geri mi götürdüm yoksa yok mu ettim? Farkı var mıydı?</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Sakin hatta neredeyse neşeli gibiydi. Sıcak çikolata misali uyuşuk, ılık bir gevşeme yayılıyordu uzuvlarına.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-style:italic;font-size:92%">Aşırı ısı kaybı</span><span style="font-size:92%">, gözleminde bulundu beyin. Sesi sanki upuzun bir tünelin sonundan geliyordu. Ne önemi vardı ama? Dünyanın merkezini hedef almış, buzla kaplı bir kuyruklu yıldızdı artık.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Gene de diyerek büzüldü, bacaklarını ve kollarını çekerek tortop oldu. Hah, şimdi meteordu. İstediğim bu, diye düşündü. Sanrılar içinde, donarak ölüm değil istediğim. Sadece tek bir duygu. O kadar. Bombalama. Hayatımda öğrenebildiğim tek suya atlama tarzı. Halk havuzundaki tüm çocuklar öyle bağırırdı: “Thom! Thom! Bombalama!” Bol su çıkaran kocaoğlan…</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Bu haliyle yeni bir kopuş hızına ulaşacak, Erik’i geçecekti. Kendimdeyim, bunu beceren benim, bu işi ben sonuçlandırdım. Birinci gitmeyi hak ediyorum.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Yaratabileceği en harika biteviye döngüyü Jean’le geçirdiği zamandan çıkarabilirdi. Bir tutamda, birlikte geçirilebilecek yirmi, kırk, altmış yılın yokluğunda tüm tuhaflığı ve acıklılığına rağmen, tüm güvensizlik ve hazzıyla Cuenca’daki tek gecelerini alabilir ve içinden ebedi bir var oluş yaratabilirdi. Hayatında ilk defa, Jean’leyken curcunalı güvensizlikler kervanını terk etmenin o kadar kötü olmayabileceğini fark ediyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Rüzgâr, bu tür bir düşüşten bekleyeceği türden değildi. Ya da alışıyordu belki rüzgâra. Veya zaten sözü edilecek hava falan kalmamıştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ve belki kervan daha yetişmemişti; belki hâlâ Azul-men’di. Görevini tamamlamış, tüm şanıyla ölüme gidiyordu. Belki sahiden sırtüstü dönmüş hamamböcekliğinden insana geçişi, pupadan kelebekliğe geçişi, yumurtadan kartala geçişi başarmıştı. Yükseklerde uçuyor, süzülüyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kol ve bacaklarını kanat misali açtı. Uçuruma doru, “Thom’um ben!” diye haykırdı. “Kamikazeyim, intihar bombacısıyım ben! Amerika ruhunu kemiren kansere karşı Cihadımda zaferimi ilan ediyorum. Bir mobilya parçası. Bir koltuk!”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-style:italic;font-size:92%">Pek acıklı</span><span style="font-size:92%">, dedi beyin.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Evet,” dedi Thom. “Evet! Biliyorum! Ve seni de biliyorum, sevgili beyin. İşte şansın: ne diyeceksen de!”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-style:italic;font-size:92%">Ha</span><span style="font-size:92%">, dedi beyin ve sustu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Her an ölümü bekliyordu ama içine kuşku dolmaya başlamıştı. Kaderi buydu belki: Dünya’nın merkezine düşecek, merkezi geçip diğer taraftan çıkacak ve yo-yo gibi gerisingeri düşecekti. Cehennemdi bu öyleyse. Kendine özel Sisifos yorumuydu başına gelen: yüzeye kadar düşecek, erişemeden aksi yöne düşüşe geçecekti. Ya da belki cehenneme normal iniş böyleydi. Belki karanlık tenin yolcularından birisiydi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ama bunarla inanmıyorum ben, diye itiraz etti ve ardından evrenin yenine sakladığı her türlü tuhaf asa açık olduğunu hatırladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ama Jean…</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Bir şeye yaklaşmamış mıydı onla? Aralarında bir şey yok muydu?</span> <span style="font-style:italic;font-size:92%">Titanik</span><span style="font-size:92%">’i, yaşamının olabileceği buz dağını aniden es geçmemiş miydi? Ve Erik hâlâ üzerinde, son sürat düşüyordu. Son değildi bu. Bir şaka, sapkınca bir şaka, anlamsız bir fabldı. Dehşet koltuğunu yok etmiş miydi, etmemiş miydi? Âdil ödüllerimi hak ediyorum ben. Krallığın yarısı… Prensesi de alayım.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Rezalet bu canım. Kesin kızgın mektuplar yağacak, haberiniz olsun. Editöre mesela. Yayıncıya. “Her birinizin milletvekillerinize yazmasını bekliyorum,” dedi karanlığa.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kim bu adadan kovulmama oy verdi bakalım? İnsanlık adına onca çabamdan sonra…</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tırmanmalı, çıkmalıyım buradan. Arayışımı bitirdim ben. Bulut-kent, Patul’du, aptal herif! Geçmişimiz harabelerde; zaman Gelecek Kenti’ni bulma, kurma zamanıdır. Elini boşluğa salladı. Bir duvar arıyordu. Aşağısı bellediği yöne doğru, “İşim bitmedi daha,” diye bağırdı. Tüm kaslarını yerçekimiyle mücadeleye koştu, havayı pençeledi ve her molekülüyle uçurumu tırmanmaya çabaladı. Kalan tüm gücüyle kocaman kollarını çırptı, havayı itti, düşüşle arasına koyabileceği bir şeyler aradı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ve derken, onca debelenişi arasından sanki bir tül perde aralandı ve en zarif ay manzarası, kesilmiş tırnak inceliğinde ortaya çıktı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">İnanamayarak baktı. Beyni denizin derinliklerine batmıştı. Sanki yüzeye diye dibe doğru yüzdüğünü şimdi fark ediyordu. Baş dönmesi azalırken üstüne ağır, ezici bir bezginlik çöktü. Evet, yerde yatıyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Cüppe gölgesinde bir yüz, ayı kararttı ve “Her seferinde düşme hissi yaratır,” dedi. Seste güçlü bir aksan ve özür dileme tonu vardı. Beyin cümleyi, sahiden duyduğuna, kendisine veya Erik’e ait olmayan bir sesi duyduğuna kanaat getirene kadar tekrarladı. Şeklin geri çekilmesiyle ay tekrar ortaya çıktı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne?” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Dünyanın merkezi. Düşme hissi verir,” dedi ses. Ve gitti.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom dünyanın merkezinin ne olduğunu hatırlamaya çalışarak sözcükleri kafasında evirip çevirdi. Yerle gök arasında bir tür bağlantı…</span><span class="FootnoteSymbol"><span style="font-size:92%"><span class="Footnoteanchor"><a href="#ftn29" id="bodyftn29">29</a></span></span></span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Zar zor kafasını kaldırdı ve Erik’in bacakları üstünde, yüzüstü yattığını gördü. Az ileride cüppeli bir grubun koltuğu bir ucundan tutup sürükleyerek götürdüğünü fark etti. Derken durup çevresini sardılar. Altı-yedi kişiydiler ama ya cüppeler ya da ay ışığı yüzünden tam sayılarını çıkaramıyordu. Usulca konuşuyorlardı. Koltuk perişan haldeydi. Sol kolçağı az yanında, yerdeydi. Yenilmezliği bitmiş görünüyordu. Cüppelilerden birisi orta mindere doğru eğildi ve birden, ısırılmaktan korkmuşçasına geri çekildi. Bir diğeri, cüppesinin başlığını indirerek yaklaştı. Uzun saçları görünüyordu. Orta minderi çıkardı ve iki eliyle koltuğun içine uzanıp ayakkabı kutusu büyüklüğünde bir nesne çıkardı. Thom kadının —kadın mıydı?— elindekinin bir kutu olduğunu gördü. Kadın kapağı açtı ve diğerleri yanaşıp içine baktılar.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hey!” dedi Thom. Kalkmak istedi ama bedeni çamur dolu bir çuval gibiydi. “Hey,” dedi bir daha.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Cüppeliler bir anlığına dönüp baktılar ve tekrar dikkatlerini kutuya çevirdiler.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Hay anasını, diye geçirdi içinden Thom. Beyin? Alo? Makine dairesi? Bir daha seslendi: “Hey, bir açıklama falan yapamaz mısınız?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Gruptan bir kişi ayrıldı ve Thom’a yaklaştı. “Bu senin,” dedi bir kadın sesi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kadının gözlerinde minik bir pırıltı gördü. Uzattığı şey ufak bir taşa benziyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şey, selâm,” dedi Thom. “Erik’i kaldırabilir misiniz üstümden?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik iyileşecek. Lütfen al bunu.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom avucunu açarak elini uzattı. Kadın taşı avucuna koydu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Biraz kafam karıştı, anlıyorsunuz değil mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Evet,” dedi kadın. “Dönüş yolunuz uzun. İyi şanslar.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kimsiniz siz? Yani… Bu ne?” Rengini görmeye çabalayarak taşı aya doğru tuttu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bir tohum. Koltuk, tohumları koruyordu.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kalkan veya kabuk gibi. Kütüphanenin çevresinde.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, “Kütüphane mi?” dedi ve ensesindeki tüm tüylerin dikildiğini hissetti. “Bir kütüphane… Kitap değil yani?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Değil. İlk bahçeden… Tüm ağaçların tohumları. Kaybedilmiş bitki ve fikirlerin tohumları. Bilgi Ağacı orada. Yaşam Ağacı, Bağışlama Ağacı, Aydınlanma Ağacı ve daha pek çok, adını koyamayacağın ağaç. Hepsi.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha,” dedi Thom. “Vay.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kadın, “Verdiğim tohumu ek, Thom,” dedi ve dönüp uzaklaştı.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, “Bekle,” dedi ama grup peşlerinde koltuğu sürükleyerek çoktan sisin, karanlığın ve soğuğun içinde yitmeye başlamıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Derken kavrayış Thom’un içine, pıhtılarından kurtulan damarlardan akmaya başladı. Cennet ve Cennet’ten sonraki tüm bahçelerin tohumlarını taşımışlardı. Birbirine zıt iki şeyi taşımışlardı. Kabuk ve fındığı, koltuk ve zulayı, yok etme kudretini ve kudretin yok ettiklerinden geriye kalanları… İnsanoğlunun olanca gayreti ve dehasıyla mahvettiği tüm armağanları…</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Şekiller sisin ışığında bir görünüp bir kayboluyordu. İçlerinden birisi biraz durakladı ve Thom bir anlığına Tree’nin kambur, cılız siluetini görür gibi oldu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom karanlığa, “Hey?” diye seslendi ama sesi çok zayıftı. Bir daha göremeye çalıştı aynı silueti. “Tree!” diye bağırdı. Evet, siluet kesinlikle el sallamıştı. Ardından döndü ve diğer cüppelerin peşinden kayboldu.</span> <span style="font-style:italic;font-size:92%">Ağaçlar</span><span style="font-size:92%">, dedi beyin.</span> <span style="font-style:italic;font-size:92%">Tree</span><span style="font-size:92%">.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom ile Erik yapayalnız kalmışlardı. İçinde hareket edecek gücü bulana kadar yıldızlı göğe bakarak yattı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Bir süre sonra Erik kımıldadı ve homurdandı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik,” dedi Thom usulca, “kalkalım artık. Eve dönelim.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Cüppeliler onlar için iki heybe bırakmışlardı geride. Thom ay ışığının, daha yakında duranın açık ağzında, bir elmanın üstünde parıldadığını gördü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;text-align:center;font-weight:bold"><span style="font-size:92%">SON</span></p>
  <hr class="footnoterule" />

  <p class="Footnote" dir="ltr"><a class="FootnoteSymbol" href="#bodyftn27" id="ftn27">27</a> &nbsp;Samuel Taylor Coleridge’in “Yaşlı Gemici” şiirinden sonra Albatros sözcüğü İngilizcede “insanın başında dönüp duran, rahat bırakmayan sorun, dert” anlamında kullanılmaya başlanmıştır.</p>

  <p class="Footnote" dir="ltr"><a class="FootnoteSymbol" href="#bodyftn28" id="ftn28">28</a> &nbsp;Bir çizgi roman kahramanı.</p>

  <p class="Footnote" dir="ltr"><a class="FootnoteSymbol" href="#bodyftn29" id="ftn29">29</a> &nbsp;Çeşitli inanışlarda yer bulan bu kavram, kimisinde yerle göğün / dünyayla cennetin birleştiği noktayı veya başka bir boyuta açılan kapıyı kasteder.</p>
</body>
</html>
