<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Koltuk</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 dir="ltr" id="toc1">II. Anafor</h1>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom küçükken ve bir deve dönüşmeden önce okulda epey eziyet çekmişti. Dört çocukluk bir çete uğraşmaya bayılıyordu ve Thom her seferinde şiddete maruz kalmasına yol açacak tuhaf, gereksiz veya ters bir şey söylemeyi başarıyordu. En beterlerinden birinde yere yatırmışlardı; bir tanesi tüm ağırlığıyla kafasına oturmuş, kulağını yere vururken bir diğeri bacaklarını tutmuş ve kalan ikisi kusturana kadar karnını yumruklamıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom aynı dört çocukla uyandı; yanağı kusmuğuna batmıştı ve başı basınçtan patlayacak gibiydi. Her yeri ağrıyordu. Ama çocuklar yoktu; sadece çıplak bir ampul, yün battaniyeler, dönüp sallanan ufacık bir oda ve kendisinden yükselen berbat koku vardı. Yukarı baktığında üstünde ranzanın tahtalarını gördü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Daha fazla kusmuğa bulanmadan ranzadan çıkmaya uğraştı ve bacaklarını yere indirmeyi başardı. Karnının dışarı çıkarmaya istediği ne varsa hepsini tutarak baş dönmesinin yavaşlamasını bekledi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Bacaklarında kuvvet bulmaya çalışarak dengesini buldu, ardından ayağa ve ileri fırladı. Kafasını ranzanın üstüne vurdu ve başını tutarak dizlerinin üstüne düştü. Yaşıyorum, diye düşündü. Yaşıyor olmalıyım; sadece yaşamak bu denli can yakar.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kıpırdamadan durdu; hareket etmemek en iyi hareketti. Oda yeterince sallanıyordu zaten. Bir de kendi pervasız hareketlerini eklemeye gerek yoktu. Kurtarılmıştı… Kurtarılmış mıydı? Erik’in koltuktan son düşüşünü düşündü. Kurtarılmak için elini uzatmış mıydı? Ölmüşlerdi. Öldük demişlerdi ve işte, yaşıyordu. Erik… Boğuluşunun anısıyla bir dizi kuru öğürme geldi. Geçince bir eli yerdeki kusmukta, önce zemine, ardından ranzanın alt katına tutunup sallanarak tekrar ayağa kalktı. Üst kata tutunarak doğruldu. Şaşırtıcı bir yolculuktu ayağa kalkışı: Dönme dolap, atlıkarınca, balerin… Çırılçıplaktı ve odada bir bedeni giydirecek hiçbir şey yoktu. Üst ranza boştu ve birilerinin yatmışlığına dair hiçbir iz taşımıyordu. Göğsünde bomboş bir tereddüt, bir korku duydu. Tek kurtulan kendisi miydi? Belleğinde belli belirsiz bir itme anısı vardı. Yaşıyordu, titremelerle kasılıyordu bedeni. Tanrı’ya şükür ben değildim ölen dedi beyni ve Thom derhal susturdu. Erik denizin dibinde, kendisi hayattaydı; bulantılı, aptal ve piyango vurmuş gibi hissetti kendisini. Hayatta kalmıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Oda bembeyaz, duvarları metaldi; belki sahiden ölmüştü; öte taraf böyleydi. Yatağın duvara lehimli demir iskeletine tutundu ve kendisini odanın sallantısına bıraktı. Müthiş bir rahatlamayla odanın ciddi sert sallandığını fark etti. Sadece sarhoş sersemliğinin denizinde değil, gerçek denizdeydi. Koltuk. Değerli, bela koltuk. Niye satmamışlardı lanet şeyi? Parmakları demir yatak iskeletinde, gözleri kapalı kapıda, ne yapması gerektiğini bilemeden ve pek kımıldama isteği duymadan öylece dikildi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kapı açıldı ve Thom’a tanıdık gelen, iri yarı, burnu kemerli bir adam içeri girdi. Belki bir televizyon şovundan, yaşlılara vitamin veya ilaç satan bir reklamdandı adam. Gülümsedi, zemindeki kusmuk öbeğini dikkatle aştı ve ranzanın üst katına katlanmış kıyafetler yerleştirdi. Kafasında kendisini, yakışıklılığına rağmen sersem birisiymiş gibi gösteren, yamuk takılmış bir beysbol kepi duruyordu. Sırtında bir aşçı ceketi, ayaklarındaysa yırtık pırtık spor ayakkabılar vardı. Gümüşi sakalları bir haftadır tıraş görmemiş gibiydi. Eşikte tulumlu bir adam belirdi ve içeriye göz gezdirdi. Thom çırılçıplaklığından utandı ama elinden gelen tek şey yatak demirlerine daha sıkı tutunmaktı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Kalkmana sevindim. Endişelenmiştik biraz. Bana Shin derler; geminin aşçısıyım.” Elini uzatmadı. “Thom sen misin?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom konuşmadan, başıyla evetledi. Başını hareket ettirmek acı veriyordu. Kesin uyurken iti biri gelip gözlerini yuvalarından içeri bastırmıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Acele etme. Duş almak istersen, koridorun sonunda duş var ve sağdan ikinci kapıdan yemek odasına inebilirsin. Hazırlanınca gel. Sıvı lazım bedenine.” Elindeki şişeyi uzattı, ardından cebine davrandı. “Al, bu hap deniz tutmasına iyi gelir.” Diğer cebini karıştırdı ve birkaç hap daha çıkardı. “Bunlar da alkol sersemliğini alır.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom bir daha başıyla teşekkür etmek istedi ama göz kırpmaktan ötesini beceremedi. İçinden yükselen fırlayıp güverteden atma arzusunu bastırdı.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin kibarca gülümsedi, elini alnına götürerek selam verdi ve çıktı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom dikildiği yerde karar vermeye çalıştı. Sıcak duş, en iyi dirilme yolu görünüyordu. Koridora çıkmadan giyinip giyinemeyeceğini merak etti. Giyinemedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Giysileri göğsüne bastırıp kabin kapısını açtı. Işıklar gözlerini kamaştırdı, atıldı ve başparmağını eşikteki yükseltiye vurdu. Geminin sallantısı ve kendi iç mekanizması yüzünden dengesini bulamadan bodoslama koridorun ucundaki kapıya daldı ve kapı, toslamasıyla açıldı. Düşüşü kuburda sonlandı, acıyla inledi. Katlı giysiler yere saçılmıştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Sıcak suyun dolaşımı hızlandırması ve tuzlu suyla teri söküp götürmesiyle birlikte temizlenince kendisini daha iyi hissetmeye başladı. Şimdi başka bir yaşamdaymış gibi gelen Sheilene’in evinden beri duş almamıştı. Tree ile Erik’in boğulduklarını nasıl söyleyecekti Sheilene’e? Başını duş borusuna dayadı; sıcak su sırtını döverken kimin dinlediğine aldırmadan inledi; iniltisi seramik banyoda yankılandı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;text-align:center;font-size:92%">***</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Giyinmiş, geminin ucunda duruyordu. Suda devasa, kırmızı bir kabuk. Bir tanker. Devasa kapıları kim bilir neye açılan upuzun kargo güvertesinin bitişinden yükselen kıç kulesindeydi. Güneye gidiyorlardı. Thom kendisini kenardan atacak hareketi düşündü: sol eli metal korkulukta, hızlı bir jimnastik sıçrayışıyla bedenini mezarların en büyüğüne, devasa kubura atabilirdi. Derhal getireceği bedensel rahatlamayı düşünerek kenarda sallandı, zihninde hissedeceklerini, akciğerlerine suyun doluşunu kurdu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Döndüğü anda beyaz duvara yaslı, çevresinde su birikintisiyle gördü onu. Turuncu kumaş kaplama ve yüksek arkalık… Hâlâ onlaydı. Lanetiydi bu koltuk.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Zihninde gömdükten sonra Tree’yi yemek odasında capcanlı ve Shin’in karşısına oturmuş kahve içerken görmek Thom’un gırtlağından istem dışı bir çığlığın kopmasına yol açtı. Tree kalkıp elini sıktı. Thom heyecanla sarıldı ve konuşmaya çalıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tree! Sanmıştım ki…”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree başıyla evet dedi. Kıpkırmızı gözlerini koyu halkalar çevrelemişti; bereli, açlık çekmiş bir görüntüsü vardı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Başardık.” Tree gülümsedi. “Bir geminin gelip bizi alacağını biliyordum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik?” diyerek bakındı. Belki de güvenilmezin tekiydi; Tree’yi çoktan öldürmüştü. Gerçeğe yönelik kavrayışını daha iyimser birisininkiyle değiş tokuşa hazırdı. “Erik?” dedi bir daha.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree bomboş baktı ve Thom bir anlığına Erik’in kendi düşlediği birisi olup olmadığını düşündü.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik burada değil,” dedi Tree. “Sadece seni, beni ve koltuğu bulmuşlar. Erik düşmüş olmalı. Ben… Sen biliyorsundur belki demiştim.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom başıyla onay verip oturdu, Shin’in varlığının farkındaydı, makul davranmaya, bu tür durumlarla nasıl başa çıkılacağını biliyormuş gibi davranmaya çabaladı. Bir mutfakta, masa başındaydı. İnsanlar masalara otururdu. Sıkışıktı; her şey sabitlenmişti, mesela kötü hava koşullarında çarpı tangırdamasınlar diye tavalar duvara cırt cırtlı bantlarla yapıştırılmıştı. Midesi, kemerin karnına yaptığı eziyete karşı birkaç içsel gayzer püskürttü. Karnına baktı. Ne hali var da harekete geçiyor, diye düşündü. Bomboştu. Hain mide.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik boğuldu,” dedi nihayet. “El uzattım… Karanlıktı… Tutmadı elimi. İçiyorduk…”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin başını eğdi. “Üzücü.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Anı taptazeydi; elleriyle gözlerini kapadı. Erik’in dün gece yanında olması ve şu anda olmaması arasındaki çizgi çok belirsiz, çok ani, çok garipti. Başat fizik kurallarından biriydi; madde yok edilemez, sadece değiştirilebilirdi. Ama Erik’in tümden yokluğu yasaya meydan okuyordu. Bedensel kabuğu dipte, kumlardaydı ama kalanı, sesi, eylemleri neredeydi?</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin hafifçe öksürdü. “Kaptan sizle konuşmak ister. Bir yerde duracak vaktimiz yok, o yüzden maalesef Güney Amerika’ya gidiyorsunuz.” Bir an duraklayıp Thom’un söylenenleri sindirmesini bekledi. “Yiyecek bir şeyler hazırlayayım mı?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom sessizce evetledi. Her yer uyardı. Dünyanın sonuna götürün beni, diye geçirdi içinden. Yaşantısını ele geçiren karanlık anafora verdi kendisini; ne yöne savrulduğunun önemi yoktu. Kötücül, karşı konmaz bir güç onu kendi okyanusuna hem mecazen hem gerçekten çekiyor görünüyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin, çırpılmış yumurta ve kızarmış ekmek getirdi ve Thom, hırsla kopardığı buğdaylı beyaz ekmeği, midesinde daha sonra yaşayacağı keşmekeşi düşünerek kendisini cezalandırmak üzere yedi. İyi olmak istemiyordu. Vicdanı bu anaforun yaratılmasında ne kadar rol oynamıştı, merak etti. Yıllar yılı süren tembellik ve ataletten sonra bu ayaklanmada sorumluluk sahibi miydi? Yemekten sonra biraz düzeldi ve ilk defa dikkatini Shin’e yöneltti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ve birden bulmacanın bir parçası yerine oturdu; beyni, çözümcü beyni komplo teorisinin patlamasıyla dehşete kapıldı. “Sen… Sen İyiNiyet’teki adamsın!”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin güldü. “Evet, İyiNiyet’teki adamım. Diğer şeylerin yanında ayrıca ev sahibinizim.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne işin var burada? Sen”—parmağını Tree’ye salladı—“İyiNiyet’teki adam olduğunu biliyordun bunun!”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Saatlerdir ayaktayız,” dedi Tree. “Konuştuk.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Kabahat senin it herif.” Thom ayağa kalktı, neredeyse kafası alçak gemi tavanına değecekti. “Lanet koltuğu en baştan alsaydın bunların hiçbiri gelmeyecekti başımıza.” Uzandı, Shin’i yakaladı ve ayağa çekti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Eh, iyileşmişiz anlaşılan.” Komuta tınlamasına sahip sert bir ses geldi kapıdan. Kot pantolon ve süveter giymiş, ellilerinde, yakışıklı, berber eli değmesi gereken rüzgârdan dağılmış gri saçlı bir adamdı gelen.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ben, Robert,” diyerek Thom’a elini uzattı. “Aşçımı serbest bırakmanı tavsiye ederim.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Sahtekârın teki bu adam,” dedi Thom. “Portland’daki İyiNiyet’te çalışıyor ve tüm bunların sorumlusu.” Shin’in yakasını bıraktı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kaptan içten bir kahkaha patlattı. “Pek hoş! Oturma odasıyla denizde sürüklenen tipsin sen, değil mi? Cidden, gördüğüm en tuhaf şeylerden biriydi. Sel felaketi mi yaşandı diye yetkilileri bile aradım. İnsanların sel sularına kapılıp oturma odalarından sürüklendiğini düşündüm!” Kaptan bir fincan kahve doldurup masaya geçti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“O…” Thom nereden başlasın bilemedi. Konumu pek sağlam görünmüyordu. İnanılmayacağına şimdiden karar vererek, “Koltuğumuzu İyiNiyet’e götrümeye kalktık,” dedi “ve bu adam almadı. Sonra başka bir yerde daha karşımıza çıktı ki tuhaftı ve orada da almadı koltuğu ve işte, koltuktan kurtulmaya çalışıyorduk, her şey böyle başladı.” Thom kendisini Erik gibi hissetti ve son gören kişi sıfatıyla Erik’in rolünü miras alıp almadığını düşündü.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Robert, parmaklarını saçlarında gezdirerek kafa salladı. “Anlıyorum.” Gülümsememeye çalışıyordu. “Shin,” dedi, “en son ne zaman karaya çıkmıştın?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Japonya’da,” dedi Shin. “Üç ay kadar önce.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom yardım için Tree’ye baktı ama Tree kargaburnunu ve tellerini çıkarmış, bir gemi yapıyordu. Denize ilk bunları, lanet kargaburnu ve telleri atacağım, diye düşündü Thom. Tree’den hemen önce; ardından Shin’i, sonra da kendimi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Önemli değil,” Shin, kaptana baktı, “dert etmiyorum… Aslında üç kişiymişler.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ya,” dedi Kaptan, yüzü karardı. “Bilmiyorum. Üzüldüm. Denizde adam kaybetmek, kayıpların en zorudur.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom sessizce evetleyerek bakışlarını ayaklarına indirdi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Tabii bir koltuk, denize en uygun tekne değildir. Yaşadığınız için ikiniz de çok şanslısınız. Koltukların yüzebildiğinden bile haberim yoktu.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom utanç içinde birkaç defa daha kafa salladı; başı hâlâ hindistancevizi gibiydi, dalgalar beynine acı vererek çarpıyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Koltuğu gemiye almayacaktım ama Shin, mürettebatın koltuktan hoşlanacağına ikna etti beni. Neyse, bir ara öykünün tümünü dinlemek isterim. Önümüzde haftalarca zaman var. Shin belki sizi karaya bırakacak vaktimin bulunmadığını söylemiştir. Kusura bakmayın ama durum böyle; programın gerisindeydim ve yoldan oturma odası toplayacağım aklıma gelmemişti. Güney Amerika televizyon istiyor ve şirket iki hafta önce orada olmamı istemişti.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, bir şeyler borçlu olduğunu düşünerek kafasını kaldırıp kaptana baktı. “Bizi aldığınız için teşekkürler,” dedi. “Nankör görünmek istemem.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Önemli değil,” dedi Robert.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Koltukta bir dizüstü görmediniz, değil mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kaptan güldü. “Gördük. Leş gibi bira kokuyordu. Havalandırsın diye bizim bilgisayarcıya verdim. Bu arada istersen yukarıda bilgisayar odamız var. Herhalde ailelerinize yazmak ve sizi kurtarsın diye sahil güvenliği yollamalarına gerek kalmadığını bildirmek istersiniz. Ve tabii, diğer arkadaşınızın ailesine haber vermek de size düşüyor.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree gemisini bitirdi ve kaptana uzattı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Pek güzel.” Kaptan tel heykeli elinde evirip çevirdi. Tree yirmi santim uzunluğunda karmakarışık bir gemi iskeleti yapmıştı. “Bunu yol ücreti karşılığında alıyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kaptan birlikte akşam yemeği sözü vererek çıktı ve Thom bakışlarını Shin’e çevirdi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin, “Bazen kimi şeyler açıklandığında daha az anlam ifade eder,” dedi. “Ama anlaşılma eksikliği önemlerini eksiltmez.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Ne demek bu şimdi?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kaderim o koltuğa sizinki kadar bağlı demek.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom ağzı açık bakakaldı. “Ne?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Benim görevim koltuğu götüreceğiniz yere götürmenizi sağlamak.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Peki, kaptanı karaya çıkmadığın konusunda nasıl kandırabildin?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Gemiden hiç ayrılmadım. Japonya’dan beri karaya çıkmadım.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“E ama demin İyiNiyet’teki adam bendim dedin?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Öyleydim. O da bendim. Bazen kimi şeyler açıklandığında daha az anlam ifade eder.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom hiddetle Tree’ye döndü, beriki omuz silkti. “Bir şey demeyecek misin? Tuhaf gelmiyor mu sana bunlar?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Fazla düşünmüyorum üstünde.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Fazla düşünmüyormuş,” dedi Thom. Bir tutam saçını tutup çekti. “Düşünmüyormuş fazla.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Normalin biraz dışında, farkındayım ama işin gerçeği, normalin yüzeyi altında bir anormal tabakası yatıyor. Genelde yüzeye çıkmıyor. Sen sadece rastladın. Ben de. Ve sana bir görev verildi.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom anlamsızlık karşısında köşeye sıkışmış gibiydi. Arka çıkma babında, en azından makul bir tepki verebilecek Erik’e güvenebilirdi. Barsakları kasıldı, karnına keskin ağrılar saplandı, hava gazla doldu. Bilgi ağırlık çağda bir insanın en büyük becerisinin bilgi sentezleme olduğunun söylendiğini duyduğunu hatırladı. Günde yüzlerce ayrı web sitesine bakmaya ve sadece genel yapı veya tondan bilginin değerini ve önemini kestirmeye alışıktı. Ama bu? Duyduklarına bir anlam dahi veremiyordu. Shin’in gözleri sulanmıştı. Gazdandı muhtemelen. Thom’un kaçmaya, bir-iki saatliğine gayri-insani bir yere kaçmaya ihtiyacı vardı. Tree ayağa kalkmıştı ve odanın Thom’a en uzak köşesindeki tavaları inceliyor görünüyordu. Bilgisayar odasına girmeli, kapısına barikat kurmalıydı. Gaz iyice sıkıştırınca tuvalete gitmesi gerektiğini fark etti. Shin’e, “Ne müthiş,” dedi ve merdivenlere davrandı. “Mobilya taşıyıcısıyım. Üçüncü türden!”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tuvalette biraz vakit geçirdikten sonra, aralarında belli ölçüde üne kavuştuğu birkaç tayfayı aşıp bilgisayar odasına erişti. Tayfalar ya yüzen koltuklara dair şakalar yaptılar ya da böyle aptal işi bir eyleme kalkışmasına yönelikliği bariz bakışlarla izlediler. Erik’in başına gelenleri bilenler başsağlığı dilediler, kendi öykülerinden bahsettiler.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Bilgisayarcı” odada Thom’un dizüstüyle uğraşıyordu ve tanışma faslının ardından Thom elemanın düzen takıntılı, toplumsal açıdan başarısız bilgisayarcı tiplerden olduğunu anladı. Dizüstü bilgisayarı verip çıktı ve Thom, bilgisayar sanayinin bu tiplerle doluluğuna şükretti. Bilgisayarından belli belirsiz bira kokusu yükseliyordu. İçi kalktı ama dert etmedi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Dizüstünü geminin şebekesine bağladı ve Sheilene’e beş satırlık bir e-posta yazabilmek için bir saatini harcadı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Sheilene,</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Bunu başka türlü söylemenin pek yolu yok. Bir şekilde koltuk üstünde denize ulaştık, kaybolduk… Erik boğuldu. Şimdi bizi alan bir gemideyiz ve Güney Amerika’ya gidiyoruz. Tree iyi. Şaşkınız ve Erik’in yasını tutuyoruz. Haberi böyle verdiğim için beni bağışla. Ailesine nasıl ulaşabileceğimi hiç bilmiyorum. Deniyorum.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Sevgiler, Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">İnternette Erik’in ailesine dair endişe içinde birkaç arama yaptı. Jean’den bir e-posta gelmişti: Astoria’da bekliyordu, ne cehennemde kalmışlardı? Tree’nin arayışa iyice inandığını ekleyerek aşağı yukarı aynı içerikte bir yanıt yazdı. İçinden Jean’e Güney Amerika’da buluşmak isteyip istemeyeceğini sormak geldi. Ya da her nereye gidiyorlarsa. Jean… Beyin, daha ağır davranması, romantik ilişki olasılığından sakınması gerektiğini bilerek geri çevirdi. Annesine yazdı, bir daire bulduğunu ve Portland’da yoğun çalıştığını söyledi, kedileri sordu. Eski işverenine bir projeye kapandığını ve birkaç hafta boyunca bira almaya bile çıkacak vakit bulamayacağını bildirdi. Bir tane de kendisine yazdı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Sevgili Thom,</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Lütfen değecek bir iş yap.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Anaforu kontrol etmeyi öğren.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Buğday yemeyi kes!</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Sevgiler, Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">E-posta kutusu yeni yarım düzine başvuru reddi ve koltuğu satın almayı teklif eden kişiden gelen bir mesaj barındırıyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Thom,</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Bir koltuk için on bin dolar biraz fazla. Fiyata şaşırdım; belki şaka yapmışsındır. Neyse, anlaşılan koltuğu çok istiyormuşum ve evimde ne hoş duracağını düşünmekten kendimi alıkoyamıyorum. Parayı nereye yollayayım? Çabucak halledelim bu işi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">—</span><span style="font-size:83%">dem</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom gözlerine inanamadı ve e-postayı defalarca okudu. Hepsi alay etmek için bir numara mıydı? Beyni bu kadar insanın sırf Thom’u kafalamak için örgütlenmesine dair mantıksal sorunları kabataslak sıraladı. Thom’un aklı sağlığının sınırı neydi? Bilgiden yoksun inanç, kanıt görmeden inanmak doğasına aykırıydı. Tümdengelim ve mantık programlama sanatının iki elzem unsuruydu ama tuhaflıkların sayısı tümevarımsal bir kanıta gidiyordu. İkinci derece kanıtlar. Her şeyi reddetmekle bir yere varamayacaktı. En iyisi bu işin nereye gittiğini görmek için eldeki kartları oynamaktı. Bir yanıt hazırladı ve koltuğun fiyatının yüz bin dolara yükseldiğini yazdı. Niye olmasın? Koltuk bülteni sayfasına girdi ve bir referans kütüphanecisiyle evlenip New York’a yerleşmiş eski bir kız arkadaşından gelen mesajı gördü. Mesaj yan yanan dizilmiş bir sürü anlamsız harften oluşuyordu. Anlamsız metnin en üstündeki karakterlerden yıllar önce kendi aralarındaki mesajları şifrelemekte kullandığı kod anahtarını tanıdı. Paranoyak bir kızdı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">-------------------------------------------</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">16:04 / ip 212.55.1.8 / doğrulandı</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">-------------------------------------------</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">Thomas. Hep en tuhaf boklara bulaşırdın zaten. Ama sana dökecek bokum var. Ne yapayım, insan dudaklarından bok misali alaycılık dökülmesin diye parmaklarını çatırdatmaya başlamadan önce “Aşırı verimli kişilerin yedi alışkanlığı” kitabı için fazla talep bulamıyor.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Diyeceğim, sorduğun zırvalar için bir gün boyunca sağı solu dürtükledim. Sonra öğrendiklerimi kuşanıp bülten sayfasına geri döndüm ve birilerinin sana koltuğu satmanı (!) teklif ettiğini gördüm. Umarım bunları okuduktan sonra satmamaya karar verirsin. Evet, paranoyam azdı, evet, fazla paranoyak davrandığımı düşündüğünü biliyorum ve hayır, umurumda değil. Bunları okuyorsan mesajı nasıl deşifre edeceğini hatırlamışsındır.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">Utanmadan her şeye inandığım ve sen hiç utanmadan neredeyse hiçbir şeye inanmadığın için çeşitli konularda anlaşamadığımızı biliyorum. Gerçi sende de fazla inanan kızlara tutulma gibi bir eğilim var. Gizli kalmış bir arzu mu yoksa? Ya da zıtların çekimi şeyidir. Neyse, sana inanmayacağın bir şeyler buldum. Bazıları binlerce yıl eskiye dayanıyor. Açıkçası çoğuna inanmamalısın zaten. Ama koltuk tarihçelerinde kesin bir şey var, ister ünlü olsun, ister büyü amacıyla kullanılmış veya büyüye dair hakkında söylenceler çıkmış olsun, hiçbiri iyicil görünmüyor. Belki genel anlamda insanlık tarihinin kötücüllüğünden ve gerek güncel gerek geçmişe ait yazılarda iyicilliğe fazla yer bulunmadığındandır. Tarihin ne kadar azının gerçek anlamda iyilik veya kahramanlık içermesi çok dikkat çekicidir ve belki</span> <span style="font-size:83%">en ufak kahramanlıklara bile onca şarkı düzülmesi bu yüzdendir. Ya da belki ben bu sersem yaratıklarla geçinemiyorumdur. Başka bir türden olmak için çok mu geç?</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">1) Yaratıklardan bahsetmişken, işte sana UFO dosyalarından hoş, minik bir söylence: Bildiğin gibi, UFO tayfası ikiye ayrılır. Uzaylıların kötücüllüğüne ve insan zihinlerini ele geçirmeye çalıştıklarına ya da insanlığı tümden yok edeceklerine inananlarla uzaylıların cana yakınlığına inanan ET tipleri. Sana bulduklarım ilk gruptan. Anlaşıldığı kadarıyla uzaylılar Dünya’ya bir koltuk bırakmışlar (insanlara zararsız görünecek bir şey yerleştirmeyi düşünmüşler. Herhalde) ve koltuk aslında dev bir antenmiş. Bu antenin ne işe yaradığı tartışılır durumda. Kimileri yayın dalgaları üstünde gücü olduğunu ve televizyon programlarını kontrol ettiğini veya içlerine mesajlar yerleştirdiğini öne sürüyor. Diğer elemanın dediği gibi daha fazla atalet falan, herhalde. Kurumsal Amerika’nın boklarını almamızı uzaylılar mı sağlıyormuş yani? Aman ne rahatladı içim. Bir başka iddiaya göre koltuk bilinmeyene, normal ötesine, işte, esasen mantık ve fizik kurallarının terse çalıştığı başka bir dünyaya yönelik bir anten. Anten lafı ilginç… Böceklerin etraflarını algılamak için antenleri vardır. Arabalarda anten radyo sinyallerini yakalamak için vardır. Radyo istasyonlarında yayın yapmak için anten vardır. Yani antenlerin işlevi çok. Eğer iki yönlü, alma ve yayınlama iletişimin varsa o zaman anten bir geçitle, bir kapıyla karşılaştırılabilir demektir.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">2) Bu, benim kitabıma göre hastalıklı bir şey. Bir barbar büyücü kral varmış (nasıl kitap adı sence?) ve anlaşıldığı kadarıyla para kaynaklarına yıldırım saldırı türü saldırılar düzenleyerek Roma İmparatorluğu’nun çöküşünde epey büyük rol oynamış (hakkını teslim etmek gerek). Gerçi fazla gün yüzü görmeyen kitaplarda Romalıları mahvedenin bu olmadığı ileri sürülüyor. Meşgul adammış. Anlaşıldığı kadarıyla büyülü bir koltuğun üstünde bir sürü kadınla (gene anlaşıldığı kadarıyla Romalı kadınlar) yatmış. Orgazma ulaştıklarında (aygırın tekiymiş anlaşılan) derhal ölüyorlarmış ve koltuk ruhlarını emiyormuş. Bir başka koltuk/ruh öyküsü. Neyse, koltuk Romalılara hediye edilmiş. Bir çeşit büyülü Truva atı yani. Tabii Romalılar yumuşak şeylerden hoşlanırmış. İngilizler veya İngilizler İngiliz olmadan önce ne idiyseler onları yağmaladıklarına Romalılara çok gülerlermiş çünkü yanlarında oturmadan önce altlarına yerleştirmek üzere yumuşak yastıklar taşırlarmış. İngilizler Romalıları bir avuç süt çocuğu zannetmişler yani. Neyse, koltuğun siyasi çevreleri birbirine kattığı söyleniyor ama fazla ayrıntı bulamadım. Ruhlarla dolu bir koltuk üstüne oturana ne yapar? Roma’da fazlasıyla ahlâksızlık ve ahlâk yokluğu çekildiğini söylemeye gerek yok.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">3) Pandora’nın Kutusu’nun bir tür oturma birimine gizlendiğini söyleyen bir dipnota rastladım. Başka bilgi yoktu. İlginç ama.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">4) Bu ilginç: Pek beğendiğim, çok saygın bir tarihçi var ve takma adla inanılırlığı daha düşük kitaplar da yazıyor… Bunu bilmemin nedeni kütüphane müdavimi olması. Bir kitabında Eski Ahit’ten çıkarılmış bir takım bilgiler bulduğunu öne sürüyor. Bu bilgiler kısaca Tanrı, bilgi elmasını yürüttükleri için çok kızıp cennetten kovaladıktan sonra Âdem ile Havva’ya bir tür hediye vererek barışma numarası çektiğini iddia ediyor. Anladın tabii. Verdiği hediye bir koltuk veya o dönemde neye koltuk deniyorsa işte oymuş. Kim bilir, belki çam dalından yapılma bir oturma eşyasıydı. Bu tarihçi insan doğasındaki tek en büyük kusur, ileriyi görememektir iddiasında. Geçmiş ve geleceğe dönük nesilleri kapsayan bir görüşümüz yok, tür değil, birey olarak düşünüyoruz ve bu nedenle hep aynı hataları yapıyor, bir asırdan ötekine aynı savaşları yaşıyoruz diyor. Bu iddiaya çevreden, küresel ısınmadan, devam eden din savaşlarından, türlerin yok oluşundan falan bahsetmekten öte dalmama gerek yok. Örnek çok. Elmanın kendisi kötü değildi; bilgi kendi başına asla kötü değildir. Yanlış kullanılan bilginin sonuçlarını ve etkilerini öngörememek esas kötülüktür. Anlaşıldığı kadarıyla Tanrı, Âdem ile Havva’ya koltuk kılığında bir görüş-engelleyici vermiş. Âdem ile Havva veya soylarından gelenler oturduğu sürece koltuk gücünü koruyacakmış. İntikamı buymuş Tanrı’nın. İnsanlar ileriyi göremedikleri için asla barış içinde yaşayamayacaklarmış.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Tabii o günlerde Tanrı, Yeni Ahit’te dönüştürüldüğü Noel baba kılıklı yumuşak elemandan çok daha sertmiş. Ebediyete dek sürecek intikamı vermeyecek denli âlicenap değilmiş.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">5) Bunlar benim için o kadar eğlenceli değil ama elimizde sosyologlar, antropologlar vesaire tarafından yazılmış, koltuğun uygarlığın en beter yönünü simgelediğini anlatan altı-yedi tane kitap var. Temelde bir toplumun kendini aşmaktan vazgeçince koltuk yapmaya ve kullanmaya başladığı söyleniyor. Koltuk çabasız yaşamın simgesi. Atalete, tembelliğe, şişkoluğa teslim uygarlıkları simgeliyor. Kabaca patates çuvalı misali oturmak dediğimiz şeyden bahsediliyor yani. Hatta bir koltuğun insanı nasıl yönlendirdiğini bile anlatmışlar. Edilgenliğe teşvik ediyormuş.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Kütüphanecinden bu kadar. E, ne yapıyorsun peki koltukla? Ben merak ederdim. Ve paranoyaklaşırdım! Zinalı bir ziyaret için devasa yakışıklılığını ne zaman getireceksin buralara? Koltuğu da getir, görelim bakalım ruhumu kaybediyor muyum içinde. (dalga geçiyorum… Bu cümle bile içimi ürpertti. Yani koltukla ilgi şaka yapma kısmı, diğeri değil… Yani, burada zaten güzel bir koltuğum var; yatağım da, onu diyorum… Jim işteyken yani…)</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Sevgiler, Clare.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom gülümsedi. Clare her daim flörtçüydü. Ender ama çekici bir saflık ve paranoya karışımına sahipti. Parmaklarını masada tıkırdattı ve kendine bir şeylere inanma izni vermeye başladığını fark etti. Shin’e, Tree’ye ve Clare’e inanacaktı ve bunu itiraf etmek, olabilirliklerin ağırlığının bilincine sızmasına yol açtı. Bilgi akışı başını döndürdü. Kalktı ve güverteye çıktı. Yağmur her yanı sırılsıklam etmişti ve havanın kokusu inanılmaz güzeldi. Bir an yağmurun okyanusa inişini, kuyuya yağan, sağa sola savrulan minik damlacıkları seyretti. Erik oralarda bir yerlerdeydi. Cesedi oralarda bir yerlerdeydi. Dipte bir yerlerde. Erik’le tuzlu su arasındaki özel kütle çekimsel farkı geçişim</span><span class="FootnoteSymbol"><span style="font-size:92%"><span class="Footnoteanchor"><a href="#ftn20" id="bodyftn20">20</a></span></span></span> <span style="font-size:92%">dengeliyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree’yi gemi kütüphanesinde, önünde bir sürü kitapla buldu. Geminin bir kütüphanesi vardı! Melville</span><span class="FootnoteSymbol"><span style="font-size:92%"><span class="Footnoteanchor"><a href="#ftn21" id="bodyftn21">21</a></span></span></span> <span style="font-size:92%">görse ne derdi?</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Clare’den öğrendiklerini Tree’ye özetledi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Müthiş,” dedi Tree.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Öyle mi? Âdem ile Havva olayı ne zaman yaşanmıştır? Kaç yıl önce, sekiz bin mi? Elimizdeki koltuk çok yaşlı.” Ellerinde gezegendeki en değerli şeylerden birini bulundurduklarının fark edilişi içinde bir heyecan ve korku gıdıklanışı doğurdu.</span> <span style="font-style:italic;font-size:92%">Becerebildiğince uzağa kaç</span><span style="font-size:92%">, diye uyardı beyin.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Çok yaşlı.” Tree bir İncil’in sayfalarını artıyordu. “Başka metinler lazım bize,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öyle,” dedi Thom. “O kadar yaşlıysa, pek çok kültürel değişime yayılmıştır. Eden sonrasında çok-tanrılı bir sürü kültür var. Görünüşe göre ya çok yaşlıya —Âdem ile Havva, Romalılar, Pandora— ya da uzaylı seçeneğini dışlamadan çok yabancıya bakmak durumundayız. Çok fazla soru var. İnanmazken daha kolaydı ama inanmak dipsiz bir gizem kuyusunu açıyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ufak bir sarsıntıyla geminin alıştıkları tekdüze mırıltısı değişti. Thom, soran bakışlarla Tree’ye kaş kaldırdı.</span> <span style="font-style:italic;font-size:92%">Programda bir durak var mıydı?</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree, geminin hareketini görmezden gelerek, “Erik’i özledim ben,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Ya.” Thom, Tree’nin ifadesinde herhangi bir suçlama iması bulunmayışıyla rahatlamıştı. Tree’nin gizemli ilgisizliğine, mesafeliliğine şaşıyordu. Yası ölçmek kolay değildi. Gerekli bir miktarı var mıydı? Erik gün boyu aklına gelip gitmişti. Suya uzattığı tembel, sarhoş elinin ve Erik’in olması gereken yerdeki sessizliğin anısıyla bir saat geçirebilirdi. Kabahat onda değildi. Erik’in, sarhoş itin eli orada olmalıydı. Onda da hata vardı. Umudu nasıl kolayına bırakıvermişti? Tree’yi de boğmayı düşünmüştü; suçluluk duygusu çalar saat çınlamasıyla uykulu beyin kıvrımlarına doldu. Ölü, ölüydü. Ölüler yalnız</span> <span style="font-style:italic;font-size:92%">Yıldız Savaşları</span><span style="font-size:92%">’nda hologram kılığında geri gelip teskin edici konuşmalar yapardı. Erik’in bıyığını bir daha hiç göremeyecekti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Düşlerimde hep üç kişiydik.” Tree’nin gözlerinde masum, bomboş bir bakış vardı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Geminin motorları durdu ve Thom bakmak için dışarı çıktı. Koltuk dışarıdaydı ama yağmurda değildi ve tayfalardan birisi üstünde uyuyakalmıştı. Thom adamı sarstı, ardından bir daha, var gücüyle sarstı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Adam’ın kalkışı Erik’inki gibiydi. Yere yuvarlandı, Thom’a kuşkuyla baktı, abartılı göz kırpışlarla ayılmaya çalıştı. Bakışları hâlâ ayıklıktan binlerce kilometre uzaktaydı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Derken kaptan geldi ve tayfa birdenbire ayılıverdi. Meşgulmüş gibi görünmeyi becerdi ve hafifçe sallanarak uzaklaştı.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Eh,” dedi kaptan, “sudan ne çıkardık, tahmin edemezsin. Balık avına benzedi bu seferimiz. Az evvel yarı boğulmuş, yarı donmuş Meksikalı bir delikanlı bulduk. Boğulmuş bir maymuna benziyordu. Kendimi gerçekten kahraman hissetmeye başladım.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Meksikalı bir genç mi?” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tek kelime İngilizce konuşmuyor. Berbat haldeydi. Doktor bakacak birazdan. Gemide konuşmaya çalışacak iki Meksikalı adamım var ama şimdilik en iyisi dinlenmeye bırakmak. Gençle konuşan adamım hepten ipin ucunu kaçırdığını, tümden sanrılı olduğunu söyledi.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Görebilir miyim?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İspanyolcan var mı?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yok.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Kusura bakma o zaman. Karantina durumu. Biliyorum, muhtemelen kendine yakın hissettin ama şimdi yanına gitmen işe yaramaz. Toparlandığında senle bir çevirmen yollarım, o zaman içini dökersin.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Thom,</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Beni artık hiç aramamana rağmen, umarım iyisindir. Bir cep telefonu alsam ondan arar mıydın beni?</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Carter evvelki gün öldü; üzüleceğini biliyorum. Belki cenaze için eve gelmek istersin demiştim. Şimdilik bahçedeki kulübede ama hava çok soğuk —altmış santim kar var yerde— sen eve gelene kadar idare edecektir. Bekleyeceğim seni. Ama acele et çünkü tek başıma yapmak istemiyorum.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">İş yerinden sana ulaşmaya çalıştım ama beni on dakika beklettiler telefonda. Santralinize bir baktırır mısın, lütfen? Sheilene’i de aramaya çalıştım ama karşıma telesekreter çıktı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Umarım iyisindir hayatım.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Sevgiler,</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Annen.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin mutfakta, yemek sonrası masaları topluyordu ve Thom içeri girer girmez açlığın içine çöreklendiğini fark etti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Selam, Shin.” Thom sesine uzlaşmacı geleceğini umduğu bir ton vermeye çabalamıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Thom.” Gülümseme ve baş selamı. “Seni gördüğüme sevindim. Düşünecek zaman bulabildin mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Evet, evet, düşündüm. Lazanya mı şu?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin yanıt vermeden bir tabak lazanya, salata ve ekşi mayalı ekmek getirdi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, ekmeği daha sonra düşünmek üzere tabaktan uzağa itip hamurlara temkinli yaklaşımı boş vererek yemeye girişti. Tayin mi edilmişti bu adam yani? Koltuğu gözlemek için mi? Yoksa niye? Bülten sayfasında söylenenlere dair ne biliyordu? İnanma düğmesine basılmıştı artık ve başkalarının koltuğu ele geçirmeye çalıştığını biliyorken Shin’in aynı şeyin peşine düşmediğini nasıl bilebilirdi? Bülten sayfasındaki söylencelerin hemen hepsi koltuğu paha biçilmez kılıyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Her şeyi açıklamanı bekliyorum, Shin. Kural icabı artık her şeye inanıyorum; yani buyur, koltuklarla ilgili ne kadar boktan fantezi varsa anlat. Dikkatim tümüyle sende. Ha, bu arada, ya koltuğu götüreceğiz ya da tayfalardan bir kısmının komaya girme riskini göze alacağız.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Pardon?” dedi Shin.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Koltuğa oturunca uykuya dalıyorsun ve uyandırılman neredeyse imkânsızlaşıyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ya. Denizin ortasına böyle mi geldiniz yani?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom omuz silkti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İlginç.” Çelik süngerle ocağın üstünü ovalıyordu. “Bildiklerimi anlatayım ama muhtemelen hayal kırıklığına uğrayacaksın.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Dinliyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tek başıma değilim. Bir konseye üyeyim ama diğer üyeleri tanımama izin yok. Sadece beni konseye sokan kadını tanıyorum. O da sadece iki üye tanıyor: beni ve kendisini konseye alan adamı. Bir takım beceriler öğreniyoruz ve gözcülük için bazı şeyler veriliyor. Kaç kişiyiz, hiçbir fikrim yok. Yaptığımızın büyük kısmı çeşitli… Eh, çeşitli çağlardan kalma nesneleri gözlemek. İnsanlığın bütün olarak kendisine gereğince bakacak olgunluğa evrimleşmediğine ve çoğu durumda gerilediğine inanıyoruz. Yani konsey, türümüzü kendi kendisini yok etmekten korumaya çalışıyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Pek asil,” dedi Thom. Çatalını doldurdu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Göründüklerinden çok daha fazlası olan bir takım nesneler var günümüze ulaşan. Ama bu nesneleri kendilerine isteyen, kendi çıkarlarına kullanmaya niyetli bir takım koleksiyoncular da var.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, dolu ağızla ve neşeyle, “Hepsine inanıyorum,” dedi. Ekmeği eline alıp seyretti. “Ne varsa söyle. Anlayacağıma dair söz veremiyorum gerçi.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Belirsiz çok şey var ve açıkçası yanıtlara sahip birisini tanımıyorum. Üçünüz arayışı gerçekleştirmek için özenle mi seçildiniz yoksa arayış üçünüz bir araya geldiğiniz için mi doğdu, bilmiyorum. Tek bildiğim, uzun süredir beklemede kalan bir durumun aniden olgunlaştığı. Presto!” Shin’in son lafı kızarmış ekmeğin makineden aniden fırlayışı gibiydi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, hafifçe açık ağzında yarı çiğnenmiş ekmek lokmasıyla durakladı. İnanılması en zor gelenin kendisinin önemli bir şeyde rol alması, kendi ufak inek çevresinin dışından birilerinin kendisiyle ilgilenmesi olduğunu fark etmişti. Yaşamı boyunca ne zaman bir şey için seçilmişti? Vurmayı başardığı ender anlarda top daima havan mermisi misali sahanın uzaklarına uçmuştu. Ama o zamanlarda bile Küçükler Ligi’ne seçilmemişti. İnsanın kıyaklık derecesi eksideyken yetenek —herhangi bir spora aşırı yeteneği de yoktu zaten— ne işe yarardı? Ya bu? Thom’du o. Seçilmemişlerdendi. Onlarca yılını almıştı ama sonunda rolünü kabullenmişti.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin yanıt bekliyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tamam, haklısın, neden bahsettiğine dair en ufak fikrim yok. Koltuğu anlat o zaman.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Koltuğa dair bilgim neredeyse sıfır. Senin de bir şey bilmemenin muhtemelen zararı yoktur. İçgüdü ve sezgiler bilgiden daha fazla işe yarayabilir. Muhtemelen anlamışsındır; koltuk kötü. En azından doğası kötü etki yaratıyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Nereye götürüyoruz peki?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Güvenli bir yere. Güvenli tek yere.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yapma ama! Yardım et biraz.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Nereye götüreceğinizi bilmiyorum. Tree’ye sor. Daha iyi bir fikri olabilir. İsim veremez ama görmüştür belki. Hepinizin bir özelliği var. Tree’ninki de bu.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik’in Tree’ye taktığı adı, düşçüyü hatırlayan Thom, “Peki, tamam,” dedi. “Koltuk bize belli bir yön mü gösteriyor. Yani bazı yönlere gittiğimizde hafifliyor mesela.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ya da gücü azalıyordur. Bir yönde gücü artıyor, diğerinde azalıyordur.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Fikir sadece. Ama başlangıç için işinize yarayacağı kesin.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Fikir,” diye tekrarladı Thom. “Senin işin ne peki?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Benim işim, işin bitirilmesini sağlamak. Karışanları engelliyor ve devam etmenizi sağlıyorum. Koleksiyoncuların sizi duymasını engellemeye uğraşıyorum ve bundan sonra sonuna dek size eşlik edeceğim. Koltuk görevine atanmış birden fazla konsey üyesi bulunabilir. Bilmem yasak.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne, senin hoca-hanım günün birinde üç kişi bir koltuk taşıyarak gelecek mi dedi yani?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öyle bir şey.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom tabağını temizledi; çok daha toparlanmıştı. Derken buğdaylı ekmeği ve buğdaylı hamurları yediğini ve kısa süre içinde midesinin cadı kazanına dönüşüp zehirli gaz salmaya başlayacağını fark etti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şu çifteli elemanlara müdahale gibi mi mesela?” dedi. “Pek yardım görmedik orada.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kusura bakma. Küçümsemişim biraz. Ama inan, Güney Amerika’ya vardığımızda daha beterini göreceğiz.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Daha beteri mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha, lafı geçmişken, web sitende söyleyeceklerine dikkat etmelisin.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Biliyor musun onları?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Elbette. Koleksiyoncular da biliyor. Ve şifrelemenin bir işe yaramayacağı kesin.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom’un tüyleri ürperdi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Koltuk neyin nesi, bilen yok ama herkesin fikri var ve güçleri gayet açık,” dedi Shin. “Mısır lahitlerinde bulunanlar veya bakıldığında güç toplayan sanat eserleri gibi, güçle ilintilendirilen bir sürü nesne var. Habersiz, cahil bir çağda yaşıyoruz ve elimizde bilimin üretmediği çok az kudret nesnesi var. Maddiyat çağında, bilim çağındayız ve insani olasılıklardan geriye kalanın çoğu göz ardı ediliyor. Koltuk… Koltuk, ‘O Nesne’. Daha güçlü bir şey varsa bile bugüne dek ortaya çıkmadı. Ne olduğunu, nereden geldiğini bilmemiz gerekmediği kanısındayım. Ama tam şu anda Portland, koltuğun yokluğuyla değişiyor ve değişim bütün Kuzey Amerika’ya yayılıyor.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Nasıl değişim?” Thom inanmama ünlemlerini bastırmaya, alaycı gülümsemeyi gizlemeye uğraşıyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Söylemek için çok erken ama olumlu yönde.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom kafa salladı. Zihninin dönüşmesine izin verdiği boş kaba inanılmaz şeylerin dolmaya başladığını fark etmişti. “Peki, başlangıç için yeterince dinledim. Konuyu başka zaman bitirmemiz gerekecek.” İlk boğucu bulutu gürültüyle saldı. “Affedersin,” dedi. Utanca alışıktı; kaş çatıp gözlerini masaya dikti. “Glüten dayanıksızlığı. Buğday yiyemiyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Söylemen gerekirdi. Niye yedin?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Evet, niye, diye düşündü. “Bilmiyorum,” dedi. “Affedersin.” Kıpkırmızı kesildi. “Gidip koltuğu taşısak mı?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Koltuk ortada yoktu. Shin yaşından beklenmeyecek bir çeviklikle fırladı, geminin her iki yanındaki cankurtaran sandallarını saymaya girişti. Thom, eli karnında, kendi özelliğini merak ediyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin nefes nefese geri döndü. “Cankurtaran sandallarının hepsi yerinde. Bahse girerim revire götürülmüştür.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Revire mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin, “Birileri Erik’i öldürmeye çalışıyor,” dedi ve bir merdivenden aşağı atıldı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik öldü!” Thom sesinin hiddetle çınlayarak mide gurultusuyla karışıp arkalarında bıraktıkları koridorları dolduruşunu duydu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin omzunun üstünden, ya saldığı gazlar ya da bilgi eksikliğine kızan bir bakış yollayarak parmaklarını şaklattı. “Demin kurtardık Erik’i.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom kitaplarda iyi haber aldığında yüreği şakıyan insanları okuduğunu hatırladı. Başka organlar da aynı monologlara girişiyor muydu, merak etti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik’in rengi yanlıştı ve gözlerini çevreleyen karanlık yanaklarına haddinden fazla inmiş görünüyordu. Bıyığı iyice uzamıştı ve denizde sadece birkaç gün kalmış birisi için şaşırtıcı ölçüde zayıf ve kırılgan görünüyordu. Sanki bedeni kendi kendisini yemeye başlamıştı. Birisi revirdeki yataktan kaldırıp koltuğa yatırmıştı Erik’i. Karlar kadar hareketsizdi delikanlı.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin koltukaltlarından kavradı, Thom ayaklarını tuttu ve Erik’i yatağa taşıdılar. Shin nabzını kontrol etti, alnını tuttu, kalbini dinledi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hâlâ hayatta. Bahsettiğin koltuk bungunluğunun yaşamını emeceği fikri düştü aklıma. Koltuk yatanı komaya sokmuyor; uyanma iradeni alıyor. Koltuğu buraya getiren her kimse, bunu biliyordu herhalde.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin köşedeki soğutucuyu işaret etti. “Ellerini ayırana kadar epey uğraştılar. Bırakmadı bir türlü.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Demek öyle kurtuldu… Yüzdüğünü hayal etmeye çalışıyordum ben.” Thom soğutucuya artık her şeye baktığı gözle baktı. Belki o da büyülüydü? Uzaylılardan veya tanrılardan gelme kadim bira soğutucusu. Mezopotamya’dan kalma bir nesne, bir mücevher kutusu, bir sanduka, bir define…</span> <span style="font-style:italic;font-size:92%">Buz kabı işte</span><span style="font-size:92%">, dedi beyin.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Koltuğu odana taşı ve gözünü üstünden ayırma. Başka birileri var gemide. Akıllıca bir satranç hamlesiydi yaptığı. Görev Erik’siz tamamlanamaz. İyi ki koltuğu alıp gemiden ayrılmadılar ya, öyle yapsalar daha kolay yakalanırlardı. Koltuğu istiyorlar ama esas öncelikleri sizin başarıya ulaşmamanızı sağlamak.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Bir anlığına korkuya kapılan Thom başıyla evetledi. Başka birileri. Yatağa ilişti ve elini Erik’in kalbine koyarak boğuk, yavaş atışını dinledi. Geveze geri dönmüştü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree geldi ve yatağa oturarak gülümsedi. “Üç kişi olmamız gerektiğini biliyordum. Devam edebiliriz artık.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik gözlerini açtı ve Shin’i görür görmez irkildi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Hijo de puta, qué haces, no me toques</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom Erik’e baktı ve bir anlığına Erik’i değil, Meksikalı bir genci kurtardıklarını düşündü.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şşş… Dinlenmelisin.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Pinche penjedo, vas a llevar el sofa o no?</span><span style="font-size:92%">”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Koltuk? Orada işte.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Te voy a mater, cabron, sin no me dejes, voy a matarte</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin iç çekti. “Eh, İspanyolcası Güney Amerika’da işimize yarayacak. Ne diyor, hiçbir fikrim yok.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom Tree’ye gergin bir bakış attı. “İyi mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree omuz silkti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik,” dedi Thom, “İngilizce konuşabilir misin?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik’in gözleri Thom’la Tree arasında bir odaklanma dansına girişti. Kafasını kaldırdı, ardından gözleri pes etti, gözkapaklarının ardına devrildi ve bayıldı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ah,” dedi Thom. “Konuşamıyor anlaşılan. Yapabileceğimiz bir şey var mı?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Gidip doktorla konuşayım, bakalım koltukla ilgili bildiği bir şey var mı? Bunun dışında bırakın dinlensin. Ayıldığında konuşursunuz. Kendine getirebilecek misiniz, bir deneyin derim.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Gemide bir hafta geçmişti. Thom’un göbeği, Shin’in buğdaysız yiyecek konusundaki mütevazı kaynakları ve öncesinde koltuk taşımak sayesinde göbeği küçülmeye başlamıştı. Üç arkadaş yine</span> <span style="font-size:92%">birlikteydiler. Gemi doktorunun özenli bakımına karşı Erik’in İngilizce konuşmamasının garipliğine karşı Thom ile Erik, Panamalı tayfa Carlos’a başvuruyorlardı. Thom bu durumu biraz İspanyolca kapma fırsatı bildi ve Erik’e İngilizce sorduğunda İspanyolca yanıt alabildiğini keşfetti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bana birkaç güzel cümle öğret, Erik.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik hâlâ gemi içi emriler uyarınca yatakta yatmak zorundaydı. Donması yüksek ateşe çevirmişti ve anadili hariç eski haline daha yeni dönmeye başlamıştı.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Lo que sea mejor por el pais</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, Carlos’a baktı. “Ne demek bu?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Vatan için en iyi ne varsa, diyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, “Vatan için en iyisi neyse,” dedi ve İspanyolcasını tekrarladı. Yanında taşıdığı not defterine yazdı. İnanmakta güçlük çektiği her şeyi bu deftere yazıyordu. “işe yarar herhalde, Erik. Ama ben daha çok, tuvalet nerede, şunun fiyatı ne kadar, türü cümleleri kastetmiştim.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik gülümsedi. “</span><span style="font-style:italic;font-size:92%">Mis labios estan cerrados</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom yavaşça ve cümleyi gırtlaktan, hece yutan bir aksana bulayarak, “</span><span style="font-style:italic;font-size:92%">Mis labios estan cerrados</span><span style="font-size:92%">,” dedi. “Ne demek peki?” Carlos’a döndü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Carlos omuz silkerek, “Dudaklarım kapalı,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik? Ne işime yarayacak bu yahu?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik dudağını ısırdı ve gözleri muzipçe ışıldadı. “</span><span style="font-style:italic;font-size:92%">Son muy buenas, muy importantes, estas oraciones</span><span style="font-size:92%">.” Erik, Carlos’a hitap ediyordu. “</span><span style="font-style:italic;font-size:92%">Es cierto, él no tiene la oportunidad de aprender espanol que podria usar antes de que llegemos. Estonces, le enseno unas cosas que pueda decir. Es mejor que parezca misterioso que tonto</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Carlos Thom’a gergin bakarak gülümsedi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">A quie es le mas importante</span><span style="font-size:92%">,” dedi Erik. “</span><span style="font-style:italic;font-size:92%">Puedes usarla en qualquier situacion: Pero mi perro no tiene dientes</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, yüzünde Erik’in ne dediğini anlamayı bekleyen ıstırap yüklü bir ifadeyle Carlos’a baktı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“En önemlisi bu, dedi.” Carlos zorla gülümsedi. “Köpeğimin dişi yok.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik! Bu mu en önemlisi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik hevesle kafa salladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom üç yeni İspanyolca cümlesini, gemide, metal koridorlarda dolaşırken, güverteden denizi seyrederken, annesini, Clare’i, Sheilene’i düşünürken mırıldanarak ustalaşana dek tekrarladı. Portland kentinin kuyruklu yıldız misali uzaklarda soluşunu düşündü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Aklı Jean’de, yüzüstü bıraktıkları muhabirdeydi. Sırf Thom’a hitap eder görünüşünde bir enerji vardı kızın.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-style:italic;font-size:92%">G. Amerika’ya gel</span><span style="font-size:92%">, diye yazdı Thom,</span> <span style="font-style:italic;font-size:92%">Erik yaşıyor! Tam haber bu işte, katıl bize</span><span style="font-size:92%">. Sandalyesinde terledir, masada parmaklarını tıkırdattı ve şöyle yazdı:</span> <span style="font-style:italic;font-size:92%">Salsa için eş lazım olacak bana</span><span style="font-size:92%">.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">O hafta boyunca Tree’yi ender görmüştü. Ne zaman aramaya kalksa ya uyurken ya da Shin’le ateşli sohbetlere dalmış buluyordu arkadaşını. Ayrıca güneye indikçe havaların daha fazla ılındığını fark etmişti. Paranoya kaşıntısı her daim arkasındaydı; gizemli takipçilerinin dikiz aynasında beliriveren polis arabası misali her an ortaya çıkıverecekleri hissindeydi. Erik’i sürekli kontrol ediyordu. Tayfaları, içlerinden birisi Shin’in dediği gibi, “onlardan” birisi, koltuğu taşıyan kişi mi, anlamak için durmadan süzüyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Kime: thom@sanchopanchez.net</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">Kimden: demx741@mailhaven.com</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Thom,</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">Anlaşılan benle oynuyorsun. Ama satacaksan, 100 bin ödemeye hazırım. Evet, abartılı bir miktar ve açgözlülüğünden utanmalısın. &nbsp;Ama istiyorum koltuğu ve daha fazla oyun oynamaya niyetim yok. Tamam dediğin anda paranı yatıracağım.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">—dem</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">-----------------------</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Kime: thom@sanchopanchez.net</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Kimden: obizeait@yahoo.com</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Ne yaptığını ya da neyle oynadığını bilmiyorsun. Sizi karşılamak üzere bir gemi geliyor. Ya koltuğu teslim edersin ya sonuçlarına katlanırsın.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">----------------------</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Kime: thom@sanchopanchez.net</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Kimden: clare@nyc_libray.ny.state.gov</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">Konu: İkisi bir arada</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">Hey yakışıklı, bahsettiğim tarihçi vardı ya, senin koltuk işini söyleyince feci ilgilendi ve resmen dizleri titredi adamın. Konuyu araştırıyor ama sana yazdıklarımı gösterdim. Bahsettiğim koltuklardan bazılarının aynı koltuk olduğu fikrinde! Yani belki barbar kralın elindeki Âdem ile Havva’nın koltuğuydu, falan filan. Kim bilir, kim bilir ama ileteyim dedim sana. O koltuk sahiden sendeyse gerçek bir gizemin kapağını açtın galiba. Daha tutulur bir şeyler bulmaya çalışacak ve bir de senle tanışmak istediğini söyledi. Ama açıkçası tuhaf birisi ve ilgilenişindeki yoğunluktan biraz endişelendim… Cesaretini kırar diye G. Amerika’ya gittiğini söyledim. Yolladığın fotoğraflar çok hoştu. Nasıl binmiştiniz o gemiye? Arkadaşların hoş görünüyor. E, var mı gelecekte birisi? Bahsetsene. Evet, kaza sonucu insanların belleğinde dil karışmasını bir olayda duymuştum, yani arkadaşının sizle dalga geçmediğini tahmin ediyorum. Uydurduğu değil, bildiği bir dili konuştu için kendini şanslı say bence. Pasifik’teki bir tankerde bulunmanın bu tarafa gelir bir yanı yok görünüyor.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Sevgiler, Clare.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">----------------------</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Kime: thom@sanchopanchez.net</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Kimden: jean@sidklowski.net</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Konu: Re: yanlış alarmlar ve boğulan maymunlar</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">Selam, Thom! Demek G. Amerika yolundasın… Normalde benim menzilimin biraz dışında kalıyor. Ama editörümle görüştüm ve görünüşe göre gelme şansım var. Biraz G. Amerika, artı sen içerikli dört makale olasılığı, artı biraz tatil yapma konusunda konuştuk. Neden yapıyorum bunu? Hiç bilmiyorum, cidden bilmiyorum. Cidden elinizde haber var mı sanıyorsunuz? Ne var benim için? Yoksa? Sözlerinden birini sahiden tutabileceğin fikrindeysen bir yerlerde buluşalım. Guayaquil’de, öğlen vakti Nahim Isaias Barquet Müzesi’nde buluşmaya ne dersin? Web sitelerinde gerçek küçültülmüş kelleler görebileceğimiz yazıyor. Ne dersin? Senden önce varabilirim oraya. Erik yaşıyor, ha!</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">—Jean</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">(salsa öğrenecek kişi)</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">----------------------</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Kime: jean@sidklowski.net</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:83%">Kimden: thom@sanchopanchez.net</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Konu: Güney Amerika randevusu</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Tam üç İspanyolca cümle öğrendim. Güney kıtasını fethe hazırım yani. Evet, gelmelisin. Evet, bir haber var elimizde. Evet, Latin dansında birbirimizin ayağına kesin basarız. Her türlü heyecan var burada. Ölüm tehditleri alıyoruz! Dirilmelere şahit oluyoruz! Sana hızlı gazetecilik vaat edebilecekmişim gibi görünüyor. Sırf “Çok ilginç bir haber” diye gelmeliymişsin gibi yapmaya çalışıyorum. Ama beceremiyorum. Ama tek amacın gazetecilikse, anlayışla karşılarım.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">Buluşma yeri şahane—kafam kazan gibi, biraz küçülme iyi gelecek. Hedefimiz Guayaquil!</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:83%">—Thom</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom küpeşteden denizin biteviye dalgalanışını seyre daldı. Yüz bin dolar, ölüm tehdidi, çağlar boyu bela çıkarmış bir koltuk ve</span> <span style="font-style:italic;font-size:92%">Jean</span><span style="font-size:92%">. Her zamanki e-postalar değildi gelenler. Jean’i içine çekti, nefesini korku-çekinme-ihtirasla verdi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, Tree ve Shin mutfak masasına oturmuş havuç atıştırıyor ve Pasifik’e bir cankurtaran sandalı indirip koltuğu yükledikten sonra ayrılmayı tartışıyorlardı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ya şu senin konsey şeyi? Bir şey yapamazlar mı?” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Anında devreye girecek türden örgütlü değiliz. Çok, çok uzun zamandır varız ve okyanus ortasındaki bir gemiye kötü adamlar gelmeden önce yardım yollamak özelliklerimizden sayılmaz pek. Benim eğitmenime söylemem gerekir. O kendi eğitmenine bildirir ve öyle devam eder ki ana konsey konuyu haftalar sonra bile duyabilir. Biz, eh, bir yeniden örgütlenme yapmaya çalışıyoruz ama maalesef bu arada, biraz makineleşme karşıtıyız.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom öfkeyle iç çekti. “Bugüne gelmek istediğinizde haber verin, size bir e-posta sunucusu kurayım. Tanrı aşkına yahu!”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Koltuğu suya indirip üstüne atlar, nereye varacağına bakarız,” dedi Tree. Kargaburnunu açıp kapıyor, alete karada soluk almaya çalışan balık havası katıyordu. Teli kalmamıştı ve ıstırabını elleri çekiyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Okyanus ortasında o kutlukta uyuyakalmak isteyeceğim son şey,” dedi Thom. “Sonumuz olur.” Shin’in hafif yiyecekleri ve düşük stres sayesinde midesi Thom’un bir haftadır rahat bırakmıştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hey-hey! Yaşıyorum!” Erik merdivenin tepesinden sesleniyordu. Neredeyse iki haftadır ilk defa İngilizce konuştuğunu duyuyorlardı. Üst dudağı yeni tıraşlı çıplaklığıyla parıldıyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik!” diye bağırdı Thom. Kalktı ve hiç düşünmeden kucakladı; Erik’in yüzü buruştu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Ben de seni gördüğüme sevindim koca adam.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom gururla, “</span><span style="font-style:italic;font-size:92%">Mi perro no tiene dientes!</span><span style="font-size:92%">” diye bağırdı. “İngilizceyi unuttun zannediyordum. Sırf senle konuşabilmek için bir dil daha öğrenmem gerekecek sanıyordum.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ya, komik. Doğru dili konuşuyormuşum gibi geliyordu bana.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İspanyolcayı nereden biliyorsun sen?” dedi Tree.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha… Bir ara anlatırım, düşçü. Pekâlâ! Neler oluyor bakalım? Niye suratlarınızdan düşen bin parça? Beni özlediniz diye herhalde. Shin, senden epey bahsedildi bana. El uzatmaktan öte güvenmezsem, gücenme,” diyerek elini uzattı.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Sağ ol, Erik.” Shin uzanan eli sıktı. “Onur duydum.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ölüm tehditleri,” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne olmuş onlara?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Alıyoruz.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Vay, iyice film oldu demek. E, ne yapacaklarmış? Füze mi atacaklar?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Gemi yolluyorlar.” Shin beysbol kepini düzeltti ve bir tutam gümüşi saç dışarı fırladı. “Buraya ne zaman ulaşırlar veya ne kadar güçlüler bilmiyoruz. Kaptana da bir şey söyleyemem. Koltuk hakkında hiçbir şey bilmeyenlere herhangi bir bilgi vermemiz gerekiyor ve ikincisi, kaptanın gözünde hepiniz kaçak yolcusunuz. İşini düşünmek zorunda ve gelen gemi yetke sahibi göründüğü anda sizi teslim edecektir.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Eh, koltuğu verme fikri fena değil bence.” Erik ayağını bankın üstünden aşırıp oturdu. “Yeterince eğlendim ben. Portland’da sağlam bir iş aramak gayet uygun.” Birkaç havucu maymun iştahıyla yuttu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom derin bir iç geçirdi ve koltuğun ne olabileceğine dair çeşitli görüşleri saymaya, fikirlerden birine inanır renk verir mi gibisinden kontrol için Shin’i gözleyerek girişti. Shin’in sonuna kadar arayışta kalacağını anlamıştı. Birisinin koltuk için yüz bin dolar teklif ettiğini Erik’e söylemeyi es geçti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Vay be,” dedi Erik. “Amma hikâyeymiş. Neye inanayım ben şimdi?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Size şunu söyleyebilirim,” dedi Shin. “Siz koltukla ayrıldığınızdan beri Portland halkı koltuklarına daha az oturuyor.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik izleyen dört dakikayı kahkahalar atarak geçirdi. “Kafayı yemişsin sen, ihtiyar. Ne, Koltuklar Kralı’nı falan mı taşıyoruz sanıyorsun?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öyle.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik bir kahkaha daha patlattı. “Siz niye gülmüyorsunuz yahu? Dayanışma yok burada?” Thom’a baktı. “Yapma be, sen Bay Biliminsanısın.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Eh, biraz değişti artık. Birbirine uyan bir sürü ufak tefek şey var. Ve daha yeni bir ölüm tehdidi aldım, Erik. İnsana gayet ciddi bir şeyler döndüğünü düşündürüyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Biraz gülemezsin demek değil ama. Portland halkı koltuklarına daha az mı oturtuyormuş? Nasıl araştırdın? Komik değil mi şimdi bu?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öyle galiba,” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Shin beyaz aşçı ceketinin önünü düzleterek gülümsedi. “Ama bunun anlamı belki de insanların hayatlarında ilk defa etraflarında dönenlere dikkat etmeye başlamalarıdır. Büyüden kurtuldular; televizyonlarını, evlerini bırakıyor, dikkat ediyorlar. İnsanlığın düştüğü hale gerçekten bakıyorlar.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, ensesinde bir ürpertiyle, “İkna oldum ben,” dedi. Erik’in inanmaz gözlerle baktığını gördü. Erik bir hafta önce yanında olsa tuhaflığa, saçmalığa birlikte direnirlerdi kendi başına geçirdiği bir hafta içinde Thom kendisini kahramana dönüştürmüştü. “Plan lazım bize,” dedi. “Mümkün mertebe çabuk gemiyi terk etmeliyiz. Ekvador’dan ne kadar uzaktayız?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yakınız; bir günlük yolumuz falan kaldı.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yani Kolombiya kıyıları açıklarındayız,” dedi Erik. “Babam burada oturuyor. Evde sayılırım yani.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Burada mı?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Hı-hı.” Erik ellerini alıntı işareti yapmak üzere iki yana açtı ve dramatik bir sesle konuştu: “Te-rö-risttir kendisi.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Gerilla mı?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik başıyla evetledi. “Adam kaçıran tayfadan değil. Eski moda, bir türlü başarıya ulaşamayan adalet ve barış savaşçılarından. Sosyalistler, falan. Malum boklar işte.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İspanyolca konuşman bu yüzdendi demek.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Sekiz yaşımdayken taşındık buralara. Annem nerede, emin değilim. Gerilla hayatına pek hevesli değildi. Ekvador’dadır belki. En son birkaç sene önce haberini aldığımda Quito’da yaşıyordu.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Fazla geçinemediğini çıkarıyorum ailenle,” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Pek değil. Hoş Kuzey Amerikan çocukluğu geçirmek istemiştim ben. On altı yaşımda evden kaçtım ve Birleşik Devletlere döndüm. Ebeveynim her türlü ABD kimliğini yaktığından diğer herkes gibi Meksika sınırından kaçak girmek zorunda kaldım ülkeye. Nefret ederler Amerika’dan benimkiler.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Vay be,” dedi Thom. “Benim çocukluğum bayağı iyiymiş o zaman.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Shin masaya şaplağı indirdi. “Sonra konuşursunuz. Bize plan lazım şimdi.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ardından gelen sessizlikte gemi motorundaki ton değişikliğini fark ettiler ve paniğe kapıldılar. Shin öfkeli bir hızla konuştu. “Gidip koltuğu alın ve diğer gemi ne yandan geliyorsa diğer uca gidin. Konuşup vazgeçirmeye çalışırım ama denize atlamak ve gözden uzak durmak zorunda kalabilirsiniz. Muhtemelen sizi göreceklerdir gerçi.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Komik.” Erik birkaç havuç daha aldı. “Tekrar İngilizce konuşmayı daha yeni öğrendim ve içkili koltuğa geri dönüyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Shin, Erik’e parmak şaklattı, beriki sustu. Hızla merdivenlere koştular. Güverteye çıktıklarında ufak, silahlı bir teknenin yaklaştığını gördüler. “Kolombiya sahil koruma,” diye bağırdı Shin. “Acele edin!”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Koltuk inanılmaz hafiflikteydi. Kafalarında on metre aşağıdaki denize atlama fikriyle sahil korumanın yaklaştığı tarafın aksine taşıdılar.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ya gelenler sadece normal sahil korumacılarsa?” dedi Erik.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hemen atlamamız lazım,” dedi Tree. “Biliyorum. Atladığımız an, bu an.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Hiç uğruna atlamak hoş kaçmaz,” dedi Thom. “Hiç ıslanma havamda değilim.” Güneş gemiyi yakıyordu ve küpeşte dokunulmayacak kadar kızmıştı. Geminin hız kesmesiyle esinti gitmiş ve her şey terleyip buharlaşmaya başlamıştı. Thom bu işlerin nasıl yürüdüğünü merak ediyordu. Sahil koruma gemiye mi çıkardı yoksa teknelerinden bağırmayı mı yeğlerlerdi? Aşağıdaki sular köpüklüydü. Atlasalar pervaneye kapılmayacaklarını nasıl bilebilirlerdi? Ya köpekbalıkları?</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Dur, bir dinleyelim, Tree.” Koltuğun Tree’nin küpeşte üstünden aşırmaya çalıştığı ucunu aşağı doğru çekti. Tree arkadaşına solup gidiyormuş, dünyada geçici bir süreliğine bulunan bir hayalete dönüşüyormuşçasına yüzüne gittikçe daha fazla yerleşiyor görünen hırslı, çıldırmış bakışlardan yolladı. Thom, Erik’e, Tree’ye göz kulak ol manasında bir bakış atıp sahil koruma teknesini görebileceği tarafa ilerledi ve tepeden tırnağa silahlı dört adamın çoktan güverteye çıktığını şaşkınlıkla gördü. Müthiş bir korku düştü içine. Arkasını dönüp nasılsa göreceklerini bilmesine rağmen koltuğu denize atmalarını söylemek üzereyken Shin’in ses tonundaki bir şey Thom’u durdurdu. Shin ile kaptan silahlı adamlarla konuşuyordu. Aşçı kıyafeti içinde dört üniformalı adam arasında bir uşak gibi görünüyordu Shin. Thom söylenenleri zar zor işitiyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Üniformalılardan birisi, “Bulana kadar arayacağız gemiyi,” dedi. Kesin liderleriydi. İngilizcesi aksansızdı ve sahil koruma şapkasının kenarlarından kısa kesilmiş sarı saçları görünüyordu. Tabancası elindeydi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Elbette,” dedi Shin. “Ama bizde silah yok. Televizyon taşıyoruz.” Thom, Shin’in sesinde daha önce duymadığı iyicilliğe dikkat etti. Sanki gurur duyduğu torunuyla konuşuyordu adam.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Lider, kızgın bir vurguyla, “Bir koltuk arıyoruz biz,” dedi. “Silahtan falan bahsetmedim hiç.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Tabii, haklısınız ama benle gelirseniz tüm kargomuzun televizyon olduğunu göreceksiniz. Barışçıl bir ticaret gemisiyiz biz.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom bir şeylerin döndüğünü hissetti ve bir anlığına geminin silah taşıyıp taşımadığını merak etti. Liderin kaşlarının çatıldığını gördü. Gözleri tabancasındaydı; ardından bir daha ileri davrandı.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Adam bir daha, “Silah aramıyoruz biz,” dedi ama sesinde kuşkulu bir vurgu vardı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İsyancıların eline düşmelerini istemezsiniz tabii,” dedi Shin. “Anlıyorum. Lütfen, buyurun, kargoyu kontrol edin. Tek bir silah bile bulamayacaksınız.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Lider, şeker çalarken yakalanmışçasına kararsız bir duruşla kafa salladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Gitmek zorunda kalmanıza üzüldüm açıkçası. Belki dönüşümüzde sizi akşam yemeğine misafir ederiz.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Lider bir kez daha başıyla onay verip tabancasını kılıfına soktu. Dört adam geminin yanındaki merdivenden indiler ve Thom’un görüş alanından çıktılar. Birkaç dakika sonra sahil koruma teknesi tankerden ayrıldı. Thom ilk defa uzaklarda, sisler içinde dağ yükseltilerini gördü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Shin, kaptana, “Çok iyi idare ettiniz,” dedi. “Lisanslı bir tankerde silah aramaya gelmeleri tuhaftı doğrusu.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Kesinlikle.” Kaptan birden ayılmıştı. “Gemime silahlı adamların çıkmasından hiç haz etmem Şirkete bildireceğim.” Döndü ve uzaklaştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom saklandığı duvarın ardından Shin’e yanaştı. “Silah mı arıyorlarmış?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Sizi arıyorlardı.” Sıkıntılı görünüyordu Shin.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Koltuklarla ilgili söylenen bir şeyin anısı yavaşça belirirken Thom, kafası karışık, durakladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Vazgeçirdim ama esas eleman zorluydu. Eğitim görmüş. Yeterli değildi ama görmüş. Kuşkulandı. Kırk beş dakika ile bir saat arası zamanımız var. Geri gelecek ve bu sefer neyle uğraşacağını biliyor olacak.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, Shin’e yönelik yeni bir hayranlık hissiyle, “Sen… Sesinle bir şey yaptın,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Çocuk numarası. Öğretecek zamanım yok şimdi ama nasıl yapılacağını bilir ve alıştırma yaparsan kolaydı. Geçen hafta boyu sizlere bir şeyler öğretmem gerekiyordu ama nasılsa sizle birlikte gideceğim diye düşünmüştüm. Ama kalmam gerekecek anlaşılan. Şimdi, sizi buradan yollamamız lazım. Bir cankurtaran sandalı hazırlayalım. Yandan indiririz ve arkanıza bakmadan kaçarsınız.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ses şeyini öğret bana.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Zaman yok.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ama öğrenmek istiyorum.” Başka, yeni, diğer bir büyü çıkmıştı karşısına. “Bu şey gibi… Şey…”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Eh, Tolkien fikri nereden buldu sanıyorsun?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yok… Obi Wan Kenobi gibi!”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Vaktimiz yok bunlara.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ama ne—” Thom kafasına üşüşen muazzam sayıda sorulara nereden başlayacağını bulmaya çabalıyordu, “ses frekansıyla mı ilgili yoksa—”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Önemli bir şey değil. Peki, çabucak… Sana nasıl etkilenmeyeceğini öğreteyim. Şimdi seni yere yatmaya ikna edeceğim. Beni engellemek için etrafındaki bir şeye odaklan ve konuşmam kesilene kadar içinden adını tekrar et. Anladın mı?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom başıyla evetledi, gözlerini Shin’in çirkin, yemek lekeli spor ayakkabılarına dikti ve içinden ayakkabının yeni öğrendiği İspanyolcasını tekrarlamaya başladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yere yatmak sana daha iyi gelecek, Thom,” dedi Shin. “Bu kadar yüklenmemelisin kendine.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom içinden saydı:</span> <span style="font-style:italic;font-size:92%">Zapato zapato zapato zapato zapato</span><span style="font-size:92%">.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Biraz dinlenirsen dizindeki ağrı geçecektir.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom’un dizine keskin bir ağrı saplandı ve ağzına alüminyum çiğniyormuş gibi bir his doldu. Var gücüyle tekrarladı:</span> <span style="font-style:italic;font-size:92%">Zapato zapato zapato zapato</span><span style="font-size:92%">…</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Çok yorgunsun, dizin ağrıyor, dinlenmek iyi gelecektir. Yatmak için ne hoş bir yer seçmişsin.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Zapato. Thom yorulduğunu hissetti. Zapato. Bunca koşturma, koltuk endişesi ve dizi… Diz çöktü ve sırtüstü uzanmak için ellerini yere dayadı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Thom! Vaktimiz yok!”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">İçine panik doldu ve önce sahil korumacıların geri döneceğini, ardından</span> <span style="font-style:italic;font-size:92%">zapatoları</span> <span style="font-size:92%">hatırladı ve yere yattı. “Yuh!” dedi. “Nasıl yaptın bunu?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Alıştırma yapman ve tek bir şeye odaklanman lazım. Haydi, gidelim artık.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, içindeki yere yatma arzusuyla boğuşarak sersem sepelek Shin’i izledi. Zaman kavramını yitirmişti ve Tree ile Erik’in hâlâ koltukla uğraştığını görerek şaşırdı: Tree itiyor, Erik durduruyor, tartışıyorlardı. Manzara, yanlarından az evvel ayrıldığını bilmesine rağmen Thom’a haftalar önce düşünde gördüğü bir şey gibi göründü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tree,” dedi Shin. “Dur.” İkili donakalmış gibi durdu ve koltuğu yere bıraktı. “Tanrı aşkına, cankurtaran sandalı kullansanıza!”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Üç arkadaş heyecanla uzay gemisini andıran, turuncu brandayla örtülü, yanda demirli tekneye baktılar.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Onu kullanamayız,” dedi Shin. “Yokluğunu hemen fark ederler. Aşağıda eski bir tekne var. Motor durdurup yirmi dakika kadar kazandırabilirim size. Dönerim birazdan.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Altı kişilik, genlikle spor ve gezme amaçlı kullanılan alüminyum sandalı alt kattan taşıdılar. Tayfalara rastladıklarında Shin, “Bağla çıkıyoruz!” dedi. Küpeşteye ulaştıklarında ve sandalı suya indirirken Tree ve Erik balık tutma heyecanına kapılmıştı ve Thom içinden sürekli</span> <span style="font-style:italic;font-size:92%">zapato</span> <span style="font-size:92%">sayıyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Epey uğraşarak önce Erik’i, ardından koltuğu sandala indirmeyi başardılar. Çaprazlamasına yerleştirdikleri koltuk her iki yandan tekinsiz taşıyordu. Thom, Shin ve Tree öteberi toplamaya ve Thom’un dizüstü bilgisayarını getirmeye koşuştururken Erik sandalın içini düzenledi. Shin son anda yirmi litreli bir bidon benzinle bir motor getirdi. İlgilenip bakmaya gelen tayfalara karşı sesini kullandı. Tayfalar başka yerde yapacak önemli işleri çıktığına inanarak uzaklaştılar ve Tree birkaç defa, Shin çağırana kadar, tayfalarla birlikte kendi önemli işini yapmaya gitti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ses bazen epey zorluyor,” dedi Shin. Alelacele doldurulmuş yiyecek kutusunu Erik’e uzattı. “Kedi gütmek gibi bir şey. Zihin işi daha iyi ama her seferinde tek yapabiliyorum ve yaparken başka hiçbir şeyle ilgilenemiyorum. Bilmeniz gereken şu: kuşku kırıntısı hissettiğiniz anda odaklanmalısınız. Sürekli odaklanma alıştırması yapın. Birileri size tuhaf bir şeyler söylediğinizde sadece bir saniyelik hareket fırsatı bulacaksınız yoksa ses işi ele alır. Bazen fiziksel tepki verirsiniz,” diyerek omuz silkti. “Herkeste farklıdır. Mesela sesi duyduğumda benim ayak parmaklarım acır.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom endişe duymadan kafa salladı. Fazladan iki</span> <span style="font-style:italic;font-size:92%">pazato</span> <span style="font-size:92%">çekti. Bir dakika, ayakkabı bu muydu? “Sen gelemiyor musun bizle?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Geri geldiklerinde sahil korumacıları halletmem gerekecek. Yetişirim size.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom hafif bir korku duydu: bir kez daha denizin ortasında koltukla baş başa kalacaklardı. Sonunda kayığa yerleştiler. Erik motora, Tree burna geçti ve Thom huzursuzca koltuğa yaslandı. Pasifik Okyanusu’nda bir sandalda bulunmanın kaygısı içlerine dolarken Shin cesaretle el saldı. Nereye gittiklerine dair en ufak fikirleri yoktu. Sadece Tree’nin aklında belli belirsiz bir yön vardı. Ayrılmalarından önce Shin Güney Amerika’nın neresinde bulunduklarına dair tahminini harita üstünde göstermişti. Plana göre, bir tür içsel yön bulucu taşıdığını varsaydıkları Tree yolu belirleyecekti ve ne yapacaklarına yolda bakacaklardı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Konuşmuyorlardı. Ufak motor arı gibi vızıldıyordu. Tankerin arkada küçülüşünü izlerken sahil koruma teknesine karşı tetikte beklediler. Yanlardan su sıçrıyor, koltuğun altını ıslatıyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree ara sıra aniden bir yön gösteriyor ve Erik gözlerini devirerek sandalı çeviriyordu. Thom yiyeceklerle uğraşmaya koyuldu; arkadaşlarına cips ve gazoz ve ardından kuru üzüm ve zaman geçirmeye yardım edecek başka ne bulursa verdi. Eğer sahil koruma tarafından öldürülmez veya köpekbalıklarınca yutulmazlarsa, bir ıssız adaya düşmez ya da alabora olmazlarsa, gök başlarına yıkılmaz veya yer yarılıp içine düşmezlerse, koltuk üçünü birden uyuyan güzellere çevirmez veya eve dönmeye karar vermezse kısa süre sonra yabancı bir ülkeye varacaklardı. Thom’un gittiği tek yabancı ülke Kanada’ydı ve orada bile kültür şoku yaşamıştı. Para, trafik levhaları, yiyecekler hatta güvercinler bile farklı görünmüştü gözüne. Kuzey aksanıyla gurluyorlardı sanki. Paranoyak bir şaşkınlıkla dolanmış insanların işte ABD’den gelen dev, büyük para ve sinema ve savaşçı siyaset diyarının temsilcisi diyerek kendisini işaret etmelerini beklemişti. Ama kimse dikkat etmemişti. Ekvador’da da benzerini yaşamayı umuyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin daha ağzını açamadan bağlandı ve zorla yapıştırılan bir bantla susturuldu. Birkaçı Kolombiyalı ama çoğu Amerikan, otomatik silahlı on kişi gemiye çıktı. Her yanı didiklediler.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Nerede?” dedi liderleri.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Shin, kaptanın arkalarını kollayabileceği umuduyla kımıldamadan durdu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Aşçısının sucuk misali bağlanmasına şaşan ve kızan kaptan, “Bir koltukla ne işiniz var, anlamıyorum,” dedi. “Pasifik ortasında bulduk! Şirketi aradım. Hükümetinizin doğrudan bizle ilgili bir diyeceği varsa amirinizin benle temasa geçmesini öneririm. Yoksa yaptığınızı haneye tecavüz sayacağım.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Bizim karasularımızdasınız. Koltuk bu gemideydi, biliyoruz. Yasadışı madde saklanmıştı içine ve o üçü için tutuklama emri var. Suçlulara yataklık ve—” başıyla Shin’i işaret etti—“ortaklıktan sizi limana çektirebiliriz.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kaptan iç çekince her şeyi anlatacağını sezen Shin heyecanlandı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tayfalarımdan birkaçı bir saat kadar bir sandalla ayrıldıklarını görmüş. Gittikleri yön…” Kaptan gözlerini kapayıp usulca küfretti. “Kuzey.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Lider, Shin’e, “Çık!” diye bağırdı. “Çık adamın zihninden!” Silahını adamlarından birisine verdi, Shin’i yakalarından yakalayıp havaya kaldırdı ve küpeşteden denize savurdu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Hey!” diye bağırdı kaptan. “Lanet olsun size! Lisanslı tankeriz biz. Uluslararası yasalara uymadığın için ne ceza alacağınızın farkında mısınız siz?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Lider kaptana el etti. “Buraya getirin.” Shin’in yüzeye çıkışını ve yüzmek için sadece ayaklarını kullanmaya çabalayarak debelenmesini seyretti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Lider, “Ver,” dedi ve silahını adamından aldı. Otomatiğin namlusunu küpeşteye dayadı. Shin tankerin altı metre kadar açığındaydı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Seni vurmak üzereyim farkındaysan,” diye seslendi lider. Adamları küpeşteye toplanıp gösteriyi izlemeye koyuldular.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İstersen,”—sağındaki adamına döndü—“Bill? Sence hayatını kurtarmak için ne yapmalı?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Koltuk nerede?” diye bağırdı Bill. “Taşıyıcılar nerede?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hah, bu iyi fikir. Nerede olduklarını söyleyebilirsin.” Eliyle küpeşteye vurdu. “Sesi ne yapacağız peki, Bill?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yazabilir.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Evet, aynen. Sana kalmış, ihtiyar,” diye seslendi. “Neredeler söyle ve kurtul, tamam mı?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Shin, suda durabilmek için ayak çırptı. Başıyla evet dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha, iyi bari. Bill, in aşağı, getir şunu.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Çok geçmeden Bill’in bağırdığı duyuldu ve lider aşağı baktığında Shin’in bedenini bir balık gibi dalgalandırıp suyun altından yüzerek uzaklaştığını gördü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Bill, Shin’i ucu kancalı demirle yakalamaya uğraştığı sahil koruma teknesinden, “Daldı!” diye bağırdı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hay…” dedi lider. Shin’in sahil koruma teknesinin altından geçmesine iki-üç metre kalmıştı. Lider, yüzeye kan çıkana dek suya ateş etti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kaptanı getirin,” dedi. “Bakalım şimdi ne diyecek.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;text-align:center;font-size:92%">***</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Motor, uğultusu —soluk alıp veren doğal bir güç gibi— tam bilinçlerinin parçasına dönüşmüşken, tam devamlılığın, çarpan dalgalarla biteviye iniş-çıkışın güvenliğinde gevşemişken, tam korku bedenlerini terk ederken teklemeye başladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hayda,” dedi Erik. Bir an motor ve yakıt tankına düşünceli baktı, tankı tutup kaldırdı ve tekmeleme nöbetine tutuldu. Ayağını yere koymak zorunda kalana kadar tanka, motora ve sandalın yanlarına tekmeler savurdu. Gözlerini kapatıp ona dek saydı ve tanka bir tekme daha attı, kordonlarını söktü ve kaldırdığı gibi denize fırlattı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik!” dedi Thom. “Sakin ol yahu!”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik, öfkeden dudakları yapışık, omuz silkti. Yüzü kıpkırmızı, sandalın zeminine baktı. “Of ya,” diyerek saçlarını çekiştirdi. “Hiçbir şey azıcık kolay gidemez mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kıyı hâlâ ulaşılamayacakmış kadar uzaktaydı; tek görünen orada bir şeylerin bulunduğuna dair ufukta belli belirsiz bir karaltıydı. Tree yönlerini kıyıya değil, güneye çevirtmişti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kürekler,” dedi Thom. Sandalın her yanını aradılar.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bir daha karşılaştığımızda geberteceğim o ihtiyarı,” dedi Erik. “Bizi bu halde denize saldı. Canınıza tak etmedi mi artık? Gerçekten koltuğu istediklerini nereden biliyoruz?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İstiyorlardı.” Thom bacaklarını uzatıp koltuğa yaslandı. “Duydum konuşmalarını.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Eh, verseymişiz o zaman,” dedi Erik açık bir öfkeyle.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Julio yardım edecek bize,” dedi Tree.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Julio mu?” Thom bir Julio’yla tanışıp tanışmadıklarını hatırlamaya çalıştı. “Theo’nun tren şeyindeki irikıyım eleman mıydı Julio?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kim, bilmiyorum. Bize yardım edecek, onu biliyorum sadece. Kısa boylu ve Erik komik konuştuğunu düşünüyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Sandalda mı şimdi?” dedi Erik.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree biraz düşündü ve “Hayır,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Denizde o zaman?” Erik, Tree’ye bağırabileceği daha iyi bir görüş açısı için ayağa kalktı. “Denizkızı mı? Belki yunustur? Yunusların konuşması komiktir.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Suya düşeyim deme,” dedi Thom. “Kötü anılar kafama doldu bile.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“belki ileride bir bira kasası daha vardır. Kımıldamayınca feci sıcak bastı.” Erik alnında biriken teri sildi. Elini gözlerine siper ederek uzaklara baktı. “O-o,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bir tekne geliyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne kadar uzakta?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şimdilik nokta kadar görünüyor. Gidip gene boğulmalı mıyım dersiniz? Son seferde gayet işe yaramıştı.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Orada dikilmeye devam edersen düşeceksin zaten. Lütfen beklemediğimizi yap ve düşme.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree birden ayağa fırladı. “Bunlar onlar!” Koltuğun bir ucunu yakaladı, kaldırdı ve sandalı diğer uçtaki Erik’i suya yuvarlayacak denli sarsarak denize attı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tree! Hay ben senin!” Erik ağzından su püskürterek yüzeye çıkmıştı. Sandal beşik gibi sallanıyordu. Erik, Thom’a baktı. “Kendim düşmedim! Kabahat bende değil!”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree koltuğun ardından suya atladı, yüzeye çıktı ve koltuğa tırmandı. “Gelin!” diye bağırdı. “Sandaldan ayrılmalıyız. Sandalı takip edeceklerdir.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tree.” Thom yakarırcasına ellerini iki yana açtı. “Bir fikir birliğine varamaz mıyız? Lütfen?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree acele etmelerini işaret etti. “Haydi, kımıldayın.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, Erik’e baktı, beriki parmaklarıyla tırnak içine alarak, “Yön bulucumuz o,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik, sandalı koltuğa doğru çekebilir misin? Bilgisayarla atlayamam suya.” Siyah çöp torbasına sarılı sırt çantasını gösterdi. “Artı, biraz su ve yiyecek işimize yarar.” Koltuğa baktı, Shin’in söylediklerini hatırladı: koltuk eylem iradesini azaltıyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;text-align:center;font-size:92%">***</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree koltuğun üstünde birkaç dakika sonra ağzı açık, yüzü güneşte, komamsı bir uykuya daldı. Sudaki Thom usulca tişörtünü çıkarıp yüzüne örttü. Sandalı uzağa ittiler ve koltuğa tutunup kıyıya doğru ayak çırpmaya başladılar. Dikkat çekmemeye, peşlerindeki teknenin korkusunu akıllarından atmaya uğraşarak sohbet ettiler. Erik Güney Amerikan öyküleri anlattı ve Thom, birisinin okyanus boşluğunu sesle doldurmasından memnun, dinledi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Evde neler oluyordu acaba? Annesi nasıldı, Güney Amerika kıyılarına doğru bir koltuğa tutunup ayak çırptığını bilse ne derdi? &nbsp;Kesin yüzü kıpkırmızı kesilir, içinde fokurdayan endişe histeriye dönüşürdü. Zavallı anneciğim.</span> <span style="font-style:italic;font-size:92%">Zavallı Thom</span><span style="font-size:92%">, dedi beyin ve Thom bu görüşü paylaştı. Ama içinde ufak bir coşku kıpırtısı da vardı. Millet uyurken oturduğu yerde fonksiyonları üst üste yığan patates çuvalı bilgisayarcı değildi artık. Alışılmamışın tadını almıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Saatlerce ayak çırptıktan, kıyı bir türlü yaklaşmamış ve sandalları gözden kaybolduktan sonra Tree’yi uyandırıp ayak çırpma sırasına almaya karar verdiler. Yüzleri güneş yanığı ve tuzlu suyla acıyordu. Tree’yi, nihayet ölüler diyarından dönene kadar sarstılar, bağırdılar. Yüzünde anlayamaz, insanlık dışı bir ifadeyle uyandı Tree.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Sıran geldi, düşçü. İn aşağı ve biraz ayak çırp. Azıcık da ben dinleneyim.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Düşlerin en tuhafını gördüm.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Atla suya, öyle anlat.” Erik, ıslak köpek misali tırmandı koltuğa. Silkindi ve Tree köşeye sindi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İstemiyorum.” Tree koltuğa sarılmıştı. “Köpekbalıklarından korkuyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ben de,” dedi Erik. “Herkes gibi. Çünkü dişleri var. Ama beni teslim bayrağıyla göremezsin. Isırıyorlarsa sen de ısıracaksın.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree soyundu, solgun, kemikli bedeni ortaya çıktı ve yavaşça suya girdi. Koltuğu sımsıkı tutarak ayak çırpmaya başladı. Koltuktan horultu neredeyse anında duyuldu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ormana gidiyoruz,” dedi Tree. “Düşümde gördüğüm buydu.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ekvador’da mı?” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Galiba. Hangi ülkeydi bilmiyorum aslında. Çok çamur vardı ve koltuğu taşırken sürekli kayıyorduk. Patika çok dardı ve bende… Ve Erik’te birer</span> <span style="font-style:italic;font-size:92%">machete</span><span class="FootnoteSymbol"><span style="font-size:92%"><span class="Footnoteanchor"><a href="#ftn22" id="bodyftn22">22</a></span></span></span> <span style="font-size:92%">vardı. Yağmur yağıyordu ve yön belirsizdi ve sonra her yan kelebek doldu. Gökten patlamış mısır yağıyordu sanki.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Cengel gibi görünüyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Evet, cengeldi belki. Orada koltuğu isteyen birisi var.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, kendisinin koltuğu isteyip istemediğini düşünerek, “Koltuğu isteyen çok, Tree,” dedi. Belki de bu esrarengiz nesneliği ortaya çıkan mobilyayı kendi yararına kullanabilirdi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Evet de galiba koltuğu götürmemiz gereken kişi o… Şey gibi… Yani koltuğu evine götürüyormuşuz gibi…”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Bunca zamandır teslimat hizmetinden başka şey yapmadık. Hani, ne bileyim, daha büyük bir şeyler olur diye bekliyordum.” Thom bir türlü yaklaşmayan kıyıya göz attı. Akıntıya karşı mı uğraşıyorlardı acaba? Güneşin batmasına iki-üç saat kadar kalmıştı; güneye ilerlerken oluşan gece-gündüz değişimini hatırladı. On iki saat gündüz, on iki saat gece… Ekvatoru geçmişler miydi? Kısıtlı bakış açısından kıyıdaki, belki balıkçı tekneleri çıkabilecek birkaç noktacık dışında yakınlarda herhangi bir gemi görünmüyordu. Bir süre konuşmadan ayak çırpmaya devam ettiler. Thom fazla güneş yanığından korunmak için başını öne eğik tuttu. Üstlerinden önce bir, sonra bir martı daha geçti ve arkalarından bütün bir sürü geldi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ah! Bacağıma bir şey çarptı!” diye bağırdı Tree.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Emin misin? Ayağımdır belki. Dikkat etmiyordum.” Thom suya baktı ve sudan başka bir şey göremedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bir şey çarptı bana,” dedi Tree dehşete kapılmış gözlerle. “Ah! İşte, gene!” Tree maymun gibi koltuğa tırmanıp Erik’i aşarak çıkabildiğince yükseğe çıktı. Durduğu yerde sadece geceleri mağarasından çıkan bir hayvanı andırıyordu. Gollum gibi, diye düşündü Thom, ıslak saçları omuzlarında, zayıf, bembeyaz ve sırılsıklam şortlu… Yeraltında yaşayan troll çocuklarından birisi…</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Tree, köpekbalıkları durduk yerde adam yemez. Ya kan kokusunu alırlar ya da yaralandığını sezerler. Köpekbalığı öykülerinin çoğu abartıdır.” Tree’nin inanmaya niyeti yoktu. Gergin ve deli bakışlarla koltuğun arklığına yerleşti, gözleriyle denizi taramaya başladı. Thom köpekbalıklarını düşünmemeye gayret ediyordu. Koltuğun üstüne tünemenin Tree’yi uyutup uyutmayacağını merak etti. Derken bacağına bir şeyin dokunduğunu hissetti. Sert bir çarpmaydı ve daha beyni sakinleşemeden kendisini koltuğun arkalığında, Tree’nin yanına tünemiş, koltuk devrilmesin diye ağırlığını dengeli dağıtmaya çalışırken buldu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Sakin bir ses kullanmaya çalışarak, “Bana da, eh, bir şey değdi,” dedi ve Tree başıyla evetledi. Koltuğa sıkıca tutunup suyu taradılar ama hiçbir şey göremediler. Korkuya yenilmişti Thom. Çarpmayı zihni hayal etmişti. Güneşin konumuna baktı; yola devam etmeliydiler. Suya dönmeliydi. Suya dönmeli ve ayak çırpmalıydı. Üçte, dedi kendi kendisine. Bir. İki.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Koltuk, hız tümseğine çarpmış gibi sıçradı. Tree’nin dişleri takırdıyordu. Thom ayağıyla Erik’i dürterek dişlerinin arasından, “Erik,” dedi, “</span><span style="font-style:italic;font-size:92%">Erik, uyan!</span><span style="font-size:92%">” Mavi derinliklerde hareket eden, bir an belirip sonra yiten bir kavis, kocaman bir beyazlık gördü. Önemli değil, diye düşündü. Nefes al, nefes ver. Bir balık hatta belki bir köpekbalığı ve tek yaptığı etrafını keşfetmek. Deniyor. Sınıyor. Derken koltuğun bir ucu aniden sudan kırk beş derece yükseliverdi. Thom ve Tree çığlık atarak koltuğa yapıştı ve Erik bağırarak suya yuvarlandı. Thom uzandığı gibi saçından yakalayarak arkadaşını koltuğa çekti. Erik can havliyle bağırdı. Thom kolunu tuttu ve koltuğun üstüne çıkardı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik, tekinsiz sallanan koltukta ayağa kalkarak, “Ne oluyor lan?” diye bağırdı. Dikkatle kafasını tutuyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kö-kö-köpekbalıkları!” Takırdayan dişleri Tree’nin sözcüklerini paralıyordu. “Ot-otur! Otur aş-aşağı!”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik kendi etrafında döndü, Tree ile Thom kollarından yakalayıp zorla oturttular.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne? Ne oluyor be?” dedi Erik.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Sürekli düşüyorsun koltuktan.” Thom, koltuğun uyku sersemliğini Erik’in yüzünde görebiliyordu; saçının çekilmesinin etkisini azalttığına kuşku yoktu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Düşmüyorum. Tekneden bahsediyorsan, kabahat Tree’deydi.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Sus artık. Kimliğinin parçası sanki. Bir şeylerden düşüp duruyorsun.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bizim yiyecek kutusu mu şu?” Tree, üç metre kadar ötelerinde, suda yarı batık yüzen yiyecek kutusunu işaret ediyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hah, o nasıl girmiş bakalım suya?” Erik’in sesinde alay vardı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Söyledim sana. Köpekbalıkları.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Köpekbalıkları mı attı suya yani?” Sırıttı Erik.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Koltuğa tosladılar. Sen de öyle düştün suya zaten.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“E, sizin ayak çırpmanız gerekiyordu ama. Hepimiz buraya çıkarsak uyuyakalırız ki o da boku yedik demektir. Ayrıca gidip yiyecek kutusunu alın!” Thom ile Tree, ayağa kalkmaya yeltenen Erik’i tekrar çekip oturttular. “Ben sıramı savdım. Sıra sizin!”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom açlıktan yavaş yavaş ölmeyi köpekbalıklarınca yenmeye her halükârda yeğleyeceğini fark etti. “Erik, köpekbalıkları var suda. Ciddiyim.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Aynı anda gürültülü bir şapırtı, ardından kemik kırılışını andıran bir ses duyuldu. Yiyecek kutusu gitmişti. Üçü birden çığlığı bastı. Çok geçmeden bir elma fırladı yüzeye. Ardından birkaç kıymık…</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik, şaşırtıcı bir sakinlikle, “Eh, belki doymuştur karnı,” dedi. Thom bağırmayı kesti. Tree kesmedi. “Kuru üzümlü barlardan vardı içinde, değil mi? Canım çekti valla.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree soluk soluğaydı, Thom sakinleştirmek için ensesini tuttuğu anda dizüstü bilgisayarını hatırladı. Koltukta çantasını aradı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Sırt çantam nerede?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha-ha,” dedi Erik. “Köpekbalığını sürpriz bekliyor. Çarpılır mı dersin?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hay…” Thom gözleriyle suyu taradı. Sırt çantasından iz yoktu. “Kahretsin! Kahretsin!” Koltuğa birkaç yumruk indirdi, ardından kafasını ellerinin arasına aldı. “Shin’in verdiği para da oradaydı.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Plastikle sarmalanmış sırt çantasının olta şamandıraları misali su yüzüne çıkıvermesini umarak denize baktılar. Yolculuk birdenbire çok, çok uzun geldi. Beş parasız Güney Amerika… Kıyıya varabilirlerse elbette.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree, Thom’un omzuna hafifçe vurdu. “Üzgünüm, Thom. Hayattayız en azından. Belki bilgisayarın köpekbalığının cesaretini kırar. Afiyetle yenecek bir şey değil sonuçta.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şu elma güzel görünüyor,” dedi Erik. Uzanabilecekleri mesafenin az ilerisinde yüzen elmaya baktılar. “Alacağım gidip.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Erik, hayır.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yiyeceğimiz son şey olabilir.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik, Tree çığlığı basarken suya daldı. Otuz saniye kadar sonra sıcak, tuzlu bir elmayı paylaşıyorlardı ve elmanın tadı, Erik’in böbürlenmeleriyle bile cennetten çıkmış gibiydi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Su altında kocaman beyazlık, yakından bakmaya gelen devasa bir göz misali yeniden belirdi. Çarpışmaya hazırlanarak kasıldılar, gözlerini yumdular. Beyazlık uzaklaştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Beklediler. Her biri koltuğun kendi tarafından heyecanla suyu taradı. Suya tekrar giremeyecek kadar korkarak biraz daha beklediler ve kıyıya ilerlemediler.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Derken Tree, ardından Thom uyuyakaldı. Erik bir denize, bir karaya baktı ve elinden gelenin en iyisini yapıp dua etmeye başladı. Lütfen, lütfen Tanrı’m, diye denedi, karaya ulaştır bizi. Bir daha dolandırıcılık yapmayacağım. Parmakları muazzam uykusuzluğa karşı gözkapaklarını destekledi. Arkadaşlarının üstünü elinden geldiğince örtmeye çalıştı ama fazla giysileri kalmamıştı. Lütfen, lütfen, Julio, artık her kimsen ve denizkızları ve ah, kimdi denizler tanrısı? Poseidon, lütfen —Neptün müydü yoksa?— kıyıya bırakıver bizi. &nbsp;Kara tarafında bir noktaya gözü takıldı Yanlarına geliyordu sanki. Yoksa umutlu bir sanrı mıydı gördüğü? Ama uyku koca elini üstüne bastırıyordu. Thom’u dürtükledi ama kollarında mecal kalmamıştı ve sonunda pes etti, ayaklarını yandan sarkmasınlar diye altına çekerek kedi misali koltuğun köşesine kıvrıldı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Gringos, gringos, despén, gringos</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik neyin ters gittiğini kestirmeye çalıştı. Üst kattaki su yatağı mı patlamıştı yine? Üstüne fırlatılan suyu hissediyordu. Gözlerini, birbirine bağlanmış iki kütük üstünde dikilen ufak tefek bir adamı görecek kadar araladı. Aralarında, üstünde yırtık pırtık bir yelkenin dalgalandığı uzun bir kütle yükseliyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Griiin-goooos</span><span style="font-size:92%">,” diye yükseldi adamın şakıyan sesi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Duyuları teker teker toparlanan Erik, sesi üstlerine su atan sırıtkan muzip gülümsemeli ufak tefek tiple birleştirmeyi başardı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Tamam! Yeter</span> <span style="font-style:italic;font-size:92%">con el agua, hijo de puta!</span><span style="font-size:92%">”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ufak tefek adam zevkle kıkırdadı. “</span><span style="font-style:italic;font-size:92%">Que ’cen p’qui?</span><span style="font-size:92%">” Biri üstte, ikisi altta toplam üç dişini göstererek kocaman gülümsedi. Misina tutan eliyle, kafasındaki sarı beysbol kepi dışında tüm giyimini oluşturan eski püskü spor şortunu düzeltti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik, “</span><span style="font-style:italic;font-size:92%">Qué?</span><span style="font-size:92%">” diyerek öne eğildi. Adamın söylediği sözler İspanyolcayı andırıyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Elindeki misina gerildiğinde adam diğer elini kaldırarak,</span> <span style="font-style:italic;font-size:92%">bekle</span> <span style="font-size:92%">işareti yaptı. Misina teknesinin etrafına, altına, arkasına hareket ederken iki kütük üstünde, yalınayak sekip duran bir boksör misali</span> <span style="font-size:92%">müthiş bir dans yaptı ve epey çabanın ardından yetmiş beş santimlik bir balığı tekne bozmasına çekti. Karnından sımsıkı kavradığı balığın kafasını, daha önce başka pek çok balığın aynı muameleyi gördüğünün izlerini taşıyan yelken direğine art arda vurdu, ardından kaldırıp yine üç dişini birden göstererek Erik’e döndü. “</span><span style="font-style:italic;font-size:92%">Corvina!</span><span style="font-size:92%">”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Bravo!</span><span style="font-size:92%">”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Adam balığı kuşku uyandıracak ölçüde tanıdık görünen bir soğutucunun içine attı. Tekne koltuktan ayrılmaya başladı ve adam, Erik’e ip atmadan önce bir dakika boyunca bir sürü anlaşılmaz laf etti. İpi karşılıklı çekerek yanaştılar.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">’de ’sta la vela?</span><span style="font-size:92%">”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">La vela? Es una sofa, ni un barco</span><span style="font-size:92%">,” dedi Erik. “Yelkeni yok tabii, İsa aşkına. Koltuk bu yahu.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Adam gene kahkahayla güldü. “Julio.” Parmağıyla kendisini gösteriyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Julio!</span> <span style="font-style:italic;font-size:92%">Mucho gusto</span><span style="font-size:92%">.” Erik, düşlerindeki kurtarıcının geldiğini fark etti mi diye Tree’ye baktı. Ciddi mucizeydi bu oğlan. Pazarlama fırsatı vardı resmen önünde. Erik parmağıyla kendisini gösterdi. “</span><span style="font-style:italic;font-size:92%">Enrique. Como va?</span><span style="font-size:92%">”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Bin, bin!</span><span style="font-size:92%">”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Donde estamos?</span><span style="font-size:92%">”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Playas</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Playas?</span><span style="font-size:92%">” Erik iyice yaklaşmış görünen kumsala baktı. “</span><span style="font-style:italic;font-size:92%">Si, pero las playas donde? En que pais, ciudad, region?</span><span style="font-size:92%">”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Playas, s’el pueblito. Ecuador</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hey millet.” Erik, Tree’yi tekmeledi. “Kalkın, adamınız Julio geldi.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree yavaşça kendisine geldi, bir dakika kadar manzarayı inceledi, ardından Thom’u uyandırdı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik tanışma faslına daldı. “</span><span style="font-style:italic;font-size:92%">Enrique, Tomas, y… y… Arbol</span><span style="font-size:92%">.” Başka ne diyebilirdi Tree için. Arbol’le</span> <span style="font-size:92%;background-color:#ffff00">(ağaç)</span> <span style="font-size:92%">idare edecekti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Julio, “</span><span style="font-style:italic;font-size:92%">Arbol?</span><span style="font-size:92%">” dedi ve güldü. Kendisini gösterdi, Julio dedi ardından üstünde durduğu iki kütüğü işaret etti. “</span><span style="font-style:italic;font-size:92%">Arbol y arbol, jo tengo dos arbole</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik başıyla evetledi. İşler yolundaydı. Bir de adamın neden bahsettiğini anlayabilseydi…</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Pero mi perro no tiene dientes!</span><span style="font-size:92%">” Erik dönüp bu salakça cümleyi kimin kurduğuna baktı. Salakça sırıtan Thom’du.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Julio şaşkınlıkla gözlerini açtı. “Tampco mio!”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, Erik’e baktı. Belki de feci bir hata yapmıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Onunkinin de yokmuş. Öyle anladım. İkinizin de köpekleri dişsiz yani.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom bir kez daha aptalca sırıttı Julio’ya.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Eh, anlaşılan ortak nokta buldunuz,” dedi Erik. “İyi, bunu halletmenize sevindim.</span> <span style="font-style:italic;font-size:92%">Julio, que milagro que te encontramos, puedes ayudarnos ir a la costa? Que has visto, no tenemos una vela</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree, “Düşümde kendisini gördüğümü söyle,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tree.” Erik iç çekti, dürtüsel bir hareketle bıyık yerini kaşıdı. “Düşünde gördüğünü falan söylemeyeceğim, hasta herif.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“O zaman kıyıya ulaşmamıza yardım edebilir mi, onu sor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Sordum zaten,” diye tersledi Erik.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Nadar</span><span style="font-size:92%">.” Julio yüzme taklidi yaptı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yüzün, diyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hayır! Köpekbalıklarını söyle,” dedi Tree.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öylesi biraz süt çocuğu gösterir bizi. Baksana teknesine.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">İyice kirli keten yelkende kırka yakın yama ve aşırı solgun, kocaman bir şampanya şişesi resmi vardı. Kütüklerin, arka taraftaki dikkatsiz kullanım veya köpekbalığı ısırığı havası veren eksik kısım dışında sudan yükselen uçlarına belli belirsiz tekne biçimi verilmişti.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Lo que sea mejor por el pais</span><span style="font-size:92%">,” diye gülümsedi Thom.</span> <span style="font-style:italic;font-size:92%">Vatan için en iyisi neyse</span><span style="font-size:92%">.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Susar mısın?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Julio kıkırdadı. “</span><span style="font-style:italic;font-size:92%">Beno, beno</span><span style="font-size:92%">.” Ardından her birkaç cümlesinde bir kıkırdadığı, nükteli görünen bir dizi paragraf sıraladı. Yelkenini sıkılaştırdı ve yelken rüzgâr almaya başladı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree ile Thom, Erik’e baktılar, beriki omuz silkti. “Belki ipi sıkı tutup ne olacağına bakmalıyızdır?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İspanyolca bildiğini sanıyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Biliyorum zaten. Bu herif pek İspanyolca konuşmuyor. Konuştuğu… Kelimeleri kesiyor ve çok hızlı konuşuyor işte.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">İp gerildi ve on metre kadar önlerindeki Julio dönüp bir daha el salladı. Neşeyle el sallayarak karşılık verdiler ve Thom, üçüncü ev son İspanyolca cümlesini kurmamak için kendisini tuttu. Hepsini tek seferde harcamasam daha iyi, diye düşündü.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Koltuk yavaşça kıyıya doğru hareket etti. Kumsalda Julio’nunkine benzer tekneler sıralanmıştı. Lokma dilenen martılar ve pelikanlar yanlarından geçiyordu. Kumsalda yan yana sıralanmış derme çatma kulübeler de vardı ve Thom hepsinin üstünde</span> <span style="font-style:italic;font-size:92%">restaurante</span> <span style="font-size:92%">yazdığını gördü. Kumsalın sonunda tepeye doğru yayılan bir kasaba vardı. Ufak bir balıkçı grubu sahile toplanmıştı; anlaşılan Julio</span> <span style="font-style:italic;font-size:92%">corvina</span><span style="font-size:92%">’dan başka bir şeyler tutmuştu bu sefer. Mendireğe ulaştıklarında Julio teknesinin yönünü değiştirerek sörf tahtası misali dalga yakalamaya, bir yandan idare edebilmeleri için ipi daha fazla uzatırken diğer yandan ustalıkla ilerlemeye başladı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Tamam,” dedi Erik. “Peki. Sıkı tutunun!” Kıyıya el kürekli-sörf yöntemiyle ulaşmaya hazırlandı. Koltuk dalgalarda şiddetle sallanmaya, dönmeye başladı. Kıyıdakiler gelenleri ilgiyle izliyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Sert bir dalga, don-gömlek ve güneş yanığı üçlüyü koltuktan denize savurdu. Koltuk sekti, döndü ve kıyıya yaklaşmadı ve sadece Thom’un ayak parmakları dibe değiyordu. Tree’nin çığlık çığlığa debelendiğini gördü.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tree! Ne oluyor?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree çıldırmış, panik içinde bir bakış attı. “Erik!” diye bağırdı Thom ve nasıl başaracağını merak ederek, “Tree’yi kıyıya götür. Köpekbalığı korkusuna kapıldı. Koltuğu ben getiririm,” dedi. En az otuz balıkçının eğlenir bakışlarla izlediklerini görebiliyordu. Aman dikkat, uygar dünya geliyor, diye düşündü Thom, don-paça ve yüzen koltuklarıyla bilmem kaçıncı kez kolonileştirmeye geliyor.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Koltuğun arkasına doğru yüzdü ve koltuğu itmeye koyuldu. Her dalgada kafası koltuğa tosluyordu. Koltuk her dalganın ardından inip her yenisiyle yükselirken var gücüyle kıyıya yöneldi. Bu yöntemle kıyıya varması altı ayını alırdı. Yardım alabilir miyim diye kıyıya baktı ama herkes Erik’le Tree’ye odaklanmış görünüyordu. Suyun göğsüne kadar geldiği yerde doğruldu ve kaldırarak çekip çekemeyeceğini görmek köşesinden tuttu ve koltuğun hafiflediğini ürkerek fark etti. Shin ne demişti hafiflik konusunda? Köşeyi iyice kaldırdı, altına girdi ve bir dalgayla suya devrildi. Tekrar doğruldu, halter kaldırırmış gibi çömeldi ve nefes verdi. Tek hamleyle koltuğu kaldırıp tek omzunda zar zor dengeledi. Diğer kolu boşta sallanıyordu. Denge zordu ama ağırlık önemsizdi; yirmi kilo bile değil, diye düşündü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Bastığı yerlere dikkat ederek kıyıya doğru döndü. Kafasını su ancak bileklerine geldiğinde kaldırdı ve ağzı açık şaşkınlıkla izleyen kalabalığı gördü. Esmer adamlar ve don-gömlek iki beyaz. Balıkçıların boy ortalaması bir elli dolaylarındaydı. Derken Thom ne gördüklerini anladı: omzunda koltuk taşıyan, beyaz balina iriliğinde bir adam denizden, bacakları ağaç kütüğü, kolları gemi direği kalınlığında, ayakları kürek, kafası güneş misali kocaman bir dev efsanelerden çıkıyor, inanılmaz büyüklükte bir nesneyi, bir evi omzunda taşıyan bir hayal misali ışığı keserek karşılarına geliyordu. Her zamankinden daha fazla keşke ufak tefek birisi —sirk kaçkını bir dev değil, bir jokey veya bir akrobat— olsaydım diyerek bir an dönüp kumsalın diğer yönüne yürümeyi düşündü. Belki unuturlardı onu. Ama yapmadı. Her adımda yeri titreterek kısa insanlar kalabalığının ortasına ilerledi, koltuğu yere indirdi ve yavaş, utangaç bir sesle, “</span><span style="font-style:italic;font-size:92%">Pero mi perro no tiene dientes!</span><span style="font-size:92%">” dedi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Şaşkın sessizliği kahkaha tufanı izledi. Balıkçılar yanaşıp kol kaslarını mıncıkladılar ve içlerinden birisi bir şişe bira verdi. Ekuador’a ulaşmayı başarmışlardı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Üç arkadaş bira içip şimdi ne yapacaklarını merak ederek birçok el sıkıp kendilerini tanıttılar. Batan güneş üstlerine turuncu bir parıltı düşürüyordu. Thom, karanlık boy ve ten rengi farklarını siler silmez ortak bir dil kurabileceklerini umdu. Minnacık bir teknede pelikan besleyip bira içen ve balık yiyen, Amerikan yayınlarının tantanasından ebediyen kaçan bir balıkçı olmak ne hoştu…</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik, Julio’ya kalacak bir yer sordu ve kalabalık hep birlikte bir otoparka doğru hareketlendi. Thom, yanlışlıkla biçilen rolüne uymak adına koltuğu tekrar omuzladı. He yanı pas ve vuruk içindeki 1974 model bir Dodge’a ulaştılar. Julio içine daldı ve iç bayıcı birkaç dakika boyunca motoru bezginlikle bağırtıp inleterek marşı çalıştırmaya uğraştı. Tüm çabası boyunca Amerikalı arkadaşlarına teskin amaçlı gülücükler yollarken içten yanmalı motorların sırrının gizlendiği anlaşılan yolcu koltuğu tarafındaki havalandırmaya vurup durdu. Ardından altı balıkçı, Julio nihayet marşı çalıştırana kadar arabayı itti. Koltuğu arabanın üstüne yerleştirdiler ve başka dünyadan gelmiş üç don-gömlek gringo</span> <span style="font-size:92%">Julio’nun arabasına atlayarak arkalarından neşeyle bağıran kalabalığa el sallayarak uzaklaştılar. Araba aksıra tıksıra ilerlerken Thom ile Erik her iki pencereden uzanıp koltuğu tutuyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Julio hiç susmadan Erik’e bir şeyler anlatırken Thom ile Tree geçip giden kasabayı seyre daldı: her türden tuhaf açılarla asılmış İspanyolca tabelalar, toprak sokaklar, mangallarından berbat kokulu dumanlar yükselen seyyar satıcılar… Bir futbol sahasını geçerken Julio yavaşladı ve hızla konuşarak top oynayan on dörtlükleri, ardından binaların arasından görünen, ürkütücü ve masmavi denizi işaret etti. Her yanda sokaklar insanlarla doluydu. Hoş görünüşlü okul üniformaları içinde gülüşen, şakalaşan, itişip kakışan sırt çantalı kız ve oğlanlar… Park banklarında bol pantolonlu, gömlekli ihtiyarlar… Yara bere içinde, topallayan bir köpek ve çevresinde kuşlar… Elleri kolları sebzelerle dolu, siyah saçları bellerine inen kadınlar… Sigara tüttürüp birilerini çekiştiren erkek kalabalıkları… Julio sivilce basmış surat misali delik deşik, şose bir yan yola saptı ve az daha bir keçiyi eziyordu. Arabayı ikinci viteste gazı kökleyerek sürüyordu; motor inliyor ve araba köşeleri ve nesneleri ürkütücü yakınlıkta geçiyordu. Koltuk her köşe dönülüşünde kendini tavandan fırlatmaya kalkıyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik neşeyle siperliğe vuruyor, Julio’yla şakalaşıyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom ile Tree birbirlerine şaşkınlıklarını gizleyemeyen gülümsemeler yolladılar; arabanın dışında seyrettikleri yabancı kaleydoskopu anlamaya başlamaları bile aylar alırdı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree, Thom’un koca bacağına dostça vurdu, bir daha yüzüne baktı, “Her şey düzelecek,” dedi cümlesinin soru gibi çıkmamasını sağlamayı başardı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom başıyla onay verdi. “Düzelecek.” Alnındaki teri sildi. “Erik İspanyolca konuşuyor. Harika tabii ama eh,” diyerek sesini alçalttı, “bu, biraz Erik’in eline baktığımız anlamına geliyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree, Julio’yla konuşan Erik’e baktı. “Erik de gayet iyi götürecek, Thom,” dedi. Tree cümlesini</span> <span style="font-style:italic;font-size:92%">başka</span> <span style="font-size:92%">şeyler bildiğini, geleceğin düşlerinde kendisine bildirildiğini ve her şeyin ve herkesin tamamlaması gereken ayrı amacı bulunduğunu belirten bir vurguyla söyledi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree’nin sözlerini, öngörülerinin belirsizliğine ve evden binlerce kilometre uzağa gitmelerine yol açmalarına rağmen herhangi bir alaycılık katmadan sarf edişi Thom’un dikkatinden kaçmadı. İçinden sekiz bin kilometre, diye geçirdi ve çöküp kalmamak için umutsuzca çabaladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Koltuğu arabanın üstünde bırakarak Julio’nun evine girdiler. Hepsi Thom’un beliyle göğsüne eren boylardaki karısı ve üç oğluyla tanıştılar. Julio il yarım saati ailesine, Thom’a gereğinden fazla gelen kıkırdamalar arasında tuhaf öykünün ayrıntılarını naklederek geçirdi. Karanlık, şaşırtıcı bir refah ve yoksulluk dağılımı gösteren iki katlı, beton bir evi vardı Julio’nun. Evde bir ocak ve Thom’un daha sonra keşfedeceği üzere sıcak su yoktu ama kocaman bir televizyon (Amerikan ürünleri reklamları, pembe diziler ve futbol maçları gösteren tek kanallı) ve görünüşe göre internet bağlantısına sahip bir bilgisayar vardı. Julio evdeki değerli eşyayı işret ederek, Erik vasıtasıyla,</span> <span style="font-style:italic;font-size:92%">New York’ta yaşayan bir oğlum var</span><span style="font-size:92%">, dedi. Zemin soğuk ve halısız, Meryem Ana resimleri ve İsa’yı çarmıhta kanlar içinde gösteren tasvirlerle süslü duvarlar boyasızdı. Ailesi Julio’yu dinler, karısı sıcak, tarçınlı bir alkollü içecek hazırlarken Thom bilgisayarın karşı konulmaz çekimine kapıldığını hissetti. Orada hâlâ don-gömlek, hâlâ her yanı açık otururken az ötesinde mekânın kendisine tanıdık tek şeyi duruyordu. Evin nemli karanlığında hiç kimse kendisinden fazla bir şey giymiyor görünüyordu. Julio’nun oğullarından birisinin babasının anlattıklarından dikkatini ayırdığı kısacık bir anda Thom çekingen bir işaretle bilgisayarı gösterdi. Saçları ergenlik başkaldırısı ipuçlarında dolaşan, siyah AC/DC tişörtlü, on altılık delikanlı birkaç İspanyolca cümle sıraladı. Thom, kendini mahcup bir astronot gibi hissederek bomboş baktı çocuğa. Ricardo veya Carlos ya da Juan diye tanıştırıldığını hatırladığı delikanlı Thom’un anlamadığını kavradı. Kafa salladı ve parmağıyla gırtlak kesme işareti yaptı. Thom oturdu yerde büzülerek bakışlarını yere indirdi. Ne demekti bu şimdi? Bilgisayara dokunanı öldürürüm mü diyordu? Thom alanının feci dışındaydı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom’un huzursuzluğuna gülen Erik, “Bozuk diyor, şaşkın,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, Erik’in ortamla kaynaştığını gördü. İç çamaşırlarıyla bile olabildiğince rahat görünüyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Nesi varmış?” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Julio’nun tuhaf, dişsiz sırıtışlı köpeği Thom’un sesine geldi ve beklenti içinde dibine dikildi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik ile Carlos veya Juan bir şeyler konuştular, ardından Erik omuz silkti. “Söylediği sözleri tanımıyorum. Sürücü mü, disklerle ilgili bir şey mi, anlamadım. İnek sensin sonuçta.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bir bakabilir miyim acaba?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tabii.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Sorsan önce.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bakabileceğini söyledi zaten.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tanıdıklık kırıntısına hevesli Thom, toparlanıp kalktı. Peşinde dişsiz köpekle gidip bilgisayarın karşısına oturdu. Kalbi gümbürderken bilgisayarı ve ekranı açtı, bellek dizilimini, DOS’un kendi kendine konuşmasını izledi. Ne sanmıştı, elbette Windows olacaktı sistem. Açık-kaynak yazılımları buralara gelmiş miydi, merak etti. Ekrana Windows ikonu çıktı ve ardından ekran karardı, yazılar belirdi. Video-monitör sürücüsünün yeniden yüklenmesi gerekiyordu. Thom bilgisayarı bu sefer güvenlik konumunda çalıştırıp sistemi açtı ve her şey tamamlandığında böğrüne tekme yemiş gibi hissetti. Her şey İspanyolcaydı. Ama elbette öyle olacaktı; İngilizce sistem kullanacak halleri yoktu ya! “</span><span style="font-style:italic;font-size:92%">Mis labios estan cerrados</span><span style="font-size:92%">,” dedi ve AC/DC tişörtlü Juan bakışlarını Thom’a dikti. Ama Thom birden dilin önem taşımadığını fark etti. Komutların yerleri ezberindeydi ve ara sıra Juan’a gülümsemek dışında odada neler döndüğüne bakmadan sistemin çeşitli dolambaçlarında yolunu bulabilirdi. Görünüşüne bakılırsa oğlan Üçüncü Dünya virüs yazıcılarından birisi, on yedisinde Batılı iş dünyasını yirmi dört saatliğine önünde diz çöktürecek bir dâhi olma yolundaydı ve Thom, sırf bu nedenle çocukla arkadaşlık kurmayı umutsuzca istedi. Aniden belinde eller hissetti ve baktığında Julio’nun karısının arkasına geçmiş, mezurasıyla bel ölçüsünü almaya uğraştığını gördü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Vücudunun aileyi bir hafta beslemeye yetip yetmeyeceğini hesaplamaya çalışıyor,” dedi Erik.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom’un ensesindeki tüyler dikildi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Oğlum biraz rahatlasana artık. Kadın sana elbise dikecek çünkü buralarda sana uygununu bulmak mümkün değil.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha.” Gülümsemeye çalıştı Thom. “Tabii.” Tree ve Erik’in çoktan giyindiklerini gördü. Tree, gömlek ve bol pantolonla şık görünüyordu. Erik de aynı durumdaydı ama giysileri üstüne pek oturmamıştı. Tree sessizce bir köşeye çekilmişti ve kargaburnunu denizde yitirmesine rağmen sokakta bulduğu on beş santimlik bir tel parçasını bükmeye dalmıştı. Thom, tüm dikkatini tele verdiğini, her zamanki gibi kendisini dışa kapadığını fark etti. Erik bira içiyor ve yaylım ateşini andıran bir hızla Julio’yla konuşuyordu. Julio’nun oğullarından birisi elinde gitar, Rage Against the Machine’in parçalarından görünen bir ezgi tıngırdatıyordu. Tavandan sarkan iki çıplak ampulle aydınlanıyordu mekân. Thom bir ofisten, döner sandalye ve masadan, çalışmasını görmek isteyen bir müdürden çok uzaklardaydı şimdi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Video-sürücü sorununu halletti ve Juan durumu herkese gururla duyurdu. Birkaç tebrik, birkaç sırt şaplağı ve bolca İspanyolca laf aldı, ardından biralar geldi. Ödülü bağlanmaktı. Burada, hiçliğin ortası denecek bir yerdeydi belki ama dünyaya erişebilirdi. İspanyolca bir hata mesajı belirdi. Modemi kontrol ettiğinde telefon bağlantısının bulunmadığını gördü.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Telefon?” diyerek işaret etti.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Juan, Erik’e bir şeyler söyledi ama ne dediği belliydi. Thom’un bütün hevesi gırtlağında kalmıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik omuz silkerek, “Telefonları yokmuş,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Modemleri var ama?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Latin Amerika’ya hoş geldin, Profesör. Tezatlar diyarı. Buraya telefon bağlatmak muhtemelen bir yıl sürer ve gene muhtemelen bilgisayardan pahalıya patlar.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom başını eğdi; direkten dönmüştü. Jean’le Guayaquil’deki, artık her neresiyse orası, randevusunu kaçıracaktı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ekuador’dan bahsetmişken,” dedi Erik, “burada her türlü ıvır zıvır için ayrı efsane vardır. Anlaşılan biri bizle ilgiliymiş.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bizle mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ya, Fernanda hatırladı.” Erik Julio’nun, aynı anda hem dikiş dikiyor hem yemek pişiriyor hem içecek hazırlıyor görünen karısını işaret etti. Erkeklerle dolu bir evdeki tek kadın. Eski moda dikiş makinesine kocaman, elektrik mavisi bir çarşaf yerleştirmişti. Thom ürperdi; çarşafın kendisini hedeflediği kesindi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“En azından bizle ilgili görünüyor,” dedi Erik. “Kabaca, kudret tahtı mıdır, koltuğu mudur, oturağı mıdır her neyse işte onun çok uzun zaman önce dünyanın merkezinden kaldırılıp götürülmüşmüş. İnka şeyidir belki. Ya da Canar veya diğerlerinden birinden geliyor. İknaların gelip herkesi alaşağı etmesinden önce milyon farklı grup yaşarmış buralarda. Sonra da İspanyollar gelip defterlerini dürmüşler tabii. Ama işte, efsaneler bir şekilde yaşamış, Katolikliğe karışmış, falan filan. Kısacası bu koltuğun yerinde bulunmaması dünyanın dengesini bozmuş ve her türlü kötülüğün yolunu açmışmış. Ve eh, efsaneye göre yolunu kaybetmiş, böyle çevirmek daha doğru herhalde ya da hep kaybeden de denebilir, üç kişi çok uzaklardan gelip koltuğu ait olduğu yere götürecekmiş.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Müthiş. Sence… Doğru mu sence peki?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“A… Yok, sanmam. Sence? Nuh’un gemisine inanır mısın sen? İnansan bile bize dair efsanelerin olabileceğinden kuşkuluyum açıkçası. Valla fazla bel bağlamam ama öte yandan, dediğim gibi, buralarda her şeyin efsanesi vardır ve Amerika’da gerçekleşmeyen pek çok şey burada gerçekleşir. Burası Güney Amerika oğlum!”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, kendisini güzelim bir tabak dolusu kızarmış balık, pilav, fasulye, soğan ve avokadonun beklediği masaya çağrıldı. Erik aileyle sohbet etti ve Thom kimle göz göze gelirse gülümsedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Bir süre sonra Erik, “Buradan nereye gideceğiz peki?” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom sırıtmamaya çalışarak, “Tree patlamış mısırları göreceğimiz fikrindeydi,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree tabağından kafasını kaldırıp baş onayı verdi. “patlamış mısır misali kelebeklerin bulunduğu yere.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik yüzünü buruşturdu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Dünyanın merkezi neresi peki? Her kültürde bir dünyanın merkezi var görünüyor,” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik aileyle konuştuktan sonra, “And dağları olabilir diye tahmin ediyorlar,” dedi, gülümsedi, “Gerçi Washington DC ve Hollywood da dediler.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha, doğru… Çok yol gitmek gerekecek gerisingeri.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yollardan uzak durmalıyız,” dedi Tree.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“E, nasıl ulaşacağız oraya o zaman?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree omuz silkti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Zhumir adlı bir şeyden bir şişe çıkarıldı, elden ele geçirildi ve Thom her turda tatlı uyuşukluğu daha fazla hissetti. Giysisi tamamlanmış, devasa bir çadır yere serilmişti. İkinin getirdiği cesaretle sırtına geçirerek her türlü moda fikrini bastırdı. Elektrik mavisi içinde bir dev… Bele kadar inen siyah düğmeler, gevşek bir yaka… Sağ kalçasını kocaman, parlak yeşil bir cep kaplıyordu. Giyinmesi bittiğinde bir kahkaha tufanı koptu. Thom karnını tutarak kıkırdadı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şeye benzedin… Tanrı’m, bilemiyorum valla.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Süpermen,” dedi Juan.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Pijama-men,” dedi Erik.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kaportacı,” dedi Tree.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom kızardı ama giyinmişlik iyiydi ve kahkahalar iyi niyetli görünüyordu. Bir anlığına kolunu ileri uzatıp diğerini yanında tutarak uçuştaki Süpermen pozu verdi ve kahkahalar iki kat arttı. Tamam, hiç ayrılmayacaktı bu evden. Sevildiği yerde geçirecekti ömrünü. Süper-kahramandı burada. Bundan iyisi yoktu. Göğsüne yazılacak bir ad lazımdı. Azul, mavi demek, dedi Erik. Azul-men. Gizli güçleri: gaz çıkarma ve makine gibi düşünebilme… Azul-men! Omzuna tünemiş kedi misali dırlanan bir beyinle lanetlenmiş kahraman.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Bir saat sonra Fernanda, Thom için ayakkabı da yapmıştı. Araba lastiğinden kesilmiş iki parçanın üstüne keten şeritler eklemişti. Şıpınişi, iş görür, dâhiyane bir çift sandalet…</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Koltuğun içeri alınıp bir köşede karanlığına terk edilmesinin ardından üç arkadaş, battaniyeleri örtünüp yere yattılar.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom arkadaşlarının uykuya dalmasını bekledikten sonra kalktı ve pencereye gitti. Dünyanın uzaydan görünüşünü ve üstünde ait olduğu yerden çok uzaklarda bulunan kendisini hayal etti. Çekirgelerin veya uyurken enseye ölümcül ısırıklar bırakabilecek başka çok bacaklı bir şeylerin sesini duydu. Soluğunu kontrol altında tutmak, bedenini tüm çılgın, paniğe kapılmış duygularla harekete geçmekten alıkoymak tüm irade gücünü alıyordu. Düşünceleri davalarının değerinden, evden binlerce kilometre uzakta bulunuşun yaban coşkusundan ana gemiden fırlatılmış, uzay boşluğunda sonsuza dek kayıp kaçış mekiği duygusu arasında çılgınca gidip geliyordu. Soluğunu derin ve kararlı almaya zorladı ama kendisini yapayalnız hissediyordu. Bir kız arkadaş ve bir iş ve hoş bir aile ve bir yuva ve normal insanların diğer her şeyi istiyordu. Seçilmiş insanlara şeyler kendiliğinden, edinmek için intiharın kıyılarında dolaşmadan geliyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ama birden bunları veya her şeyden önce bunları istiyorsa elde edebileceğini ama elde etmek yerine kısmen kendi seçimiyle burada bulunduğunu fark etti. Keşke kararları onayan, insanın burnunu ok misali uygun kadere yönlendiren bir vitamin olsaydı…</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tekrar gidip debelenen, iki dünyada yaşayan, düş dünyasının sınadığı, aldattığı, alay ettiği Tree’nin yanına uzandı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Gözlerini tavana, gecenin karanlığına dikerek kendi yerini bulmayı denedi. Kapının ötesinde karmakarışık ve yabancı bir dünya vardı ve ilk defa heyecanlanmaya başladığını hissetti. Ardından yağmur, çatıyı çekiç misali dövmeye başladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Sabah Tree’nin ayağından alnına elli-altmış kadar sivrisinek ısırığıyla kaplandığını, bir kabarcık koleksiyonuna dönüştüğünü gördüler.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kendi bedenini kontrol edip hiçbir ısırık izi bulamayan Erik, “Yuh,” dedi. “Genelde severler beni ama sen sahiden lezzetlisin herhalde. Annemle babamın ayrılma nedenlerinden biri buydu. Annem orman sivrisineklerine dayanamıyordu. Babamı hiç ısırmazlardı</span><span style="font-style:italic;font-size:92%">. Los indios</span><span style="font-size:92%">, sivrisineklerin yalnız tek kişiyi ısırmalarını kötü işaret sayarlar. Sivrisineklerin ölümün kokusunu aldıklarını söylerler.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree’nin cidden korktuğu Thom’un gözünden kaçmadı. Erik’le göz göze geldi ve susmasını işaret etti.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Üzüldüm, Tree,” dedi Thom. “Fena.” Onu da ısırmamışlardı. Tree’nin yeni ten rengine, bir gecede yayılıveren kaşıntılı kızarıklığa hayretle baktı. “Gece kaşındığını duydum ve düş görüyorsun sandım.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree ısırıkları kanatana dek kaşıdı. Fernanda anaç bir bakışla Tree’ye bir şişe böcek kaçırıcı ve yanıkları için güneş kremi verdi. Ellerinin boş kalmaması gerekiyordu Tree’nin.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Varlıklarından memnuniyet duyan Julio’nun evinde bir gün daha dinlendiler. Julio komşularını çağırdı ve hepsini denizden üç yabancının nasıl geldiğini anlatan öyküsüyle eğlendirdi; Thom, Tree ve Erik öyküsünü destekledi. Kendilerini dünyanın ucunda ve hepten bulunamaz hissediyorlardı. Pasifik kıyısında yapayalnız bir balıkçı köyüne çıkmışlardı. Thom birkaç İspanyolca kelime daha öğrendi.</span> <span style="font-style:italic;font-size:92%">Cerveza</span><span style="font-size:92%">—bira,</span> <span style="font-style:italic;font-size:92%">chuchaki</span><span style="font-size:92%">—akşamdan kalmalık,</span> <span style="font-style:italic;font-size:92%">mar</span><span style="font-size:92%">—deniz,</span> <span style="font-style:italic;font-size:92%">viaje</span><span style="font-size:92%">—yolculuk,</span> <span style="font-style:italic;font-size:92%">disculpeme</span><span style="font-size:92%">—affedersiniz. Shin nerede kalmıştı? Thom merak ediyordu. Ne zaman ortaya çıkıp önderlik etmeye ve üç arkadaşı korumaya başlayacaktı?</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Yine aynı balık yemeğinden —</span><span style="font-style:italic;font-size:92%">ceviche</span><span style="font-size:92%">— yiyip yine içtiler ve Thom ile Juan bilgisayar konusunda biraz birbirlerini anlamaya başladılar. Böyle konuşmayı, bu dili biliyordu Thom. Juan’a programcılık ve sistem yazılımcılığının ilkelerini, içinde heves uyandırır umuduyla gösterdi. Programlama dilerli İngilizce veya genelde ilgili dilde ama İngilizce alıntılı olduğundan Thom fazla çaba harcamadan yolunu bulabiliyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Yolculuklarının finansmanı üstüne uzun tartışmaların ardından Tree koltuğun yarıklarından birinden ATM kartını çıkardı ve Erik ile Julio’yla birlikte banka bakmaya gittiler. Bir kargaburun, birkaç makara tel, hasır şapkalar ve dondurmalarla geri döndüler. Tree arkadaşlarına yüz ellişer doları, Noel hediyesi gibi verdi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Amerikan doları kullanıyorlar burada.” Kızmış görünüyordu Erik. “Şekeri 99’da öldürdüler herhalde. Yazık. Benimkiler fena sinirlenmiştir.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom yabancı paralardan fazla anlamıyordu. “Şeker mi?” Kısa tanınanlar listesine bir madde daha eklemek hoşuna gitmişti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree, çam sakızı-çoban armağanı niyetine telleri bükerek ailenin küçük heykellerini yaptı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ertesi sabah küçük bir Ekuador haritasını inceleyerek kabataslak bir plan yaptılar. Ya da kişi nereye gittiğine dair herhangi bir fikir taşımazken planın ne kadarını yapabilirse, o kadarını yaptılar. Erik kimi devasa bölgeyi, kaçırmamaları gereken eğlenceliklermiş gibi işaret etti. “Amazon! Oraya gidelim. Ekvator! Tuvaletlerine kesin uğramamız lazım. Ingapirca, Güneş Tapınağı… Bir gösteriye katılmıştım orada!”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom aşılacak yüzlerce kilometrelik araziyi inceledi ve köyün dışında yolculuğun neye benzeyebileceğini kafasında canlandırmaya çalıştı. Parmaklarını girintili-çıkıntılı And dağlarının, binlerce kilometreli cengellerin, koltuk taşımanın imkânsızlaşacağı yerlerin üstünde gezdirdi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Sürekli kıpırdanıp kaşınan Tree,</span> <span style="font-style:italic;font-size:92%">yollardan uzak durmalıyız</span> <span style="font-size:92%">cümlesini arka plan uğultusuna dönüşene dek yineledi. Serinleme derdinde sürekli gömleklerini havalandırıyorlardı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik ile Thom, gidecekleri yöne dair ipucu için Tree’ye yalvardılar. Bolca baskının sonunda Tree parmağını haritada gezdirmeye başladı. Zihninde görünen imgelerden —Arnavut kaldırımı sokaklar, bir dağ yolu, bir cins vagon, uçsuz bucaksız sis— başkasını arayıp aramadığından emin değildi. Nasıl anlaşabilirdi bu iki boyutlu haritayla? Parmağı güneydeki bir dağ sırasında durdu. Haritanın orasında bir yükselti, belki sırf onun için konmuş bir körler alfabesi işareti vardı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şurada bir çıkıntı var,” dedi ve diğerlerinin görmesi için parmağını kaldırdı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Haritanın altındaki kum o, uyanık. Haritanın kendisi değil.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Oraya gidiyoruz.” Tree parmağını haritadaki noktaya, güney doğularında kalan dağlık bölgeye indirdi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kum o be,” dedi Erik bir daha. “Hiçliğin ortası oğlum orası! Sadece kum çıkıntısı. Thom, yardım etsene.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom noktayı inceledi. “Teknik açıdan evet, sahiden haritanın altında kum var. Bana uyar.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Julio tüm cömertliğiyle üç arkadaşı, Guayaquil kentinden geçen Guayas Nehri’nin sonunun muazzam kahverengilikte aktığı güneydeki Posorja’ya götürmeyi teklif etti. Üç arkadaşı teknesiyle Isla Puna’dan geçirip ormanın derinlerine, koltuğu yüklenip Tree’nin işaret ettiği çıkıntıya yürümeye koyulacakları muz diyarına kadar götürebilecek arkadaşı Carlos vardı. Thom’un karnı öngörülemezlik fırınına dönüşmüştü. Kaygı terleri döküyordu. Erik kuşkuyla Tree’ye baktı. “Düşünde bunu gördüğünden emin misin? Yol bu mu, emin misin?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ama koltuğu tavana bu sefer bağlayıp arabada gitmek iyi geldi. Rüzgâr Thom’un mavi giysisini dalgalandırıyor, serinlik sağlıyordu. Julio çılgınca kullanıyordu arabayı; solluyor, karşıdan gelenlere meydan okuyor, sağa geçiyor, çamurdu, topraktı, mıcırdı, çayırlıktı bakmadan gidiyor, araba yokuş aşağı kaptırmış sarhoş bir at misali sarsılıyordu. Arka koltuk egzost dumanıyla doluyor, Thom ile Tree nefes alabilmek için yüzlerini rüzgâra veriyorlardı. Yol boyunca yıkıntı binalar, göğü kaplayan teller, keyfe keder asılmış yol tabelaları, kil evler ve duvarlarına siyasetçi portreleri resmedilmiş saz veya paslı teneke çatılı yapılar, sokaklarda hayvanlar, kartpostal inceliğindeki köpekler, tavuklar, keçiler, domuzlar gördüler. Julio direksiyonu bir o yana bir bu yana kırıp, vurgularını dilini üç dişinde şaklatmayla yaparak hiç durmadan bir şeyler anlattı. Thom can korkusuyla bulabildiği her şeye sımsıkı tutundu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Julio ara sıra tanıdık birilerini görüp duruyor ve</span> <span style="font-style:italic;font-size:92%">gringo</span> <span style="font-size:92%">öyküsünü baştan sona anlatmaya koyuluyordu. Thom ile Tree artık öyküyle ilgili mimik ve jestleri iyice tanımışlardı. Tavana bağlı koltuk gösteriliyor, denizde üstünde giden üç gringo işaret ediliyor, gülünüyordu. Sonra arkalarında Julio’nun motordan saldığı gazlı kuyruğu bırakarak tekrar yola düşüyorlardı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Posorja’nın pazar günüydü. Sokaklar seyyar satıcı arabaları ve sebze, meyve, baharat ve et tezgâhlarıyla dolup taşıyordu. Thom’un göğünse erişen bir siyah saç denizi, masalarda balık yığınları,</span> <span style="font-style:italic;font-size:92%">Cangrejo, Cangrejo</span> <span style="font-size:92%">diye bağıran bir adamın omzundan sarkan ipteki yengeçler… &nbsp;Sararmış domuz kelleleri dizili bir tezgâh, birinin burnuna saplı bir çatal, bir diğerinin ağzına tıkılmış, beysbol topu büyüklüğünde bir kaya parçası, çengellerden sarkan sığır eti parçaları, toz kaplı zemine akan kanlar, köpekleri taş atarak kovalayan kasaplar, eşekli, yüz elli yıllık kırışıklıklarla dolu bir adamla sohbet eden, omzunda kuzusuyla melon şapkalı bir kadın… Etrafları yeşil yapraklı sebze yığınlarıyla, domatesi piramitleriyle, cin mısırlarıyla, devrilmiş fil büyüklüğünde yeşil muz dağlarıyla çevrili, battaniyeler üstüne, duvarlar üstüne, her yana oturmuş kadınlar… Elindeki çubukla bir insan iskeletine vurarak megafonundan ilacını bağıran bir adam… Elinde canlı, kafaları sallanan, dünyayı tersten gören tavuklara bağlanan tavuk bacaklarıyla dolanan bir kadın… Tezgâhlar arasından bağırarak kaçan bir dişi domuz ile peşindeki bir bar taburesinden azıcık uzun adam… Her şey karmakarışıktı; sokaklar hayhuya batmıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom nihayet park eden Julio’nun uzay aracından çıktı ve Posorja’ya ilk uzaylısıyla tanışma fırsatı sundu.</span> <span style="font-style:italic;font-size:92%">Azul-men!</span> <span style="font-size:92%">Tüm gözler eğilerek yürüyen ve kafasını her tezgâha, kapı girişine ya da tavana çarpan mavi deve döndü. Balon kırmızısı yüzüyle, bildiği birkaç kelimeyi mırıldandı:</span> <span style="font-style:italic;font-size:92%">gracias, hola, mis labios estan cerrados</span><span style="font-size:92%">.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree koltuğun yanından ayrılmayı reddedince Julio diğer ikisinin önüne düşerek çarşıya daldı. Thom’un peşine derhal ufak bir çocuk grubu takıldı. Arkasına döndüğünde sağa sola kaçışıp saklanıyorlardı. Kıyafetine sövdü. Sandaletleri sokakların çamuruna batıyor, keten şeritleri kararıyordu. Julio sokaktaki en hoş binaya, kiremit çatılı, su mavisi boyalı, iki katlı bir yapıya daldı.</span> <span style="font-style:italic;font-size:92%">Kaçamıyorsan aralarına katıl</span><span style="font-size:92%">, teklifini sundu beyin. Eşikte dönüp takipçilerine el sallamak istedi, bir kıkırdama fırtınası, birkaç refleks işi el sallama ve kaçışmayla karşılandı. Bazıları can korkusuyla kaçtı. Diğerleri gülümsediler ve devleri içeride huzursuzca otururken kapının iki yanına korumalar misali dizildiler.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Carlos’un bir teknesi, üç arkadaşın tekneye ihtiyacı vardı. Büyük deltanın aşılıp okyanusta elli küsur kilometre yol gidilmesini içeren uzun bir yolculuk söz konusuydu. Zorunlu fiyat pazarlığına</span> <span style="font-size:92%">giriştiler. Altın dişli Carlos, müreffeh ve refahı seven bir adamdı. O arkaya yaslanabilen, köşedeki televizyona dönük tahtında kral misali otururken, bizimkiler taburelere iliştiler. Açık kapıdan çarşı gürültüsü doluyor, üst kattaki bir radyo havaya salsa yüklüyor, televizyonun madeni sesli hoparlörlerinden pembe dizi diyalogları dökülüyordu. Bir buçuk kilometrelik alan içinde tüm enerjisiyle titreşmeyen bir atom dahi yoktu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, mekânın bir lokanta olabileceğini fark etti. Sıcak, rutubetli, mağaramsı bir yerdi. Duvarda yiyecek resimleri asılıydı. Erik ekrandaki Arjantin işi pembe dizideki tüm karakterleri adıyla tanıyordu. Julio, Carlos ve Erik konuştular ve Thom, işlerin yolunda gidip gitmediğinden, nereye ve neden gittiklerinden emin olamadan yanlarında oturdu. Kalktı, çocuk müritlerinin beklediği ve Speedy Gonzalez tarzı cırtlak seslerle sorular sorduğu kapıya çıktı. Güney tarzı Amerikan bayrağı tişörtlü bir oğlanın saçını okşadı. Dünyanın merkezi neresiydi? Burada olabilir miydi? Üstüne dikilen bakışlardan rahatsızlık duymamaya başladı. Kötücüllük yok diye düşündü veya umdu, sadece merak ve evet, gülüşmeler.</span> <span style="font-style:italic;font-size:92%">İyi de giydiğine bir baksana</span><span style="font-size:92%">, dedi beyin.</span> <span style="font-style:italic;font-size:92%">Sen de gülerdin</span><span style="font-size:92%">. Üç, dört veya beş yaşında bir oğlan —hepsi minnacıktı— paçasından çekiştirerek yüzünde apaçık</span> <span style="font-style:italic;font-size:92%">neden</span> <span style="font-size:92%">sorusuyla baktı. Evet, neden? Giysilerimi köpekbalıkları yedi. Mobilyalarla ilgili önemli bir görevim var benim. Kendi memleketimde iş bulamadım. Kız arkadaşım terk etti beni. Bir muhabiri etkileme derdindeyim. Nedeni bu. Thom, uçuşa hazırlanan, yerçekimini geride bırakacak Süpermen taklidi yaptı. Tepkiler yaşa göre değişiyordu. Beş yaş ve altı grubundan heyecanlı mırıltılar yükselirken, altı yaş üstü grubun yüzlerinde utangaç ve kuşkucu gülümsemeler belirdi. On bir yaş üstü tayfa kuşkuyla kaş çatmakla birlikte ne olur ne olmaz diye çekip gitmedi. Birkaçı ailelerine haber vermeye koştu. Buraya yerleşebilir, bir ev edinir, akordeon çalmayı öğrenir, çarşıda bir şeyler satabilirdi. Ne atacaktı? Web siteleri mi? Amerikan edebiyatı mı? Buraya uygun herhangi bir becerisi var mıydı? Garabet gösterisi yapabilir, bakmaya gelenlerden para alabilirdi. Annesi asla onaylamazdı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ya da belki bilgisayarları tümden silerdi hayatından. Çözümlenebilir bir dünyaya çıkar, gözlerini görebildiği, iletişim için ağızlarını kullanan insanlarla ilişki kurmayı deneyebilirdi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Pazarlıklar bitmişti; Erik eşiğe geldi. Dizinin en heyecanlı yerini bekleyen Julio televizyona takılı kalmıştı. Carlos üst kata çıkıp gözden yitmişti.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“İyi idare ediyor görünüyorsun.</span> <span style="font-style:italic;font-size:92%">Mande?</span><span style="font-size:92%">” dedi Erik soru soran bir ufaklığa, ardından güldü. “Ne zaman uçacağını soruyor.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kıkırdadı Thom. “Kıyafet yüzünden.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik oğlana göz kırptı. “Muy pronto. Muy, muy pronto.” Başparmağıyla arkayı, pazarlıkların yapıldığı tarafı işaret etti. “Eh, yola çıkıyoruz ama adam bizi tekneden atarsa hiç şaşmam. Yol için, varışta ödemek üzere on yedi dolar söz verdim. Büyük para buralarda.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik, binaya yaslanmış duran bir adamdan bir sigara aldı, ardından sorular, el sıkışmalar, Thom’u işaret etmeler geldi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Herkes Amerika’da iş var mı, diye soruyor. Herkes Amerika’ya gitme derdinde.” Erik çarşıya doğru savurdu dumanını. “Thom, nereye gittiğimiz ve ne yaptığımız konularına aklım yatmadı benim hâlâ. Kuşku duymak normal mi? Yani, Tree’nin önünde bir şey söylenmiyor ve kimden kuşkulanacağımı bile kestirebilmiş değilim. Tabii, Julio gibi güvenebileceğimiz birilerine rastlıyoruz bazen. Adamın kazık atmayla ilgisi yok. Ama şu Carlos veya Shin hatta Jean… Düşündün mü bunları hiç? Jean neden buluşuyor burada bizle? Tuhaf koltuk olsun olmasın, Portland’dan ta buraya, yolda tanıştığı üç tip için gelmek fazla değil mi?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, Erik’in sigarasından bir nefes çekti ve arkadaşına veren adam, ortak dil yoksunluğunu abartılı hareketlerle kapatarak derhal bir tane de ona ikram etti. “Evet, biliyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“O kızdan bir şeyler çıkaracağını düşünüyorsun, farkındayım,” dedi Erik. “Hatta belki o da aynı şeyleri düşüyordur.” Thom’a baktı, dudağını ısırarak kaşlarını kaldırdı. “Bak… Aramızdaki aklı başında, makul eleman sensin. Ben pek öyle tanınmam. Ama bu konuya parmak basmakla iyi edeceğimi düşündü. Tamam mı?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom, sandaletlerine bakarak kafa salladı. “Tamam,” dedi. “Demek istediğin anlaşıldı.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yani, bu koltuk binlerce kilometre uzaktaki oturma odamızdaydı ve şimdi… Yoldayız. Eğlenceli, Ekuador’u sevdim. Hatta belki benimkilerden birini bile bulmaya kalkarım. Ama bu ne ya? Koltuğu bir İsa meseli gibi taşıyoruz yahu!”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Başkalarının günahları için.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Aynen.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Veya bizimkiler için.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“O da var. Ya da daha beteri, hani yerlilere gösterebilmek için kocaman bir buzu cengele taşıyan tipleri anlatan bir film vardı, hedefe varamadan ölüyorlardı, izlemiş miydin?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hı-hı,” dedi Thom. “Kaderi baştan boka batmış arayışlar... Jean’e ne demiştim ben? Saçma arayışlar hareketi. Ama bir yere gittiğimiz kanısındayım ben. İnanmamayı kenara atmaya yetecek kadar fazla tesadüf yaşadık.” Hayranlarına gülümsedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik, “Ya da fazlasıyla şanslı bir yanılsama söz konusu,” dedi ve çamurlu, gazlı bir çukura tükürdü.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ondan endişeleniyorum ben de.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kavun yüklü bir at arabası, balık dolu bir tezgâha tosladı. Derhal bir tartışma patlak verdi. Kavun üstü balık, balık üstü kavun, hepsi birbirine girdi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Shin’e ne diyorsun?” diye sordu Thom. “Şu konsey şeyi…”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik omuz silkti. “Ürkütüyor beni o adam.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ama ya büyük bir iş yapıyorsak, ya yeni savaş buysa? Ya dünyanın zehrini alıyor, gezegeni değiştiriyorsak?” Thom, midesi çılgınca yanıtlamaya girişirken tüm umutlarını tek nefeste sayıverdi. Müritlerinden birisinin burnunu tıkadığını gördü.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik iç çekti. “Tabii, olabilir. Kendimi hiç öyle görmedim ama neyse ne… Evet, yapalım bu işi. Sonuna kadar. Benimkiler gurur duyardı. Ama nereden bileceğiz? Yani, sonuçta bir koltuk işte. Fazla umut bağlamamak lazım.” Bıyığını sıvazladı, dumanını savurdu. “Ya cidden kaybolduysak? Bak, kardeş, alınma ama ben dünyanın merkezine falan inanmıyorum. Tree’nin Cennet Bahçesi şeylerine, tüm bunlarla ilgisi varsa bile inanmıyorum. Tamam, koltuk bence de tuhaf… Ama… Uf ya, başa türlü söylemenin yolu yok, altı üstü bir koltuk işte.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Carlos ile Julio yanarlına geldi ve Julio dostça Thom’un koluna vurdu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Vamanos</span><span style="font-size:92%">,” dedi Carlos.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tekne, dik karinalı ve motorlu, yanarlı yüksek, aşırı büyük sandal irisiydi. Koltuğu yüklerlerken Thom, Carlos’un kolçakları mıncıkladığını ve yapısını dikkatle süzdüğünü fark etti. Deltanın ötesine koltuk taşıyan üç çatlak gringonun doğurduğu normal merakta mı böyle yapıyordu yoksa işin içinde başka şeyler mi vardı? Bindiler ve Julio’ya yürekten teşekkürlerini sundular. Thom, sarf edilebilecek uygun sözleri bilemediğinden, “İyi ki doğdun” şarkısına girişti. Julio sırıtarak acele etmelerini işaret etti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Julio gidince Carlos tekneden indi ve gözden kayboldu. Beklediler. Su usulca tekneye çarparak şapırdıyordu. Tekne, kayalık bir çıkmanın dalgalardan koruduğu tahta bir iskeleye bağlıydı. Güneş altında terleyerek on, yirmi, otuz dakika beklediler.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree, ısırıklarından birini kurcalayarak, “biz mi kullanacaktık tekneyi?” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hayır. Yok.” Erik kafasını uzatıp sabırsızca rıhtımı taradı. “Birazdan dönerim demişti.” Motora baktı, kaçış hesabına girişti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom’un çocuk grubu birden rıhtımda belirdi; en ufakları gitmeden önce uçmasını istiyorlardı. Çıplak ayaklarını suya sarkıtarak iskeleye dizildiler. Çarşının iki blok ötedeki uğultusu duyuluyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Derken Carlos, neşe içinde ve kolları kocaman şişeli Ekuador biralarıyla dolu geldi, kapaklarını açtı ve herkese dağıttı. Gömleği karnına kadar açıktı; çevik bir hamleyle tekneye atladı. Ekuador’da araç kullanan herkes gibi tekneyi son hızda sürmeye başladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree yarım litrelik şişeye karmaşık duygularla bakarak, “Bira burada her saat gidiyor anlaşılan,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ver bana, içerim ben,” dedi Erik.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Olmaz. Buz gibi.” Tree, havadaki nemi emip terleyen şişeyi yüzüne yasladı. Saçları yüzüne yapınmıştı ve ısırıkların acısından kıvranıyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ardından süratin getirdiği esinti geldi. Teknenin burnu dalgalarda yükselip olanca ağırlığıyla suya çarpıyordu. Sağ taraflarında alçak bitkilerle kaplı bir arazi belirdi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik karayı göstererek, “</span><span style="font-style:italic;font-size:92%">Vamos alla?</span><span style="font-size:92%">” dedi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">No, es la Isla Puna. Alla les llevo</span><span style="font-size:92%">.” Carlos adların arasından görünen ufku işaret etti:</span> <span style="font-style:italic;font-size:92%">Sizi götürdüğüm yer orası.</span> <span style="font-size:92%">Erik, Carlos’un yanına oturdu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Diyor ki Puna eskiden harika bir adaymış ama artık pek yaşayanı yokmuş. Balsayı oranın haklı icat etmiş.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Balsa?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Julio’nun teknesi. Yelkenli balsa kütükleri. Bunlarla ta Orta Amerika’ya ve ötesine gitmişler. Ne kadar uzağa gittiklerini kimse bilmiyormuş. İnkalardan önceymişler; sonra İnkalar işgal edince Mayalarla İnkalar arasındaki ticareti üstlenmişler.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne olmuş peki onlara?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik soruyu yöneltti ve Carlos omuz silkerek, “</span><span style="font-style:italic;font-size:92%">Desapareciados</span><span style="font-size:92%">.” Yok oldular.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Su önce bulandı, ardından nehir ağzından geçerlerken kırmızımsı kahverengiye döndü. Kentin çöpü ve lağımıyla parıldayan kahverengi deniz aynı anilikle yine maviye dönüştü.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Carlos bir tur daha bira çıkardı, Tree ilkinden kalanla birlikte kendi birasını Erik’e verdi. Teknenin zemininde ısınmıştı biralar.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Gene bir kahverengi bölgeden geçtiler ve Carlos ileride beliren Guayaquil kentini işaret etti.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, nehirden Jean’le buluşacakları kente baktı ve iç çekti. Erik’in kaygıları tartışmaya açık sonuçta, diye düşündü. Kızda bir şey vardı yalnız. Daha iki karşılaşmada tutulmayı becermişti Thom. Jean güzellik, akıl ve espri anlayışının hoş bir karışımına sahipti ama gene de topluma uyumda zorlanmakla birlikte ortalama görünüşlü, kocaman ayaklı ve azıcık kafası çalışan tiplerin menziline uygun görünüyordu. Nitelemelerinde abartıya kaçmadığını umarak yutkundu Thom. Sonuçta erişilebilirlik ötesi değildi Jean. Seçilmemiş birisine gönül vermeye ikna edilebileceğini düşündü. En azından gerçek beni, dağlardan kopup sürüklenen yaprak misali özgüven bunalımlarımı ve toplum-dışı eğilimlerimi anlayana kadar, diye düşündü. Ardından sahiden hâlâ öyle miyim yoksa o Thom başka, ağırkanlı ve nefret ettiği bir masa başı işinde hapis, kız arkadaşıyla sağlıklı beslenme, arkadaş edinme gibi yanıldığını aslında bildiği konularda inatla münakaşa eden Thom muydu? Ilık birayı dikledi ve birden içine müthiş bir huzurun çöktüğünü hissetti. Motorun gürültüsü sohbeti tümden ortadan kaldırıyor, biraysa varışın heyecanını susturuyordu. Beş yüz, bin, on bin yıl önce balsalar üstündeki insanları hayal etmek ürperticiydi. Kaç yıl önceydi sahiden? Denizin tabanı tarih ve iskeletlerle kaplıydı. Koltuk buralara gelmiş miydi daha önce? Evi burası mıydı? Arkasına yaslandı ve gözlerini kapadı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tree kentte inmeyeceklerini, yoldan uzak durmaları gerektiğini açıkça belirtmişti ama Carlos iki yönde uzanan kumlar ve koca yapraklı ağaçlar dışında tümüyle ıssız bir kumsala yöneldiğinde Thom’un kaygısı bir daha yüzeye çıktı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tree? Yeme, içme, barınma işleri ne olacak?” Çakır keyifliği Thom’a teknenin yanından sığ suya atlamada yardımcıydı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree, güven vermeyen bir vurguyla, “Bulacağız hepsini,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik ödemeyi yaptı. Carlos midesinde iki buçuk yarım litrelik bira ve diğer elinde bir yenisiyle gülümseyerek ve gülerek yalpalıyordu. Thom’la birlikte koltuğu tekneden suya yuvarladılar. Düşe kalka kumsala taşıdılar. Erik on adım öteye gidip fermuarını açtı ve muhtelif rahatlama nidaları eşliğinde denize işedi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ardından Carlos’un teknesine omuz verip tekrar suya ittiler. Carlos neşeyle el salladı. “</span><span style="font-style:italic;font-size:92%">Suerte! Que les vayan bien!</span><span style="font-size:92%">”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne dedi?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“İyi şanslar diledi ki ondan geldiğini düşünürsek, bir çukura düşesiniz anlamına geliyor bence.” Erik tişörtünü çıkardı ve kendisini koltuğa bıraktı. “İşte hayat bu!</span> <span style="font-style:italic;font-size:92%">Ceviche</span> <span style="font-size:92%">veya yengeç veya</span> <span style="font-style:italic;font-size:92%">langosta</span> <span style="font-size:92%">ve bir bira daha ve beş-altı sigara ile bir kadın, bir de kadınla yatacak bir hamak istiyorum. Bir de ayak masajı. Yeme, içme ve barınma şeyleri, ha?” Parmaklarını şaklattı. “Getir bakalım, Tree.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom bir dizi bira geğirtisi eşliğinde güldü ve düğmelerini beline kadar açarak kuma uzandı. Unutulmuş bir cennetti burası. Gözün görebileceği hiçbir yerde kimsecikler yoktu. Ne yapıyorlardı böyle?</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree asık suratla dikilip kumsalın sınırını çizen ağaçlığa baktı. “Çocuklar?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Erik, “Yanıt verme,” diye fısıldadı. “Hiçbir yere gitmiyorum ben.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom kumları avuçlamaktan, gökteki tek bulutun hareketini izlemekten, kıyıya çarpan dalgaların sesini dinleyerek terlemekten memnundu. Belki birazdan çırılçıplak soyunup denize atlardı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Çocuklar.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tree,” diye mızıldandı Erik. “Azıcık dinlenip kumsalın tadını çıkaramaz mıyız yahu?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Aynı yerde kalmamalıyız,” dedi Tree.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Nereye gidiyoruz?” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şu ağaçlığa.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik, dönerek Tree’ye baktı. “O ağaçlar ne, biliyor musun sen? Dev yapraklı, bodur, binlerce çük misali sarkanları… Onlar muz ağacı. Onların arasına girmek nasıldır, biliyor musun? Toprak akla ziyan ölçüde balçıktır, deli gibi rutubet vardır, her yanından ter fışkırır… Ya, ne bileyim işte feci nemlidir, ayrıca her yanı böcek kaynar ve inan, o böcekler sana bayılacaklardır çünkü sen bedava sunulan böcek</span> <span style="font-style:italic;font-size:92%">almuerzo</span><span style="font-size:92%">susun. Tree</span> <span style="font-style:italic;font-size:92%">almuerzo</span><span style="font-size:92%">nuz yuvanıza gelsin! Ya da böceklerin evlerine ne deniyorsa artık.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree işaret parmağıyla kargaburnu açıp kapatarak huzursuzca kıpırdandı. “Cidden gitmeliyiz ama. Thom?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Lo que sea mejor por el pais</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;“Vatan burada kalsak daha çok sevinir. Hey, vatan? Biraz daha kalmak istemez misin bu güzelim kumsalda? Evet, evet, isterim,” dedi Erik, Ekuador’u seslendirirken farklı bir ses kullanma zahmetine girmeden. “Çok isterim.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom güldü, dirsekleri üstünde doğruldu ve tembelce ağaçlara baktı. Bilinmezin başladığı yere. Kumsal dediğin çok… Sade, ele gelir bir şeydi. Kumsalın ötesinde muz tarlaları ve ormanlar ve cengellerden kurulu, yiyecek edinmenin bulmacaya dönüştüğü, işaretlerin boşa çıkabileceği bir labirent uzanıyordu. Hiçbirinde saat bulunmadığını bilerek, “Saat kaç?” dedi. Bilgisayarı ya denizin dibinde ya da köpekbalığının midesindeydi. Çalar saati… Nereye gitmişti? İyiNiyet. Birden tüm varlığının lastik sandaletleri, mavi giysisi ve Tree’nin verdiği yüz elli dolardan ibaret olduğunu fark etti.</span> <span style="font-style:italic;font-size:92%">Robinson Crusoe</span><span style="font-size:92%">, diye atıldı beyin.</span> <span style="font-style:italic;font-size:92%">Gilligan’s Island</span><span style="font-size:92%">.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kısa bir mola vermeliyizdir belki, Tree,” dedi. “Azıcık.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ufukta yok olanların adasının belli belirsiz şekli dışında hiçbir şey yoktu. Yine kuma uzandı, gözlerini kapadı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Fazla zamanım yok benim,” dedi Tree. Kuma oturdu, kargaburnuyla ısırıklarından birini kurcalamaya koyuldu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Acelen ne? Randevu falan kaçıracak değiliz ya,” dedi Erik.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hastalanacağım.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şimdi mi? Tanrı aşkına git ağaçların oraya kus.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Daha sonra.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha. E, herkes hastalanır, kardeş. Yabancı ülkede egzotik deneyimin parçasıdır. Günlerce kalkamazsın tuvaletten. Çok eğlencelidir.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Yanıt gelmedi. Sonunda Erik ile Thom doğrulup Tree’ye baktılar. Bağdaş kurup oturmuş, öne eğilmiş, kafasını elerlinin arasına almıştı arkadaşları.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Hey, Tree, hemen gidebiliriz. Sadece bir-iki dakika oturalım istemiştim,” dedi Erik. “Yok mu hakkım iki dakika dinlenmeye?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree belli belirsiz kafa salladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne tür hastalık?” dedi Thom.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bilmiyorum.” Boğuklaşmıştı sesi Tree’nin. “Dimdik bir yamaç var, hava çok soğuk, her yan sisli, siz koltuğu taşımaktan bitmişsiniz… Nefes almak çok zor, bir sürü kaya var, durmadan yağmur yağıyor, ben koltukta yatıyorum, siz beni taşıyorsunuz koltukla… Ya da başka bir şeyin üstünde yatıyorum… Çok… Çok ıstırabım var. Yani korktum şimdi… Koltukta başıma ne geliyor söyleyemiyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Thom, ağzı burun oynatarak</span> <span style="font-style:italic;font-size:92%">Delirdi mi</span><span style="font-size:92%">, diye soran Erik’e baktı. Kafa salladı ve ağaçları işaret ederek sessiz bir,</span> <span style="font-style:italic;font-size:92%">haydi</span><span style="font-size:92%">, dedi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Erik ayağa kalkıp gerindi. “Pekâlâ, millet, çıkalım mı yola artık? Merak etme düşçü, seni koruyacağız biz. Koltukla birlikte taşımak istemeyeceğimize göre, seni korumak hayrımıza yani.” Ellerini kavuşturup Tree’ye baktı, baştan ayağa kabarcıkla kaplandığını gördü ve içini korku kapladı. Sarıhumma, ateşli humma, malarya ya da diğer bir sürü şey… Belki sahiden hastalanacaktı oğlan. Derken düşüncesi panikle bölündü. Erik’e dair ne biliyordu peki? Ne zaman öleceklerini biliyor muydu?</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ya ben?” dedi. “Beni bekleyen bir şeyler görüyor musun?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Tree kafasını kaldırıp gözlerini kısarak Erik’e baktı. “Böyle sorulara yanıt vermiyorum, Erik. Biliyorsun.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Ulan neyime faydası var o zaman? Haydi, tepem atmaya başladı artık.</span> <span style="font-style:italic;font-size:92%">Ceviche</span><span style="font-size:92%">’m de gelmedi. Gidelim.” İki arkadaşına doğru kum tekmeledi ve berikiler gönülsüzce doğruldu. Tree ile Thom koltuğu kaldırdılar.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tekneler,” dedi Tree.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Thom kafasını kaldırdığında manzaraya katılan iki teknenin kumsala doğru geldiğini gördü. “Ne yapıyoruz?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Tamam, koşun, çabuk, çabuk!” Tree, Thom’u peşinden sürükleyerek ağaçlara doğru koşmaya başladı. Thom arkasına baktığında Erik’in düşe kalka peşlerinden geldiğini gördü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>
  <hr class="footnoterule" />

  <p class="Footnote" dir="ltr"><a class="FootnoteSymbol" href="#bodyftn20" id="ftn20">20</a> &nbsp;Karışabilen iki sıvı veya gazın birbirine geçişmesi, osmoz.</p>

  <p class="Footnote" dir="ltr"><a class="FootnoteSymbol" href="#bodyftn21" id="ftn21">21</a> &nbsp;Herman Melville (1819–1891): Moby Dick romanıyla ünlü Amerikalı yazar, şair ve denemeci.</p>

  <p class="Footnote" dir="ltr"><a class="FootnoteSymbol" href="#bodyftn22" id="ftn22">22</a> &nbsp;Genellikle sık ormanlarda yol açmak için kullanılan bir tür pala.</p>
</body>
</html>
