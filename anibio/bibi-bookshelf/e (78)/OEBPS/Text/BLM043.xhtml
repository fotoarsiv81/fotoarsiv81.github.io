<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>
  <h2>9</h2>

  <p>Kenji Watanabe, Hakone’da trenden indiğinde, yıllar önce, milyarlarca kilometre uzaktaki bir gezegende, Toshio Nakamura’yla yaptığı başka bir görüşmeyi hatırlamaması imkânsızdı. <i>O zaman da bana telefon etmişti,</i> diye Kenji düşündü. <i>Keiko hakkında konuşmamız için ısrar etmişti.</i></p>

  <p>Kenji bir dükkân camının önünde durup kravatını düzeltti. Eğri büğrü yansımasında, kendini kolaylıkla, rakibiyle buluşmaya giden idealist Kyotolu genç olarak düşünebiliyordu. <i>Fakat bu çok önceydi,</i> dedi Kenji kendine. <i>Kendini beğenmişliğimizin dışında ortaya koyacak bir şey yoktu. Şimdiyse küçük dünyamızın tüm geleceği…</i></p>

  <p>Karısı Nai, Nakamura’yla buluşmasını hiç istememişti. Başkasının da fikrini alması için, onu Nicole’ü aramaya teşvik etmişti. Nicole de valiyle Toshio Nakamura arasındaki bir buluşmaya karşıydı. “O, şerefsiz, güç delisi, megalomanyağın teki,” demişti Nicole. “Bu buluşmadan işe yarar bir şey çıkmaz. Sadece senin zayıf noktalarını öğrenmek istiyor.”</p>

  <p>“Fakat kolonideki gerginliği azaltabileceğini söyledi.”</p>

  <p>“Ne pahasına, Kenji? Şartlara dikkat et. O adam karşılıksız bir şey yapmayı önermez.”</p>

  <p>Çocukluk arkadaşının yaptırmış olduğu muazzam saraya bakarken, içinden bir ses, <i>Neden geldin öyleyse?</i> diye sordu. Başka bir ses, <i>Tam olarak emin değilim,</i> diye yanıtladı. <i>Belki onur. Ya da öz saygı. Atalarımdan kalan derin bir duygu.</i></p>

  <p>Nakamura’nın sarayı ve onu çevreleyen evler klasik Kyoto stilinde yapılmıştı. Mavi kiremitli damlar, özenle düzenlenmiş bahçeler, gölge veren ağaçlar, son derece temiz patikalar -hatta çiçeklerin kokusu bile, ona çok uzaklardaki gezegeni hatırlattı.</p>

  <p>Kapıda, önünde eğilerek çok resmi Japon usulüyle <i>“Ohairi Kudasai”</i> diyen, sandalet ve kimono giymiş güzel bir kız tarafından karşılandı. Kenji ayakkabılarını rafta bırakarak, kendisi de sandalet giydi. Kız onu sarayın batı usulü döşenmiş birkaç odasından geçirip, söylendiğine göre, Nakamura’nın tüm boş zamanlarında kapatmalarıyla eğlendiği, tatami<sup><a href="../Text/Notlar.xhtml#uf3kvIXYpQXkfVOjLXzL3X8" id="u33kWSCmoPecSIwV2hvCKMH" title="">[8]</a></sup> hasırlarıyla kaplı bölgesine götürürken, gözleri her zaman yerdeydi.</p>

  <p>Kısa bir yürüyüşten sonra kız durdu ve uçan turnalarla süslenmiş kağıt perdeyi çekti. perdeyi işaret ederek “<i>Dozo</i>,” dedi. Kenji altı tane halıyla kaplanmış odaya girdi ve parlak siyah lake bir masanın önündeki iki yastıktan birine bağdaş kurarak oturdu. <i>Geç gelecek</i>, diye düşündü Kenji. <i>Bunların hepsi savaş planının bir parçası.</i></p>

  <p>Pastel renkli çok güzel bir kimono giymiş olan, başka bir güzel kız, kendini belli etmeden, sessizce, su ve Japon çayı getirdi. Kenji çayı yavaşça yudumlarken gözleriyle odayı inceliyordu. Odanın bir köşesinde, dört paneli olan tahta bir perde vardı. Kenji aradaki birkaç metre aralığa karşın, onun çok zarif bir şekilde oymalarla süslenmiş olduğunu görebiliyordu. Yakından bakmak için yastığından kalktı.</p>

  <p>Perdenin ona bakan yüzü, dört mevsimin her biri için bir panelle, Japonya’nın güzelliğini gösteriyordu. Kış resmi, Japon Alplerinde metrelerce kara gömülmüş bir kayak merkezini gösteriyordu. İlkbahar panelinde Kyoto’daki Kamla Nehri kıyısındaki çiçek açmış kiraz ağaçları resmedilmişti. Yaz, temiz ve berrak bir günde yemyeşil kırların arkasında, karlarla kaplı doruğuyla yükselen Fuji Dağı’ydı. Sonbahar paneliyse Tokugawa aile türbesi ve Nikko mozolesini çevreleyen ağaçların renk cümbüşünü gösteriyordu.</p>

  <p><i>Tüm bu şaşırtıcı güzellik,</i> diye Kenji birden derin bir yurt özlemi hissederek düşündü. <i>Geride bıraktığımız dünyayı yeniden yaratmaya çalışmış. Ama neden? Neden kirli parasını böyle muhteşem sanat eserlerine harcıyor? Çok garip ve tutarsız bir adam.</i></p>

  <p>Perdenin arkasındaki dört panel de başka bir Japonya’yı anlatıyordu. Parlak renkler, leyasu Tokugawa’nın, Japonya’nın rakipsiz şogunu olarak kabul edilmesine yol açan, onyedinci yüzyıl başlarındaki, Osaka Şatosu savaşını sergiliyordu. Perde insan figürleriyle kaplıydı -samurai savaşçıları çarpışırken, kalenin çeşitli yerlerine dağılmış, erkek ve kadın saray ileri gelenleri, hatta, diğerlerinden biraz büyük çizilmiş ve zaferinden son derece mutlu görünen Lord Tokugawa bile vardı. Kenji, biraz eğlenerek resimdeki şogunun Nakamura’ya oldukça benzediğini fark etti.</p>

  <p>Kenji tam yastığına geri oturmak üzereyken, ekran açıldı ve rakibi içeri girdi. Nakamura hafifçe onun yönüne doğru eğilirken, “<i>Omachido sama deshita</i>” dedi.</p>

  <p>Kenji de biraz acemice eğildi, çünkü gözlerini vatandaşından alamıyordu. Toshio Nakamura, kılıç ve hançeri de dahil olmak üzere, tam bir samurai kılığı giymişti. <i>Tüm bunlar psikolojik bir manevranın parçaları,</i> dedi Kenji kendine. <i>Beni şaşırtmak veya korkutmak için tasarlanmış.</i></p>

  <p>Nakamura, Kenji’nin karşısındaki yastığa otururken, “<i>Ano, hajememashoka</i>,” dedi. “<i>Kocha ga, oishii desu, ne?</i>”</p>

  <p>Kenji çayından bir yıdum daha alırken, “<i>Totemo oishii desu</i>,” diye yanıtladı. Çay gerçekten mükemmeldi. <i>Ama o benim şogunum değil ki,</i> diye Kenji düşündü. <i>Herhangi bir ciddi tartışma başlamadan önce, bu havayı değiştirmeliyim.</i></p>

  <p>Vali Watanabe İngilizce olarak, “Nakamura-san,” dedi, “ikimiz de meşgul insanlarız. Formaliteleri atlayıp, konunun özünü ele almamız bence çok önemli. Bu sabah telefonda temsilciniz bana, son yirmi dört saat içindeki olaylardan ‘rahatsız’ olduğunuzu söylemişti. Bu nedenle sizinle konuşmaya geldim.”</p>

  <p>Nakamura’nın yüz ifadesi değişmemişti, ancak, konuşurken sesinde oluşan hafif bir tıslama, Kenji’nin tok sözlülüğünden duyduğu rahatsızlığı belli ediyordu. “Japon görgü kurallarını unutmuşsun, Watanabe-san. Ev sahibine çevreyle ilgili beğenilerini söylemeden, onun nasıl olduğuyla ilgilenmeden bir iş konuşmasına başlamak son derece büyük bir nezaketsizliktir. Bu tür uygunsuz davranışlar, kaçınılması olasıyken, tatsız uyuşmazlıklara yol açabilir…”</p>

  <p>“Üzgünüm ama,” diye Kenji sabırsız bir hareketle onun sözünü kesti, “davranışlarım hakkında senden ders almaya ihtiyacım yok. Ayrıca Japonya’da değiliz, Dünya’da bile değiliz ve bizim eski Japon geleneklerimiz, şimdi en az giydiğin kıyafet kadar gereksiz.”</p>

  <p>Kenji, Nakamura’ya hakaret etmek istememişti, fakat düşmanının gerçek amacının ortaya çıkmasını sağlamak için bundan iyi bir strateji uygulayamazdı. Kral Japon birden ayağa kalktı. Bir an için vali, Nakamura’nın samurai kılıcını çekeceğini sandı.</p>

  <p>“Pekâlâ,” dedi Nakamura, gözleri amansız bir şekilde düşmancaydı, “bu işi senin tarzında yapacağız… Watanabe, kolonideki kontrolünü kaybettin. Vatandaşlar senin önderliğinden mutlu değiller ve adamlarım bana, geniş çapta suçlama ve hatta isyan söylentilerinin ortalıkta dolaştığını söylüyorlar. Çevre ve RV-41 sorunlarını yüzüne gözüne bulaştırdın ve şimdi senin siyah kadın yargıcın, bir sürü gecikmeden sonra, zenci tecavüzcünün jürili bir mahkeme tarafından yargılanmayacağını açıkladı. İkimizin ortak geçmişi olduğunu bilen bazı aklı başında koloniciler geniş çapta kan dökülmesi ve kargaşayı önlemek için, benim devreye girerek, kenara çekilmen konusunda seni ikna etmem için, seninle konuşmamı istediler.”</p>

  <p>“Kenji, Nakamura’yı dinlerken, <i>Bu inanılmaz,</i> diye düşünüyordu. <i>Bu adam tümüyle aklını kaçırmış.</i> Vali, konuşma sırasında çok az şey söylemeye karar verdi.</p>

  <p>Uzun bir sessizlikten sonra, Kenji sordu. “Yani, benim istifa etmem gerektiğine inanıyorsun?”</p>

  <p>“Evet,” dedi Nakamura, sesi gitgide emir veren bir ton kazanıyordu. “Ancak hemen değil. Yarından önce olmaz. Bugün elindeki yürütme yetkisini kullanarak, Martinez davasını Nicole des Jardins Wakefield’den alacaksın. O kesinlikle önyargılı. Yargıç Ianella veya Yargıç Rodriguez daha uygun olur. Dikkat ettiysen,” diye gülümsemeye çalışarak devam etti, “davanın yargıç Nishimura’nın mahkemesine nakledilmesini önermiyorum.”</p>

  <p>“Daha başka bir şey var mı?” diye Kenji sordu.</p>

  <p>“Bir tek şey daha. Ulanov’a seçimden çekilmesini söyle. Hiç kazanma şansı yok ve bu bölücü kampanyaya devam etmesi, Macmillan’ın zaferinden sonra yeniden toparlanmamızı daha da zorlaştırır. Birlik olmak zorundayız. Diğer yaşam bölgesinde yaşayan her ne düşmansa, onlardan koloniye gelebilecek tehlikeyi görebiliyorum. Senin ‘zararsız gözlemciler’ sandığın o uzun bacaklılar, aslında o düşmanın öncü birlikleri…”</p>

  <p>Kenji duymakta olduğu şeylerden şaşkınlık içindeydi. Nakamura nasıl bu kadar sapkınlaşmıştı? Yoksa her zaman böyle miydi?</p>

  <p>“…Zamanın çok önemli olduğunu özellikle belirtmeliyim,” diyordu Nakamura. “Özellikle Martinez sorunu ve senin istifan konusunda. Kobayashi-san ve Asya cemaatinin diğer üyelerinden acele etmemelerini rica etmiştim, ama dün geceden sonra, onları durdurabileceğimden pek emin değilim. Kızı çok güzel ve yetenekli genç bir kadındı. İntihar notu, kendisine tecavüz eden insanın davasının devamlı ertelenmesinin verdiği utançla yaşayamayacağını açıkça belirtiyor. Bu konuda genel bir öfke…”</p>

  <p>Vali Watanabe sessiz kalmak konusundaki kararını bir an için unutarak, ayağa kalktı. “Sözde tecavüze uğradığı gece, Mariko Kobayashi’de iki ayrı şahsın menisinin bulunduğunu biliyor musun?” dedi. “Ve, hem Mariko hem de Pedro Martinez’in defalarca o gece birlikte yalnız olduklarını iddia ettiklerini?… Hatta geçen hafta, Nicole, Mariko’ya ikinci bir cinsel birleşmeyle ilgili deliller olduğunu çıtlattığı zaman bile genç kadın öyküsüne bağlı kaldı.”</p>

  <p>Nakamura bir an için soğukkanlılığını kaybetmiş ve Kenji Watanabe’ye boş gözlerle bakıyordu. “Diğer şahsı belirlemeyi başaramadık,” diye Kenji devam etti, “Tüm DNA analizleri tamamlanamadan, meni örnekleri gizemli bir şekilde hastaneden kayboldu. Elimizde sadece ilk muayenenin kayıtları var.”</p>

  <p>Nakamura, “O kayıt yanlış olabilir,” diye savundu. Özgüveni geri geliyordu.</p>

  <p>“Bu çok, ama çok küçük bir olasılık. Fakat sonuçta Yargıç Wakefield’in ikilemini anlayabilirsin. Kolonideki herkes Pedro’nun suçlu olduğuna zaten karar vermiş. Bir jürinin onu yanlışlıkla mahküm etmesini ister miydin?”</p>

  <p>Uzun bir sessizlik oldu. Vali ayrılmaya hazırlandı.</p>

  <p>Sonunda Nakamura, “Sana şaşıyorum, Watanabe,” dedi. “bu toplantının asıl nedenini anlayamadın. O salak Martinez’in Mariko Kobayashi’ye tecavüz edip etmediği o kadar önemli değil… Ben, onun babasına Nikaragualı çocuğun cezalandırılacağına söz verdim. İşte önemli olan bu.”</p>

  <p>Kenji Watanabe çocukluğundaki sınıf arkadaşına iğrenerek baktı. “Şimdi gidiyorum,” dedi, “iyice sinirlenmeden önce.”</p>

  <p>Gözleri yeniden düşmanlıkla dolmuş olan Nakamura, “İkinci bir şansın alamayacak,” dedi. “Bu benim ilk ve son önerimdi.’’</p>

  <p>Kenji başını salladı, kâğıt perdeyi itti ve koridora çıktı.</p>

  <div>
    <br/>
  </div>

  <p>Nicole harika bir güneş ışığı altında plajda yalnız yürüyordu. Elli metre kadar önünde, Ellie, Dr. Turner’ın yanında duruyordu. Ellie düğün elbiselerini giymişti, fakat damadın üstünde mayosu vardı. Nicole’ün büyük babası Omeh, yeşil kabile elbisesinin içinde töreni yönetiyordu.</p>

  <p>Omeh, Ellie’nin ellerini Dr. Turner’ınkilerle birleştirdi ve bir Senoufo ilahisine başladı. Gözlerini gökyüzüne kaldırdı. Yalnız bir kuş havada süzülürken çığlıklarıyla evlenme şarkısına eşlik ediyordu. Nicole üstünde uçan kuşu izlerken, gökyüzü karardı. Fırtına bulutları hızla gelerek sakin gökyüzünü kapladılar.</p>

  <p>Okyanus dalgalanmaya ve rüzgâr esmeye başladı. Nicole’ün artık tümüyle kırlaşmış olan saçları, arkasında dalgalanıyordu. Evlenme töreni karışıklık içindeydi. Herkes yaklaşan fırtınadan kaçmak için, iç kısımlara koşuyordu. Nicole kımıldayamıyordu. Gözleri dalgalar arasında sallanan büyük bir nesneye takılmıştı.</p>

  <p>Nesne, tıpkı yirmibirinci yüzyılda biçilen çimlerin doldurulduğu plastik torbalara benzeyen, yeşil büyük bir torbaydı. Torba doluydu ve sahile yaklaşıyordu. Nicole onu yakalamaya çalışabilirdi, fakat kabaran denizden korkuyordu. Torbayı gösterdi. Yardım etmeleri için bağırdı.</p>

  <p>Rüya ekranının sol üst köşesinde, Nicole bir kano gördü. Kano yaklaştıkça, içindeki sekiz varlığın, insanlardan daha küçük, turuncu renkli dünyadışı yaratıklar olduğunu fark etti. Sanki ekmek hamurundan yapılmış gibiydiler. Gözleri ve yüzleri vardı, ama vücutlarında tüy yoktu. Yaratıklar, kanolarını yeşil torbaya doğru sürerek onu aldılar.</p>

  <p>Turuncu renkli dünyadışı yaratıklar torbayı sahile bıraktılar. Onlar tekrar kanolarına binip okyanusa dönmeden, Nicole yaklaşmadı. Onlara el sallayarak veda ettikten sonra, torbaya doğru yürüdü. Üstünde fermuarı vardı ve onu dikkatle açtı. Nicole üst bölümün yarısını geriye doğru çekti ve Kenji Watanabe’nin ölü yüzüne baktı.</p>

  <p>Nicole’ün tüyleri ürperdi, çığlık attı ve yatağında doğruldu. Richard’a uzandı fakat yatak boştu. Masadaki dijital saat sabahın 2.48’ini gösteriyordu. Nicole nefesini düzenlemeye ve zihnini o korkunç rüyadan temizlemeye çalıştı.</p>

  <p>Ölü Kenji Watanabe’nin berrak görüntüsü aklından bir türlü çıkmıyordu. Banyoya yürürken, Nicole, on yaşındayken annesinin ölümüyle ilgili olarak gördüğü haber verici rüyaları hatırladı. <i>Ya Kenji gerçekten ölecekse?</i> diye düşünürken, ilk panik dalgasını hissetti. Kendini başka bir şey düşünmeye zorladı. <i>Şimdi gecenin bu saatinde Richard da nerede?</i> diye merak etti. Sabahlığını giyerek yatak odasından çıktı.</p>

  <p>Çocukların odalarının önünden sessizce geçerek evin önüne doğru yürüdü. Benjy, her zamanki gibi horluyordu. Çalışma odasındaki ışık yanıyordu, fakat Richard orada değildi. Yeni biotların ikisi ve Prens Hal de gitmişlerdi. Richard’ın çalışma masasındaki bilgisayarlardan birinde hâlâ bir görüntü vardı.</p>

  <p>Nicole kendi kendine gülümseyerek, anlaşmalarını hatırladı. Klavyedeki NICOLE tuşlarına dokundu ve görüntü değişti. “Canım Nicole’üm,” diye başlayan mesaj göründü, “eğer ben dönmeden uyanırsan, merak etme. En geç yarın sabah, şafakla beraber, sekizde dönmeyi planlıyorum. 300 serisi biotlarıyla bazı denemeler yapıyordum -onları hatırlarsın, tümüyle programlanmamış olduklarından özel görev tasarımlarında kullanılabilirler- ve birilerinin benim çalışmalarımı gizlice izlediğinden kuşkulanmak için yeterli nedenlerim var. Bu nedenle son projemi hızla tamamladım ve son test için Yeni Cennet’in dışına çıkıyorum. Seni seviyorum. Richard.”</p>

  <div>
    <br/>
  </div>

  <p>Ana düzlük karanlık ve soğuktu. Richard sabırlı olmaya çalıştı. Düzeyini yükselttiği Einstein’ım (Richard ona Süper-Al diyordu) ve Garcia 325’ini, önünden, ikinci yaşam bölgesine, sonda yapılan yere göndermişti. Onlar, standart bir Garcia biotu olan gece bekçisine, ilan edilmiş deney listesinin değiştirildiğini ve şimdi özel bir araştırmanın yürütüleceğini açıklamışlardı. Richard hâlâ ortalarda gözükmezken, Süper-Al, diğer yaşam bölgesine açılan delikteki tüm malzemeyi çıkararak yere koymuştu. Bu işlem, kıymetli zamanlarının bir saatini almıştı. Süper-Al, işini bitirdikten sonra, gelmesi için Richard’a işaret yolladı. Garcia 325, bekçi biotu, akıllıca, sonda bölgesinin başka bir yerine götürmüş olduğundan, Richard’ı göremeyecekti.</p>

  <p>Hiç vakit kaybetmeden, Richard Prens Hal’i cebinden çıkartarak deliğin içine koydu. Küçük izleyicisini geçidin önünde yere yerleştirirken, “Çabuk git,” dedi. Diğer yaşam bölgesine açılan delik son haftalarda yavaş yavaş genişletilmişti ve şimdi, bir kenarı yaklaşık seksen santimetre olan, bir kare şeklindeydi. Minik robot için fazlasıyla yer vardı.</p>

  <p>Prens Hal, hızla öbür yana geçti. Geçitle, diğer tarafın tabanı arasında yaklaşık bir metre yükseklik farkı vardı. Robot, ustaca yere yapıştırdığı bir desteğe küçük bir kablo bağlayarak kendisini aşağıya bıraktı. Richard, Hal’in tüm hareketlerini ekrandan izlerken, ona talimatlarını telsizle veriyordu.</p>

  <p>Richard ikinci yaşam bölgesini koruyan bir dış halkanın olacağını tahmin etmişti. Haklıydı. <i>Demek ki iki yaşam bölgesinin de temel tasarımı aynı,</i> diye düşündü. Richard ayrıca, iç duvarda, uzun bacaklıların giriş çıkış için kullandıkları bir geçit veya kapı gibi bir tür giriş olduğunu ve Prens Hal’in de aynı kanaldan yaşama bölgesine girebileceğini umuyordu.</p>

  <p>Hal’in yaşama bölgesinin ana bölümüne açılan girişin yerini saptaması uzun sürmedi. Ancak, bir kapı olduğu belli olan şey, dairesel bölgenin tabanından yirmi metreden daha yüksekteydi. Uzun bacaklıların buldozer biotlar ve Avalon araştırma sitesinde dikey yüzeylere nasıl tırmandıklarının video kayıtlarını izlemiş olan Richard bu olasılığa da hazırdı.</p>

  <p>Saatine sinirli bir şekilde göz attıktan sonra, Prens Hal’e “Tırman” diye emretti. Saat neredeyse altı olmuştu. Yakında Yeni Cennet’te şafak sökecekti. Kısa bir süre sonra da çalışan bilim adamları ve mühendisler, bu sonda bölgesine dönmeye başlayacaklardı.</p>

  <p>Yaşam bölgesinin girişi, Prens Hal’in, yerden olan boyunun yüz katı yüksekliğindeydi. Robotun tırmanışı, bir insanın altmış katlı bir binaya tırmanışına eşit olacaktı. Evde, Richard küçük robota evi tırmala çalışmaları yaptırmıştı, fakat, orada her zaman yanındaydı. Hal’in tırmanmakta olduğu duvarda elleri için oyuklar, ayakları için dayanacak yerler var mıydı? Richard bunu ekrandan anlayamıyordu. Prens Hal’in mekanik mühendislik altişlemcilerindeki denklemler doğru muydu? Yıldız öğrencisi tırmanışına başlarken, Richard, <i>Nasıl olsa yakında anlayacağım,</i> diye düşündü.</p>

  <p>Prens Hal sadece bir kez kayarak elleriyle asılı kaldı, fakat sonuçta tepeye ulaşmayı başardı. Ancak, tırmanış otuz dakika sürmüştü. Richard zamanının azalmakta olduğunu biliyordu. Hal kendini yuvarlak bir mazgalın eşiğine çekerken, Richard robotun yaşam bölgesine gireceği yerin kafes biçiminde bir bölmeyle kapatılmış olduğunu gördü Ancak, soluk ışıkta içerisinin küçük bir bölümü zorlukla görülebiliyordu. Richard, Hal’in minicik kamerasını ızgaranın içinden görebileceği biçimde dikkatle ayarladı.</p>

  <p>“Bekçi ana istasyonuna dönmek için ısrar ediyor,” diye Garcia 325, telsizle Richard’a bilgi verdi. “6.30’da günlük raporunu vermesi gerekiyormuş.”</p>

  <p><i>Kahretsin,</i> diye düşündü Richard, <i>sadece altı dakika sonra.</i> Hal’i yavaşça mazgalın kenarında, yaşam bölgesinin içinde tanıdık bir nesne görebilmek amacıyla dolaştırdı. Richard belirli bir şey göremedi. Robot’un ses kontrolünü sonuna kadar açarak, “Çığlık at,” diye emir verdi. “Sana durmanı söyleyinceye kadar çığlık at.”</p>

  <p>Richard, Prens Hal’in içine yerleştirdiği yeni yükselticiyi, en yüksek veriminde hiç dinlememişti. Bu nedenle Hal’in kuş çığlığı taklidinin yüksekliği karşısında şaşırdı. Ses geçitten geri geldiği zaman Richard sıçramıştı. “Kahrolası çok iyi,” dedi kendini toparladıktan sonra. “En azından eğer hafızam beni yanıltmıyorsa.”</p>

  <p>Bekçi biot az sonra Richard’ın yanında olacak ve programındaki talimatları izleyerek onun kişisel belgelerini isteyecek ve orada ne yaptığını soracaktı. Süper-Al ve Garcia 325, bekçiyi şaşırtmaya çalıştılar, fakat Richard’dan bir açıklama gelmeyince, bekçi bir acil durum raporu vermesi gerektiğinde ısrar etti. Richard, ekranda, kafesin birden dönerek açıldığını ve altı tane uzun bacaklının Prens Hal’in üstünde kaynaştığını gördü. Robot çığlık atmaya devam ediyordu.</p>

  <p>Bekçi Garcia acil durum yayınına başlamıştı. Richard, gitmek zorunda kalmadan, önünde sadece birkaç dakikası kaldığını biliyordu. Arkasındaki Ana Düzlük’e yaptığı kaçamak bakışlar dışında ekranı izlerken, “<i>Gel, lanet olası, gel</i>,” dedi. Henüz uzaktaki evinden o yana doğru yaklaşan ışıklar yoktu.</p>

  <p>İlk anda Richard onu hayal ettiğini sandı. Ama sonra çarpan büyük kanatların sesi yinelendi. Uzun bacaklılardan biri, kısmen görüşünü engelliyordu, fakat saniyeler sonra, Richard kesinlikle, Prens Hal’e doğru uzanan o tanıdık pençeyi gördü. Bunu izleyen kuş çığlığı, gördüğünü onaylıyordu. Ekrandaki görüntü belirsizleşmişti.</p>

  <p>Richard telsizine, “Eğer fırsat bulursan geçide dönmeye çalış,” diye bağırdı. “Daha sonra senin için geleceğim.”</p>

  <p>Geriye döndü, izleyicisini hızla çantasına takarak, iki biot yardımcısına, “Gidelim,” dedi Richard. Yeni Cennet’e doğru koşmaya başladılar.</p>

  <p>Richard evine ulaşmak için acele ederken gurur doluydu. <i>Önsezim doğru çıktı</i>, dedi övünçle kendine. <i>Bu her şeyi değiştiriyor… Şimdi damada teslim edeceğim bir kızım var.</i></p>
</body>
</html>