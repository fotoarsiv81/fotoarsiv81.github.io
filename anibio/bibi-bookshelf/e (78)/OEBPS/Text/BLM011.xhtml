<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>
  <h2>11</h2>

  <p>30 OCAK 2209</p>

  <div>
    <br/>
  </div>

  <p>Adrenalinin vücut sistemimin her tarafına yayılmasının nasıl bir his olduğunu unutmuşum. Son otuz saat içinde, Rama’daki rahat ve sakin yaşamımız tümüyle yok oldu.</p>

  <p>Her şey iki rüyayla başladı. Dün sabah, tam uyanmadan önce, Richard’la ilgili ve olağanüstü canlı bir rüya gördüm. Aslında Richard benim rüyamda değildi; yani Michael, Simone, Katie ve benim yanımda belirmedi. Fakat, hepimiz normal günlük işlerimizle uğraşırken, Richard’ın yüzü rüya ekranımın sol üst köşesine yerleştirilmişti. Durmadan, durmadan benim adımı tekrarlıyordu. Seslenişi o kadar güçlüydü ki, uyandığım zaman bile onu duyabiliyordum.</p>

  <p>Michael’a rüyamı henüz anlatmaya başladığım sırada, Katie pijamalarıyla kapıda belirdi. Titriyordu ve korkmuştu. Kollarımı açıp onu yanıma çağırırken, “Ne oldu canım?” diye sordum.</p>

  <p>Yanıma gelip bana sıkıca sarıldı. “Babam,” dedi, “dün gece rüyamda beni çağırıyordu.”</p>

  <p>Omurgam boyunca bir ürperti hissettim ve Michael yatakta doğruldu. Konuşarak Katie’yi rahatlattım, fakat bu rastlantı sinirimi bozmuştu. Michael’la olan konuşmamı duymuş olabilir miydi? İmkansız. Odamıza girdiği anda onu görmüştük.</p>

  <p>Katie, elbisesini değiştirmek için çocuk odasına gittikten sonra, Michael’a bu iki rüyayı kesinlikle görmezden gelemeyeceğimi söyledim. İkimiz sık sık, benim ara sıra ortaya çıkan psişik güçlerimi tartışırdık. Her ne kadar, Michael, genel olarak altıncı hissi kabul etmiyorsa da, rüyalarımın ve hayallerimin geleceği önceden bilmediğini de kesin olarak söylemenin mümkün olmadığını her zaman için kabul etti.</p>

  <p>Kahvaltıdan sonra ona, “Yukarı çıkıp Richard’ı aramalıyım,” dedim. Michael benim böyle bir girişimde bulunacağımı önceden tahmin ettiği için, çocuklara bakmaya hazırdı. Fakat, Rama’nın içi karanlıktı. Bu nedenle burada akşam, inimizin üstündeki uzay aracı dünyamızda yeniden ışık oluncaya kadar, beklememin daha iyi olacağına karar verdik.</p>

  <p>Geniş bir arama yapacak gücü toplayabilmek için uzun bir uyku çektim. Uykum çok düzensizdi ve rüyamda, devamlı olarak tehlikede olduğumu gördüm. Ayrılmadan önce, taşınabilir bilgisayarımda Richard’ın doğru sayılabilecek çizili resimlerinin olup olmadığını kontrol ettim. Karşılaşabileceğe herhangi bir kuşa, araştırmamın amacını gösterebilmek istiyordum.</p>

  <p>Çocuklara iyi geceler öpücüğü verdikten sonra, doğruca kuşların inine yöneldim. Tank nöbetçinin gitmiş olduğunu görünce şaşırmadım. Yıllar önce, orada yaşayan kuşlardan biri tarafından ine davet edildiğim zaman da tank nöbetçi yoktu. Acaba bu, yeniden oraya davet edildiğim anlamına mı geliyor? Ve tüm bunların rüyamla ne ilişkisi var? Nöbetçinin önceden beklediği tünelde, su sarnıcının bulunduğu odayı geçip derinlere ilerlerken kalbim çılgınca çarpıyordu.</p>

  <p>Hiçbir ses duymadım. Sağ tarafımda yüksek bir kapı girişine rastlayıncaya kadar, bir kilometre kadar yürüdüm. Köşeden dikkatle gözetledim. Oda, dikey koridor dışında, kuş ininin her yerinde olduğu gibi karanlıktı. Fenerimi yaktım. Oda çok derin değildi, belki en fazla on beş metre, fakat son derece yüksekti. Kapının karşısındaki duvarda sıra sıra oval depolama kutuları vardı. Fenerimin ışığı, sıraların her yönden, New York’taki meydanlardan birinin altında olması gereken, yüksek tavana doğru yükseldiğini gösteriyordu.</p>

  <p>Bu odanın amacını anlamam uzun sürmedi. Her depolama kutusu, bir manna kavununun ölçüsü ve biçimindeydi. <i>Elbette</i>, diye kendi kendime düşündüm, <i>besin kaynağının saklandığı yer burası olmalı. Demek, bu nedenle kimsenin buraya girmesini istemiyorlardı.</i></p>

  <p>Bütün kutuların boş olduğundan iyice emin olduktan sonra, tekrar geriye, kuyuya doğu yürümeye başladım. Sonra, bir önseziyle, yönümü tersine çevirerek, depolama odasını geçtim ve tünelden aşağı inmeye devam ettim. <i>Bir yere gidiyor olmalı</i>, diye fikir yürüttüm, <i>yoksa kavun odasında bitmiş olurdu.</i></p>

  <p>Yarım kilometre daha ilerledikten sonra, tünel, yavaş yavaş büyük bir dairesel odaya girinceye kadar, genişledi. Yüksek bir tavanı olan odanın tam ortasında, geniş kubbeli bir yapı vardı. Duvarların çevresinde, eşit aralıklarla duvara oyulmuş, yaklaşık yirmi tane oyuk vardı. Benim fenerimin ışığından başka ışık olmadığından, ortadaki kubbeli yapıyla birlikte odanın tam şeklini anlayabilmek birkaç dakikamı aldı.</p>

  <p>Bütün oyukları tek tek kontrol ederek odanın çevresini tümüyle dolaştım. Çoğu boştu. Birinin içinde, arka duvara düzgünce sıralanmış, birbirinin benzeri üç tane tank nöbetçi buldum. İlk duygum, nöbetçilerden sakınmak olmuştu, fakat bu gereksizdi. Hepsi uykudaydılar.</p>

  <p>Ancak, oyukların içinde en ilginci, odanın ortasında ve giriş tüneline tam yüz seksen derece açıda olanıydı. Bu özel oyuk dikkatle düzenlenmişti ve duvarlara oyulmuş kalın raflar vardı. Beşer raf yanlarda ve beş tanesi de giriş kapısının karşısında olmak üzere on beş raf vardı. Yanlardaki rafların üstünde düzenlenmiş bazı nesneler duruyordu (her şey çok düzgündü); uzak duvara karşı olan rafların her birinde, uzunlukları boyunca oyulmuş beş yuvarlak çukur sıralanmıştı.</p>

  <p>Her biri de, tıpkı dilimlenmiş bir pasta gibi, kendi içinde bölümlere ayrılmış olan bu çukurların içindekiler büyüleyiciydi. Her çukurun içindeki bölümlerden birinde, tıpkı küle benzeyen, çok ince bir madde vardı. İkinci bölümde ise, her biri kiraz kırmızısı veya altın renginde, bir, iki ya da üç halka bulunuyordu. Bunları, gri kadife kuş arkadaşımızın boynunun çevresinde gördüğümüz halkalara benzediği için, hemen tanıdım. Çukurlardaki diğer maddelerin belirli bir düzeni yoktu -aslında çukurlardan bazıları kül ve halkalar dışında boştu.</p>

  <p>Sonunda dönerek kubbeli yapıya yaklaştım. Ön kapısı özel oyuğa açılıyordu. Fenerimin ışığıyla kapıyı inceledim. Dikdörtgen biçimindeki yüzeyinde çok karmaşık bir oyma işlenmişti ve oymada dört değişik panel veya çeyrek daire vardı. Sol Üst çeyrek dairede bir kuş, sağdaki bitişik panelde bir manna kavunu görülüyordu. Aşağıdaki iki çeyrek dairede bildik olmayan resimler vardı. Sol tarafta altı ayağı üzerinde koşan eklemli, çizgili bir yaratık vardı. Sağ alttaki son panelde ise çok ince bir ağ malzemesiyle doldurulmuş büyük bir kutu resmi vardı.</p>

  <p>Biraz duraksadıktan sonra kapıyı iterek açtım. Yüksek sesli bir alarm, tıpkı bir klakson gibi, sessizliği yırttığı zaman, neredeyse hayretten yerimden sıçrayacaktım. Alarmın devam eniği yaklaşık bir dakika boyunca, kapının içinde kımıldamadan durdum. Bittiği zaman, gene kımıldamadım. Birisinin (veya bir şeyin) alarma karşılık verip vermeyeceğini duymak istiyordum.</p>

  <p>Hiçbir ses, sessizliği bozmadı. Birkaç dakika sonra, binanın içini incelemeye başladım. Kabaca iki buçuk metre boyutlarında şeffaf bir küp, bu odanın tam ortasında yer alıyordu. Küpün duvarları, görüşümü kısmen engelleyen noktalarla lekelenmişti, fakat alttan on santimetresinin ince, siyah bir maddeyle kaplanmış olduğunu görebiliyordum. Küpün çevresindeki odanın geri kalan kısmında, duvarlar, yer ve tavan geometrik desenlerle süslenmişti. Küpün yüzeylerinden birinde, küpün içine girmeyi sağlayan dar bir geçit vardı.</p>

  <p>İçeri girdim. Yumuşak siyah madde küle benziyordu, fakat oyuktaki çukurlarda bulduğum benzer maddeden hafifçe farklı bir yoğunluktaydı. Fenerimin ışığı küpün içinde düzenli bir şekilde dolaşırken, gözlerim onu izledi. Merkeze yakın bir yerde küllere kısmen gömülmüş bir nesne vardı. İlerleyerek nesneyi aldım, silkeledim, az daha bayılıyordum. Bu, Richard’ın robotu TB idi.</p>

  <p>TB oldukça değişmişti. Dış tarafı kararmıştı. Minik kontrol paneli erimişti ve artık çalışmıyordu. Fakat kesinlikle bu oydu. Minik robotu dudaklarıma götürerek öptüm. Zihnimde, o Shakespeare’in sonelerinden birini heyecanla okurken, Richard’ın kendinden geçmiş bir hazla dinleyişini canlandırıyordum.</p>

  <p>TB’nin bir ateşin içinde kaldığı çok açıktı. Acaba Richard da küpün içinde bir ateş cehennemi tuzağına düşmüş müydü? Külü dikkatle eşeledim, fakat hiçbir kemik bulamadım. Ancak, yanarak bu külü oluşturan şeyin ne olduğunu merak ettim ve her şeyden önce TB küpün içinde ne arıyordu?</p>

  <p>Richard’ın kuşların ininde bir yerlerde olduğuna iyice inanmıştım, bu nedenle, sekiz uzun saatimi daha, çıkıntıları inip çıkarak ve tünelleri keşfederek geçirdim. Çok önceki kısa konukluğum sırasında bulunduğum yerlere gittim ve hatta bilinmeyen amaçları olan yeni odalar bile buldum. Fakat Richard’dan bir iz yoktu. Aslında, herhangi bir yaşam belirtisi de yoktu. Kısa Rama gününün neredeyse bitmek üzere olduğunu ve kendi inimizde çocukların yakında uyanacaklarını hatırlayarak, yorgun ve kederli bir şekilde kendi Rama evime geri döndüm.</p>

  <p>İnimize geldiğimde, üstündeki kapak ve ızgaranın ikisi de açıktı. Gitmeden önce her ikisini de kapatmış olduğumdan oldukça eminsem de, ayrılışımdaki hareketlerimi tam olarak hatırlamıyordum. Sonuçta kendime, belki de o zaman çok heyecanlı olduğum için, her şeyi kapatmayı unutmuş olabileceğimi söyledim. Tam aşağıya inmeye başlamıştım ki, Michael’ın arkamdan, “Nicole,” diye seslendiğini duydum.</p>

  <p>Geriye döndüm ve Michael’ın doğudaki dar geçitten yaklaştığını gördüm. Onun için çok olağandışı bir şekilde hızla hareket ediyor ve kollarında bebek Patrick’i taşıyordu. Ben ona doğru yürürken soluk soluğa, “Neyse buradasın,” dedi. “Merak etmeye başlamıştım…”</p>

  <p>Birden durdu, bir an beni süzdü ve sonra hızla çevreyi gözden geçirdi. “Peki Katie nerede?” diye kaygıyla sordu.</p>

  <p>“Katie nerede demekle ne demek istiyorsun?” diye sordum. Michael’ın yüzü beni korkutmuştu.</p>

  <p>“Seninle beraber değil mi?” diye sordu.</p>

  <p>Başımı sallayarak onu görmemiş olduğumu söyleyince, Michael gözyaşlarına boğuldu. Hızla yanına giderek, Michael’ın hıçkırıklarından korkup ağlamaya başlayan Patrick’i yatıştırmaya çalıştım.</p>

  <p>“Ah, Nicole,” dedi Michael. “Çok, ama çok üzgünüm. Patrick çok kötü bir gece geçiriyordu, bu yüzden onu adama getirdim. Sonra Benjy’nin karnı ağrıdı ve Simone’la ben birkaç saat onunla ilgilenmek zorunda kaldık. Katie çocuk odasında yalnızken hepimiz uykuya dalmışız. İki saat kadar önce, hepimiz uyandığımızda, gitmişti.” ,</p>

  <p>Michael’ı hiçbir zaman bu kadar üzüntü içinde görmemiştim. Onu, herhalde Katie’nin yakınlarda bir yerde oynamakta olduğunu söyleyerek rahatlatmak istedim (<i>Ve onu bulduğumuz zaman</i>, diye düşünüyordum, <i>asla unutamayacağı bir şekilde azarlayacağım</i>,) fakat Michael bana karşı çıktı.</p>

  <p>“Hayır, hayır,” dedi, “hiçbir yerde yok. Patrick’le birlikte bir saatten fazla bir süredir onu arıyoruz.”</p>

  <p>Michael, Patrick ve ben Simone ve Benjy’yi kontrol etmek için aşağıya indik. Simone, benim Richard’ı aramak için tek başıma gitmem nedeniyle Kabe’nin büyük düş kırıklığı yaşadığını söyledi. “Kendisini de,” dedi, Simone sakince, “yanına alacağını umuyordu.”</p>

  <p>Sekiz yaşındaki kızıma, “Bana neden dün gece bunları anlatmadın?” diye sordum.</p>

  <p>“Bana o kadar önemli görünmemişti,” dedi Simone. “Ayrıca, Katie’nin babamı tek başına bulmaya çalışacağı da hiç aklıma gelmedi.”</p>

  <p>Michael da, ben de yorgun düşmüştük, fakat birimizin Katie’yi araması lazımdı. Doğru seçim de bendim. Yüzümü yıkadım, Ramalılara herkes için kahvaltı ısmarladım ve onlara kuşların inine inişimin kısa bir açıklamasını yaptım. Simone ve Michael, kararmış TB’yi yavaşça ellerinde çevirdiler. Onların da Richard’a ne olduğunu merak ettiklerini anlayabiliyordum.</p>

  <p>Simone, tam ben ayrılmadan önce, “Katie babamın sekiz bacaklı örümcekleri aramaya gittiğini söylerdi,” diye fikrini söyledi. “Onların dünyasının daha heyecanlı olduğunu söylerdi.”</p>

  <p>Sekiz bacaklı örümceklerin inine yakın olan meydanı yorgun bir şekilde geçerken korku içindeydim. Ben yürürken ışıklar söndü ve Rama’da yeniden gece başladı. “Harika,” diye kendi kendime homurdandım. “Kayıp bir çocuğu karanlıkta aramaktan güzel bir şey olamaz.”</p>

  <p>Sekiz bacaklı örümceklerin ininin hem kapağı, hem de üstündeki koruyucu ızgara çiftinin ikisi de açıktı. Şimdiye kadar ızgaraları hiç açık görmemiştim. Kalbim hızla çarpmaya başladı. İçgüdüsel olarak, Katie’nin onların inine inmiş olduğunu ve tüm korkuma karşın, onu izlemek zorunda bulunduğumu biliyordum. Önce dizlerimin üstüne çökerek, aşağıdaki karanlığa iki kez, “Katie,” diye bağırdım. Onun adının tüneller boyunca yankılandığını duyuyordum. Bir yanıt duyabilmek için kendimi zorladım, fakat hiçbir ses yoktu. <i>Hiç olmazsa</i>, dedim kendime, <i>yere sürtünen fırçalar eşliğinde yüksek frekanslı vınlama sesi de duymadım.</i></p>

  <p>Rampa boyunca inerek, vaktiyle Richard’la birlikte “Ya bundadır, ya şunda,” diye isimlendirdiğimiz dört tünele açılan geniş mağaraya geldim. Karar vermek zordu, fakat kendimi Richard’la birlikte daha önce izlediğimiz tünele girmeye zorladım. Ancak, birkaç adım sonra, durdum ve geriye dönerek yanındaki tünele girdim. Bu ikinci koridor aynı zamanda, içinde çıkıntı yapan çubukların olduğu, aşağıya inen silindir tünele de açılıyor, fakat aynı zamanda da, Richard’la benim “sekiz bacaklı örümceklerin müzesi” dediğimiz odanın kapısının önünden geçiyordu. Dokuz yıl önce, Dr. Takagishi’yi, bir av hatırası gibi içi doldurulmuş olarak, o odada sallanırken gördüğümde hissettiğim dehşeti, tüm canlılığıyla hatırladım.</p>

  <p>Sekiz bacaklı örümceklerin müzesini ziyaret etmek istememin nedeninin, Katie’yi aramamla pek ilgisi yoktu. Eğer Richard sekiz bacaklılar tarafından öldürüldüyse (görünüşte Takagishi’nin olduğu gibi -onun kalp krizinden ölmediğinden hâlâ emin olmamama karşın), ya da vücudunu Rama’nın içinde bir yerlerde buldularsa, belki de o da odanın içinde olurdu. Kocamın yabancı bir taksidermi uyarlamasını görmekten korkmadığımı söylemek yanlış olur; ancak, özellikle rüyamdan sonra, Richard’a ne olduğunu öğrenmeyi her şeyden çok istiyordum.</p>

  <p>Müzenin kapısına geldiğim zaman derin bir nefes aldım. Yavaşça kapı girişinden sola döndüm. Eşiği geçtiğim anda ışıklar yandı. Fakat şanslıydım, çünkü Dr. Takagishi doğrudan yüzüme bakmıyordu. Odanın öbür ucuna alınmıştı. Aslında, aradan geçen yıllarda bütün müze yeniden düzenlenmiş ve odanın büyük bir kısmını işgal eden biot kopyalan kaldırılmıştı. “Teşhir” edilen iki şey, eğer onları bu şekilde adlandırırsanız, kuşlar ve insanlardı.</p>

  <p>Kuş sergisi kapıya yakındı. Üç ayrı kuş, kanatları açık olarak tavandan asılıydılar. İçlerinden biri, Richard’la birlikte ölümünden az önce gördüğümüz, boynunda kiraz kırmızısı iki halka olan gri kadife kuştu. Kuş sergisinde başka şaşırtıcı nesneler ve hatta fotoğraflar bile vardı, fakat gözlerim, odanın ucuna, Dr. Takagishi’yi çevreleyen sergiye doğru kaydı.</p>

  <p>Richard’ın odanın içinde olmadığını görünce büyük bir rahatlama hissederek derin bir nefes aldım. Bu arada, Richard, Michael ve benim, Silindirik Deniz’i geçerken kullandığımız tekne orada, Dr. Takagishi’nin yanında, yerde duruyordu. Ayrıca New York içindeki pikniklerimizden ve diğer çalışmalarımızdan ele geçirilmiş bazı nesnelerin sınıflandırıldığı bir düzenleme de vardı. Fakat serginin odağı, arka ve yan duvarlardaki bir seri çerçevelenmiş resimdi.</p>

  <p>Odanın bir ucundan resimlerin içeriğini tam olarak anlayamıyordum. Ancak, onlara yaklaşırken soluğumu tuttum. Dikdörtgen çerçevelerin içine yerleştirilmiş olan resimler, çoğu bizim inimizdeki yaşamı gösteren fotoğraflardı. Hepimizin, çocuklar da dahil, fotoğrafı vardı. Fotoğraflar bizi yerken, uyurken hatta tuvalette bile gösteriyordu. Sergiyi tararken sanki uyuşmuştum. “Gözetleniyoruz,” dedim kendime, “kendi evimizde bile.” Ürperdiğimi hissettim.</p>

  <p>Yan duvarda, beni hem korkutan, hem de rahatsız eden, özel bir resim koleksiyonu vardı. Dünya’da kesinlikle erotik bir müzeye alınmak için aday olurlardı. Görüntüler Richard ve beni değişik pozisyonlarda sevişirken gösteriyordu. Michael’la birlikte de bir resmimiz vardı ama, o gece yatak odamız karanlık olduğu için net değildi.</p>

  <p>Seks sahnelerinin altında yer alan fotoğraf dizisinin hepsi çocukların doğumlarını gösteriyordu. Her doğum gösterilmişti ve özellikle Patrick’inkinin de olması, bu göz misafirliğinin devam ettiğini gösteriyordu. Seks ve doğum resimlerinin alt alta konması Ramalıların (ya da sekiz bacaklı örümceklerin) bizim üreme sürecimizi kesinlikle anladıklarını gösteriyordu.</p>

  <p>On beş dakika kadar tümüyle fotoğraflara dalmıştım. Müze kapısı yönünden gelen güçlü bir metale sürtünen fırça seslerini duyduğum an, bu yoğun ilgim sonunda d:ığıldı. Tümüyle dehşete kapılmıştım. Bulunduğum yerde, donmuş gibi kımıldamadan durdum ve çılgınca çevreme baktım. Odadan, başka bir kaçış yolu yoktu.</p>

  <p>Birkaç saniye içinde Katie gürültüyle içeri daldı ve beni gördüğü zaman “<i>Anne</i>,” diye bağırdı. Müze boyunca koştu, neredeyse Dr. Takagishi’yi deviriyordu, ve kollarıma atıldı.</p>

  <p>Bana sıkıca sarılıp şiddetle öperken, “Ah anne,” dedi, “geleceğini biliyordum.”</p>

  <p>Gözlerimi kapatarak yavruma tüm gücümle sarıldım. Gözyaşlarım yanaklarımdan sel gibi akıyordu. Katie’yi iki yana sallayarak rahatlatmaya çalışırken “Tamam canım, tamam,” diyordum.</p>

  <p>Gözlerimi silerek açtığım zaman, sekiz bacaklı bir örümcek, müzenin kapısında, sanki bir ana kızın yeniden buluşmasını izliyormuş gibi duruyordu. Sevinçten bir anda dehşete dönüşen duygu dalgasının arasında donmuş gibi durdum.</p>

  <p>Katie korkumu hissetmişti. Omzunun üstünden geriye bakarken, “Korkma anne,” dedi. “Seni incitmez. Sadece bakmak istiyor. Birçok kez yanıma geldi.”</p>

  <p>Adrenalin düzeyim en yüksek seviyesine ulaşmıştı. Sekiz bacaklı örümcek kapıda durmaya (ya da oturmaya, ya da sekiz bacaklılar hareket etmedikleri zaman ne yapıyorlarsa ) devam etti. Kocaman, siyah ve neredeyse küresel olan kafası, yere yakın bir şekilde yayılmış, sekiz siyah ve altın çizgili dokunaçtan oluşan vücudunun üstüne oturmuştu. Başının ortasında, görünmeyen bir eksende yukarıdan aşağıya kadar bir simetri oluşturan iki paralel çentik vardı. Bu iki çentiğin ortasında, yerden kabaca bir metre kadar yıkanda, kusursuz bir ölçümle yerleştirilmiş, bir kenarı on santimetre olan ve ızgara hatlı jelatinimsi bir maddeden yapılmış ve içinde siyah, beyaz dalgalanmalar görülen, kare biçiminde harikulade bir mercek vardı. Sekiz bacaklı örümcek bize bakarken, mercek devamlı hareket ediyordu.</p>

  <p>Vücuda gömülü başka organlar da vardı. İki çentiğin arasında, merceğin üstünde ve altında; fakat onları inceleyecek zamanım yoktu. Sekiz bacaklı örümcek odanın içinde bize doğru ilerledi ve, Katie’nin güvencelerine karşın, korkum tüm şiddetiyle geri geldi. Fırça sesi, dokunaçların altındaki kılımsı tüylerin yürürken yere sürünmesinden oluşuyordu. Yüksek frekanslı vınlamaysa, kafanın sağ alt yanındaki küçük bir delikten çıkıyordu.</p>

  <p>Birkaç saniye için korku, düşünce düzenimi durdurmuştu. Yaratık gittikçe yaklaşırken, doğal kaçma güdülerim harekete geçti. Ne yazık ki, bu durumda yararsızdılar. Kaçacak hiçbir yer yoktu.</p>

  <p>Sekiz bacaklı örümcek, aramızda beş metre aralık kalıncaya kadar durmadı. Katie’yi arkama, duvara itmiş, onunla sekiz bacaklının arasında duruyordum. Elimi kaldırdım. O esrarengiz merceğinde kısa bir canlılık oldu. Birden aklıma bir fikir geldi. Uçuş elbisemin cebine uzanıp bilgisayarımı çıkardım. Titreyen parmaklarımla (sekiz bacaklı örümcek bir çift dokunacını gözlerinin önüne kaldırmıştı -davranışımı düşününce, cebimden bir silah mı çıkaracağımı sandı diye merak ettim) Richard’ın resmini ekrana çağırdım ve onu sekiz bacaklı örümceğe doğru uzattım.</p>

  <p>Başka bir hareket yapmadığım için yaratık koruyucu dokunaçlarını yere indirdi ve ekranı yaklaşık bir dakika kadar izledikten sora, benim büyük şaşkınlığım arasında, çentiklerinin ucundan başlayarak, parlak eflatun renkte bir dalga başının çevresinde döndü. Birkaç saniye sonra bu eflatunu, aynı çentikten çıkıp, kafanın çevresinde, ondan yaklaşık üç yüz altmış derece uzaklıktaki diğer paralel çentikte kaybolan, her bant değişik kalınlıkta olmak üzere ve bir gökkuşağı düzeninde kırmızı, mavi ve yeşil izledi.</p>

  <p>Katie ve ben büyük bir şaşkınlıkla izledik. Sekiz bacaklı örümcek dokunaçlarından birini kaldırdı, ekranı işaret etti, sonra geniş eflatun dalgayı yineledi. Saniyeler sonra benzer gökkuşağı düzeni belirdi.</p>

  <p>Katie alçak bir sesle, “Bizimle konuşuyor, anne,” dedi.</p>

  <p>“Sanırım haklısın,” dedim. “Fakat ne söylediği konusunda en küçük bir fikrim yok.”</p>

  <p>Sanki sonsuzmuş gibi gelen bir beklemeden sonra, sekiz bacaklı örümcek, uzatmış olduğu dokunacıyla izlememizi işaret ederek, kapıya doğru gerilemeye başladı. Artık renkli bantlar yoktu. Katie ve ben el ele tutuşarak temkinle ilerledik. Katie çevresine bakmaya başladı ve ilk kez duvardaki fotoğrafları fark etti. “Anne, bak,” dedi, “Ailemizin fotoğrafları var.”</p>

  <p>Onu susturarak, sekiz bacaklı örümceğe dikkat etmesini söyledim. Yaratık tünele geriledikten sonra çubuklu dikey koridor ve metrolara doğru yöneldi. Bize gereken mesafe de buydu. Katie yi kucağıma aldım ve bana sıkıca tutunmasını söyledim, sonra tünelden yukarıya doğru son hızla koşmaya başladım. Rampaları çıkıp sonunda New York’a geri dönünceye kadar ayaklarım neredeyse yere değmedi.</p>

  <p>Michael, Katie’nin güvende olduğunu görünce son derece sevindi, aynı zamanda yaşama alanımızın duvarlarında ve tavanlarında gizlenmiş kameralar olduğunu duyunca benim kadar çok kaygılandı. Tek başına çıkıp gittiği için Katie’yi yeterince azarlayamadım -onu bulduğuma o kadar sevinmiştim ki. Katie, Simone’a “inanılmaz bir macera” yaşadığını ve sekiz bacaklı örümceğin “sevimli” olduğunu söyledi. Çocuk dünyası böyle işte.</p>

  <div>
    <br/>
  </div>

  <p>4 ŞUBAT 2209</p>

  <div>
    <br/>
  </div>

  <p>Oh, ne büyük mutluluk! Richard’ı bulduk! Hâlâ <i>yaşıyor</i>! Sadece belirsiz bir şekilde, çünkü derin bir komada ve yüksek ateşi var, ama hiç olmazsa sağ.</p>

  <p>Katie ve Simone bugün onu, inimizin kapağının elli metre kadar ilerisinde yerde yatarken buldular. Üçümüz meydanda biraz futbol oynamaya karar vermiştik ve Michael beni bir şey için geri çağırdığında çıkmaya hazırdık. Kızlara beni in girişinin çevresindeki alanda beklemelerini söyledim. Birkaç dakika sonra ikisi de çığlık atmaya başlayınca, korkunç bir şey olduğunu sandım. Hızla merdivenleri çıktım ve hemen Richard’ın uzaktaki yarı baygın vücudunu gördüm.</p>

  <p>İlk anda Richard’ın ölmüş olabileceğinden korkmuştum. İçimdeki doktor hemen çalışmaya ve onun yaşam belirtilerini kontrol etmeye başladı. Muayene ederken kızlar üzerime abanıyorlardı. Özellikle Katie. Tekrar tekrar, “Babam yaşıyor mu? Anne, babamı iyileştir,” deyip duruyordu.</p>

  <p>Onun komada olduğunu saptadıktan sonra, Michael ve Simone, Richard’ı merdivenlerden aşağıya taşımama yardım ettiler. Vücut sistemine bir biyometri sondaları grubu enjekte ettim ve o andan beri verileri izliyorum.</p>

  <p>Elbiselerini çıkartarak onu tepeden tırnağa muayene ettim. Daha önce görmediğim bazı çizik ve çürükler var, fakat bu kadar süre içinde bunlar beklenen şeyler. Kan hücreleri sayısı tuhaf bir şekilde normale yakın -kırk dereceye yakın ateşi nedeniyle, akyuvar hücreleri anormallikleri olmasını beklerdim.</p>

  <p>Elbiselerini iyice incelediğimiz zaman başka bir sürprizle karşılaştık. Ceket cebinde, dokuz yıl önce sekiz bacaklı örümceklerin ini olduğunu düşündüğümüz yerde, çubuk çıkıntılı koridorun altındaki o garip dünyada kaybolan, Shakespeare robotları Prens Hal ve Falstaff’ı bulduk. Herhalde Richard, bir şekilde oyun arkadaşlarını geri vermeleri için sekiz bacaklıları ikna etmiş olmalı.</p>

  <p>Şimdi, tam yedi saatten beri Richard’ın başında oturuyorum. Bu sabahın çoğu zamanında, ailenin diğer üyeleri de buradaydı, fakat son bir saattir Richard ve ben yalnızız. Gözlerim dakikalarca doya doya yüzüne baktı, sonra ellerim serbestçe boynunda, omuzlarında ve sırtında dolaştılar. Ona dokunuşum bir sürü anının canlanmasına neden oldu ve gözlerim sık sık yaşlarla doldu. Onu bir daha görüp, dokunabileceğimi hiç düşünmemiştim. Ah Richard, evine hoş geldin. Karına ve ailene hoş geldin.</p>
</body>
</html>