<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>
  <h2>7</h2>

  <p>1 NİSAN 2204</p>

  <div>
    <br/>
  </div>

  <p>Bugün her bakımdan olağandışıydı. Önce, herkes uyandıktan sonra, bugünü, eğer tarihçiler doğruysalar ve biz de takvimi doğru izlemişsek, tam bin yıl önce bugün ölen Aquitaineli Eleanor’un anısına adayacağımızı ilan ettim. Beni mutlu etmek için bütün aile bu fikri destekledi ve Richard’la Michael’ın ikisi de günün eğlencelerine yardımcı olmak için hemen gönüllü oldular. Şimdi sanat tarihi biriminin yerini aşçılık almış olan Michael, kraliçenin adına özel bir ortaçağ yemeği hazırlayacağını söyledi. Richard, küçük robotun Henry Plantagenet olarak geri döneceğini fısıldayarak, TB’yi kaptı ve dışarı fırladı.</p>

  <p>Ben de Simone için, ona Eleanor ve onikinci yüzyıl dünyasını anlatan kısa bir tarih dersi hazırladım. Olağandışı bir şekilde dikkatliydi. Beş dakikadan fazla yerinde oturamayan Katie bile yardımcı oldu ve bizi rahatsız etmeyerek sabahın çoğu saatini oyuncaklarıyla oynayarak geçirdi. Dersin sonunda Simone bana Kraliçe Eleanor’un neden öldüğünü sordu. Kendisine Kraliçe’nin yaşlılıktan öldüğünü söylediğim zaman, üç yaşındaki kızım Kraliçe Eleanor’un “cennete gidip gitmediği”ni sordu.</p>

  <p>“Bu fikri nereden öğrendin?” diye Simone’a sordum.</p>

  <p>“Michael Amca’dan,” diye yanıtladı. “Bana iyi insanların öldükleri zaman cennete, kötü insanların da cehenneme gideceklerini söyledi.”</p>

  <p>Bir an düşündükten sonra, “Bazı insanlar cennetin varlığına inanır,” dedim. “Başkaları da yeniden doğuşa, yani insanların başka bir insan ve hatta bir hayvan olarak geriye dönerek hayata yeniden başlayacaklarına, bir başkaları da, varlığımızın tekörnek bir mucize, hamilelikten doğuma uyandığımız ve ölümle sonsuza dek uykuya daldığımız bir mucize olduğuna inanırlar.” Gülümsedim ve saçlarını okşadım.</p>

  <p>Sonra kızım, “Sen neye inanıyorsun, anne?” diye sordu.</p>

  <p>Paniğe çok yakın olduğumu hissediyordum. Ne söyleyeceğimi kararlaştırmaya çalışırken, birkaç küçük yorumla zaman kazanmaya çalıştım. Çok sevdiğim T.S. Eliot şiirindeki, “Seni bunaltıcı bir soruya sürüklemek için,” ifadesi zihnimde çalkalandı. Kurtarılacak kadar şanslıydım.</p>

  <p>“Sağlıcakla kal genç bayan,” ortaçağ binici kıyafetine benzeyen bir kılıktaki TB odaya girerek, Simone’a kendisini İngiltere Kralı ve Kraliçe Eleanor’un kocası Henry Plantagenet olarak tanıttı. Simone’un gülümsemesi aydınlandı. Katie başını kaldırdı ve gülümsedi.</p>

  <p>“Kraliçe ve ben,” dedi robot ve küçük kollarıyla geniş bir hareket yaptı, “sonunda bütün İngiltere, İskoçya, İrlanda, Galler ve şimdi Fransa denen ülkenin yarısını kapsayan büyük bir imparatorluk kurduk.” TB, önceden hazırlanmış bir konuşmayı, Simone ve Katie’yi değişik yüz ve el, kol hareketleriyle eğlendirerek, büyük bir zevkle ezberden okudu. Sonra elini cebine attı ve minyatür bir bıçakla çatal çıkartarak, “barbar İngilizler”e yemek yeme aletlerini kendisinin tanıttığını ileri sürdü.</p>

  <p>Robot sözlerini bitirince Simone sordu, “Fakat neden Kraliçe Eleanor’u hapse attın?” Gülümsedim. Tarih dersine iyice dikkat ettiği belli oluyordu. Robot Richard’ın bulunduğu yöne doğru döndü. Richard parmağını kaldırarak kısa bir bekleme süresini işaret ettikten sonra hızla koridora çıktı. Bir dakika geçmeden, TB yani II. Henry geri döndü. Robot Simone’a doğru yürüyerek, “Bir başka kadına aşık olmuştum,” dedi, “ve Kraliçe Eleanor kızmıştı. Benimle eşitliği sağlayabilmek için, oğullarımı bana karşı kışkırttı.”</p>

  <p>Richard ve ben Henry’nin, Eleanor’u hapsetmesinin <i>gerçek</i> nedenleri hakkında yumuşak bir tartışmaya girmiştik (ikimiz de birçok kez İngiliz-Fransız tarihinin iki ayrı uyarlamasını öğrendiğimizi fark ediyoruz) ve tanı o anda yanılmamıza imkân olmayan o çığlığı duyduk Birkaç saniye içinde beşimiz de yıkandaydık. Çığlık tekrarlandı.</p>

  <p>Yukarıya, gökyüzüne baktık. Yalnız bir kuş, gökdelenlerin yüz metre kadar üstünde geniş daireler çizerek uçuyordu. Daha iyi görebilmek için hızla Silindirik Denizin kıyısındaki duvarlara koştuk. Birinci, ikinci, üçüncü kez büyük yaratık adanın çevresinde uçtu. Her turun sonunda kuş tek bir uzun çığlık attı. Richard kollarını salladı ve uçuş boyunca bağırdı, fakat fark edildiğine dair bir belirti yoktu.</p>

  <p>Bir saat sonra çocuklar huzursuz olmaya başlayınca, Michael’ın onları ine geri götürmesine ve Richard’la benim bir temas imkânı olduğu sürece burada kalmamıza karar verdik. Kuş aynı düzende uçmaya devam ediyordu. “Sana bir şey arıyormuş gibi gelmiyor mu?” diye Richard’a sordum.</p>

  <p>“Bilmiyorum,” dedi Richard ve kuş turunun bize en yakın noktasına yaklaşırken tekrar bağırmaya başladı. Bu kez kuş yön değiştirdi ve uzun helezonlar çizerek inmeye başladı. Yaklaştıkça Richard ve ben onun gri karnını ve boynunun çevresindeki iki parlak kiraz kırmızısı halkayı görebiliyorduk.</p>

  <p>Dört yıl önce bizi Silindirik Deniz’in üstünden taşımaya razı olan kuş liderini hatırlayarak Richard’a, “Bu bizim dostumuz,” diye fısıldadım.</p>

  <p>Fakat bu kuş, New York’tan kaçtığımız zaman, uçuş düzenin ortasında yer alan o sağlıklı, güçlü yaratık değildi. Bu kuş, bir deri bir kemik kalmış ve sıskalaşmıştı; ayrıca kadifesi de kirli ve dağınıktı. Kuş bizden yirmi metre kadar öteye konarken Richard, “Hasta,” dedi.</p>

  <p>Kuş yavaşça bir şeyler söyledi ve sanki daha fazla arkadaş arıyormuş gibi, başını sinirlice çevresinde dolaştırdı. Richard ona doğru bir adım atınca, yaratık kanatlarını açtı ve bir kere çırpınca, birkaç metre geriye gitti. Richard alçak bir sesle, “Manna kavununa kimyasal yönden benzeyen ne gibi bir yiyeceğimiz var?” diye sordu.</p>

  <p>Başımı salladım. “Dün geceki tavuktan başka hiçbir yiyeceğimiz yok … Bir dakika,” diye kendi sözümü kestim, “çocukların sevdiği yeşil şerbetten var. Manna kavununun içindeki yeşil sıvıya benziyor.”</p>

  <p>Ben daha sözümü bitirmeden Richard gitmişti bile. Onun dönüşüne kadar geçen on dakikalık süre içinde, kuş ve ben sessizce bakıştık Zihnimi dostça düşünceler üzerinde yoğunlaştırmaya çalışarak, iyi niyetlerimi bir şekilde gözlerimle ona iletebileceğimi umdum. Bir kez kuşun yüzündeki ifadenin değiştiğini gördüm, fakat elbette her iki yüz ifadesinin de anlamı hakkında bir fikrim yok.</p>

  <p>Richard, içi yeşil şerbetle dolu, siyah kâselerimizden birini taşıyarak döndü. Kâseyi ikimizin önüne koydu ve biz altı yedi metre geriye çekilirken eliyle onu işaret etti. Kuş küçük ve tereddütlü adımlarla yaklaşarak sonunda kâsenin tam önünde durdu. Gagasını sıvının içine sokarak küçük bir yudum aldı ve yutmak için başını arkaya attı. Şerbetin beğenildiği belliydi, çünkü bir dakikadan az bir süre içinde sıvı son damlasına kadar içilmişti. Kuş bitirdiği zaman, iki adım geriye gitti, kanatlarını tümüyle açarak çevresinde tam bir dönüş yaptı.</p>

  <p>Elimi Richard’a uzatırken, “Şimdi ‘Hoş geldin’ demeliyiz,” dedim. Dört yıl önce teşekkür edip güle güle dediğimiz zaman yaptığımız gibi dairesel turumuzu tamamlayıp, kuşun yönünde hafifçe eğildik.</p>

  <p>Richard ve ben yaratığın gülümsediğini sandık, fakat sonra ikimiz de bunu hayal etmiş olabileceğimizi kabul ettik. Gri kadife kuş kanatlarını açtı, yerden havalandı ve başımızın üstünden geçerek havaya süzüldü.</p>

  <p>“Nereye gittiğini düşünüyorsun?” diye Richard’a sordum.</p>

  <p>“Ölüyor,” diye yavaşça yanıtladı. “Bildiği dünyaya son bir kez daha bakıyor.”</p>

  <div>
    <br/>
  </div>

  <p>6 OCAK 2205</p>

  <div>
    <br/>
  </div>

  <p>Bugün benim doğum günüm. Artık kırk bir yaşımdayım. Geçen gece o canlı rüyalarımın bir başkasını gördüm. Çok yaşlıydım. Saçlarım tümüyle ağarmış ve yüzüm çok fazla buruşmuştu. Bir şatoda yaşıyordum -Loire yakınlarında, Beauvois’ya oldukça yakın bir yerde- iki büyük kızım (hiçbiri de Simone, Katie veya Genevieve’e benzemiyordu) ve üç erkek torunumla yaşıyordum. Oğlanlar henüz çok gençtiler ve fiziksel olarak sağlıklıydılar, fakat her birinde yanlış bir şey vardı. Hepsi durgundu, belki de zihinsel özürlü. Rüyamda onlara hemoglobin molekülünün, solunum sisteminden hücrelere nasıl oksijen taşıdığını anlattığımı hatırlıyorum. Hiçbiri ne söylediğimi anlayamıyordu.</p>

  <p>Rüyadan bir sıkıntıyla uyandım. Saat gecenin yarısıydı ve ailenin diğer üyeleri uykudaydılar. Sık sık yaptığım gibi, çocukların hafif battaniyelerine sarılı olup olmadıklarını görmek için, koridordan geçip çocuk odasına gittim. Simone geceleri pek kımıldamaz fakat Katie, her zamanki gibi, çevresiyle boğuşurken battaniyesini fırlatıp atmıştı. Örtüyü Katie’nin üstüne örttüm ve oradaki iskemlelerden birine oturdum.</p>

  <p><i>Beni rahatsız eden nedir? diye merak ettim. Neden çocuklarım ve torunlarımla ilgili bu kadar çok rüya görüyorum?</i> Geçen hafta içinde bir gün üçüncü bir çocuğa sahip olmanın olasılığı hakkında bir şaka yapmıştım ve o uzun sıkıntılı devrelerinden birini geçirmekte olan Richard neredeyse korkuyla sıçramıştı. Sanırım hâlâ Katie’yi doğurmak için kendisini ikna etmiş olmama üzgün. Onun nihilist tiradlarından birini dinlememek için konuyu hemen değiştirdim.</p>

  <p>Bu netameli dönemde başka bir bebeği gerçekten istiyor muydum? İçinde bulunduğumuz şartlarda mantıklı bir yön var mıydı? Üçüncü çocuğu doğurmak konusundaki şahsi nedenleri bir yana koysak bile, üremeye devam konusunda güçlü bir biyolojik neden var. Hedefimize vardığımızda, en iyimser tahminimize göre, insan türünün diğer üyeleriyle artık hiçbir zaman bir temasta bulunamayacağız. Eğer soyumuzun sonuncuları bizlersek, o zaman evrimin temel öğretilerinden birine önem vermemiz akıllı bir davranış olur: Belirsiz bir ortamda azami genetik çeşitlilik, en yüksek yaşam olasılığı sağlar.</p>

  <p>Geçen gece rüyamdan tamamen uyandıktan sonra, zihnim bu senaryoyu daha da ileri götürdü. Varsay ki, dedim kendime, <i>Rama aslında hiçbir yere gitmiyor, en azından kısa vadede ve biz yaşamımızın geri kalan kısmını hep bu şartlarda geçireceğiz. O zaman, her olasılıkta, Simone ve Katie bizim üçümüzden fazla yaşayacaklar. Sonra ne olacak? diye sordum. Michael veya Richard’dan biraz meni alıp bir şekilde muhafaza etmedikçe (getireceği biyolojik ve psikolojik sorunlar korkunç olacak), kızlarım üreme şansı bulamayacaklar. Onlar bir cennete, nirvanaya veya başka bir dünyaya ulaşabilecekler, fakat sonunda yok olacaklar ve taşıdıkları genler de onlarla birlikte ölecek.</i> </p>

  <p><i>Fakat, varsay ki, diye devam ettim, bir erkek çocuk doğurdum. O zaman iki kızın yaşıt bir erkek yoldaşları olacak ve nesilleri devam ettirme sorunu da büyük ölçüde azalacak.</i></p>

  <p>Düşünce düzenimin tam bu noktasında, gerçekten çılgın bir düşünce beynimde belirdi. Tıp eğitimim sırasındaki ana uzmanlık dallarımdan biri genetikti, özellikle kalıtsal bozukluklar. Onbeş ile on sekizinci yüzyıllar arasında Avrupa krallıklarının aileleriyle ilgili yaptığım vaka çalışmalarını ve aşırı aile içi üremeler nedeniyle bir sürü “alt düzeyde” bireyin doğmuş olduğunu hatırladım. Richard ve benden doğacak bir erkek çocuk, Simone ve Katie ile aynı genetik yapıya sahip olacaktı. Bu oğlanın kızlardan herhangi birinden olacak çocuğu, torunlarımız, yüksek oranda kusurlu doğma riskini taşıyacaktı. Diğer taraftan, <i>Michael</i> ve benden doğacak bir erkek çocuğun, sadece genlerinin yarısı kızlarla ortak olacak ve eğer belleğim beni yanıltmıyorsa, Simone veya Katie’den olacak çocuğunun sakatlık riski kesinlikle daha düşük olacaktı.</p>

  <p>Bu çirkin düşünceyi hemen reddettim. Ancak, zihnimden uzaklaşmadı. Gece geç saatlerde, uyuyor olmam gerekirken, zihnim gene aynı konuya döndü. <i>Richard’dan yeniden hamile kalırsam ne olur,</i> diye kendime sordum, <i>ya üçüncü bir kızım olursa? O zaman tüm süreci tekrarlamak zorunlu olacaktı. Kırk binme geldim bile. Kimyasal yollarla geciktirsem dahi, menopoz dönemimin başlamasına kaç yılım kaldı ki?</i> Buraya kadar olan iki veri noktası temel alındığında,, Richard’ın erkek çocuk sahibi olabileceğine dair bir kanıt yok. Menisinden erkek sperm seçimi yapabilmek için bir laboratuvar kurabiliriz, fakat bu muazzam bir çalışma ve Ramalılarla aylar süren bir etkileşim kurmamızı gerektirir. Ayrıca, ortada spermin korunması ve yumurtalığa bırakılması sorunları var.</p>

  <p>Doğal cinsiyet seçimi sürecini değiştiren, çeşitli kanıtlanmış teknikleri (erkeğin diyeti, birleşmenin şekli ve zamanı, yumurtlama dönemine göre zamanlama … gibi) üstünde düşündüm ve eğer dikkatli olursak, Richard ve benim doğal yollardan bir erkek çocuk dünyaya getirebileceğimize karar verdim. Fakat zihnimin gerilerinde bir yer, babanın Michael olması halinde olasılığın daha yüksek olacağını söylüyordu. Ne de olsa, rastgele davranmalarına karşın üç çocuğunun ikisi oğlandı. Richard’la olan olasılıkları ne kadar artırırsam artırayım, Michael’da kullanacağım aynı teknikler bir erkek çocuğu garanti ederdi.</p>

  <p>Tekrar uykuya dalmadan önce, tüm düşüncenin uygulanamazlığını kısaca düşündüm. Yapay döllenmenin kusursuz yöntemi (denek ben olduğum halde, işlemi denetlemek zorunda kalacaktım) de tasarlanmak zorundaydı. İçinde bulunduğumuz şartlarda bunu başarabilir ve embriyonun hem cinsiyet hem de sağlığını garanti edebilir miydik? Dünya’da- ki hastaneler bile, bütün kaynaklar ellerinin altında olduğu halde, her zaman başarılı değiller. Diğer seçenek ise Michael ile seks yapmaktı. Bu düşünceyi pek tatsız bulmasam da, yaratacağı sosyolojik sonuçlar o kadar büyük olacağa benziyor ki, bu fikirden tümüyle vazgeçtim.</p>

  <div>
    <br/>
  </div>

  <p>(Altı saat sonra.) Erkekler bu gece bana özel bir yemekle sürpriz yaptılar. Michael oldukça iyi bir aşçı oldu. Yemeğin tadı, her ne kadar şekli kremalı ıspanağa benziyorsa da, reklamı yapıldığı üzere, Wellington bifteği gibiydi. Richard ve Michael ayrıca, şarap diye etiketlenmiş olan, kırmızı bir sıvı ikram ettiler. O kadar feci değildi. İçtiğim zaman içinde biraz alkol olduğunu fark edince şaşırdım ve kendimi alçaktan uçuyormuş gibi hissettim.</p>

  <p>Aslında akşam yemeğinin sonunda üçümüz de biraz çakırkeyiftik. Kızlar, özellikle Simone, davranışlarımız karşısında şaşırmıştı. Hindistan cevizi tatlısını yerken, Michael bana 41 ‘in “çok özel bir sayı” olduğunu söyledi. Sonra bana bu sayının uzun bir ikinci derece asallar dizisini başlatan en büyük asal sayı olduğunu söyledi. Ona ikinci derece asallar dizisinin ne olduğunu sorduğumda, güldü ve bilmediğini söyledi, fakat bahsettiği kırk sayılık diziyi yazdı: 41, 43, 47, 53, 61. 71, 83, 97, 113… ve bitiş sayısı olan 1601. Dizideki kırk sayının her birinin asal olduğuna bana güvence verdi ve gözünü kırparak, “O halde,” dedi, “kırk bir sihirli bir sayı olmalı.”</p>

  <p>Ben gülerken, sakin dâhimiz Richard sayılara baktı ve sonra, bilgisayarıyla bir dakikayı geçmeyen bir hesaplamadan sonra, neden diziye, “ikinci derece” dendiğini Michael ve bana açıkladı. “İkinci derece farklar sabit,” dedi ve ne demek istediğini bir örnekle açıkladı. “Bu nedenle tüm dizi basit bir ikinci dereceden denklemle üretilebilir. <i>f(N)= N<sup>2</sup>-N+41</i>’i ele alalım,” diye devam etti, “N’nin 0’dan 40’a kadar bir tam sayı olduğunu farz edin. Bu fonksiyon sizin tüm dizinizi üretir.</p>

  <p>“Daha iyisi,” diye güldü, <i>f(N)= N<sup>2</sup>-81N+1681</i>’i düşünün, burada N, 1 ‘den 80’e kadar uzanan bir tam sayıdır. İkinci dereceden formül sizin sayı dizinizin kuyruğundan başlıyor, <i>f</i>(1)= 1601 ve dizi önce azalan bir düzende ilerler, sonra <i>f</i>(40)= <i>f</i>(41) olduğu zaman tersine döner ve sizin tüm sayılarınızın sıralamasını artan bir düzende üretir.”</p>

  <p>Richard gülümsedi. Michael ve ben sadece ona saygı ve hayranlıkla baktık.</p>

  <div>
    <br/>
  </div>

  <p>13 MART 2205</p>

  <div>
    <br/>
  </div>

  <p>Bugün Katie ikinci doğum gününü kutladı ve herkesin morali yerindeydi. Özellikle Richard. Kendisini insafsızca kullanmasına karşın, küçük kızını gerçekten seviyor. Doğum günü nedeniyle, Richard kızı sekiz bacaklı örümceklerin inine götürdü ve ikisi birlikte ızgaraları tıkırdattılar. Michael ve ben uygun bulmadığımızı ifade ettik, fakat Richard güldü ve Katie’ye göz kırptı.</p>

  <p>Akşam yemeğinde Simone, Michael’ın ona öğrettiği kısa bir piyano parçası çaldı ve Michael, Rama Chardonnay’ı adını taktığı oldukça olağanüstü bir şarabı, başlanmış som balığıyla birlikte servis yaptı. Rama’daki haşlanmış som balığı, Dünyadaki sahanda yumurtaya benziyor, gerçi bu biraz kafa karıştırıcı, fakat yiyecekleri besleyicilik özelliklerine göre adlandırmakta geleneklerimize bağlı kalıyoruz.</p>

  <p>Richard’la yapacağım görüşme nedeniyle hafifçe sinirli olduğumu kabul etmeme rağmen, kendimi son derece mutlu hissediyorum. Richard bugünlerde bir değil iki proje üzerinde yoğun bir şekilde çalışmakta olduğundan çok canlı. Sadece tad ve alkol bakımından Dünya gezegeninin en iyi şaraplarıyla yarışabilecek sıvı karışımları yapmakla kalmıyor, aynı zamanda, yirminci yüzyılda Nobel ödülü kazanmış Samuel Beckett’in oyunlarındaki karakterler üzerine yirmi santimetrelik yeni bir robot seti hazırlıyor. Michael ve ben, birkaç yıldır Richard’a Shakespeare grubunu yeniden canlandırması için baskı yapıyorduk, ancak kaybolan arkadaşlarının anısı her zaman ona engel oluyordu. Fakat yeni bir oyun yazarı, bu başka bir konuydu. Daha şimdiden <i>Oyunun Sonu</i>’ndaki karakterlerin dördünü bitirdi bile. Bu gece çocuklar, eski arkadaşlar “Nagg” ve “Nell” minik çöp tenekelerinden, “Emziğim. Bana emziğimi getirin, “diye fırlayınca neşeyle gülüştüler.</p>

  <p>Richard’a, Michael’ın babası olacağı bir çocuğa sahip olma düşüncemi kesinlikle açacağım. Her ne kadar bu konuda çok hevesli olmasını beklemiyorsam da, bu teklifimdeki mantık ve bilimi anlayacağından eminim. Elbette, henüz bu düşüncemden Michael’a hiç bahsetmedim. Fakat kafamda çok ciddi bir şeyler olduğunu biliyor, çünkü kendisinden, Richard’la benim piknik yapıp biraz konuşmak için yıkanda olduğumuz sürece, kızlara göz kulak olmasını rica ettim.</p>

  <p>Bu konudaki sinirliliğim belki de gereksiz. Kuşkusuz bu, doğru olan bir davranışın, sadece şimdiki durumumuza uygulanamamasından kaynaklanıyor. Richard bugünlerde kendini çok iyi hissediyor ve son zamanlarda espri gücü de çok keskin. Konuşmamız sırasında bana bazı keskin sözler yöneltebilir, ama sonunda bu fikrin yanında olacağına bahse girerim.</p>
</body>
</html>