<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>
  <h2>8</h2>

  <p>Nicole lavaboya doğru eğilerek aynada yüzünü inceledi. Parmaklarını gözlerinin altındaki kırışıklıklarda dolaştırdı ve ağarmış perçemlerini düzeltti. <i>Neredeyse yaşlı bir kadın oldun,</i> dedi kendine ve gülümsedi. Ve yüksek sesle, “Yaşlandım, yaşlandım, artık pantolonlarımın paçalarını kıvırıp dolaşacağım,” dedi.</p>

  <p>Nicole gülerek aynadan geri çekildi. Arkadan nasıl göründüğünü incelemek için döndü. Ellie’nin düğününde giymeyi planladığı açık yeşil elbise bunca yıla karşın hâlâ biçimli ve atletik olan vücuduna sıkıca oturmuştu. <i>Hiç de fena değil,</i> diye Nicole beğenerek düşündü. <i>Hiç olmazsa Ellie utanmayacak.</i></p>

  <p>Yatağının yanındaki küçük masanın üstünde, Kenji Watanabe’nin kendisine verdiği, Genevieve ve Fransız eşinin iki resmi vardı. Nicole yatak odasına döndükten sonra, fotoğrafları alarak onlara baktı. Birden ani bir hüzün patlamasıyla, <i>Düğününde bulunamadım,</i> Genevieve, diye düşündü. <i>Kocanla bile tanışamadım.</i></p>

  <p>Duygularıyla mücadele ederek, Nicole hızla odanın diğer tarafına yürüdü. Bir dakika kadar, Simone ve Michael O’Toole’un evlendikleri gün Düğüm’de çekilmiş resimlere baktı. <i>Seni de evlendikten bir hafta sonra terk ettim… Henüz çok gençtin Simone,</i> dedi Nicole kendi kendine, <i>fakat birçok açıdan, Ellie’den çok daha fazla olgundun…</i></p>

  <p>Bunları daha fazla düşünmek istemedi. Simone’u da, Genevieve’i de hatırlamanın çok acı veren yanı vardı. Şimdiki zamana odaklanmak daha sağlıklı olacaktı. Nicole, kasıtlı olarak, Ellie’nin duvarda, erkek ve kız kardeşlerinin yanında asılı olan resmini aldı. <i>Böylece, evlenen üçüncü kızım da sen olacaksın,</i> diye düşündü, <i>imkânsız gibi görünüyor. Bazen hayat çok hızlı geçiyor.</i></p>

  <p>Ellie’nin görüntülerinden oluşan bir şerit, Nicole’ün zihninden hızla geçti. Rama II’deki Beyaz Oda’da yanında yatan utangaç, küçük bebeği, mekikle Düğüm’e yaklaşırlarken onun hayranlık dolu küçük kız yüzünü, uzun uykudan uyandığı zamanki yeni, gelişmiş görüntüsünü ve son olarak, Ellie’nin Yeni Cennet vatandaşları önünde Dr. Turner’ın programını savunmak için konuşurken gösterdiği olgun kararlılık ve cesareti, yeniden gördü. Bu, geçmişe yapılan güçlü bir duygusal yolculuk olmuştu.</p>

  <p>Nicole, Ellie’nin resmini yerine koydu ve soyunmaya başladı. Elbisesini dolaba asmıştı ki, tam duyma sınırlarında, sanki birisi ağlıyormuş gibi, garip bir ses duydu. <i>Bu neydi?</i> diye merak etti. Nicole birkaç dakika kımıldamadan oturdu, fakat başka bir ses duymadı. Ancak, ayağa kalktığı zaman, sanki Genevieve ve Simone onunla birlikte odada bulunuyorlarmış gibi ürkütücü bir hisse kapıldı. Nicole hızla çevresine baktı, fakat hâlâ yalnızdı.</p>

  <p><i>Neler oluyor bana?</i> diye kendi kendine sordu. <i>Çok fazla mı çalışıyorum? Acaba Martinez olayıyla düğünün bir araya gelmesi mi beni bu duruma getirdi. Yoksa bu da ruhsal oluntularımdan biri mi?</i></p>

  <p>Nicole yavaş ve derin nefesler alarak sakinleşmeye çalıştı. Ancak, Genevieve ve Simone’un gerçekten odada, onunla birlikte oldukları hissinden bir türlü kurtulamıyordu. Yanındaki varlıkları o derece güçlüydü ki, Nicole onlarla konuşmamak için kendisini tutmak zorunda kaldı.</p>

  <p>Michael O’Toole’la evlenmeden önce, Simone’la yaptıkları konuşmaları tümüyle hatırlıyordu. <i>Belki de o nedenle buradadırlar,</i> diye düşündü Nicole. <i>Bana, işime ne kadar dalmış olduğumu ve Ellie’yle henüz evlilik konuşmasını yapmadığımı hatırlatmak için geldiler.</i> Nicole yüksek sesle, sinirlice güldü, ama kollarındaki ürperti geçmemişti.</p>

  <p>Nicole, Ellie’nin fotoğrafıyla, Genevieve ve Simone’un odadaki ruhlarına, <i>Bağışlayın beni sevgililerim,</i> dedi, <i>yarın bu işi yapacağıma…</i></p>

  <p>Bu kez çığlık kesindi. Nicole, adrenalin tüm vücuduna yayılırken yatak odasında dondu kaldı. Birkaç saniye sonra evin arka tarafına, Richard’ın çalışmakta olduğu odaya koşuyordu.</p>

  <p>Daha kapıya ulaşmadan, “Richard,” dedi, “İşittin mi…?</p>

  <p>Nicole sözünü yarıda kesti. Çalışma odası karma karışıktı. Richard, çevresi bir çift izleyici ekran ve düzensiz bir sürü elektronik araçla sarılı olarak yerde oturuyordu. Bir elinde Prens Hal, diğerindeyse Newton görevinden kalan kıymetli el bilgisayarı vardı. Üç biot -iki Garcia ve kısmen sökülmüş bir Einstein- ona doğru eğilmişlerdi.</p>

  <p>Richard sakin bir ifadeyle, “Ah, merhaba canım,” dedi. “Ne arıyorsun burada? Senin çoktan uyumuş olduğunu sanıyordum.”</p>

  <p>“Richard, az önce kuşlardan birinin çığlığını duyduğuma eminim. Sadece bir dakika kadar önce. Çok yakındaydı.” Nicole, Genevieve ve Simone’un ziyaretini ona anlatıp anlatmamak konusunda tereddüt etti.</p>

  <p>Richard’ın kaşları çatıldı. “Ben bir şey duymadım,” dedi. “Ya sizler?” diye biotlara sordu, hepsi, hatta göğsü açılıp dört kabloyla yerdeki izleyicilere bağlanmış olan Einstein bile, başlarını salladılar.</p>

  <p>“Bir şey duyduğumu biliyorum,” diye Nicole yineledi. Bir an sessiz kaldı. <i>Bu da aşırı gerginliğin bir belirtisi mi?</i> diye kendine sordu. Nicole şimdi odada, önündeki kargaşayı gözden geçiriyordu. “Bu arada canım, sen ne yapıyorsun?”</p>

  <p>“Bu mu?” diye Richard elinin belirsiz bir hareketiyle “Ah, özel bir şey değil,” dedi. “Sadece projelerimden biri.”</p>

  <p>“Richard Wakefield,” dedi Nicole hızla, “bana doğruyu söylemiyorsun. Bu ortadaki kargaşa, ‘özel bir şey değil’ olamaz -seni çok iyi tanıyorum. Şimdi söyle bakalım bu kadar gizli olan şey…”</p>

  <p>Richard, çalışmakta olan izleyicilerindeki görüntüyü değiştirmişti ve şimdi başını şiddetle sallıyordu. “Bunu hiç sevmedim,” diye mırıldandı, “hem de hiç.” Nicole’e baktı. “Ana süperbilgisayara girmiş olduğum veri dosyalarıma, tesadüfen, hatta kaza eseri olarak hiç ulaştın mı?”</p>

  <p>“Hayır, elbette hayır, giriş şifreni bile bilmiyorum… Fakat seninle konuşmak istediğim bu değil…”</p>

  <p>“Ama biri girmiş…” Richard hızla güvenlik tanı altyazılımını girdi ve ekranlardan birini bir süre izledi. “En azından geçtiğimiz üç hafta içinde beş kez… Bunu yapanın sen olmadığından eminsin, değil mi?”</p>

  <p>Nicole kesin bir ifadeyle, “Evet, Richard,” dedi. “Fakat, sen hâlâ konuyu değiştirmeye çalışıyorsun… Bana bütün bunların ne anlama geldiğini anlatmanı istiyorum.”</p>

  <p>Richard Prens Hal’i yere, önüne koyarak Nicole’e baktı. Bir anlık bir tereddütten sonra, “Bunu sana söylemeye tam olarak hazır değilim, canım,” dedi. “Lütfen bana birkaç gün tanı.”</p>

  <p>Nicole şaşırmıştı. Ancak, sonunda yüzü aydınlandı. “Tamam sevgilim, eğer Ellie’ye bir düğün hediyesiyse, seve seve beklerim…”</p>

  <p>Richard çalışmasına döndü. Nicole de kendini, odadaki kargaşadan kurtulmuş olan tek koltuğun üstüne attı. Kocasını izlerken, Nicole ne kadar yorgun olduğunu fark etti. Bu yorgunluğunun, kuşun çığlığını duyduğunu sanmasına yol açtığına kendini ikna etti.</p>

  <p>Birkaç dakika sonra, Nicole yumuşak bir sesle, “Sevgilim,” dedi.</p>

  <p>Richard yerden ona bakarak, “Evet,” dedi.</p>

  <p>“Burada, Yeni Cennet’te gerçekten neler olduğunu hiç düşünüyor musun? Yani, Rama’nın yaratıcıları tarafından neden böyle tümüyle yalnız bırakıldık? Kolonicilerin çoğu, dünyadışı yaratıklar tarafından inşa edilmiş bir uzay aracında olduklarını akıllarına bile getirmeden yaşamlarını sürdürüyorlar. Bu nasıl olabilir? Neden Kartal, ya da o üstün yabancı teknolojisinin ona benzer başka bir harika yaratığı birden ortaya çıkmıyor? O zaman belki de küçük sorunlarımız…”</p>

  <p>Richard gülmeye başlayınca, Nicole sustu. “Ne oldu?” diye sordu.</p>

  <p>“Bu bana vaktiyle Michael O’Toole ile yaptığım bir konuşmayı hatırlattı. On iki havarinin gördükleri şeylerle ilgili olarak anlattıklarına inanmadığım için hayal kırıklığına uğramıştı. O nedenle bana, Tanrı’nın, bizim türümüzün ne kadar kuşkucu Thomasçılar<sup><a href="../Text/Notlar.xhtml#uTXxYeLbfgUJo3TYripNwU7" id="uIdLF2j6VMTbZAydrvJPpS2" title="">[7]</a></sup> olduğunu kesinlikle bildiğini ve bu nedenle de yeniden dirilecek İsa’nın bizi sık sık ziyaret etmesini programladığını söylemişti.”</p>

  <p>“Fakat bu durum tümüyle farklı,” diye Nicole karşı çıktı.</p>

  <p>“Gerçekten farklı mı?” diye Richard yanıtladı. “İlk Hristiyanların İsa hakkında anlattıklarına inanmak, bizim Düğüm ve göreceli hızlarda zamanı yavaşlatan uzun yolculuğumuzla ilgili anlattıklarımıza inanmaktan daha kolay… Diğer koloniciler için, bu geminin ISA tarafından bir deney amacıyla yaratıldığına inanmak çok daha rahatlatıcı. İçlerinden çok azı, Rama’nın, bizim teknolojik kapasitemizin çok üstünde olduğunu anlayabilecek kadar bilimden anlıyor.”</p>

  <p>Nicole bir süre sessiz kaldı. “O zaman, onları ikna edebilmek için yapabileceğimiz hiçbir şey yok…”</p>

  <p>Sözleri, gelen telefonun çok acil olduğunu belirten, üçlü zil sesiyle kesildi. Nicole, odada tökezleyerek yanıtlamaya gitti. Max Puckett’ın kaygılı yüzü ekranda belirdi.</p>

  <p>“Hapishane binasının çevresinde oldukça tehlikeli bir durumumuz var,” dedi Max. “Dışarıda, çoğunluğu Hakone’dan, yetmiş seksen kişilik öfkeli bir kalabalık var. Daha şimdiden iki Garcia biotunun işini bitirdiler, diğer üçüne de saldırdılar. Yargıç Mishkin onları ikna etmeye çalışıyor, ama çok çirkin davranışlar içindeler. Anlaşıldığına göre Mariko Kobayashi iki saat önce intihar etmiş. Babası dâhil, tüm ailesi burada…”</p>

  <div>
    <br/>
  </div>

  <p>Nicole bir dakikadan az bir sürede spor bir kıyafet giymişti. Richard boş yere onunla tartışmaya uğraşıyordu. “Bu benim kararımdı,” dedi Nicole bisikletine atlarken. “Sonuçlarıyla da ilgilenmesi gereken ben olmalıydım.”</p>

  <p>Ana bisiklet yoluna çıkan dar sokağı hızla geçti ve sonra çılgınca pedal çevirmeye başladı. Son hızla giderse, gecenin bu saatinde trenle gideceği sürenin yarısı olan dört beş dakika içinde yönetim binasında olabilirdi. <i>Kenji hatalıydı</i>, diye düşündü Nicole. <i>Bu sabah basın toplantısı yapmış olmalıydık. O zaman kararı açıklayabilirdim.</i></p>

  <p>Merkez Şehir’in ana meydanında yaklaşık yüz kadar kolonici toplanmıştı. Mariko Kobayashi’ye tecavüz etmekle suçlandığından beri, Pedro Martinez’in içinde tutulduğu Yeni Cennet hapishane kompleksinin önünde dolanıyorlardı. Yargıç Mishkin, hapishane merkezinin önündeki basamakların üstünde duruyor ve kızgın kalabalığa megafonla sesleniyordu. Çoğunluğu Garcialardan oluşan, fakat aralarında birkaç Lincoln ve Tiasso’nun da bulunduğu yirmi kadar robot, Yargıç Mishkin’in önünde kol kola girmiş, kalabalığın merdivenleri çıkarak yargıca ulaşmasını engelliyorlardı.</p>

  <p>Kır saçlı Rus, “Bakın arkadaşlar,” diyordu. “Eğer Pedro Martinez gerçekten suçluysa, o zaman mahkûm edilecektir. Fakat anayasamız ona adil bir mahkeme hakkı…”</p>

  <p>“Kapa çeneni, moruk,” diye kalabalıktan bir ses bağırdı. Başka bir ses, “Martinez’i istiyoruz,” dedi.</p>

  <p>Sol tarafta, tiyatronun önüne doğru, altı doğulu genç derme çatma bir darağacının yapımını, bitirmek üzereydiler. İçlerinden biri, ucunda bir ilmik bulunan kalın bir ipi tepedeki çapraza bağlayınca, kalabalıktan bir alkış koptu. Yirmi yaşlarında iri yarı bir Japon, kendine yol açarak halkın önüne geçti, “Yolumuzdan çekil, ihtiyar,” dedi. “Ve şu mekanik salaklarını da beraberinde götür. Kavgamız seninle değil. Kobayashi ailesine adaleti sağlamak için buradayız.”</p>

  <p>“Mariko’yu hatırla,” diye genç bir kadın bağırdı. Kızıl saçlı bir çocuk Garcialardan birinin yüzüne, alüminyum bir beyzbol sopasıyla vurunca, bir parçalanma sesi duyuldu. Gözleri parçalanmış ve yüzünün şekli tanınmayacak biçimde bozulmuş olan Garcia, karşılık vermedi, fakat kordondaki yerini de terk etmedi.</p>

  <p>Yargıç Mishkin megafonda, “Biotlar karşılık vermeyecekler,” dedi. “Onlar barışçı olarak programlandılar. Ancak, onları parçalamak bir işe yaramaz. Mantıksız, anlamsız bir şiddet.”</p>

  <p>Hakone’dan koşarak gelen iki kişi meydana girdiğinde kalabalığın dikkatinde bir anlık bir kayma oldu. Bir dakikadan az bir süre sonra, azılı kalabalık, her biri, bir düzine kadar genç tarafından taşınan iki büyük kütüğü görünce sevinçle bağırmaya başladı. Genç Japon sözcü, “Şimdi katil Martinez’i koruyan biotları yerlerinden oynatacağız,” dedi. “Bu senin son şansın, ihtiyar. Yaralanmadan, yolumuzdan çekil.”</p>

  <p>Kalabalıktan birçok kişi, koçbaşı olarak kullanacakları kütüklerin yanında yerlerini almak için koştular. Tam o anda Nicole Wakefield meydana bisikletiyle ulaştı.</p>

  <p>Hızla yere atladı, kordonu geçerek merdivenlerde Yargıç Mishkinin yanında yerini aldı. Kalabalık daha onu tanımadan megafonla “Hiro Kobayashi,” diye bağırdı. ‘‘Buraya size, Pedro Martinez için neden jürili bir mahkeme olmayacağını açıklamaya geldim. Sizi görebilmem için öne gelir misiniz?”</p>

  <p>Meydanın köşesinde, uzakta durmakta olan yaşlı Kobayashi, yavaşça Nicole un önündeki merdivenlerin dibine yürüdü.</p>

  <p>“Kobayashi-san,” diye Nicole Japonca konuştu. “Kızınızın ölümünü duyduğum zaman çok üzüldüm …”</p>

  <p>Kalabalıktan biri, “İkiyüzlü,” diye bağırdı ve kalabalık homurdanmaya başladı.</p>

  <p>“Bir anne olarak,” diye Nicole devam etti, “çocuğunu kaybetme acısının ne korkunç bir şey olduğunu hissedebiliyorum…”</p>

  <p>İngilizceye dönüp kalabalığa hitap ederek, “Şimdi,” dedi, “size bugünkü kararımın nedenini açıklamama izin verin. Yeni Cennet’imizin anayasası, her vatandaşın ‘adil yargı’ hakkı olduğunu belirtir. Bu koloni kurulduktan sonraki diğer olaylarda, ceza davaları bir jüri tarafından karara bağlandı. Ancak, Mr. Martinez’in olayında, toplumda uyandırdığı yankı nedeniyle, tarafsız bir jüri bulunamayacağına karar verdim…”</p>

  <p>Bir ıslık ve yuh korosu, Nicole’ün kısa bir süre için sözünü kesti. “Anayasamız,” diye Nicole devam etti, “eğer bir jüri olmazsa ‘adil yargı’nın sağlanması için ne yapılması gerektiğini belirtmiyor. Ancak, yargıçlarımız, kanunları tam olarak uygulayan ve kanılar üzerinde karar vermeye alışkın insanlar arasından seçilmişlerdir. Bu nedenle Martinez davasını Yeni Cennet Özel Mahkemesi’nin adaletine devrettim. Orada tüm deliller -ki içlerinden bazıları bugüne kadar topluma açıklanmamıştır- dikkatle incelenecektir.”</p>

  <p>Üzüntü içindeki Mr. Kobayashi, “Fakat hepimiz Martinez denen çocuğun suçlu olduğunu biliyoruz,” diye bağırarak yanıtladı. “Kızımla yattığını bile kabul etti. Ayrıca, Dünya’da, Nikaragua’da bir kıza tecavüz ettiğini de biliyoruz… Neden onu koruyorsun? Benim ailem için adalet nerede?”</p>

  <p>“Çünkü yasa …” diye Nicole yanıtlamaya başladı, fakat sesi kalabalık tarafından boğuldu.</p>

  <p>“Martinez’i istiyoruz. Martinez’i istiyoruz.” Nicole geldikten sonra yere konmuş olan kocaman kütükler, yeniden meydandaki halk tarafından kaldırılırken, kalabalık tempoyla bağırıyordu. Kalabalık kütüğü çarpma pozisyonuna getirmeye çalışırken, kütüklerden biri yanlışlıkla Rama’nın göksel durumunu gösteren anıta çarptı. Küre parçalandı ve yakın yıldızlan gösteren elektronik parçalar yerlere saçıldılar. Rama’nın kendisini gösteren, yanıp sönen küçük ışık da yere düşerek yüzlerce parçaya ayrıldı.</p>

  <p>“Yeni Cennet vatandaşları,” diye Nicole megafona bağırdı, “beni dinleyin. Bu davayla ilgili olarak hiçbirinizin bilmediği bir şey var. Eğer biraz dinlerseniz…”</p>

  <p>Garcia biyotuna beyzbol sopasıyla vuran kızıl saçlı çocuk, <i>“Kara orospuyu öldürün?”</i> diye bağırdı.</p>

  <p>Nicole, ateş püsküren gözlerle çocuğa bakarak, “Ne dedin sen?” diye gürledi.</p>

  <p>Tempolu bağrışlar bir anda kesildi. Çocuk yalnız kalmıştı. Çevresine sinirli bir şekilde baktıktan sonra sırıtarak, “Kara orospuyu öldürün,” diye yineledi.</p>

  <p>Nicole bir anda basamakları inmişti. Doğruca kızıl saçlı çocuğa ilerlerken kalabalık açılarak ona yol verdi. Çocuğa bir metreden daha az bir mesafe kaldığı zaman, burun deliklerinden ateş saçarcasına, “Bir daha söyle,” dedi.</p>

  <p>Çocuk, “Kara…” diye başladı.</p>

  <p>Nicole, avucunun içiyle çocuğu sert bir şekilde yanağından tokatladı. Tokadın sesi alanın her yanında yankılandı. Nicole hemen arkasını dönerek merdivenlere ilerlemeye başladı, fakat her yandan uzanan eller onu yakaladı. Sersemlemiş olan çocuk yumruğunu kaldırdı…</p>

  <p>Tam o anda, iki yüksek patlama meydanı sarstı. Herkes ne olduğunu anlamaya çalışırken, kalabalığın başının üstünde iki patlama daha oldu. “Bu sadece ben ve silahım,” dedi Max Puckett megafona. “Şimdi, dostlar, bayan yargıcın geçmesine izin verin… güzel, bu daha iyi… ve sonra evinize dönerseniz hepimiz için iyi olacak.”</p>

  <p>Nicole onu tutan ellerden kurtulmuştu, fakat kalabalık dağılmıyordu. Max silahını kaldırarak uyduruk darağacı ipinin halkasının üstündeki kalın düğüme nişan aldı ve yeniden ateş etti. İp parçalara ayrılırken, bir kısmı halkın üstüne düştü.</p>

  <p>“Bakın dostlar,” dedi Max. “Ben bu iki yargıçtan çok daha inatçıyımdır. Daha şimdiden koloninin silah yasalarını çiğnediğim için bu hapishane merkezinde biraz zaman geçireceğimi biliyorum. Ayrıca, içinizden birkaçını da vurmaktan hiç hoşlanmayacağımı biliyorum…”</p>

  <p>Max silahını kalabalığa çevirdi. Herkes içgüdüsel olarak yere eğildi. Max onların başının üstünden boşluğa ateş etti ve halk meydandan dışarı kaçarken kahkahalarla gülmeye başladı.</p>

  <div>
    <br/>
  </div>

  <p>Nicole uyuyamıyordu. Aynı sahneyi defalarca yeniden oynamıştı. Kendini hep kalabalığın arasından geçip kızıl saçlı çocuğu tokatlarken görüyordu. <i>Bu beni ondan daha iyi bir duruma getirmedi,</i> diye düşündü.</p>

  <p>Richard, “Hâlâ uyanıksın, değil mi?” dedi.</p>

  <p>“Hım-mm.”</p>

  <p>“İyi misin?”</p>

  <p>Kısa bir sessizlik oldu. “Hayır Richard…” diye Nicole yanıtladı. “Değilim… O çocuğa vurduğum için kendime hâlâ kızıyorum.”</p>

  <p>“Hey, yapma,” dedi Richard. “Kendini hırpalamayı kes… Hak etti o… Sana en çirkin yoldan hakaret etti… Onun gibi insanlar kaba kuvvetten başka şeyden anlamazlar.”</p>

  <p>Richard uzanarak, Nicole’ün sırtını ovmaya başladı. “Tanrım,” dedi, “seni hiç bu kadar gergin görmemiştim… Her yerin, boydan boya, düğüm düğüm.”</p>

  <p>“Kaygılanıyorum,” dedi Nicole. “Yeni Cennet’teki tüm yaşam dokumuzun çözülmeye başlayacağına dair içimde kuvvetli bir his var… Yapmış olduğum ve yapacağım her şeyin yararsız olduğunu hissediyorum.”</p>

  <p>“Sen elinden geleni yaptın, sevgilim… Bu büyük çabanı ne kadar hayranlıkla izlediğimi itiraf etmeliyim.” Richard, Nicole’ün sırtını hafifçe ovmaya devam etti. “Fakat insanlarla uğraştığını hatırlamalısın… Onları başka bir dünyaya taşıyıp, bir cennet sunabilirsin, fakat gene de onlar korkulan, güvensizlikleri ve kültürel tercihlerini birlikte getirirler. Yeni bir dünya, ilgili insanlar ancak tümüyle bomboş kafalarla başladıkları zaman yeni olabilir, tıpkı hiçbir altyazılımı ve çalışma sistemi olmayan fakat potansiyeli olan yeni bilgisayar gibi.”</p>

  <p>Nicole gülümsemeyi başardı. “Hiç iyimser değilsin, sevgilim.”</p>

  <p>“Neden olayım ki? Hem burada, Yeni Cennet’te, hem de Dünya’da gördüğüm şeylerin hiçbiri, insanın, diğer yaşayan canlılar bir yana, kendisiyle olan ilişkilerinde bile uyum içinde olamadığını bana gösteriyor. Elbette türlerin temel genetik ve çevresel özelliklerini gösteren birey veya gruplar oluyor… Fakat bu insanlar birer mucizedirler, model değil.”</p>

  <p>“Seninle aynı fikirde değilim,” dedi Nicole yavaşça. “Görüşün çok ümitsiz. Ben birçok insanın çaresizce o uyuma ulaşmaya çalıştığına inanıyorum. Sadece bunu nasıl yapacağımızı bilmiyoruz. Bu nedenle daha çok eğitime ihtiyacımız var. Ve daha iyi örneklere.”</p>

  <p>“O kızıl saçlı çocuğun da mı? Onun eğitilerek hoşgörüsüzlüğünden kurtarabileceğine inanıyor musun?”</p>

  <p>“Böyle düşünmek zorundayım, sevgilim,” dedi Nicole. “Yoksa… vazgeçeceğimden korkuyorum.”</p>

  <p>Richard, öksürmeyle gülme arasında bir ses çıkardı.</p>

  <p>“Ne oldu?” diye Nicole sordu.</p>

  <p>“Sadece,” dedi Richard, “Sisyphos’un, belki bir dahaki sefere kayanın tepeden yuvarlanmayacağı konusunda kendisini kandırıp kandırmadığını merak ediyordum.”</p>

  <p>Nicole gülümsedi. “Kayanın tepede durması için biraz şansı olduğuna inanmış olması gerek, yoksa bu kadar çaba harcamazdı… En azından ben böyle düşünüyorum.”</p>
</body>
</html>