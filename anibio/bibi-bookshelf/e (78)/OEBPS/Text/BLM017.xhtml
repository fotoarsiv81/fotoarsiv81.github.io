<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>
  <h2>4</h2>

  <p>“Anne, baba uyanın. Sizinle konuşmak istiyorum.”</p>

  <p>Nicole rüya görüyordu. Beauvois’daki aile villalarının Arkasında, ormana yürümekteydi. Bahar mevsimiydi ve bütün çiçekler fevkaladeydiler. Simone’un yataklarında oturduğunu fark etmesi birkaç saniyesini aldı.</p>

  <p>Richard uzanarak kızını alnından öptü ve “Ne var canım?” diye sordu.</p>

  <p>“Michael Amca ve ben dua ediyorduk, onun gergin olduğunu hissettim.” Simone’un sakin gözleri anne ve babasının arasında yavaşça gidip geliyordu. “Bana dün Kartal’la yaptığınız konuşmayla ilgili her şeyi anlattı.”</p>

  <p>Simone konuşmaya devam ederken Nicole doğruldu. ‘Her şeyi iyice düşünmek için bir saatten fazla sürem vardı. On üç yaşında bir kız çocuğu olduğumu biliyorum, fakat şu şeye, hah, ayırma sorununa, ailedeki herkesi mutlu edecek bir çözüm bulduğuma inanıyorum.”</p>

  <p>Nicole kızına doğru uzanırken, “Canım Simone’um,” dedi, “bu işi çözmek senin sorumluluğun değil…”</p>

  <p>Simone tatlılıkla onun sözünü kesti, “Hayır anne, lütfen beni dinleyin. Benim çözümüm, siz yetişkinlerin hiçbir zaman aklınızdan geçirmeyeceğiniz bir şey. Ve hepimiz için de en iyi plan olduğu ortada.”</p>

  <p>Şimdi Richard’ın kaşları çatılmıştı. “Sen neden bahsediyorsun?” diye sordu.</p>

  <p>Simone derin bir nefes aldı. “Düğüm’de Michael Amca’yla birlikte kalmak istiyorum. Onun karısı olacağım ve Kartal’ın ‘üreyen çifti’ biz olacağız. Kimse kalmak zorunda kalmayacak, ama Michael ve ben Benjy’nin de bizimle birlikte kalmasından mutlu oluruz.”</p>

  <p>“Neee?’’ diye Richard bağırdı, son derece şaşırmıştı. “Michael Amca yetmiş iki yaşında! Sen daha on dördüne basmadın. Bu çok mantıksız, komik…” Birden sustu.</p>

  <p>Kızları olan olgun genç kadın gülümsedi. “Kartal’dan daha mı mantıksız?” diye yanıtladı. “Dünya’dan buraya sekiz ışık yıllık yolculuğumuzu, şimdi bazılarımızı tekrar geriye yollayacak olan devasa bir zeki üçgenle buluşmak için yaptığımız gerçeğinden daha mı mantıksız?”</p>

  <p>Nicole, Simone’a hayranlık ve takdirle bakıyordu. Hiçbir şey söylemedi, fakat uzanıp kızını sımsıkı kucakladı. Nicole’ün gözlerinden yaşlar süzülüyordu.</p>

  <p>Kucaklaşma bittikten sonra, Simone, “Tamam anne,” dedi, “ilk şoku atlattıktan sonra, en iyi çözüm önerisini getirdiğimizi anlayacaksınız. Eğer sen ve babam dönüş yolculuğunu birlikte yapacaksanız -ki böyle yapmanız gerektiğini düşünüyorum- Katie, Ellie veya benim Düğüm’de kalarak, Patrick, Benjy ya da Michael Amca’yla eşleşmemiz gerekiyor. Genetik olarak sağlam olan tek çözüm, ya Katie’nin ya da benim Michael Amca’yla birlikteliğimiz. Tüm olasılıkları düşündüm. Michael ve ben birbirimize çok yakınız ve aynı dini paylaşıyoruz. Eğer burada ben kalır ve evlenirsem, diğer çocuklar seçimlerinde özgür olacaklar. İsterlerse burada bizimle kalırlar, ya da sen ve babamla birlikte güneş sistemine dönerler.”</p>

  <p>Simone elini babasının koluna koydu. “Baba, bunun birçok yönden, annemden çok senin için daha zor olduğunu biliyorum. Henüz düşüncemi Michael Amca’ya bildirmedim. Elbette bunu o ileri sürmedi. Eğer annem ve sen beni desteklemezseniz bu yürümez. İtiraz etmeseniz de, Michael’ın bu evliliği kabul etmesi zaten çok zor olacak.”</p>

  <p>Richard başını salladı. “İnanılmazsın Simone” Sonra kızını kucakladı. “Lütfen bir süre düşünmemize izin ver. Annenle ben bir konuşma yapma fırsatı bulmadan kimseye bir şey söylemeyeceğine söz ver bana.”</p>

  <p>“Söz veriyorum,” dedi Simone ve yatak odasının kapısında “İkinize de çok teşekkür ederim. Sizi seviyorum,” diye ekledi.</p>

  <p>Dönerek aydınlık koridorda ilerlemeye başladı. Uzun siyah saçları neredeyse beline geliyordu. <i>Bir kadın oldun</i>, Simone’un zarif yürüyüşünü izlerken Nicole düşündü, <i>sadece fiziksel yönden</i> değil. <i>Yaşından çok daha olgunsun</i>. Nicole Michael ve Simone’u karı koca olarak düşündü ve bunu hiç de yadırgamadığını fark edince şaşırdı. Bütün itirazlarından sonra Michael’ın çok mutlu olacağını anlayan Nicole, <i>Her şeyi düşününce</i>, dedi kendine, <i>şu zor durumumuzda en az üzücü olan, senin düşüncen olabilir.</i></p>

  <div>
    <br/>
  </div>

  <p>Michael’ın Simone’un “kurban olma teklifi” olarak niteleyip şiddetle karşı çıkmasına karşın, Simone amacı konusunda kararsızlığa kapılmadı. Sabırla</p>

  <p>Michael’a ikisinin evlenmesinin mümkün olan en iyi çare olduğunu, çünkü herkesin de düşündüğü gibi Katie’nin daha küçük bir çocuk olduğunu ve daha cinsel olgunluktan bir yıl veya on sekiz ay uzak olduğunu anlattı, Michael onun yarım kan kardeşlerinden biriyle evlenip akrabasıyla zina mı işlemesini isterdi. Hayır, hayır, diye Michael yanıtladı, Tutarlı bir başka seçenek olmadığını görünce Michael teslim oldu ve ne Richard, ne de Nicole bu evliliğe güçlü bir itiraz yöneltmediler, Richard, elbette, “bu olağandışı şartlar altında” sözünü kullanarak onayını vermişti, fakat Michael, Simone’un babasının, on üç yaşındaki kızının onun büyükbabası olacak yaşta bir adamla evlenmesini kısmen de olsa kabul ettiğini anlıyordu.</p>

  <p>Bir hafta içinde, çocukların da katılımıyla, Katie, Patrick ve küçük Ellie’nin Richard ve Nicole ile birlikte dönüş yolculuğuna katılmalarına karar verildi. Patrick babasını terk etmekte isteksizdi, fakat Michael O’Toole, onun ailenin diğer üyeleriyle birlikte olursa “daha ilginç ve hareketli” bir hayatı olabileceğini anlayışla kabul etti Geride Benjy kalmıştı, Doğum tarihine göre sekiz, fakat zekâ açısından üç yaşında olan bu sevimli çocuğa, Rama’da da, Düğüm’de de kalabileceği söylendi Aileye ne olacağını zorlukla kavrayabiliyordu ve böyle ani bir karar vermeye hazır değildi Karar vermek onu korkutuyor ve kafasını karıştırıyordu; oldukça şaşırdı, suskunlaştı ve derin bir depresyona girdi Sonuç olarak, aile Benjy’nin ne olacağıyla ilgili kararın belirsiz bir geleceğe ertelenmesine karar verdi.</p>

  <div>
    <br/>
  </div>

  <p class="yildiz"><b>***</b></p>

  <div>
    <br/>
  </div>

  <p>Kartal, Michael ve çocuklara, “Bir buçuk veya iki gün için gidiyoruz,” dedi. “Rama, buradan yaklaşık on bin kilometre uzaklıktaki bir tesiste yenileniyor.”</p>

  <p>“Fakat ben de gitmek istiyorum,” diye Katie huysuzca söylendi. “Dünya modülü hakkında benim de bazı güzel fikirlerim var.”</p>

  <p>“Seni bu sürecin ilerideki aşamalarına katacağız,” diye Richard, Katie’ye güvence verdi. “Burada, tam yanımızda, konferans salonunda bir tasarım merkezimiz olacak.”</p>

  <p>Sonunda, Richard ve Nicole vedalaşmalarını bitirip koridordaki Kartal’a katıldılar. Özel elbiselerini giyip, bölümün ortak alanına geçtiler. Nicole, Richard’ın heyecanlı olduğunu hissediyordu. “Macerayı seviyorsun, değil mi sevgilim?” diye sordu.</p>

  <p>Richard başını salladı. “Bir insanın istediği her şeyin -sevgi, macera, güç ve ün olarak dört bölüme ayrılabileceğini söyleyen sanırım Goethe’ydi. Kişiliklerimiz bu bölümlerin hangisini ne kadar aradığımıza göre şekillenir. Benim için, macera her zaman bir numara olmuştur.”</p>

  <p>Kartal’la birlikte, bekleyen araca bindikleri zaman, Nicole düşünceliydi. Kapak üstlerine kapandı ve yine taşıma merkezine kadar olan yolculuklarında bir şey göremediler. <i>Macera benim için de çok önemli.</i> Nicole düşündü, <i>ve genç bir kızken ün benim eti önemli amacımdı.</i> Kendine gülümsedi, <i>Fakat şimdi kesinlikle sevgi… Eğer değişmeseydik çok sıkıcı olurduk.</i></p>

  <div>
    <br/>
  </div>

  <p>Onları Düğüm’e getiren mekiğin bir benzeriyle yolculuk yaptılar. Kartal önde oturuyordu, Richard ve Nicole de arkada. Arkalarındaki küresel modüllerin, taşıma koridorlarının ve tüm ışıklı üçgenin görüntüsü son derece heyecan vericiydi.</p>

  <p>Gittikleri yön, Düğüm’ü çevreleyen uzaya egemen tek cisim olan Sirius’a doğruydu. Büyük ve genç beyaz yıldız, onların kendi güneşlerinin asteroit kuşağından görüldüğü zamanki büyüklüğüne benzer bir uzaklıkta parlıyordu.</p>

  <p>Bir saat kadar yol aldıktan sonra, Richard “Düğüm için bu yeri nasıl seçtiniz?” diye, Kartal’a sordu.</p>

  <p>“Ne demek istiyorsun?” dedi Kartal.</p>

  <p>“Neden burası, neden başka bir yer değil de, Sirius Sistemi?”</p>

  <p>Kartal gülerek, “Burası geçici bir yer,” dedi. “Rama hareket eder etmez buradan ayrılıyoruz.”</p>

  <p>Richard şaşırmıştı. “Yani Düğüm bütünüyle <i>hareket</i> ediyor mu demek istiyorsun?” Geriye dönerek uzakta hafifçe parıldayan Düğüm’e baktı. “İtici güç sistemi nerede?”</p>

  <p>“Her modülün çok az bir itici güç kapasitesi vardır, fakat onlar yalnız acil durumda kullanılırlar. Geçici yerleşim bölgeleri arasındaki taşıma, sizin deyiminizle römorkörler tarafından yapılır -kendilerini kürelerin kenarlarındaki rıhtımlara yapıştırırlar ve gerçek yörünge değiştirme gücünü onlar sağlarlar.”</p>

  <p>Nicole Michael ve Simone’u düşünerek kaygılanarak, “Düğüm nereye gidecek?” diye sordu.</p>

  <p>“Herhalde tam olarak daha belirlenmemiştir,” diye Kartal belirsizce yanıtladı. “Zaten her zaman, çeşitli çalışmaların nasıl geliştiğine bağlı olarak değişen bir işlemdir.” Kısa bir sessizlikten sonra devam etti. “Belirli bir yerdeki işimiz bittiği zaman, tüm küme -Düğüm, Hangar ve ara istasyon- ilgi duyulan başka bir yere götürülür.</p>

  <p>Richard ve Nicole arka sırada sessizce birbirlerinin yüzüne baktılar. Kartal’ın onlara anlattığı şeyin büyüklüğünü kavramakta zorluk çekiyorlardı. Tüm Düğüm hareket ediyordu! Bu inanılmaz bir şeydi. Richard konuyu değiştirmeye karar verdi.</p>

  <p>“Uzayda dolaşan türleri nasıl tanımlıyorsunuz?” diye Kartal’a sordu.</p>

  <p>“Ana gezegeninin atmosferinin sınırlarının dışına, ister kendi başlarına, ister robotlarının yardımıyla çıkmaya cesaret edenler olarak tanımlıyoruz. Eğer o türün ana gezegenlerinde atmosfer yoksa, ya da o türün bir gezegeni yoksa, tarif biraz daha karmaşık hale geliyor.”</p>

  <p>“Yani boşlukta evrim geçiren akıllı yaratıkların da var olduğunu mu söylemek istiyorsun? Bu nasıl mümkün olabilir?”</p>

  <p>“Sende atmosfer saplantısı var,” diye Kartal yanıtladı. “Tüm yaratıklar gibi, sen de yaşamın, ancak kendinizinkine benzeyen ortamda kendisini gösterebileceğini söyleyerek, onu sınırlıyorsun.”</p>

  <p>Az sonra Richard tekrar sordu, “Galaksimizde kaç tane uzay gezgini tür var?”</p>

  <p>“Projemizin ana amaçlarından biri de bu. Hatırlarsan, Samanyolu Galaksisi’nde yüz milyardan fazla yıldız var. Yaklaşık, dörtte birinden fazlasının çevrelerinde dolaşan gezegen sistemleri bulunuyor. Gezegenleri olan her bir milyon yıldızdan biri uzay gezgini bir tür barındırıyorsa, o zaman hâlâ sadece galaksimizde yirmi beş bin uzay gezgini olmalı.”</p>

  <p>Kartal dönerek Richard ve Nicole’e baktı, “Galaksideki uzay gezgini türlerin tahminsel sayısı ve aynı zamanda herhangi bir bölgedeki uzay gezgini oranı, üçüncü düzey bilgiye girer. Fakat size bir tek şey söyleyebilirim. Galaksideki hayat-yoğun bölgelerde, ortalama uzay gezgini sayısı, binde birlik yıldız sayısından daha yüksek.”</p>

  <p>Richard bir ıslık çalarak, Nicole’e heyecanla, “Bu sersemletici bir şey,” dedi. “Bu, bizi ortaya çıkartan evrimsel mucizenin, evrende genel bir uygulaması olduğunu gösteriyor. Hiçbir yerde bizi oluşturan işlemin aynısı olamayacağı için kesinlikle eşimiz yok. Fakat dünyamızı biçimlendirmek, onu anlayarak onun genel düzeni içindeki yerimizi bulmak gibi, gerçekten tümüyle türümüze has özelliklerimiz gibi diğer yetenekler, binlerce yaratıkta da var olmalı! Çünkü bu yetenekler olmadan uzay gezgini olamazlardı.”</p>

  <p>Nicole bunalmıştı. Yıllar önce, Richard’la birlikte sekiz bacaklı örümceklerin ininin fotoğraf odasındayken, eldeki bilgiler kapsamında, evrenin sonsuz büyüklüğünü kavramaya çalıştığını hatırladı. Tekrar, şimdi, insanlığın sahip olduğu tüm bilgilerin, insan ırkının öğrendiği ve yaşadığı her şeyin, evrendeki bütün akıllı yaratıkların bildiği her şeyin oluşturduğu bir kumsalda, sadece bir kum tanesinden farklı bir şey olmadığını anlıyordu.</p>
</body>
</html>