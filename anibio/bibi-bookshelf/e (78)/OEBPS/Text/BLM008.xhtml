<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>
  <h2>8</h2>

  <p>Bu, mutsuzluğumuzun baharı oldu. Ah Tanrım, biz ölümlüler ne kadar aptalız. Richard, Richard, Lütfen geri dön.</p>

  <p>Nereden başlasam? Ve nasıl başlasam? Kötü bir olayı yok etmeyi başarabilir miyim? Bir an için şurada hayaller beliriyor ve bir an sonra başka hayaller…. yandaki odada Michael ve Simone gelip gidiyorlar, Michelangelo’dan bahsediyorlar.<sup><a href="../Text/Notlar.xhtml#uDqyWNhnvpaNivNsNApoWD6" id="uNNyfomCrEYSxczobUecVz2" title="">[3]</a></sup></p>

  <p>Babam her zaman insanların hata yapabileceklerini söylerdi. Neden benimki bu kadar büyük oldu? Düşüncem akla yatkındı. Sol beynim de onun mantıklı olduğunu söylüyordu. Fakat insanoğlunun çok derinlerinde mantık her zaman üstün gelmiyor. Hisler akılla ilgili değil. Kıskançlık da bir bilgisayar programının çıktısı değil.</p>

  <p>Hâlbuki pek çok uyarı da vardı. O ilk öğleden sonra, Silindirik Deniz’in kenarında yan yana oturmuş “piknik”imizi yaparken, Richard’ın gözlerinden bir sorun olduğunu anlamıştım. <i>Of, of Nicole, vazgeç</i>, dedim kendime.</p>

  <p>Fakat sonra o kadar mantıklı göründü ki, “Elbette ki,” dedi Richard, aynı öğleden sonra, “önerin genetik olarak yapılması doğru olan şey. Michael’a söylemek için seninle beraber geleceğim. Bir birleşmenin yeterli olacağını umarak bu işi bir an önce bitirelim.”</p>

  <p>O an için rahatlamıştım. Fakat Michael’ın direneceği hiç aklıma gelmemişti. Kızlar uyuduktan sonra, kendisine ne teklif ettiğimizi anladıktan birkaç saniye geçmeden, “Bu günah,” dedi.</p>

  <p>Richard sinirlenerek, günah kavramının Dünya’da bile artık çağdışı olduğunu, bu nedenle Michael’ın saçmaladığını söyledi. Sözlerini bitirdiği zaman Michael ona doğrudan bir soru sordu, “Bunu yapmamı gerçekten istiyor musun?”</p>

  <p>Richard, kısa bir duraksamadan sonra, “Hayır,” dedi, “fakat çocuklarımızın yararı için en iyi çözüm yolu bu.” O “hayır”a daha fazla dikkat etmeliymişim.</p>

  <p>Planımın yürüyemeyeceği hiç aklıma gelmemişti. Yumurtlama dönemimi çok iyi izledim. Seçtiğim tarih sonunda geldi. Richard’a haber verdim ve o da ini terk ederek Rama içindeki uzun yürüyüşlerinden birine çıktı. Michael çok sinirliydi ve suçluluk duygularıyla mücadele ediyordu, fakat çizdiğim en kötü kıyamet günü senaryosunda bile, onun benimle birleşemeyeceğini düşünmemiştim.</p>

  <p>Elbiselerimizi çıkartarak (Michael’ın kendini rahatsız hissetmemesi için karanlıkta) battaniyelerin üstüne yan yana uzandığımız zaman, onun vücudunun katı ve gergin olduğunu fark ettim. Sonra onu alnından ve yanaklarından öptüm. Sonra sırtını ve ensesini ovarak rahatlatmaya çalıştım. Otuz dakikalık bir dokunmadan sonra (fakat bunların hiçbiri ön sevişmeyle ilgili değildi), vücudumu onunkine tahrik eder biçimde yasladım. Bir sorunumuz olduğu ortadaydı. Penisi hâlâ tümüyle yumuşaktı.</p>

  <p>Ne yapacağımı bilmiyordum. İlk düşüncem, ki bütünüyle mantıksızdı, Michael’ın beni çekici bulmadığı olmuştu. Sanki birisi beni tokatlamış gibi irkildim. Bastırmış olduğum yetersizlik duygularım yüzeye çıktı ve şaşılacak bir şekilde sinirlendim. Neyse ki hiçbir şey söylemedim (tüm bu zaman süresince ikimiz de konuşmamıştık) ve Michael yüzümü karanlıkta göremiyordu. Fakat vücut dilim herhalde uğradığım düş kırıklığım ona anlatıyordu.</p>

  <p>Yavaşça, “Üzgünüm,” dedi.</p>

  <p>Kayıtsız görünmeye çalışarak, “Önemli değil,” dedim.</p>

  <p>Dirseğime dayanarak doğruldum ve diğer elimle alnını okşamaya başladım. Bu hafif masajımı, parmaklarımı yüzünün çevresinde ve omuzlarında dolaştırarak genişlettim. Michael tümüyle pasifti. Hiç kımıldamadan sırt üstü, çoğu zaman gözleri kapalı olarak yattı. Her ne kadar ovmalarımdan hoşlandığından eminsem de, ne bir şey söyledi, ne de hoşlandığını belli eden bir ses mırıldandı. Bu arada son derece endişelenmeye başlamıştım. Kendimi, Michael’ın <i>beni</i> okşamasını ve <i>bana</i>, benim iyi olduğumu söylemesini ister buldum.</p>

  <p>Sonunda vücudumun bir kısmını onun üstüne devirdim. Göğüslerimi hafifçe vücuduna değdirirken bir elimle de göğsündeki tüylerle oynuyordum. Onu dudaklarından öpmek için eğilirken, sol elimle de onu uyandırmak için okşamaya başlamıştım, fakat birden geri çekildi ve sonra oturdu.</p>

  <p>“Bunu yapamam,” dedi Michael başını sallayarak</p>

  <p>“Neden?” diye sordum. Şimdi vücudum, karşısında çok biçimsiz durumdaydı.</p>

  <p>Yüzünde büyük bir ciddiyetle, “Bu yanlış,” dedi.</p>

  <p>Sonraki birkaç dakika içinde birkaç kez bir konuşma başlatmaya çalıştım, fakat Michael konuşmak istemedi. Sonunda, artık benim için yapacak bir şey kalmadığından, sessizce karanlıkta giyindim. Ben adayı terk ederken Michael zorlukla, “İyi geceler,” diyebildi.</p>

  <p>Odama hemen dönmedim. Koridora çıktıktan sonra, henüz Richard’la karşılaşmaya hazır olmadığımı fark ettim. Duvara yaslanarak beni saran güçlü duygularla mücadele ettim. Nasıl böyle her şeyin çok kolay olacağını düşünebilmiştim? Ve şimdi Richard’a ne söyleyeceğim?</p>

  <p>Odaya girdiğim zaman Richard’ın soluk seslerinden onun uyumamış olduğunu anlamıştım. Eğer biraz cesaretim olsaydı, Michael’la aramızda neler geçtiğini ona hemen anlatabilirdim. Fakat o an için buna önem vermemek daha kolaydı. Bu da ciddi bir hataydı.</p>

  <p>İzleyen iki gün gergin geçti. Kimse, Richard’ın bir keresinde verdiği adla, “tohumlama olayı”ndan bahsetmedi. Erkekler her şey normalmiş gibi davranmaya çalıştılar. İkinci gece, yemekten sonra, Michael kızları uyuturken, Richard’ı benimle yürüyüşe çıkması için ikna ettim.</p>

  <p>Silindirik Deniz’e yukarıdan bakan duvarların üstünde, Richard yeni şarabının mayalanma işlemini anlatıyordu. Bir yerde sözünü keserek elini tuttum. Gözlerim onunkilerde sevgi ve güven ararken, “Richard,” dedim, “bu çok zor…” Sesim zayıflayarak kesildi.</p>

  <p>Gülümsemeye çalışarak, “Ne var Nikki?” diye sordu.</p>

  <p>“Şey,” dedim, “Michael. Yani,” sonunda söyledim, “hiçbir şey olmadı… yapamadı…”</p>

  <p>Richard beni uzun bir süre süzdü, “İktidarsız mı demek istiyorsun?” diye sordu.</p>

  <p>Önce onayladım, sonra da başımı sallayarak onu şaşırttım. “Herhalde tümüyle değil,” diye kekeledim, “ama geçen gece benimle birlikteyken öyleydi. Sanırım, sadece çok gergin ya da kendini suçlu hissediyor, belki de çok uzun süreden beri…” Çok fazla konuştuğumu fark ederek sustum.</p>

  <p>Richard bana sonsuzmuş gibi gelen bir süre denize doğru baktı. Sonra tümüyle ifadesiz bir sesle, “Bir daha denemek istiyor musun?” diye sordu. Bana bakmak için dönmedi.</p>

  <p>“Ben… ben bilmiyorum,” diye yanıtladım. Elini sıktım. Ona bir deneme daha yaparsam bu duruma katlanıp katlanamayacağını soracaktım, fakat Richard hemen yanımdan uzaklaştı ve kısaca, “Kararını verdiğin zaman bana bildir,” dedi.</p>

  <p>Bir ya da iki hafta için, bu düşünceden vazgeçtiğimden emindim. Yavaşça, çok yavaşça neşeye benzer bir hava küçük ailemize geri döndü. Hamile kalma devrem sona erdikten sonraki gece, Richard ve ben bir yıldır ilk kez bir gecede iki kez seviştik. İkinci birleşmemizden sonra birbirimize sarılmış yatarken çok memnun kalmış gibi görünüyordu ve çok konuşkandı.</p>

  <p>‘‘Bir süre gerçekten korktuğumu söylemeliyim,” dedi. “Güya mantıklı nedenlerle bile olsa, Michael’la seks yapman düşüncesi beni çıldırtıyordu Mantıklı bir düşünce olmadığını biliyorum, fakat ondan hoşlanabileceğinden müthiş korkuyordum -anlıyor musun?- ve böylece bir şekilde bizim ilişkimiz etkilenebilirdi”</p>

  <p>Belli ki Richard, bir daha Michael’ın çocuğuna hamile kalmak için bir deneme daha yapmayacağıma inanıyordu. O gece onunla tartışmaya girmedim çünkü ben de o an için memnun kalmıştım. Ancak, birkaç gün sonra, tıp kitaplarımda iktidarsızlık konusunu okumaya başlayınca, planımı uygulamaya hâlâ kararlı olduğumu fark ettim.</p>

  <p>Tekrar yumurtlama devreme girmemden bir hafta önce, Richard şarabını mayalamakla (belki de onu gereğinden biraz fazla tatmakla -birkaç kez akşam yemeğinden önce azıcık sarhoştu) ve Samuel Beckett’in karakterlerinden küçük robotlar yaratmakla meşguldü. Benim dikkatim iktidarsızlık üzerinde yoğunlaşmıştı. Tıp okulundaki öğretim programım neredeyse buna önem vermiyordu. Benim de kendi cinsel deneyimim oldukça sınırlı olduğundan, daha önce böyle bir şeyle karşılaşmamıştım. iktidarsızlığın son derece yaygın bir dert olduğunu, öncelikle psikolojik, fakat sık sık da aşırı fiziksel nedenlerle de oluşabildiğini ve hepsi de erkeğin “başarı korkusu”nun azaltılmasında yoğunlaşan bir sürü iyi açıklanmış tedavi yolu olduğunu görünce şaşırmıştım.</p>

  <p>Bir sabah Richard beni, yumurtlama testi için idrarımı hazırlarken gördü. Hiçbir şey söylemedi, fakat, yüzünden onun incinmiş ve düş kırıklığına uğramış olduğunu görebiliyordum. Ona güvence vermek istedim, fakat çocuklar odadaydılar ve bir olay çıkmasından korktum.</p>

  <p>İkinci bir girişimde bulunacağımızı Michael’a söylemedim. Eğer üzerinde düşünecek zamanı olmazsa korkusunun azalacağını düşünüyordum. Planım neredeyse başarılı oluyordu. Çocukları birlikte yatırdıktan sonra, Michael ile birlikte onun odasına gittim ve ona ikimiz de soyunurken neler olduğunu anlattım. Michael’da bir ereksiyon belirtisi başladı ve kibarca karşı çıkışlarına karşın, hızlı davranarak bunu artırmaya çalıştım. Tam birleşmeye hazırken, Katie birden “Anne, anne” diye bağırmasaydı, eminim ki başaracaktık</p>

  <p>Elbette, Michael’ı bırakarak koridor boyunca çocuk odasına koştum. Richard çoktan oradaydı ve Katie’yi kollarının arasına almıştı. Simone yatağında oturmuş gözlerini ovuşturuyordu. Üçü de benim, kapının önündeki çıplak vücuduma bakıyorlardı. Katie Richard’a sıkıca sarılırken, “Korkunç bir rüya gördüm,” dedi. “Sekiz bacaklı bir örümcek beni yiyordu.”</p>

  <p>Odanın içine yürüdüm ve “Şimdi daha iyi misin?” diyerek Katie’yi almak için uzanırken Richard onu tutmaya devam etti ve kız da bana gelmek için bir harekette bulunmadı. Rahatsız edici bir andan sonra Simone’a doğru yürüdüm ve bir kolumu onun omzuna attım.</p>

  <p>Dört yaşındaki kızım, “Pijaman nerede, anne?” diye sordu. Çoğu kez Richard ve ben pijamanın Rama uyarlamasını giyerek uyuruz. Kızlar benim çıplak vücuduma oldukça alışıklar -hemen hemen her gün üçümüz birlikte duş yaparız- fakat geceleri, çocuk odasına geldiğim zamanlarda, çoğunlukla pijama giyerim.</p>

  <p>Simone’a gelişigüzel bir yanıt vermek üzereyken, Richard’ın da bana bakmakta olduğunu fark ettim. Gözleri kesinlikle düşmancaydı. Sert bir şekilde, “Burayı ben idare edebilirim,” dedi. “Neden yapmakta olduğun şeyi bitirmiyorsun?”</p>

  <p>Yeniden birleşmek ve gebe kalmak için Michael’ın yanına döndüm. Bu yanlış bir karardı. Michael’ı uyandırmak için birkaç dakika uğraştım ve sonunda elimi iterek, “Yararı yok,” dedi. “Neredeyse altmış üç yaşındayım ve beş yıldır kimseyle cinsel ilişkide bulunmadım. Hiç kendimi tatmin etmem ve bilinçli olarak seks konusunu düşünmemeye çalışırım. Az önceki ereksiyonum sadece geçici bir şans eseriydi.” Bir dakika kadar sessiz kaldı, sonra, “Üzgünüm Nicole,” diye ekledi, “fakat olmayacak.”</p>

  <p>Sessizce birkaç dakika yan yana yattık. Giyinerek ayrılmaya hazırlanıyordum ki Michael’ın uykuya dalmayı izleyen düzgün nefes alışlarını fark ettim. Aklıma hemen okuduklarım arasından, psikolojik iktidarsızlığı olan erkeklerin genellikle uykularında ereksiyon olabildiklerini hatırladım ve zihnimde başka bir çılgın fikir canlandı. Michael’ın yanında bir süre daha uyanık yatarak, onun derin uykuya dalmış olduğuna emin oluncaya kadar bekledim.</p>

  <p>Onu önce hafifçe okşadım. Çok çabuk karşılık verdi. Biraz geçince, yapmakta olduğum masajın gücünü hafifçe artırdım, fakat onu uyandırmamaya son derece dikkat ediyordum. Kesinlikle hazır olduğu zaman onun üstüne çıkmak için hazırlandım. Onunla birleşmeme çok az kalmıştı, fakat onu herhalde oldukça sert itip kakmış olduğum için uyandı. Devam etmeye çalıştım, fakat acelem nedeniyle canını yakmış olmalıyım ki, ağzından acı bir feryat çıktı ve bana kızgın ve şaşkın bir şekilde baktı. Birkaç saniye içinde de ereksiyonu yok olmuştu.</p>

  <p>Sırt üstü yuvarlanarak derin bir nefes aldım. Çok büyük bir düş kırıklığı hissediyordum. Michael bana sorular soruyordu, fakat cevaplayamayacak kadar üzgündüm. Gözlerim yaşlarla dolmuştu. Aceleyle giyindim, Michael’ı alnından hafifçe öptüm ve sendeleyerek koridora çıktım. Orada, Richard’a dönmek için gerekli gücü buluncaya kadar beş dakika daha durdum.</p>

  <p>Kocam hâlâ çalışıyordu. <i>Godot’yu Beklerken</i>’den Pozzo’nun yanına diz çökmüştü. Minik robot her şeyin yararsız olduğu konusundaki o uzun ve dağınık konuşmalarından birinin ortasındaydı. Önceleri Richard beni görmezlikten geldi. Sonra Pozzo’yu susturup, geriye döndü ve alaycı bir tonda, “Yeterince aldığına emin misin?” diye sordu.</p>

  <p>Sıkıntılı bir şekilde, “Yine olmadı,” dedim. “Sanırım…”</p>

  <p>“Bana bu kahrolası şeyden bahsetme,” diye birden hiddetle bağırdı. “O <i>kadar</i> aptal değilim. Onunla çıplak olarak <i>iki saat</i> birlikte kalıp hiçbir şey olmadığına inanmamı mı istiyorsun? Siz kadınları bilirim. Sanıyor musun ki…”</p>

  <p>Söylediklerinin gerisini hatırlamıyorum. Sadece gözleri öfkeyle dolu bir şekilde üstüme yürüdüğünü hatırlıyorum. Bana vuracağım sanarak kendimi korudum. Gözlerimden fışkıran yaşlar yanaklarımdan akıyordu. Richard bana korkunç sıfatlar yakıştırdı ve hatta bazı ırkçı yorumlar bile yaptı. Çıldırmıştı. Kolunu öfkeyle kaldırdığı zaman odadan dışarı fırlayarak koridor boyunca koşup New York’a çıkan merdivenlere yöneldim. Az daha, gürültüden uyanıp şaşkınlıkla çocuk odasının kapısında durmakta olan küçük Katie’yi deviriyordum.</p>

  <p>Rama’da hava aydınlıktı. Bir saatlik bir sürenin çoğunda ara ara ağlayarak çevrede dolaştım. Richard’a son derece kızgındım, fakat aynı zamanda kendi açımdan da hiç mutlu değildim. Öfkesi arasında Richard, bu düşüncenin bende bir saplantı halini aldığını ve bunun da Michael’la ilişkiye girerek “kovanın kraliçesi” olmak için “akıllıca bir bahane” olduğunu söylemişti. Bu atıp tutmalarına yanıt vermemiştim. Bu ithamlarının bir parça gerçek yönü var mıydı? Bu projeyle ilgili heyecanım, Michael ile seks yapmak arzumdan mı ileri geliyordu?</p>

  <p>Kendimi, nedenlerimin “uygun” olduğu konusunda, bu da ne anlama geliyorsa, inandırdım, fakat işin başından beri son derece aptalca davranmıştım. Önerdiğim şeyin imkânsız olduğunu herkesten önce ben bilmeliydim. Richard’ın ilk tepkisini (bu konuda Michael’ınkini de) gördükten sonra, elbette bu düşünceden vazgeçmeliydim. Belki de Richard bir yönden haklıydı. Belki çok inatçıyım, hatta çocuklarımıza en geniş genetik çeşitleme sağlamak konusundaki düşünceme saplantı halinde bağlıyım. Fakat kesinlikle emin olduğum şey, bütün bu olayları Michael ile seks yapabilmek için tertiplemediğim.</p>

  <p>Döndüğüm zaman odamız karanlıktı. Pijamalarımı giydim, tükenmiş bir halde, battaniyemin üstüne taş gibi devrildim. Birkaç saniye sonra Richard döndü ve beni hararetle kucaklayarak, “Nicole, sevgilim,” dedi, “çok, ama çok üzgünüm. Lütfen beni affet.”</p>

  <p>Bundan sonra amın sesini bir daha duymadım. Şimdi gideli altı gün oluyor. O gece, Richard’ın eşyalarını topladığının ve bana bir not bıraktığının farkında olamayacak kadar derin bir uykudaydım. Sabah saat yedide bir alarm çaldı. Siyah ekranı dolduran bir mesaj vardı. Mesajda “SADECE NICOLE DES JARDINS İÇİN- Okumak istediğin zaman K’ye bas” yazılıydı. Çocuklar henüz uyanmamışlardı, ben de klavyedeki K düğmesine bastım.</p>

  <p>Not “Canım Nicole’üm,” diye başlıyordu, “bu, hayatım boyunca yazdığım en zor mektup. Geçici olarak seni ve aileyi terk ediyorum. Bunun sen, Michael ve kızlar için oldukça fazla sıkıntı yaratacağını biliyorum, fakat inan bana, tek çare bu. Geçen geceden sonra başka bir çözüm yolu olmadığını iyice anladım.</p>

  <p>“Sevgilim, seni bütün kalbimle seviyorum ve beynim hislerimi kontrol altına aldığı zaman, yapmak istediğin şeyin ailemiz için en yararlı şey olduğunu <i>biliyorum</i>. Dün gece yaptığım suçlamalar nedeniyle kendimi çok kötü hissediyorum. Sana yakıştırdığım bütün sıfatlardan, özellikle ırkçı sözlerimden ve ‘orospu’ sözcüğünü çok sık kullandığım için daha da kötü hissediyorum. Kendimi bağlayabileceğimden pek emin değilim, ama umarım sen beni bağışlar, çılgınlığım ve korkunç öfkem yerine sana olan sevgimi hatırlarsın.</p>

  <p>“Kıskançlık korkunç bir şey. ‘Kıskançlık beslendiği etle alay eder’ sözü olayı basitleştiriyor. Bence kıskançlık, tümüyle tüketen, bütünüyle mantıksız ve kesinlikle zayıflatıcı bir duygu. Dünyanın en mükemmel insanları bile kıskançlık sancılarına yakalandıkları zaman öfkeli hayvanlara dönüşürler.</p>

  <p>“Nicole, sevgilim. Sana Saralı ile olan evliliğimin sonu hakkında tüm gerçekleri anlatmadım. Uzun süredir, Londra’da geçirdiği o gecelerde başka bir adamı görmekte olduğundan kuşkulanıyordum. Oysa durumu belli eden bir sürü işaret vardı -seks hayatındaki dengesizlik, benim yanımda hiç giyilmemiş yeni elbiseler, yeni pozisyonlar veya değişik seks uygulamalarına ilgi, karşı tarafta kimsenin olmadığı telefonlar- fakat onu o kadar çok seviyor ve yüzleştiğim takdirde evliliğimizin yıkılacağına o kadar inanıyordum ki, kıskançlık beni çileden çıkartıncaya kadar bir şey yapmadım.</p>

  <p>“Gerçekte, Cambridge’de yatağıma uzanmış, zihnimde Sarah’ı başka bir erkekle sevişirken canlandırdığım zaman, kıskançlığım o kadar güçlü olurdu ki, Sarah’ın öldüğünü hayal etmeden uykuya dalamazdım. O gece Mrs. Sinclair bana telefon ettiği zaman, artık Sarah sadakatliymiş gibi davranamayacağını biliyordum ve Londra’ya kanınla aşığını kesinlikle öldürmek amacıyla gittim.</p>

  <p>“Şanslıydım ki silahım yoktu ve onları birlikte görmenin verdiği müthiş öfkeyle paltomun cebine koyduğum bıçağı unutmuştum. Fakat eğer kavgamız komşuları uyandırıp, onlar beni engellemeselerdi ikisini de kesinlikle öldürürdüm.</p>

  <p>“Bunların seninle ne ilgisi olduğunu merak ediyorsundur. Anlatabiliyor muyum, sevgilim, hepimiz hayatımızda belli davranış biçimleri geliştiririz. Benim bu çılgın kıskançlığım, seninle tanışmadan önce de vardı. Michael ile mahrem olmaya gittiğin her iki seferde de, Sarah’ın anılarının geri gelmesini önlemeyi başaramadım. Senin Sarah <i>olmadığını</i> biliyorum ve beni aldatmadığını da, fakat her şeye karşın duygularım aynı çılgın biçimde geri döndü. Çok tuhaf bir his bu, çünkü beni aldattığın düşüncesini kabul etmek o kadar zor ki, kendimi, sen Michael’la birlikte olduğun zaman, Sarah’ın Hugh Sinclair veya diğer aktör arkadaşlarından biriyle olduğundan daha kötü, daha korku dolu hissediyorum.</p>

  <p>“Umarım bunların bir kısmı senin için bir anlam ifade eder. Buradan ayrılıyorum, çünkü mantıksız olduğunu bilmeme karşın, kıskançlığımı kontrol edemiyorum. Babam gibi üzüntümü içkiye vererek çevremdeki herkesin hayatını mahvetmek de istemiyorum. Bu gebeliği, şu veya bu yoldan başaracağını hissediyorum ve bu süreçte seni, kötü davranışlarımdan korumayı yeğliyorum.</p>

  <p>“Araştırmalarım sırasında beklenmedik tehlikelerle karşılaşmazsam, yakında döneceğimi umuyorum, fakat ne zaman olacağını kesin olarak bilemem. Bir iyileşme süresine ihtiyacım var, ancak bu şekilde ailemize sağlam katkılarda bulunabilirim. Kızlara yolculuğa çıktığımı söyle. Özellikle Katie’ye anlayışlı davran- Beni en çok o özleyecektir.</p>

  <p>“Seni seviyorum, Nicole. Niçin gittiğimi anlamanın senin için zor olacağını biliyorum, fakat lütfen dene. Richard.”</p>

  <div>
    <br/>
  </div>

  <p>13 MAYIS 2205</p>

  <div>
    <br/>
  </div>

  <p>Bugün yukarıda, New York’ta beş saat dolaşarak Richard’ı aradım. İnlere, her iki ağa, her üç meydana gittim. Duvarlar boyunca adanın çevresini dolaştım. Sekiz bacaklı örümceklerin ininin üstündeki ızgarayı sarstım ve kısa bir süre için kuşların ülkesine indim. Her yerde adını çağırdım. Richard’ın beş yıl önce benim yerimi, Shakespeare Robotu Prens Hal’e yerleştirmiş olduğu bir rehber sinyaliyle saptadığını hatırladım. Böyle bir sinyal bugün çok işime yarardı.</p>

  <p>Hiçbir yerde Richard’dan bir iz yoktu. Adayı terk ettiğini sanıyorum. Richard mükemmel bir yüzücüdür -kolayca Kuzey Yarımsilindiri’ne ulaşmayı başarabilir- fakat ya Silindirik Deniz’de yaşayan garip yaratıklar? Onlar denizi aşmasına izin vermişler midir?</p>

  <p>Geri dön, Richard. Seni özlüyorum. Seni seviyorum.</p>

  <p>Birkaç gündür gitmeyi düşündüğü açıkça belli, çünkü Michael ve benim Ramalılarla olan etkileşimimizi mümkün olduğu kadar kolaylaştırmak için, bir katalog hazırlamış ve güncelleştirmiş. Sırt çantalarımızın en büyüğünü ve en yakın dostu TB’yi yanına almış, fakat Beckett robotlarını geride bırakmış.</p>

  <p>Richard gittiğinden beri aile yemeklerimiz kasvetli bir havada geçiyor. Katie neredeyse hep öfkeli. Babasının ne zaman geri geleceğini ve neden yolculuğun bu kadar uzun sürdüğünü öğrenmek istiyor. Michael ve Simone üzüntüye sessizce katlanıyorlar. Bağları gitgide derinleşiyor -birbirlerini oldukça rahatlattıkları belli oluyor. Bana gelince, Katie’ye daha çok ilgi göstermeye çaba harcıyorum, fakat sevgili babasının yerine geçemem.</p>

  <p>Geceler çok korkunç. Uyumuyorum. Son iki ay boyunca Richard’la olan ilişkilerimin tekrar tekrar üstünden geçip, tüm hatalarımı yeniden yaşıyorum. Ayrılmadan önce yazdığı mektup çok açıklayıcıydı. Daha önceleri Sarah’la yaşadığı zorlukların, benimle olan evliliğine en küçük bir etkisi bile olabileceğini hiç düşünmemiştim, fakat şimdi davranış biçimleriyle ilgili söylediklerini anlayabiliyorum.</p>

  <p>Benim de duygusal hayatımda böyle davranış biçimleri var. Henüz on yaşımdayken annemin ölümü, bana terk edilmişlik korkusunu öğretti. Güçlü bir bağın kaybedilmesi korkusu, bende samimiyet ve güven hislerini zorlaştırmıştı. Annemden beri, Genevieve’i, babamı ve şimdi de, en azından geçici olarak, Richard’ı kaybettim. Ne zaman bu tekrarlansa geçmişin tüm kuruntuları yeniden canlanıyor. İki gece evvel, uyamadan önce ağlarken, sadece Richard’ı değil, aynı zamanda annemi, Genevieve’i ve o harikulade babamı da özlediğimi fark ettim. Tüm bu kayıpları yeniden hissediyorum. Böylece, Michael’la birlikte oluşumun, Richard’ın Sarah’la ilgili acı veren duygularını nasıl alevlendirdiğini anlıyorum.</p>

  <p>Öğrenme süreci hiç bitmiyor. İşte ben, kırk bir yaşındayım ve insan ilişkilerinin yeni bir yüzünü keşfediyorum. Richard’ı çok derinden yaraladığım ortada. Michael’la yatmamın, kendisine olan sevgimde bir azalmaya yol açacağı konusunda Richard’ın kuşkularının mantıksal bir temeli olmaması önemli değil. Mantığın burada uygulanması imkânsız. Algı ve duyumsama geçerli.</p>

  <p>Yalnızlığın ne kadar yıkıcı bir şey olduğunu unutmuştum. Richard ve ben beş yıldır beraberiz. Benim çekici prensimin tüm özelliklerine belki sahip değildi, fakat fevkalade bir eş ve hiç kuşkusuz, karşılaştığım en zeki insandı. Eğer bir daha geri dönmezse, büyük bir trajedi olur. Bir an için bile olsa, onu son defa görmüş olabileceğimi düşününce çok üzülüyorum.</p>

  <p>Geceleri, özellikle kendimi yalnız hissettiğim zamanlar, sık sık şiir okuyorum. Baudelaire ve Eliot, üniversite günlerimden beri gözdelerimdi, fakat son birkaç akşamdır, Benita Garcia’nın şiirlerinde huzur buluyorum. Kolorado’daki Uzay Akademisi’nde öğrenci olduğu yıllarda, Benita’nın yaşama olan delice tutkusu oldukça acı çekmesine neden olmuştu. Kendisini kozmonotluk eğitiminin ve çevresindeki ateşli erkeklerin kollarına attı. Benita, başka bir suçtan değil de, sadece sınırlayamadığı cinselliği nedeniyle öğrenci disiplin komitesine çağrıldığı zaman, cinsellik söz konusu olunca, erkeklerin ne kadar şizofrenik olduğunu anlamıştı.</p>

  <p>Edebiyat eleştirmenleri, henüz çok gençken yazdığı ve daha ileri yaşlarda, akademideki son yılında yazılan daha az lirik şiirlerine oranla ona asıl ününü sağlayan ilk şiir kitabını, <i>Meksikalı Bir Kızın Düşleri’</i>ni tercih ederler. Şimdi Richard gitmişken ve zihnimde son aylarda gerçekten neler olduğunu hâlâ anlamaya çalışırken, Benita’nın gençlik yıllarının acılarını sorguladığı şiirleri, hep içimde yankılanıyor. Yetişkinliğe giden yolu son derece zorlu olmuştu. Şiirleri hayaller açısından zengin kalmasına karşın, Benita artık Uxmal harabeleri arasında dolaşan bir Polyanna değildi. Bu gece, onun üniversite şiirlerinden olan ve özellikle sevdiğim, aşağıdaki şiirini birkaç kez okudum.</p>

  <div>
    <br/>
  </div>

  <p><b>Odamı aydınlatıyor elbiselerim,</b></p>

  <p><b>Tıpkı yağmur sonrası çöl çiçekleri gibi,</b></p>

  <p><b>Bu gece geliyorsun, en yeni sevgilim,</b></p>

  <p><b>Ama hangi ben’i görmek istiyorsun?</b></p>

  <p><b>Soluk pastel renkler, kitaplar için en iyisi, </b></p>

  <p><b>Mavilerim, yeşillerim ve hafif akşam renkleri, </b></p>

  <p><b>Bir arkadaş ya da bir eş olmak için.</b></p>

  <p><b>Fakat, eğer aklında sevişmek varsa,</b></p>

  <p><b>O zaman kırmızı, siyah ve kopkoyu gözler, </b></p>

  <p><b>Olmam gereken fahişeye yakışır oysa. </b></p>

  <p><b>Çocukluk rüyalarını böyle değildi,</b></p>

  <p><b>Prensim sadece bir öpücük için gelirdi,</b></p>

  <p><b>Sonra uzaklaştırırdı acılardan beni </b></p>

  <p><b>Onu bir daha görebilecek miyim?</b></p>

  <p><b>Üniversiteli çocuk, maskeler incitir beni, </b></p>

  <p><b>Elbisemi fazla zevk almadan giyiyorum, </b></p>

  <p><b>Ödediğim bedel tutmak için elini,</b></p>

  <p><b>Planladığın gibi küçültür beni.</b></p>
</body>
</html>