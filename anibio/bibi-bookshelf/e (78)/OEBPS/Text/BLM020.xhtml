<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>
  <h2>7</h2>

  <p>“…Ve Ulu Tanrı’m, evlenmek üzere olduğum bu harika genç kızı mutlu edebilmeme yardım et. Senin hediyen olan sevgiyi paylaşmamıza ve senin izninle birleşmemize izin ver… Tüm bunları bizlere Senin sevgini göstermek ve bizi günahlarımızdan kurtarmak için gönderdiğin oğlun hatırına söylüyorum. Amin.”</p>

  <p>Yetmiş iki yaşındaki Michael Ryan O’Toole kavuşturduğu ellerini çözerek gözlerini açtı. Yatak odasındaki yazı masasının önünde oturuyordu. Saatini kontrol etti. <i>Simone ile evlenmeme</i>, diye düşündü, <i>sadece iki saat kaldı.</i> Michael, önündeki masada duran İsa’nın resmine ve Sienalı Aziz Michael’ın küçük heykeline bir göz attı. <i>Ve gece, hem bizim düğünümüz, hem de Nicole ‘ün doğum günü nedeniyle verilen ziyafet sona erdikten sonra, o meleği kollarımın arasına alacağım.</i> Ve ardından gelen düşünceye engel olamadı. <i>Ulu Tanrı’m lütfen onu düş kırıklığına uğratmama izin verme.</i></p>

  <p>O’Toole masaya uzanarak küçük bir İncil çıkardı. Bu, sahip olduğu tek gerçek kitaptı. Okuduğu diğer her şey elektronik defterine yerleştirdiği küçük veri küpleri halindeydi. İncil’i bir zamanlar çok uzak bir gezegendeki yaşamının çok özel bir anısıydı.</p>

  <p>Çocukluk ve yetişkinliği süresince, bu İncil onunla her yere gitmişti. Michael kü(;ük siyah kitabı elinde çevirirken, bir anı seli içinde yüzüyordu. İlk hatırladığı, altı yedi yaşlarında küçük bir çocuk olduğu günlerden bir anısıydı. Babası evdeki yatak odasına gelmişti. Michael kişisel bilgisayarında beyzbol oynuyordu ve biraz sıkılmıştı -ciddi bir adam olan babası onu ne zaman oyun oynarken bulsa, Michael kendisini huzursuz hissederdi.</p>

  <p>“Michael,” demişti babası, “sana bir hediye varmak istiyorum. Senin kendi İncil’ini. Bu, sayfalarını çevirerek okuyabileceğin gerçek bir kitap, kapağına senin ismini yazdık.”</p>

  <p>Babası ona kitabı uzattı ve Michael hafif bir “Teşekkür ederim’’le kabul etti. Cildi deriden yapılmıştı ve hoş bir dokunma duygusu veriyordu. “Bu cildin içinde,” diye babası devam etmişti, “insanlığın bulabileceği en iyi öğretilerin bazıları var. Onu dikkatle oku. Onu sık sık oku. Ve hayatını onun bilgeliğiyle yönlendir.”</p>

  <p><i>O gece İncil’i yastığımın altına koydum,</i> diye Michael hatırladı, <i>Orada da kaldı. Tüm çocukluğum boyunca. Hatta lise yıllarımda.</i></p>

  <p>Üniversite beyzbol takımının şehir şampiyonluğunu kazanıp, eyalet şampiyonluğu turnuvası için Springfield’e gideceği zaman çevirdiği dolapları hatırladı. Michael, İncil’ini de yanına almıştı, fakat takım arkadaşlarının onu görmelerini istemiyordu. Bir lise öğrencisi için, İncil pek “yatıştırıcı” sayılmazdı ve genç Michael, henüz akranlarının kahkahalarını karşılayabilecek yeterli özgüvene sahip değildi. Bu nedenle, tuvalet eşyasını koyduğu çantasında İncil’i için özel bir bölme hazırlamış ve kitabı koruyucu bir paketin içinde oraya koymuştu. Springfield’deki otel odasında, oda arkadaşı banyo yapıncaya kadar beklemiş, sonra Michael İncil’i koyduğu yerden çıkartıp yastığının altına saklamıştı.</p>

  <p><i>Onu balayımıza bile götürmüştüm. Kathleen çok anlayışlıydı. Her zaman ve her şeyde olduğu gibi.</i> Cayman adalarındaki süitlerinin dışındaki parlak güneş ve beyaz kumla ilgili kısa bir anıyı, güçlü bir yitirme duygusu izledi. <i>Şimdi neler yapıyorsun Kathleen,</i> dedi yüksek sesle. <i>Hayat seni nerelere götürdü?</i> Hayalinde onu, Boston, Commonwealth caddesindeki kahverengi kum taşından yapılmış evlerinde dolaşırken görebiliyordu. <i>Torunumuz Matt, herhalde artık bir delikanlı olmuştur,</i> diye düşündü. <i>Başkaları da oldu mu? Hepsi toplam kaç kişiler.</i></p>

  <p>Ailesini -Kathleen, kızı Colleen, oğlu Stephen ve bütün torunları- onsuz bir Noel yemeği için uzun bir masanın çevresinde düşününce kalbindeki sızı derinleşti. Kafasındaki görüntüde, dışarıdaki caddede hafifçe kar yağıyordu. <i>Artık aile duasını Stephen okuyordur,</i> diye düşündü. <i>Çocuklarım içinde her zaman en dindar olanı oydu.</i></p>

  <p>O’Toole, şimdiki zamana dönerek başını salladı ve İncil’in ilk sayfasını açtı. Sayfanın üstünde çok güzel bir el yazısıyla “Önemli olaylar” belirdi. Kayıtlar fazla değildi, hepsi toplam sekiz tane, hayatındaki önemli olayların günlüğü.</p>

  <div>
    <br/>
  </div>

  <div class="listlabel" style="margin-left:2em">7-3-67 </div>

  <div class="listcontent">

    <p>Kathleen Murphy ile Boston, Massachusetts’de evlendim.</p>

  </div>

  <div class="listlabel" style="margin-left:2em">1-30-69 </div>

  <div class="listcontent">

    <p>Bostan’da oğlum, Thomas Murphy O’Toole doğdu.</p>

  </div>

  <div class="listlabel" style="margin-left:2em">4-13-70</div>

  <div class="listcontent">

    <p>Bostan’da kızım, Colleen Gavin O’Toole doğdu.</p>

  </div>

  <div class="listlabel" style="margin-left:2em">12-27-71</div>

  <div class="listcontent">

    <p>Bostan’da oğlum, Stephen Molloy O’Toole doğdu.</p>

  </div>

  <div class="listlabel" style="margin-left:2em">2-14-92</div>

  <div class="listcontent">

    <p>Thomas Murphy OToole’un Pasadena Kaliforniya’da ölümü.</p>

  </div>

  <div>
    <br/>
  </div>

  <p>Michael’ın gözleri burada, ilk oğlunun ölümünde durdu ve hızla yaşlarla doldu. Çok yıllar önceki o sevgililer gününü bütün canlılığıyla hatırlıyordu. Kathleen’i, Boston Limanı’ndaki sevimli bir deniz ürünleri restoranına götürmüştü. Tam yemeklerini bitirdikleri sırada haberi duymuşlardı. “Size tatlıları göstermekte geciktiğim için üzgünüm,” diye, onlara garsonluk yapan genç adam özür dilemişti. “Barda haberleri izliyordum. Az önce Güney California’da korkunç bir deprem olmuş.”</p>

  <p>Birden korkuya kapılmışlardı. Gurur ve neşe kaynakları olan Tommy, Holy Cross okulunu birincilikle bitirdikten sonra Cal Tech’den fizik bursu kazanmıştı. O’Toole’lar yemeklerinin geri kalan kısmını bırakarak bara koşmuşlardı. Orada depremin akşam Pasifik saatiyle 5:45’te olduğunu öğrenmişlerdi. Dev San Andreas çatlağı, Cajon geçidine doğru yarılarak ayrılmış ve, yüz mil çapındaki deprem merkezi içinde kalan zavallı insanlar, arabalar ve binalar, tıpkı fırtınalı bir denizdeki çaresiz gemiler gibi, dört bir yana fırlatılmışlardı.</p>

  <p>Yirmiikinci yüzyılda ülkenin başına gelen bu en korkunç felaketin gerçek büyüklüğü daha iyi anlaşılıncaya kadar, Michael ve Kathleen, değişen umut ve korku duyguları içinde, bütün gece haberleri dinlemişlerdi. Deprem, Richter ölçeğine göre, ürkütücüydü, 8.2 şiddetindeydi. Yirmi milyon insan susuz, elektriksiz, ulaşımsız ve iletişimsiz kalmıştı. Dünya yüzeyindeki altı metre derinliğindeki çatlaklar, tüm alışveriş merkezlerini yutmuştu. Hemen hemen bütün yollar geçilemez durumdaydı. Hasar, tüm Los Angeles bölgesi defalarca nükleer bomba saldırısına uğrasa, bu kadar kötü ve geniş çaplı olmazdı.</p>

  <p>Sabahın ilk saatlerinde, güneş doğmadan, Federal Acil Durum Yönetimi, yakınlarını sormak isteyenler için bir telefon numarası yayınlamıştı. Kathleen O’Toole ellerindeki tim bilgileri haber makinesine kaydetmişti -adres, Tommy’nin apartmanının telefon numarası, harçlığını çıkartmak için çalıştığı Meksika restoranının adı ve adresi, kız arkadaşının adı ve telefon numarası.</p>

  <p><i>Bütün gün ve gece boyunca beklemiştik,</i> diye Michael hatırladı. <i>Sonra Cheryl aradı. Bir yolunu bulup Pouay’deki ailesinin yanına gitmeyi başarmıştı.</i></p>

  <p>Cheryl gözyaşları içinde, “Restoran çöktü Mr. O’Toole,” demişti. “Sonra alev aldı. Deprem olduğunda avluda olduğu için kurtulan garsonlardan biriyle konuştum. Tommy mutfağa en yakın bölgede görevliymiş…”</p>

  <p>O’Toole derin bir nefes alarak, <i>Yanlış bu,</i> dedi kendine, oğlunun ölümüyle ilgili acı anıları zihninden çıkartmak için büyük çaba harcayarak, Yanlış bu, diye yineledi. <i>Bugün üzüntü değil mutluluk günü. Simone’un hatırı için, şimdi Tommy’yi düşünmemeliyim.</i></p>

  <p>İncil’ini kapatıp gözlerini sildi. Masadan kalkarak banyoya yürüdü, ilk olarak acele etmeden tıraş oldu ve sonra sıcak duşun altına girdi. ,</p>

  <p>On beş dakika sonra, bu kez elinde bir kalemle, İncil’ini tekrar açtığı zaman, Michael O’Toole, oğlunun ölümüyle ilgili şeytanları, dualarıyla kovalamıştı. Dikkatle önemli olaylar sayfasına bir not daha düştükten sonra, son dört satırı bir daha okumak için durakladı.</p>

  <div>
    <br/>
  </div>

  <div class="listlabel" style="margin-left:2em">10-31-97 </div>

  <div class="listcontent">

    <p>Toledo, Ohio’da torunum Matthew Arnold Rinaldi doğdu.</p>

  </div>

  <div class="listlabel" style="margin-left:2em">8-27—06 </div>

  <div class="listcontent">

    <p>Rama’da, oğlum Benjamin Ryan O’Toole doğdu.</p>

  </div>

  <div class="listlabel" style="margin-left:2em">3-7-08</div>

  <div class="listcontent">

    <p>Rama’da, oğlum Patrick Erin O’Toole doğdu.</p>

  </div>

  <div class="listlabel" style="margin-left:2em">1-6-16</div>

  <div class="listcontent">

    <p>Simone Tiasso Wakefield ile evlendim.</p>

  </div>

  <div>
    <br/>
  </div>

  <p>Aynada seyrelmiş gri saçlarını incelerken, <i>Yaşlı bir adamsın, O’Toole</i>, dedi kendine. Az önce İncil’ini kapatmış ve saçlarını son bir kez fırçalamak için banyoya dönmüştü<i>. Yeniden evlenmek için çok yaşlı.</i> Kırk altı yıl önceki ilk evliliğini hatırladı. <i>O zamanlar saçım gür ve sarıydı,</i> diye hatırladı, <i>Kathleen çok güzeldi. Tören fevkaladeydi. Kilise koridorunun ucunda onu gördüğüm anda ağlamıştım.</i></p>

  <p>Düğün elbisesi içindeki Kathleen’in Katedral koridorunun diğer ucunda babasının kolundaki görüntüsü soluklaşarak gene gözyaşlarıyla dolu başka bir anıya kaydı. Bu ikinci görüntüde gözyaşları karısına aitti. LEO-3’e uçarak Newton ekibinin diğer üyelerine katılmak için son kontrol zamanı geldiğinde, Kathleen, Cape Cennedy’deki bekleme odasında, Michael’ın yanında oturuyordu. Şaşılacak kadar duygusal vedası sırasında, “Dikkatli ol,” demişti. Kucaklaşmışlardı. “Seninle o kadar gurur duyuyorum ki sevgilim,” diye karısı kulağına fısıldamıştı. “Ve seni çok seviyorum.”</p>

  <p>Michael, Simone’a, kendisiyle <i>gerçekten</i>, ama gerçekten evlenmek isteyip istemediğini, istiyorsa nedenini sorduğu zaman, o da, “Çünkü seni çok seviyorum,” diye yanıtlamıştı. Kathleen ile son vedalaşmalarının hayali zihninden yavaş yavaş silinirken, yerini Simone’un yumuşak bir görüntüsü aldı. <i>O kadar masum ve insanlara güvenen birisin ki, Simone</i>, diye Michael, eşi olacak genç kızı düşündü. <i>Dünya’da olsaydık, daha biriyle çıkıyor bile olamazdın. Hâlâ küçük bir kız olarak düşünülürdün.</i></p>

  <p>Bir anda Rama’da geçirdiği on üç yıl zihninde canlandı. Michael ilk olarak Simone’un doğumundaki çabalarını, kızın sonunda ağlamasını ve onu yavaşça annesinin karnına bıraktığı o muhteşem anı hatırladı. Bir sonraki görüntü, onun öğretisi altında, içtenlikle dinsel eğitim alan altı yaşlarında ciddi bir küçük kız olan Simone’u gösteriyordu. Bir başka görüntüde Simone, Katie’yle birlikte ip atlıyor ve neşeyle şarkı söylüyordu. Hızla geçen son görüntü de Rama’da, Silindirik Deniz kıyısında piknik yapan aileden bir sahneydi. Orada Simone, sanki koruyucu meleğiymiş gibi, gururla Benjy’nin yanında duruyordu.</p>

  <p><i>Düğüm’e geldiğimizde çoktan genç bir kadın olmuştu,</i> diye General O’Toole kendi kendine düşündü. Zihni daha yeni olayların görüntülerine kayıyordu. <i>Son derece sevecen. Daha küçük çocuklara karşı sabırlı ve özverili. Kimse de Benjy’yi Simone kadar gülümsetebilmiş değil şimdiye dek.</i></p>

  <p>Simone’la ilgili tüm görüntülerin ortak bir yönü vardı. Bunlar, Michael’ın zihninde çocuk gelinine karşı duyduğu olağanüstü sevgiyle yıkandılar. Bu bir erkeğin evlenmek üzere olduğu bir kadına duyduğu normal bir sevgi değildi —daha çok bir tapınmaya benziyordu. Fakat, her şeye karşın, bir sevgiydi ve bu sevgi, ihtimal dışı çift arasında güçlü bir bağ oluşturmuştu.</p>

  <p>Elbisesini düzeltmeyi bitirirken Michael, <i>Ben çok şanslı bir adamım</i>, diye düşündü. <i>Tanrı bana mucizelerini göstermek için bir sürü yol kullanıyor.</i></p>

  <div>
    <br/>
  </div>

  <p>Apartmanın diğer ucundaki ana suitte, Nicole, Simone’un giyinmesine yardım ediyordu. Bu, klasik anlamda bir gelin elbisesi değildi, fakat beyazdı ve omuzlarında küçük şeritleri vardı. Elbette ailenin günlük işlerinde giymeye alışık oldukları rastgele giysilerden değildi.</p>

  <p>Nicole tarakları dikkatle kızının uzun siyah saçlarına yerleştirerek aynada Simone’u inceledikten sonra, “Çok güzel görünüyorsun,” dedi.</p>

  <p>Saatine baktı. Daha on dakikaları vardı. Simone, ayakkabıları dışında tümüyle hazırdı. <i>Güzel. Artık konuşabiliriz,</i> diye Nicole hızla düşündü. “Canım,” diye başladı, sesi şaşılacak kadar boğazına takılıyordu.</p>

  <p>Simone zarif bir şekilde, “Ne var anne?” dedi. Yatakta annesinin yanına oturmuş, dikkatle siyah ayakkabılarını giyiyordu.</p>

  <p>“Geçen hafta cinsellikten bahsettiğimiz zaman,” diye Nicole tekrar başladı, “konuşmadığımız birkaç önemli nokta daha vardı.” Simone başını kaldırarak annesine baktı. Dikkati o kadar yoğundu ki, Nicole bir an için ne söyleyeceğini unuttu. Sonunda, “Sana verdiğim o kitapları okudun mu…?” diye kekeledi.</p>

  <p>Simone’un kırışan alnı şaşkınlığını belli ediyordu. “Evet, elbette,” diye yanıtladı. “Bunu dün konuşmuştuk.”</p>

  <p>Nicole kızının ellerini tuttu. ‘Michael fevkalade bir insan,” dedi. “Kibar, düşünceli, sevecen- fakat yaşlı. Erkekler de yaşlandıkları zaman …”</p>

  <p>“Seni anladığımı sanmıyorum, anne,” diye Simone nezaketle onun sözünü kesti. “Bana cinsellik hakkında söylemek istediğin bir şeyler var sanıyordum.”</p>

  <p>Nicole derin bir nefes aldıktan sonra, “Söylemek istediğim şey,” dedi, “yatakta Michael’a karşı çok sabırlı ve anlayışlı olman gerekebilir. Her şey hemen yolunda gitmeyebilir.”</p>

  <p>Simone uzun bir süre annesini süzdü. “Bundan kuşkulanmıştım,” dedi yavaşça. “Hem senin bu konudaki sinirliliğinden, hem de Michael’ın yüzünde gördüğüm sözle açıklanmayan kaygıdan. Merak etme, anne, aşırı beklentilerim yok. Her şeyden önce, biz cinsel bir zevk arzusuyla evlenmiyoruz. Benim de şu son bir haftadaki ara sıra el tutuşmalar dışında, bu konuda bir deneyimim olmadığından, ne zevk alırsam alayım, yeni bir şey olacağı için fevkalade olacaktır.”</p>

  <p>Nicole, şaşılacak kadar olgunlaşmış, on üç yaşındaki kızına baktı. Gözleri yaşlarla doluydu, “Sen bir mücevhersin,” dedi.</p>

  <p>Simone, “Teşekkür ederim,” derken annesine sarıldı ve Nicole’e “Unutma,” diye ekledi, “Michael’la olan evliliğim Tanrı tarafından kutsanacak. Herhangi bir sorunla karşılaşırsak, Tanrı’dan bize yardım etmesini isteriz. Her şey yoluna girer.”</p>

  <p>Nicole ani bir kalp sızısıyla sarsıldı. İçinden bir ses, <i>Bir hafta daha,</i> dedi, <i>ve bu sevimli kızı bir daha hiç göremeyeceksin.</i> Richard kapıyı çalıp, herkesin tören için hazır olduğunu söyleyinceye kadar, Simone’u bağrına basmaya devam etti.</p>
</body>
</html>