<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>
  <h2>10</h2>

  <p>30 AĞUSTOS 2206</p>

  <div>
    <br/>
  </div>

  <p>Benjy erken doğdu. Çok sağlıklı olacağı konusunda defalarca güvence vermeme karşın, üç gün önce oğlan hiçbir fiziksel anormalliği olmadan doğunca, Michael rahatlamış göründü. Bu da kolay bir doğum olmuştu. Simone gerek doğum öncesinde, gerekse doğum sırasında şaşılacak derecede yardımcı olmuştu. Henüz altı yaşına basmamış bir çocuk için son derece olgundu.</p>

  <p>Benjy’nin de mavi gözleri var, fakat Katie’ninkiler kadar açık değil ve mavi olarak kalacaklarını da sanmıyorum. Cildi açık kahverengi. Katie’ninkinden daha koyu, fakat Simone ve benimkinden daha açık. Doğduğunda üç buçuk kilogram geliyordu ve elli iki santimetre boyundaydı.</p>

  <p>Dünyamız değişmedi. Konu hakkında fazla konuşmuyoruz, fakat Katie dışında hepimiz Richard’ın geri döneceğinden ümidi kestik. Yeniden, uzun geceleri ve daha kısa günleriyle, Rama kışına yaklaşıyoruz. Belirli aralarla Michael ve ben yukarı çıkarak Richard’dan bir iz arıyoruz, ama bu sanki mekanik bir ayin. Aslında bir şey bulmayı beklemiyoruz. Richard gideli on altı ay oluyor.</p>

  <p>Michael ve ben sırayla Richard’ın hazırlamış olduğu yörünge saptama programıyla çizdiğimiz yörüngeyi hesaplıyoruz. Richard’ın bize açıklayıcı bir talimat bırakmasına karşın, onu nasıl kullanacağımızı anlayabilmek başlangıçta birkaç haftamızı aldı. Haftada bir kez hâlâ, yolumuz üstünde başka bir yıldız sistemi olmadığından, Sirius yönünde ilerlediğimizi doğruluyoruz.</p>

  <p>Benjy’nin varlığına karşın, kendim için şimdiye değin hiç olmadığı kadar boş vakit bulabiliyorum. Büyük bir açlıkla okuyor, gençliğime ve hayallerime hükmeden iki kadın kahramanıma olan hayranlığımı yeniden canlandırıyorum. Neden Jean d’Arc ve Aquitaineli Eleanor bana bu kadar çekici geliyorlar? Çünkü onlar, sadece içlerindeki gücü ve kendilerine yeterli olduklarını göstermekle kalmamışlardı, ayrıca her iki kadın da erkeklerin egemen olduğu bir dünyada kendi yeteneklerine güvenerek başarılı olmuşlardı.</p>

  <p>Genç kızlığımda çok yalnızdım. Beauvois’daki doğal çevrem harikuladeydi ve babamın sevgisi beni sarıyordu, fakat hemen hemen tüm gençliğimi kendi başıma geçirdim. Zihnimin gerilerinde, hep ölüm veya evliliğin sevgili babamı benden ayıracağı korkusunu taşıdım. Bir gün babamdan ayrılacak olursam, oluşacak acıdan kaçınmak için kendimi daha içime kapanık yapmak istedim. Jean ve Eleanor en kusursuz örneklerdi. Bugün bile, onların hayatlarını okurken kendime güvenimi yeniliyorum. Kadınların ikisi de, hayatlarında neyin önemli olduğuna çevrelerindeki dünyanın karar vermesine izin vermemişlerdi.</p>

  <p>Herkesin sağlığı iyi gidiyor. Kendimi bir şeylerle oyalamak için, bu bahar, elimde kalan biyometri sondalarını hepimize yerleştirdim ve birkaç hafta verileri izledim. İzleme işlemi bana Newton görevindeki günleri hatırlattı -on ikimizin Rama’yla buluşmak için Dünya’dan ayrılışımız üstünden gerçekten altı yıl geçmiş olabilir mi?</p>

  <p>Her neyse, Katie biyometriye hayran oldu. Simone veya Michael’ın taramasını yaparken yanımda anırup ekrandaki veriler üstüne yüzlerce som sordu. Sistemin nasıl çalıştığını ve uyarı dosyalarının ne anlama geldiğini pek anlamadı. Ama Michael onun olağanüstü zeki olduğunu söylüyor. Tıpkı babası gibi. Katie hâlâ Richard’ı müthiş özlüyor.</p>

  <p>Her ne kadar, Michael kendisini, eski zamanlardan kalma gibi hissediyorsa da, altmış dört yaşında bir adam için çok iyi durumda. Çocuklar için yeterli bedensel güce sahip olmaya çok önem veriyor ve hamileliğimin başlangıcından beri haftada iki kez koşuyor. Haftada iki kez. Ne komik bir kavram. Burada, Rama’da hiçbir anlamı olmamasına karşın, sadakatle Dünya takvimimize bağlı kaldık. Geçen akşam Simone günler, haftalar, aylar hakkında som sordu. Michael ona Dünya’nın dönüşünü anlatırken, birden, Amerika’nın batısına yaptığımız yolculukta, Genevieve ile paylaştığım o harikulade Utah günbatımı gözlerimin önüne geldi. Bundan Simone’a bahsetmek istedim. Fakat güneşi hiç görmemiş birine günbatımından nasıl söz edebilirsiniz?</p>

  <p>Takvim bize ne olduğumuzu hatırlatıyor. Eğer Rama’daki gibi yapay değil de gerçek gündüzü ve gecesi olan yeni bir gezegene ulaşacak olursak, kuşkusuz Dünya takvimini terk edeceğiz. Fakat bugün için, tatiller, ayların geçişi ve en önemlisi doğum günleri, hepsi bize, en iyi Rama teleskobuyla bile artık bulunamayan o harikulade gezegendeki köklerimizi hatırlatıyor.</p>

  <p>Benjy şimdi beslenmeye hazır. Zihinsel yetenekleri mükemmel olmayabilir, fakat açlığını bana bildirmekte hiçbir sorunu yok. Michael ve ben, ortak karar vererek, kardeşlerinin durumunu henüz Simone ve Katie’ye söylemedik Bebekliğinde ilgiyi onların üstünden alacak olması bile onlar için yeterince zor. Ayrıca, Benjy’nin özenli bakım ihtiyacının büyüdükçe devam edeceğini, hatta yeni emeklemeye başlamasından bir delikanlı oluncaya kadar devam edeceğini, bu küçük yaşlarında anlamalarını beklemek çok fazla olur.</p>

  <div>
    <br/>
  </div>

  <p>13 MART 2207</p>

  <div>
    <br/>
  </div>

  <p>Bugün Katie dört yaşında. İki hafta önce ona doğum günü için ne istediğini sorduğum zaman, bir saniye bile duraksamadı ve “Babamı geri istiyorum,” dedi.</p>

  <p>Katie, yalnız ve soyutlanmış bir çocuk. Son derece çabuk öğreniyor ve tüm çocuklarımın en içine kapanık olanı. Richard da son derece değişkendi. Bazen, özellikle ilk kez heyecanlı bir şey yaşadığı zaman o kadar neşeli ve coşkulu olurdu ki, kabına sığmazdı. Fakat buhranlı zamanlar korkunç olurdu. Bazen gülmeden, hatta gülümsemeden bir hafta geçirdiği zamanlar bile olurdu.</p>

  <p>Katie, onun Tanrı vergisi matematik yeteneğini almış. Daha şimdiden, küçük rakamlarla bile olsa, toplama, çıkarma, çarpma ve bölme yapabiliyor. Hiç de dikkatsiz olmayan Simone ise her konuda eşit yetenekli. Fakat Katie kesin olarak matematikte ondan daha iyi.</p>

  <p>Richard gittikten sonra geçen, yaklaşık iki yıl boyunca, başarısızca, Katie’nin kalbinde Richard’ın yerini almaya çalıştım. Gerçek şu ki, Katie ve ben uyuşamıyoruz. Kişiliklerimiz bir ana kız olarak anlaşmamızı engelliyor. Richard’da beğendiğim bireysellik ve çılgınlık, Katie’de tehlikeli bir boyutta. Tüm iyi niyetlerime karşın, her zaman sonuç, bir tartışma oluyor.</p>

  <p>Elbette, Katie’nin doğum günü için Richard’ı getiremedik. Fakat Michael ve ben ona bazı ilginç hediyeler bulabilmek için gerçekten sıkı çalıştık. Her ikimizin de elektronik konusunda özel bir ustalığımız olmamasına karşın, “Rama’da Kaybolmak” adını verdiğimiz küçük bir video oyunu yaratmayı başardık &lt;doğru parçaları yapabilmek için, Ramalılarla birçok kez iletişim kurmak zorunda kaldık -Richard’ın belki de bir günde bitirebileceği bir şey için, ikimiz geceler boyu çalıştık). Oyunu biraz basit hazırladık, çünkü Katie henüz dört yaşında. Oyunla iki saat oynadıktan sonra, Katie tüm seçenekleri bitirdi ve Rama’daki herhangi bir başlangıç noktasından, indeki evimize gelmeyi başardı.</p>

  <p>En büyük sürprizle, bu akşam ona, Rama’da artık bir gelenek haline getirdiğimiz gibi, doğum gününde öğleden sonra ne yapmak istediğini sorduğumuz zaman karşılaştık. Gözlerinde hınzırca bir parıltıyla, “Kuşların inine gitmek istiyorum,” dedi.</p>

  <p>Kendisine çıkıntılar arasındaki aralığın onun boyundan daha fazla olduğunu anlatarak, onu vazgeçirmeye çalıştık. Yanıt olarak Katie, çocuk odasının duvarına asılı, ağ malzemesinden yapılmış merdivene giderek bize tırmanabileceğim gösterdi. Michael gülümseyerek, “Bazı şeyleri de annesinden kalıt almış,” dedi.</p>

  <p>Sonra Katie o erken gelişmiş küçük sesiyle, “Lütfen anne,” dedi, “her şey o kadar sıkıcı ki! Tank nöbetçiye kendim bakmak istiyorum. Birkaç metre öteden.”</p>

  <p>İçimde kuşkular olmasına karşın, Katie ile birlikte kuşların inine yürürken, ona ip merdiveni yerleştirinceye kadar yıkanda beklemesini tembihledim. İlk iniş düzlüğünde, tank nöbetçinin karşısında, bir an durakladım ve karşımdaki uzun dar tünele ve bu yatay tünelin girişini koruyan makinenin devamlı hareketine baktım. <i>Her zaman orada mısın? diye merak ettim. Ve tüm bu zaman boyunca hiç değiştirildiğin veya tamir edildiğin oldu mu?</i></p>

  <p>“Hazır mısın, anne?” diye kızımın yukarıdan seslendiğini duydum. Daha ben onunla buluşmak için yukarı çıkmadan, Katie çoktan merdivenleri iniyordu. Onu ikinci çıkıntıda yakaladığım zaman azarladım, fakat bana aldırmadı bile. Son derece heyecanlıydı. “Gördün mü, anne?” dedi. “Kendi başıma başardım.”</p>

  <p>Zihnimden, Katie’nin merdivenden kayarak, çıkıntılardan birine çarptıktan sonra kuyunun dipsiz derinliklerine doğru uçmasının görüntülerinin film şeridi gibi geçmesine karşın, onu kutladım. İlk iniş düzlüğündeki yatay tünel çiftine gelinceye kadar, ben alttan yardım ederek, merdivenlerden inmeye devam ettik. Karşı koridor boyunca tank nöbetçi aynı hareketini tekrarlamaya devam ediyordu. Katie kendinden geçmişti.</p>

  <p>“Bu tank denen şeyin arkasında ne var?” diye sordu. “Onu kim yapmış? Orada ne yapıyor? Gerçekten bu aralığı atladın mı?..”</p>

  <p>Onun bu somlarına yanıt olarak, Katie’nin de beni izleyeceğini varsayıp, döndüm ve koridorda fenerimin ışığını izleyerek yürüdüm. Saniyeler sonra, onun hâlâ koridorun ucunda durduğunu fark edince, korkudan dondum. Onun elbisesinin cebinden küçük bir nesne çıkartıp karşı koridordaki tank nöbetçiye fırlatışını izledim.</p>

  <p>Katie’ye bağırdım, fakat iş işten geçmişti. Nesne tankın önüne çarptı ve hemen tıpkı bir silah sesi gibi bir patlama oldu ve iki metal parçası, Katie’nin kafasının bir metre kadar üstünden inin duvarına çarparak parçaladı.</p>

  <p>Ben onu şiddetle boşluğun kenarından çekerken, Katie “Heeey,” diye bağırıyordu. Çileden çıkmıştım. Kızım ağlamaya başladı. İnin içindeki gürültü sağırlaştırıcıydı.</p>

  <p>Birkaç saniye sonra birden ağlamayı keserek, “Duydun mu?” diye sordu.</p>

  <p>Kalbim hâlâ deli gibi çarparken, “Neyi?” diye sordum.</p>

  <p>Nöbetçinin arkasındaki karanlık yatay koridoru işaret ederek, “Orada,” dedi. Fenerimin ışığını boşluğa çevirdim, hiçbir şey göremedik.</p>

  <p>Birlikte, el ele tutuşarak tümüyle hareketsiz bekledik. Nöbetçinin arkasındaki tünelden gelen bir ses vardı. Fakat benim tam işitme sınırımda olduğu için, ne olduğunu anlayamadım.</p>

  <p>Katie inançla, “O bir kuş,” dedi. “Kanatlarını çırptığını duyabiliyorum. Heey,” diye en yüksek sesiyle yeniden bağırdı.</p>

  <p>Ses kesildi. İnden yukarı tırmanmadan önce on beş dakika daha bekledikse de, bir daha hiçbir şey duymadık. Katie, Michael ve Simone’a bir kuş sesi duyduğumuzu söyledi. Öyküsünü doğrulayamazdım, ama onunla tartışmamayı yeğledim. Katie mutluydu. Olaylı bir doğum günü olmuştu.</p>

  <div>
    <br/>
  </div>

  <p>8 MART 2208</p>

  <div>
    <br/>
  </div>

  <p>Her yönden sağlıklı bir bebek olan Patrick Erin O’Toole, dün öğleden sonra 2:15’de doğdu. Gururlu baba, şu anda benim parmaklarım elektronik not defterimin klavyesi üzerinde dolaşırken, onu kollarının arasında tutuyor ve gülümsüyor.</p>

  <p>Şimdi gecenin geç saati. Simone, her akşam saat dokuzda yaptığı gibi, Benjy’yi uyuttuktan sonra yattı. Çok yorulmuştu. Benim beklemediğim kadar uzun doğum sırasında, kimsenin yardımı olmadan Benjy’ye baktı. Ne zaman bağırsam, Benjy de yanıtlarmış gibi ağlıyor ve Simone onu yatıştırmaya çalışıyordu.</p>

  <p>Katie daha şimdiden Patrick’in kendi bebek kardeşi olduğunu ilan etti. Kız çok mantıklı. Eğer Benjy, Simone’un ise, Patrick de Katie’ye ait olmalı. Hiç olmazsa ailenin başka bir üyesine biraz ilgi gösteriyor.</p>

  <p>Patrick planlanmamıştı, fakat Michael ve ben ailemize katılmak için onun doğduğuna memnunuz. Ona gebe kalışım, galiba geçen baharda, Michael ve benim, geceleri onun odasını paylaşmaya başladığımız günlerde oldu. Birlikte uyumamız gerektiği benim fikrimdi, ancak Michael’ın da aynı şekilde düşündüğüne eminim.</p>

  <p>Richard’ın gidişinin tam ikinci yılının gecesi, bir türlü uyuyamıyor ve her zamanki gibi kendimi çok yalnız hissediyordum. Hayatımın sonuna kadar geceleri yalnız uyuyacağımı düşündüm ve büyük bir ümitsizliğe kapıldım. Gece yarısından hemen sonra koridoru geçerek Michael’ın odasına gittim.</p>

  <p>O zamandan beri Michael ve ben birbirimize karşı rahat ve sakin bir ilişki içindeyiz. Benjy’nin doğumundan sonra, Michael bana tüm çocuklarla ilgili olarak çok yardımcı oldu. Bu dönemde dinsel faaliyetlerini biraz hafifleterek, hepimizin, özellikle benim, kendisine yaklaşabilmemizi sağladı. Sonunda doğal uyumumuz kuruldu. Artık, ikimize de Richard’ın hiçbir zaman dönmeyeceğini kabul etmek kalıyor.</p>

  <p>Rahatlık. Bu, Michael ile ilişkimi anlatabilmek için en iyi yol. Henry’yle bir kendinden geçmeydi; Richard’la bir tutku, heyecan, hayatta ve yatakta çılgıncasına hareketti. Michael beni rahatlatıyor. İlişkimizi en iyi belirtecek bir şekilde el ele tutuşup uyuyoruz. Seyrek sevişiyoruz, ama bu yeterli.</p>

  <p>Kendimden bazı ödünler verdim. Ara sıra dua ediyorum, çünkü bu Michael’ı mutlu ediyor. Kendi yönünden o da, çocuklara Katolikliğinin dışındaki fikirleri ve değerleri de açıklamak konusunda daha hoşgörülü davranıyor. Ortaklaşa ebeveynliğimizde aradığımız şeyin, uyum ve bağlılık olduğuna karar verdik.</p>

  <p>Şimdi, doğduğumuz gezegen ve yıldızdan çok, başka yıldızlara daha yakın olan, altı kişilik tek bir aileyiz. Uzayda hızla ilerleyen bu dev silindirin, gerçekten bir yere gidip gitmediğini hâlâ bilmiyoruz. Bazen bu pek fark etmez gibi geliyor. Burada, Rama’da, kendi dünyamızı yarattık ve, sınırlı da olsa, mutlu olduğumuza inanıyorum.</p>
</body>
</html>