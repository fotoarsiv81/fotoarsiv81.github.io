<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>
  <h2>4</h2>

  <p>Açık mavi bir kimono giymiş ve eski karz bir obi<sup><a href="../Text/Notlar.xhtml#u9kmrzcb8tzI27zTz5Ier6G" id="uD2N9xCobsA4IXEgGKsBzb4" title="">[5]</a></sup> takmış olan genç garson kız, sürgülü perdeyi açarak odaya girdi. Üstünde bira ve sake<sup><a href="../Text/Notlar.xhtml#uLdXL9Va3la29I8pkW4sG9F" id="uZBeI3EoINYW7qEjBo7cOkC" title="">[6]</a></sup> olan bir tepsi taşıyordu.</p>

  <p>Genç kız kaldırdığı sake fincanını doldururken Mr. Watanabe kibar bir ifadeyle, “<i>Osake onegai shimasu</i>,” dedi.</p>

  <p>Kenji soğuk birasından bir yudum aldı. Daha yaşlı olan garson kadın, küçük bir meze tabağıyla sessizce geri dönmüştü. Ortasında, hafif bir sosun içinde bir tür kabuklu deniz hayvanı vardı, fakat Kenji ne sosu, ne de yumuşakçayı tanıyabildi. Kyoto’yu terk etmiş olduğu on yedi yıldan beri bu kaiseki yiyeceklerinden bir tutam bile yememişti.</p>

  <p>Kenji, bira bardağını babasının sake fincanına vurarak, “<i>Campai,</i>” dedi. “Teşekkür ederim, baba. Burada seninle birlikte akşam yemeğinde olmaktan gurur duyuyorum.”</p>

  <p>Kicho, Kansai bölgesinin, belki de tüm Japonya’nın en ünlü restoranıydı. Aynı zamanda da, kişisel servis, özel yemek odaları ve her biri özel karışımlardan oluşan mevsim yemekleriyle tüm gelenekleri koruduğu için, korkutucu şekilde pahalıydı. Her servis hem göz, hem de damak zevkine hitap ediyordu. Mr. Watanabe oğluna birlikte, sadece ikisi, bir akşam yemeği yiyeceklerini söylediği zaman, Kenji bu yemeğin Kicho’da olacağını düşünememişti bile.</p>

  <p>Mars’a yapılacak yolculuktan bahsediyorlardı.</p>

  <p>“Kolonicilerin kaçı Japon?” diye Mr. Watanabe sordu.</p>

  <p>“Fazla değil,” diye Kenji yanıtladı. “Eğer doğru hatırlıyorsam, üç yüz kadar. Japonya’dan çok yüksek kaliteli başvurular oldu. Sadece Amerika’nın daha yüksek kontenjanı var.”</p>

  <p>“Diğer Japonları kişisel olarak tanıyor musun?”</p>

  <p>“İki üç tanesini, Yasuko Horikawa kısa bir süre için kolejde benim sınıfımdaydı. Onu hatırlayabilirsin. Çok, çok zeki. Tavşan dişli. Çok kalın gözlüklü. Dai Nippon’da kimyager olarak çalışıyor… Çalışıyordu demem daha doğru olur.”</p>

  <p>Mr. Watanabe gülümseyerek, “Sanırım onu hatırlıyorum,” dedi. “Keiko’nun piyano çaldığı gece eve gelen o değil miydi?”</p>

  <p>Kenji rahatça, “Evet sanırım,” dedi. Güldü. “Fakat o geceyle ilgili olarak Keiko’dan başka bir şeyi zor hatırlıyorum.”</p>

  <p>Mr. Watanabe sake fincanını bitirdi. Tatami hasırı döşeli odada, dizleri üstüne çökmüş olarak tetikte bekleyen genç garson kız masaya onu doldurmak için geldi. Genç kız ayrılırken Watanabe, “Mahkûmlar nedeniyle kaygılıyım,” dedi.</p>

  <p>“Neden bahsediyorsun baba?” dedi Kenji.</p>

  <p>“Bir dergide okuduğum uzun bir öyküye göre, sizin Lowell Koloninize katılmaları için birkaç yüz suçlunun ISA tarafından kaydedileceği yazılı. Makalede mahkûmların hapishanede kaldığı sürece mükemmel kayıtları olmasının yanında, önemli becerileri olması gerektiği de vurgulanıyordu. Fakat suçluları kabul etmek neden gerekiyordu?”</p>

  <p>Kenji birasından bir yudum aldı. “Baba aslında,” diye yanıtladı, “kaydetme işleminde bazı zorluklarla karşılaştık. Önce, kaç kişinin başvuracağı konusunda gerçekçi olmayan tahminler yaparak çok sert olan önleyici ölçüler koyduk. Sonra, en az beş yıl sınırımız bir hataydı. Özellikle genç insanlar açısından, böyle uzun bir süre için karar verebilmek, oldukça ezici bir taahhüt. En önemlisi de basın devamlı olarak üye kayıt işini ciddi biçimde baltaladı. Başvuru çağrıları yaptığımız günlerde, yüz yıl önceki Mars kolonilerinin yok oluşuyla ilgili sayısız dergi makaleleri ve televizyonlardaki ‘özellerden dolayı halk tarihin kendisini tekrarlamasından ve kendilerinin devamlı olarak Mars’ta terk edileceğinden korktu.”</p>

  <p>Kenji biraz duraksadı, fakat Mr. Watanabe hiçbir şey söylemedi. “Bütün bunlara ek olarak, çok iyi bildiğin gibi, proje bazı parasal sorunlar yaşadı. Geçen yılki ilk bütçe kısıntısında ilk kez, becerikli, örnek mahkûmların personel ve bütçesel zorluklarımızı halledebileceğini düşündük. Oldukça düşük bir ücret ödenecek olmasına karşın, mahkûmların başvurmalarına yol açan bir sürü neden vardı. Seçilmek, beş yıllık dönem sonunda Dünya’ya döndükleri zaman tam olarak affedilmeleri, yani özgürlük demekti. Buna ek olarak, eski mahkûmlar, herkes gibi Lowell Kolonisi’nin tam bir vatandaşı olacaklar ve her hareketlerinin o sıkıcı gözetimine katlanmaktan kurtulacaklardı…”</p>

  <p>Kenji değişik renkli yaprakların üzerinde yatan, nefis ve hoş görünen kızarmış iki küçük parça balık, masanın üstüne konduğu zaman sustu. Mr. Watanabe iki balıktan birini yemek çubuklarıyla aldı ve küçük bir lokma ısırdı. Oğluna bakmadan, “<i>Oishii desu</i>,” diye fikrini söyledi.</p>

  <p>Kenji balığın kendi parçasına uzandı. Lowell Kolonisi’yle ilgili konuşma görünüşte sona ermişti. Kenji babasının arkasında görebildiği, lokantanın bu kadar ünlü olmasına neden olan, güzel bahçeye baktı. Cilalı basamaklar üstünden ufak bir dere iniyor ve yarım düzine kadar zarif, cüce ağacın yanından akıyordu. Bahçeye bakan oturma yeri, geleneksel Japon yemeklerinde onur köşesiydi. Mr. Watanabe son yemeklerinde onun bahçe görüntüsüne karşı oturması için ısrar etmişti.</p>

  <p>Balığı bitirmelerinden sonra babası, “Çinli kolonicileri çekmeyi başaramadınız mı?” diye sordu.</p>

  <p>Kenji başını salladı, “Sadece Singapur ve Malezya’dan birkaç tane. Çin ve Brezilya hükümetlerinin ikisi de vatandaşlarının başvurusunu yasakladılar. Brezilyalıların kararı bekleniyordu -Onların Güney Amerika imparatorlukları hemen hemen COG ile savaş halinde- fakat Çinlilerin tutumlarını yumuşatacaklarını ummuştuk. Sanırım yüz yıllık bir soyutlanmanın etkisi pek kolay yok olmuyor.”</p>

  <p>“Aslında onları pek suçlayamazsın,” diye Mr. Watanabe fikrini söyledi. “Halkları Büyük Kargaşa’dan sonra çok acı çekti. Bütün yabancı sermaye bir gecede kayboldu ve ekonomileri de hemen çöktü.”</p>

  <p>“Birkaç siyah Afrikalı, belki yüz kadar ve bir avuç Arap kaydetmeyi başardık Fakat kolonicilerin çoğu ISA’ya önemli katkılarda bulunan ülkelerden geliyor. Herhalde beklenen de buydu.”</p>

  <p>Kenji birden utandığını hissetti. Restorana girdiklerinden beri tüm konuşmalar kendisi ve çalışmalarıyla ilgiliydi. İzleyen birkaç yemek servisi boyunca, Kenji, babasına International Robotics’deki işleriyle ilgili sorular sordu. Şimdi şirketin baş işletme şefi olan babası, “şirketi” hakkında konuşurken gururla ışıldardı. Hem fabrika, hem de şirket olarak dünyanın en büyük robot fabrikasıydı. IR’nin yıllık satışları, her zaman için, onu dünyanın en üst elli imalatçısı arasına sokmuştu.</p>

  <p>İçtiği fazla sayıda sake nedeniyle olağandışı olarak çenesi açılan Mr. Watanabe, “Gelecek yıl altmış ikimde olacağım,” dedi. “Emekli olurum diye düşünüyordum. Fakat Nakamura bunun bir hata olacağını düşünüyor. Şirketin bana hâlâ ihtiyacı olduğunu söylüyor…”</p>

  <p>Meyveler gelmeden önce, Kenji ve babası yeniden yaklaşan Mars yolculuğunu konuşuyorlardı. Kenji, Pinta veya Niña’da yolculuk yapacak olan Nai ve diğer Asyalı kolonicilerden çoğunun, şu anda Güney Kyushu’daki Japon eğitim merkezinde olduklarını söyledi. Kyoto’dan ayrılır ayrılmaz karısıyla orada buluşacaktı ve on günlük daha bir eğitimden sonra, onlar ve Pinta’daki yolcuların geri kalan kısmı, orada bir hafta süreyle ağırlıksızlık eğitiminin yapılacağı LEO (Alçak Dünya Yörüngesi) uzay istasyonuna taşınacaklardı. Dünya’ya yakın yolculuklarının son ayağı, pintanın şu anda montajının yapılıp, Mars’a yapacağı uzun yolculuk için son denemelerin uygulandığı GEO-4 eşlemeli uydusuna uzay römorkörleriyle yapacakları yolculuk olacaktı.</p>

  <p>Genç garson kız onlara iki bardak konyak getirdi. Mr. Watanabe içkisinden küçük bir yudum alırken, “Şu senin karın gerçekten nefis bir yaratık,” dedi. “Her zaman Tai kadınlarının, dünyadakilerin en güzelleri olduğunu düşünmüşümdür.”</p>

  <p>Yeni evlendiği karısını bir anda özleyen Kenji, “Aynı zamanda ruhu da güzel,” diye aceleyle ekledi. “Ayrıca oldukça da zeki.”</p>

  <p>“İngilizcesi kusursuz,” dedi Mr. Watanabe. “Fakat annen Japoncasının berbat olduğunu söylüyor.”</p>

  <p>Kenji öfkelendi. “Nai, daha önce hiç eğitimini görmediği halde Japonca konuşmaya çalıştı, çünkü annem İngilizce konuşmayı reddetti. Bütün bunlar Nai’nin kendisini rahatsız hissetmesi için…”</p>

  <p>Kenji kendini tuttu, Nai’yi savunan sözleri duruma uygun değildi.</p>

  <p>“<i>Gomen nasai</i>,” dedi babasına.</p>

  <p>Mr. Watanabe konyağından büyük bir yudum alarak, “Evet, Kenji,” dedi, “bu en azından önümüzdeki beş yıl için baş başa geçireceğimiz son süre. Yemekten ve sohbetimizden çok memnun kaldım.” Duraksadı, “Ancak, seninle konuşmak istediğim bir konu daha var.”</p>

  <p>Kenji oturma durumunu değiştirdi (artık dört saat süreyle bağdaş kurarak oturamıyordu) ve kafasını toparlamaya çalışırken düz oturdu. Babasının ses tonundan bu “bir konu daha”nın önemli bir şey olduğunu hissediyordu.</p>

  <p>“Senin Lowell Koloni’ndeki mahkûmlarla ilgilenmem, sadece, boş bir merak nedeniyle değildi,” diye Mr. Watanabe konuşmaya başladı. Düşüncelerini toplamak için bir an duraksadı. “Geçen hafta içindeki bir iş gününün sonunda, Nakamura-san büroma geldi ve oğlunun Lowell Kolonisi için yaptığı ikinci müracaatın da reddedilmiş olduğunu söyledi. Seninle bu konuyla ilgilenebilmen için konuşmamı istedi.”</p>

  <p>Bu sözler Kenji’yi yıldırım gibi çarptı. Kendisine çocukluk rakibinin Lowell Kolonisi için müracaat etmiş olduğu hiç söylenmemişti. Şimdiyse babası…</p>

  <p>“Mahkûm kolonicilerin seçim işlerine hiç karışmadım,” Kenji yavaşça yanıtladı. “Bu, tümüyle projenin ayrı bir bölümü.”</p>

  <p>Mr. Watanabe birkaç saniye bir şey söylemedi. Konyağını bitirdikten sonra, “Bağlantılarımız,” dedi sonunda, “bize, bu başvuruya tek gerçek muhalefetin, hapiste kaldığı dönem içindeki mükemmel siciline karşın, Nakamura’nın hâlâ yanlış yaptığını kabul etmediğine inanan Yeni Zelandalı ruh doktoru, Dr. Ridgemore’dan geldiğini söylediler… Sanırım sen Dr. Ridgemore’un Lowell Kolonisi takımına seçilmesinden kişisel olarak sorumlusun.”</p>

  <p>Kenji sersemlemişti. Babasının yaptığı gelişigüzel bir talep değildi. Derinliğine çok geniş araştırma yapmıştı. <i>Ama neden?</i> diye Kenji merak etti. <i>Neden bu kadar çok ilgileniyor?</i></p>

  <p>Mr. Watanabe, “Nakamura-san parlak bir mühendis,” dedi. “Bizi alanımızda lider yapan birçok ürünün yapımından kişisel olarak sorumlu. Fakat son zamanlarda laboratuvarı pek yeni buluşlar üretemiyor. İşin aslı, onun verimliliği, oğlunun tutuklanarak mahkûm olmasından sonraki dönemde düşmeye başladı.”</p>

  <p>Mr. Watanabe avuçlarını masaya dayayarak Kenji’ye doğru eğildi. “Nakamura-san kendine güvenini yitirdi. O ve eşi, Toshio’yı ayda bir kez hapishanede ziyaret etmek zorundalar. Bu, Nakamura’ya ailesinin nasıl rezil olduğunu sürekli hatırlatan bir şey. Eğer oğlu Mars’a gidecek olursa, o zaman, belki …”</p>

  <p>Kenji babasının ondan ne istediğini çok iyi anlıyordu. Uzun süredir bastırılmakta olan duygular patlamak üzereydi. Kenji kızgındı ve şaşırmıştı. Tam babasına talebinin “uygunsuz” olduğunu söylemek üzereyken yaşlı Watanabe tekrar konuştu.</p>

  <p>“Keiko ve küçük kız için de aynı derecede zor. Aiko artık yedi yaşına geldi. Her on beş günde bir mecburen trene binip Ashiya’ya …”</p>

  <p>Ne kadar uğraşsa da, Kenji gözlerinin kenarında yaşların toplanmasına engel olamadı. Kırılmış ve üzgün Keiko’nun, iki haftada bir yaptığı ziyaret için, kızını yasaklanmış bölgede götürüşünün hayali, onun kaldırabileceğinden çok fazlaydı.</p>

  <p>“Nakamura-san’ın isteği üzerine Keiko’yla geçen hafta görüştüm,” diye babası ekledi. “Kendisi çok bedbindi. Fakat ona, kocası için senin devreye girmeni rica edeceğimi söylediğim zaman biraz neşelendi.”</p>

  <p>Kenji derin bir nefes alarak babasının ifadesiz yüzüne baktı. Ne yapacağını biliyordu. Aynı zamanda bunun gerçekten, “Uygunsuz” -yanlış değil, sadece uygunsuz- olduğunu da biliyordu. Fakat sonucu kaçınılmaz olan bir karar için kendini üzmenin anlamı yoktu.</p>

  <p>Kenji konyağını bitirerek, “Nakamura-san’a söyle,” dedi, “Dr. Ridgemore’u yarın arayacağım.”</p>

  <div>
    <br/>
  </div>

  <p>Sezgisi yanlışsa ne olacaktı? Kenji, kız kardeşi Fumiko ve kızlarının bulunduğu aile toplantısından özür dileyerek ayrılıp sokağa çıkarken, <i>O zaman bir saat, bilemedin doksan dakika kaybetmiş olurum,</i> diye düşündü. Hemen tepeye yöneldi. Güneşin batmasına bir saat kadar vardı. <i>Orada olacak,</i> dedi kendine, <i>bu, benim veda etmek için son şansım.</i></p>

  <p>Kenji önce küçük Anraku-ji tapınağına gitti. Keiko’yu en sevdiği yer olan; İmparator Go-Toba’nın kendilerine St. Honen’in öğretilerini reddetmelerini emrettiği için intihar eden, eskiden sarayın hareminde olan, iki onikinci yüzyıl Budist rahibesinin anısına dikilmiş, tahta sunağın yanında bulmayı umarak hondonun içine yürüdü. Keiko orada değildi. Dışarıda, bambu ormanının tam kenarında, kadınların gömülü oldukları yerde de yoktu. Kenji yanılmış olabileceğini düşünmeye başladı. <i>Keiko gelmemiş</i>, diye düşündü. <i>Yüzyüze gelemeyecek kadar çok şey kaybettiğini düşünüyor.</i></p>

  <p>Kalan son umudu, on yedi yıl önce, kendisine Japonya’dan ayrılacaklarını söylediği, Honen-ln’in yanındaki mezarlıkta, Keiko’nun onu beklemesiydi. Tapınağa giden patikada ilerlerken, Kenji’nin kalbi hızla çarpıyordu. Sağında, uzakta bir kadın şekli görebiliyordu. Kadın basit bir siyah elbise giymişti ve Junichiro Tanazaki’nin mezarının yanında duruyordu.</p>

  <p>Kadının sırtının ona dönük olmasına ve zayıflayan alacakaranlık nedeniyle onu tam olarak görememesine karşın, Kenji bu kadının Keiko olduğundan emindi. Merdivenleri hızla çıkarak mezarlığa girdi ve sonunda siyahlar giyinmiş olan kadının beş metre kadar uzağında durdu.</p>

  <p>Soluğunu tutarak, “Keiko,” dedi, “seni gördüğüme çok mutlu…”</p>

  <p>Kadın, başı öne eğik ve gözleri yere dikilmiş olarak dönerken, resmi bir ifadeyle, “Watanabe-san,” dedi. Tıpkı bir hizmetçi gibi, yere doğru eğilerek selam verdi ve “<i>Domo arrigato gozaimasu</i>,” diye iki kez tekrarladı. Sonra doğruldu, fakat başını kaldırıp Kenji’ye bakmadı.</p>

  <p>Kenji “Keiko,” dedi, yumuşak bir sesle. “Benim, Kenji. Yalnızım. Lütfen bana bak.”</p>

  <p>Keiko zorlukla duyulabilen bir sesle, “Yapamam,” dedi. “Fakat sana ben ve Aiko için yaptıklarından ötürü teşekkür edebilirim.” Tekrar eğildi. “<i>Domo arrigato gozaimasu</i>,” dedi.</p>

  <p>Kenji düşünmeden eğiterek, elini Keiko’nun çenesinin altına koydu ve onun yüzünü görünceye kadar yavaşça başını kaldırdı. Keiko hâlâ çok güzeldi. Fakat Kenji bu güzel yüz hatlarına kalıcı olarak oyulmuş olan derin keder çizgilerini görünce, büyük bir üzüntü duydu.</p>

  <p>Kadının gözyaşları kalbini minik bıçaklar gibi parçalarken, “Keiko,” diye mırıldandı.</p>

  <p>“Gitmeliyim,” dedi Keiko. “Sana mutluluklar dilerim.” Kenji’nin dokunuşundan geriye çekilerek tekrar eğildi. Sonra doğrularak, ona bakmadan, alacakaranlığın gölgelerinde patikadan aşağıya doğru yürüdü.</p>

  <p>Kenji, uzakta kayboluncaya kadar Keiko’yu gözleriyle izledi. Ancak ondan sonra Tanizaki’nin mezar taşına yaslanmakta olduğunu fark etti. Gri mezar taşının üstündeki iki Kanji işareti, Ku ve Jaku’ya birkaç saniye baktı. Biri BOŞLUK diyordu, diğeriyse YALNIZLIK.</p>
</body>
</html>