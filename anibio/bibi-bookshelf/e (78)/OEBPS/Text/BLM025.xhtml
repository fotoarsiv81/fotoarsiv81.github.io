<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/mandos.css" type="text/css" rel="stylesheet"/>
</head>

<body>
  <h2>3</h2>

  <p>Yukiko, siyah ipek gömlek, beyaz pantolon ve siyah-beyaz bir bere giyiyordu. Oturma odasını geçerek erkek kardeşine yaklaştı. “Gelmeni isterdim Kenji,’’ dedi. “Bu, dünyanın gördüğü en büyük barış gösterisi olacak.”</p>

  <p>Kenji, en küçük kardeşine gülümsedi. “Çok isterdim Yuki,” diye yanıtladı. “Fakat Dünya’dan ayrılmadan önce sadece iki günüm var ve bu süreyi annem ve babamla geçirmek istiyorum.”</p>

  <p>Anneleri karşı taraftan odaya girdi. Her zamanki gibi huzursuz görünüyor ve büyük bir bavul taşıyordu. “Şimdi her şey düzenli olarak yerleştirildi,” dedi. “Fakat hâlâ fikrini değiştirsen diyorum. Hiroşima bir tımarhane gibi olacak. Asahi Shimbun, yaklaşık yarısı ülke dışından olmak üzere, bir <i>milyon</i> ziyaretçi beklediklerini söylüyor.”</p>

  <p>Yukiko, çantayı alırken, “Teşekkür ederim, anne,” dedi. “Sotoko ve benim Hiroşima Prens Otel’inde olacağımızı biliyorsun. Şimdi kaygılanma. Her sabah, günlük gösteriler başlamadan telefon edeceğiz. Pazartesi öğleden sonra da evde olacağım.”</p>

  <p>Genç kadın bavulu açarak içindeki özel bir bölmeden elmas bir bilezik ve safir bir yüzük çıkardı ve her ikisini de taktı. “Bunları evde bıraksan daha iyi olmaz mı sence?” diye annesi söylendi. “Unutma, orada bir sürü yabancı olacak. Mücevherlerin onlara çok kışkırtıcı gelebilir.”</p>

  <p>Yukiko, Kenji’nin bayıldığı o umursamaz gülüşüyle, “Anne,” dedi, “amma da kuruntulusun. Her zaman, hangi kötü olayın olacağını düşünürsün… Atom bombasının atılışının üçyüzüncü yıldönümü anısına yapılacak törenler için Hiroşima’ya gidiyoruz. COG Ana Konseyi’nin üç üyesiyle birlikte başbakanımız da orada olacak. Dünya’nın en ünlü müzisyenlerinin çoğu akşamları konserler verecek. Bu, tıpkı babamın dediği gibi <i>zenginleştirici</i> bir deneyim olacak -ve senin tek düşündüğün benim mücevherlerimi kimin çalabileceği.”</p>

  <p>“Benim gençliğimde, henüz üniversiteyi bile bitirmemiş iki kızın, yanlarında kimse olmadan Japonya’yı dolaştıkları duyulmamış bir…”</p>

  <p>“Anne bunları daha önce konuşmuştuk,” diye Yuki onun sözünü kesti. “Neredeyse yirmi iki yaşındayım. Gelecek yıl, üniversiteyi bitirdikten sonra, bu evin dışında tek başıma yaşayacağım, belki de başka bir ülkede. Artık bir çocuk değilim. Satoko’yla ben birbirimize mükemmel göz kulak olabiliriz.”</p>

  <p>Yukiko saatini kontrol etti. “Artık gitmeliyim,” dedi. “Satoko herhalde beni metro istasyonunda bekliyordun”</p>

  <p>Hoş bir yürüyüşle annesine giderek baştan savma bir öpücük verdi. Yuki, erkek kardeşini uzun süre kucakladı.</p>

  <p>“Hep iyi ol ani-san,” diye fısıldadı. “Mars’ta kendine ve o tatlı eşine dikkat et. Hepimiz seninle gurur duyuyoruz.”</p>

  <p>Kenji, Yukiko’yu hiçbir zaman yakından tanıyamamıştı. Ne de olsa ondan yirmi yıl daha büyüktü. Mr. Watanabe, International Robotics’in Amerika bölümü başkanlığına atandığı zaman, Yuki daha dördündeydi. Aile, Pasifiğin ötesine, San Francisco’nun bir banliyösüne taşınmıştı. Kenji o günlerde küçük kız kardeşine fazla ilgi göstermemişti. California’da daha çok, özellikle UCLA’da üniversiteye başladıktan sonra, yeni yaşamıyla ilgilenmişti.</p>

  <p>Yaşlı Watanabeler ve Yukiko, Kenji’yi üniversitede ikinci sınıf öğrencisi olarak bırakıp, 2232’de Japonya’ya dönmüşlerdi. O zamandan sonra Yuki’yle çok az teması olmuştu. Kyoto’daki evine yıllık ziyaretleri sırasında, Kenji her zaman Yukiko ile özel olarak bazı saatlerini geçirmek istemiş, fakat bu hiçbir zaman mümkün olamamıştı. Ya Yuki kendi özel hayatıyla yoğun bir şekilde dolu olur, ya ailesi Kenji için bir sürü sosyal faaliyet sıralamış olurdu, ya da Kenji’nin kendisinin yeterli zamanı olmazdı.</p>

  <p>Kenji, kapıda durup, Yukiko’nun uzakta kayboluşunu izlerken içinde belirsiz bir hüzün hissetti. <i>Bu gezegeni terk ediyorum,</i> diye düşündü, <i>ama kendi kız kardeşimi tanıyabilmek için hiç zaman bulamadım.</i></p>

  <p>Mrs. Watanabe, Kenji’nin arkasında tekdüze bir sesle, yaşamının başarısız olduğunu, çünkü çocuklarının hiçbirinin ona saygı göstermediğini ve hepsinin ondan uzaklaştığını anlatıyordu. Şimdi, onları utandırmak için Taylandlı bir kadınla evlenen tek oğlu da, Mars’ta yaşamak üzere gidiyordu ve onu beş yıl göremeyecekti. Ortanca kızına gelince, o ve banker kocası hiç olmazsa ona iki torun vermişlerdi, fakat onlar da anne ve babaları gibi duygusuz ve sıkıcıydılar…</p>

  <p>“Fumiko nasıl?” diye Kenji annesinin sözünü kesti. “Ayrılmadan önce, onu ve yeğenlerimi görme fırsatı bulabilecek miyim?”</p>

  <p>“Yarın, akşam yemeği için Kobe’den buraya geliyorlar,” diye annesi yanıtladı. “Onlara ne yedireceğime dair bir fikrim yoksa da… Tatsuo ve Fumiko’nun o iki kız çocuğuna yemek çubuklarının nasıl kullanıldığını öğretmediklerini biliyor musun? Yemek çubuğu kullanmasını bilmeyen bir Japon çocuğu? Artık kutsal bir şey kalmadı mı? Zengin olmak için kimliklerimizden vazgeçtik. Babana diyordum ki…”</p>

  <p>Kenji özür dileyip annesinin yakınmalarından kaçarak babasının çalışma odasına sığındı. Odanın duvarlarında çerçeveli fotoğraflar sıralanmıştı… Başarılı bir iş adamının kişisel ve profesyonel yaşamının bir arşivi. Fotoğrafların ikisi Kenji için de özel anılar taşıyordu. Fotoğraflardan birinde o ve babası, yıllık baba-oğul golf turnuvasının kazananları olarak şehir kulübünün verdiği büyük kupayı birlikte kaldırıyorlardı. Diğerinde, sevinçten parıldayan Mr. Watanabe, Kenji tüm Kyoto’da kolej akademik yarışmasında birinci olduğu için, oğluna büyük bir madalya veriyordu.</p>

  <p>Kenji’nin fotoğrafları görünceye kadar unuttuklarından biri de, babasının en yakın dostu ve iş arkadaşının oğlu ve her iki yarışmada da rakibi olan Toshio Nakamura’ydı. Her iki resimde de, Kenji’den biraz uzun olan genç Nakamura’nın yüzünde gergin ve kızgın bir ifade vardı.</p>

  <p><i>Bunlar başı belaya girmeden çok önceydi,</i> diye düşündü Kenji. Toshio Nakamura’ya dava açılmadan dört ay önceki gazete başlığını hatırladı, “Osaka yetkilisi tutuklandı.” Başlığın altındaki makalede, o günlerde Tomozawa Otel Grubu’nun müdürlüğünü yapmakta olan Mr. Nakamura’nın, rüşvetçilikten muhabbet tellallığına ve insan ticaretine kadar uzanan çok ciddi suçlarla suçlandığı açıklanıyordu. Dört ay içinde Nakamura suçlu bulunmuş ve birkaç yıl hapse mahkûm olmuştu. Kenji çok şaşırmıştı. Aradan geçen dört yıl içinde birçok kez, <i>Tarın aşkına Nakamura’ya ne oldu?</i> diye düşünmüştü.</p>

  <p>Kenji, çocukluk rakibini anımsayınca, Nakamura’nın karısı olan ve on altı yaşındayken Kyoto’da kendisinin de özel ilgi duyduğu, Keiko Murasava için çok üzülüyordu. Aslında Kenji ve Nakamura Keiko’nun sevgisi için bir yıla yakın bir süre rekabet etmişlerdi. Sonunda Keiko, Toshio’yu değil de Kenji’yi seçtiğini açıkça söylediği zaman, genç Nakamura çılgına dönmüştü. Hatta bir sabah Kenji’yi Ryoanji Mabedi yakınlarında yakalayarak tehdit etmişti.</p>

  <p><i>Eğer Japonya ‘da kalsaydım</i>, diye düşündü, <i>Keiko’yla ben evlenebilirdim</i>. Pencereden yosunlu bahçeye baktı. Dışarıda yağmur yağıyordu. Kenji birden yağışlı bir günle ilgili oldukça üzücü bir gençlik anısını hatırladı.</p>

  <div>
    <br/>
  </div>

  <p>Babası ona haberi verir vermez, Kenji, Keiko’nun evine gitti. Eve giden dar yola saptığı anda kulakları bir Chopin konçertosuyla dolmuştu. Kapıyı açan Mrs. Murosawa onu sert bir şekilde karşılamış, “Keiko şu anda çalışıyor,” demişti Kenji’ye. “Bir saatten önce bitiremeyecek.”</p>

  <p>On altı yaşındaki çocuk, “Lütfen Mrs. Murosawa,” demişti. “Bu çok önemli.”</p>

  <p>Keiko pencereden Kenji’nin görüntüsünü yakaladığı zaman, annesi kapıyı kapatmak üzereydi. Çalmayı keserek, genç adamın içini neşeyle dolduran, ışıl ışıl bir gülümsemeyle, kapıya koşarak, “Merhaba Kenji,” dedi. “Ne oldu?”</p>

  <p>Kenji gizemli bir tavırla, “Çok önemli bir şey,” dedi. “Benimle biraz yürür müsün?”</p>

  <p>Mrs. Murosawa yaklaşan resital hakkında söylenmeye başlamıştı, fakat Keiko annesini, bir gün için çalışmamış olmayı telafi edebileceği konusunda ikna etti. Kız bir şemsiye alarak Kenji’yle evin önünde buluştu. Evin görüş alanının dışına çıktıkları zaman, Keiko, beraber yürüdükleri her zaman yaptığı gibi, onun koluna girdi.</p>

  <p>Kyoto’nun bulundukları bölgesinin dışına çıkıp, tepelere doğru her zaman izledikleri yolda ilerlerken, Keiko, “Evet dostum,” dedi. “Bu kadar çok önemli olan nedir?”</p>

  <p>Kenji ve Keiko güldüler, doğu tepelerinin dibinde dolanarak kilometrelerce uzanan harikulade patikada, Filozoflar Yolu’nda biraz konuştular. Yol, her sabah bu yolu yürüdüğü söylenen ünlü yirminci yüzyıl filozofu Nishida Kitaro tarafından yapılmıştı. Yol, aralarında, Ginkaku-ji (Gümüş Çadır) ve Kenji’nin en sevdiği yer olan Honen-In adındaki Budist tapınağı olmak üzere, Kyoto’nun en ünlü manzara noktalarına uzanıyordu.</p>

  <p>Arkada ve Honen-In tarafında, içinde yetmiş veya seksen mezar ve mezar taşı olan küçük bir mezarlık vardı. O yılın başlarında, kendi başlarına dolaşırken, Kenji ve Keiko, bu mezarlığın, Kyoto’nun, içlerinde ünlü roman yazarı Junichiro Tanizaki ve doktor/şair Iwao Matsuo’nun da bulunduğu, en meşhur vatandaşlarını barındırdığını keşfetmişlerdi. Buluşlarından sonra, Kenji ve Keiko, mezarlığı devamlı buluşma yerleri haline getirmişlerdi. Bir defasında, ikisi de, Tanizaki’nin 1930’lardaki Osaka yaşamını anlatan şaheseri <i>Makioka Kız kardeşler’</i>i okuduktan sora, bir saat kadar -yazarın mezar taşının üstünde otururken- gülüşerek, Keiko’nun, Makioka kardeşlerden hangisine daha çok benzediğini tartışmışlardı.</p>

  <p>Mr. Watanabe’nin, Kenji’ye ailenin Amerika’ya gideceğini bildirdiği gün, Kenji ve Keiko, Honen-In’e geldikleri zaman yağmur çoktandır yağıyordu. Kenji orada sağdaki küçük patikaya yönelerek, karşılarındaki, çatısı saman saplarıyla örülü eski bir kapıya ilerledi. Keiko’nun beklediği gibi tapınağa girmeyip, mezarlığa giden basamakları tırmandılar. Fakat Kenji Tanizaki’nin mezarında durmadı. Daha yukarılara, başka bir mezara doğru gitti.</p>

  <p>Elektronik not defterini çıkarırken, Kenji, “Burası Dr. Iwao Matsuo’nun gömülü olduğu yer,” dedi. “Onun şiirlerinden birkaçını okuyacağız.”</p>

  <p>Keiko arkadaşının yakınına oturdu, ikisi de, Kenji üç şiir okurken, hafif yağmurdan korunmak için Keiko’nun şemsiyesinin altına sığındılar. Sonra Kenji, “Son bir şiirim daha var,” dedi, ‘Dr. Matsuo’nun bir arkadaşı tarafından yazılmış özel bir haiku<sup><a href="../Text/Notlar.xhtml#uRoVOYmYHIciQtemSj6giF7" id="u2NQUuyx9UCvdZj8kQNE7jA" title="">[4]</a></sup> .”</p>

  <p><i></i></p>

  <p>“Haziran ayında bir gün,</p>

  <p>Serinletici bir kap dondurmadan sonra, </p>

  <p>Birbirimize veda ettik.”</p>

  <div>
    <br/>
  </div>

  <p>Kenji haikuyu ezberden bir kez daha okuduktan sonra, ikisi de birkaç saniye sessiz kaldılar. Kenji’nin ciddi yüz ifadesi değişmediğinden, Keiko kötü bir şey sezinlemiş, hatta biraz korkmuştu. “Şiir ayrılıktan bahsediyor,” dedi yavaş bir sesle, “bana söylemeye çalıştığın…”</p>

  <p>“Seçeneğim yok Keiko,” diye Kenji onun sözünü kesti. Birkaç saniye duraksadı, “Babam Amerika’ya tayin edildi,” diye sonunda devam etti, “gelecek ay oraya gidiyoruz.”</p>

  <p>Kenji, Keiko’nun o güzel yüzünde hiç böyle ümitsiz bir ifade görmemişti. Keiko sonunda ona son derece üzgün gözlerle baktığı zaman, kalbinin parçalanacağını düşünmüştü. O ikindi yağmurunun altında onu kollarının arasında sımsıkı tutmuş bir halde ikisi de ağlarken, Kenji sonsuza kadar onu seveceğine yemin etmişti.</p>
</body>
</html>