<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bas1">II</p>

  <p>Patagonya, Şili ve Paraguay’ın kargo uçakları güneyden, batıdan ve kuzeyden gelip Buenos Aires’e doğru giderlerdi. Gece yarısına doğru, Avrupa uçağının harekete geçirilmesi için onların boşaltılması beklenirdi.</p>

  <p>Her birinin sırtında duba gibi ağır kaputlar olan üç pilot, gecenin içinde kaybolmuş, derin bir şekilde uçuşlarını düşünür ve dağlarından inen yabancı köylüler gibi fırtınalı veya sakin gökyüzünden büyük şehirlere doğru yavaşça inerlerdi.</p>

  <p>Bütün bu ağın sorumlusu olan Riviére, Buenos Aires’in uçak pistinde bir aşağı bir yukarı yürüyordu. Çok sessizdi çünkü bu üç uçak inene kadar, günü, onun için korkunç bir şekilde devam ederdi. Telgraflar dakikası dakikasına eline geçtiğinde, Riviére kaderden bir şeyler kopardığının, bilinmeyen kısımların azaldığının, mürettebatı gecenin dışına, kıyıya doğru çektiğinin farkındaydı.</p>

  <p>Ustalardan bir tanesi telsiz mesajını iletmek için Riviére’e yaklaştı:</p>

  <p>“Şili postası, Buenos Aires ışıklarını gördüklerini bildiriyor.”</p>

  <p>“Peki.”</p>

  <p>Çok yakında Riviére bu uçağın sesini duyardı: gelgitlerle ve gizemle dolu bir deniz, uzun süredir savurup durduğu hazineyi sahile nasıl bırakırsa, gece de uçaklardan birini böyle bırakacaktı. Ardından diğer ikisi de gelecekti.</p>

  <p>İşte o zaman bu gün açığa kavuşacaktı. İşte o zaman yorulmuş ekip uyuyabilecek, yerini dinlenmiş bir ekibe bırakacaktı. Fakat Riviére molada değildi, Avrupa’dan gelecek olan posta onu endişelendirecekti. Zaten hep böyle olurdu. Daima. Bu yaşlı savaşçı kendini ilk defa yorgun hissettiği için şaşırıyordu. Uçakların varışı, bir savaşı sona erdiren, mutlu ve barış dolu bir çağı başlatan kesin bir zafer olamazdı. Bu düz, sonu gelmeyen yol boyunca takip edilmesi gereken binlerce adımdan biriydi bu ona göre. Riviére’e öyle geliyordu ki uzun zamandan beri narin kollarıyla çok ağır bir yük kaldırıyordu: aralıksız ve beklentisiz bir çaba. “Yaşlanıyorum...” Sadece, yemeğini bulamadığı durumlar onu yaşlandırıyordu. Kendini daha önce asla sormadığı soruları düşünürken buluyor ve buna şaşırıyordu. Ama yine de, her zaman kendinden uzak tuttuğu zevkleri, melankolik bir mırıldanışla kendisine doğru geliyordu: kayıp bir okyanus. “Bütün bunlar bu kadar yakın mı ki?” İnsanların hayatlarını kolaylaştıran her şeyi, azar azar ihtiyarlığa, “zamanı gelince olur”a ertelediğini fark etti. Sanki gün gelir, insanın gerçekten vakti olabilirmiş gibi, sanki insan, hep hayalini kurduğu bu mutluluk dolu barışa, hayatının son anında kavuşabilecekmiş gibi. Ama aslında barış yoktur. Belki zafer de yoktur. Bütün bu postaların kesin bir varışı da yoktur.</p>

  <p>Riviére, çalışmakta olan yaşlı ustabaşı Leroux’nun önünde durdu. Leroux da onun gibi kırk yıldır çalışıyordu. Ve onun bütün gücünü bu iş alıp götürmüştü. Leroux, akşamın onunda ya da gece yarısı evine döndüğünde, önüne serilecek farklı bir dünya olmuyordu, bu bir kurtuluş değildi onun için. Riviére, iri yüzünü kaldıran adama gülümsedi ve elindeki mavi boyalı ekseni gösterdi: “Çok zordu ama yine de yaptım.” Riviére eksenin üzerine doğru eğildi. Bu iş onu kendine çekiyordu. “Atölyelere, bu parçaların daha gevşek yapılması gerektiği söylenmeli.” Parmağıyla aşınan yerlere dokundu, daha sonra Loreoux’ya düşünceli bir şekilde baktı. Bu sert çizgiler karşısında aklına gelen komik bir soru onu gülümsetmişti:</p>

  <p>“Hayatınızda kendinizi çok fazla aşka kaptırdınız mı, Leroux?”</p>

  <p>“Oh! Aşk, siz daha iyi bilirsiniz Sayın Yöneticim...”</p>

  <p>“Siz de benim gibisiniz demek, hiç vaktiniz olmadı, değil mi?”</p>

  <p>“Çok fazla değil tabii.”</p>

  <p>Riviére cevabın olumsuz olup olmayacağını öğrenmek için sesin tınısını dinledi: olumsuz değildi. Bu adam, akıp giden hayatının karşısında, güzel bir tahtayı cilaladıktan hemen sonra, “İşte, oldu,” diyen bir marangozun rahatlığını hissediyordu.</p>

  <p>“İşte,” diye düşünüyordu Riviére de, “hayatım da güzel oldu.”</p>

  <p>Onu yoran bu üzgün düşüncelerin hepsini defetti ve hangara doğru yöneldi, çünkü Şili uçağı homurdanıyordu.</p>

  <div class="ucak"><img alt="" src="../Images/ucak.jpg" /></div>
</body>
</html>
