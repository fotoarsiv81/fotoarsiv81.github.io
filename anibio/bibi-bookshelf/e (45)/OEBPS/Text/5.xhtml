<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bas1">V</p>

  <p>Robineau o gece bıkkındı. Fatih Pellerin’in karşısında, hayatının gri olduğunu yeni fark etmişti. Robineau, müfettişlik unvanı ve otoritesine rağmen, yolculuğundan yorgun düşmüş, arabanın kenarına yığılmış, gözleri kapalı, elleri yağ yüzünden kararmış pilottan daha az değerli olduğunu fark etmişti. Robineau ilk kez hayranlık duymuştu. Ona bunu söylemesi gerekiyordu. Ama asıl ihtiyacı bir arkadaşlık kazanmaktı. Yolculuk ve günün başarısızlıkları onu yormuştu, belki de kendini biraz gülünç hissediyordu. O akşam benzin stoklarını kontrol ederken hesaplarda yanlışlık yapmıştı; hatta bunu, suçüstü yakalamak istediği memur fark edip düzeltmişti. Daha kötüsü ise B6 tipi bir yağ pompasını, B4 tipiyle karıştırarak bunun tesisatını hatalı bulmuş ve makinistler, alaycı gülüşlerle, onu öyle bir duruma sokmuşlardı ki, affedilmez bir hata yaptığı için yirmi dakika boyunca utanmıştı.</p>

  <p>Oteldeki odasından bile korkuyordu. O, Toulouse’tan Buenos Aires’e varır, işini hallettikten sonra hemen odasına giderdi. Ona ağırlık veren sırların farkındalığıyla buraya kapanır, bavulundan bir yığın kâğıt çıkarıp yavaşça “rapor” diye başlık atar; tehlikeli birkaç satır yazar, sonra da hepsini yırtıp atardı. Şirketi büyük bir tehlikeden kurtarmak isterdi. Oysaki ortada tehlike falan yoktu. Şimdiye kadar sadece bir paslanmış pervaneyi kurtarmıştı. Havaalanı sorumlusunun karşısında, parmaklarını bu pas üzerinde mutsuz bir şekilde, ağır ağır gezdirirken, havaalanı sorumlusu, “Bir önceki ara durağa sorun, bu uçak oradan geldi,” demişti. Robineau kendi görevinden şüpheleniyordu.</p>

  <p>Pellerin’e yaklaşmayı denedi:</p>

  <p>“Benimle akşam yemeği yemek ister misin? Biriyle konuşmaya ihtiyacım var, mesleğim bazen beni çok zorluyor.”</p>

  <p>Sonra, bu kadar küçülmemek için cümlesini şöyle düzeltti:</p>

  <p>“O kadar fazla sorumluluğum var ki!”</p>

  <p>Astları, Robineau’yu kendi özel hayatlarına karıştırmak istemezlerdi. Şöyle düşünürlerdi: “Raporu için yazacak bir şey bulamazsa bu iştahla beni bile yer.”</p>

  <p>Ama bu akşam, Robineau kendi dertlerini düşünüyordu sadece: tek sırrı olan egzamadan muzdaripti, bu sırrından bahsetmek, biraz kendini acındırmak ve gururda bulamadığını alçakgönüllülükte bulmak istiyordu. Fransa’da bir sevgilisi de vardı. Ne zaman yanına gitse, sevgilisinin gözlerini kamaştırmak ve kendini sevdirmek için ona teftişlerinden bahsederdi, ama bu çaba onu kızdırıyor gibi gözüküyordu. Ondan da bahsetmek istiyordu.</p>

  <p>“Akşam yemeği yiyelim mi o zaman?”</p>

  <p>Pellerin hiç karşı çıkmadan kabul etti.</p>

  <div class="ucak"><img alt="" src="../Images/ucak.jpg" /></div>
</body>
</html>
