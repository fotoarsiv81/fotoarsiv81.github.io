<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bas1">XXII</p>

  <p>Asuncion postası inişe geçtiğini bildirdi. Riviére, en kötü anında bile, bunun mutlu ilerleyişini telgraflarla takip etmişti. Kargaşanın ortasında bu, onun için inancının öcüydü, kanıtıydı. Bu mutlu uçuş, telgraflarla binlerce diğer mutlu uçuşun müjdesini veriyordu. “Bütün gece fırtına olmayacak ya” diye düşündü Riviére, “yol bir kere çizildi mi artık o yolun takip edilmesi gerekir.”</p>

  <p>Uçak, çiçeklerle dolu muazzam bir bahçeden, alçak evlerden ve yavaş akan sulardan iniyormuş gibi, Paraguay’dan, bir ara duraktan diğerine iniş yaparken bir yıldıza bile dokunmayan fırtınanın dışından süzülüyordu. Dokuz yolcu, örtülerine sarınmış bir şekilde, hazinelerle dolu bir vitrini izliyormuşçasına camlara dayanmışlardı. Çünkü Arjantin’in bütün küçük şehirleri bu gece vakti, yıldızlardan oluşmuş şehirlerin daha sönük yaldızları altında altın boncuklarını sıralıyordu. Pilot, uçağın başında, bir çoban gibi, o değerli insan hayatlarını elinde tutuyordu, büyük gözleri açılmıştı ve ayla dolup taşmıştı. Buenos Aires, ufku o pembe ateşiyle dolduruyordu şimdi ve birazdan da muhteşem mücevherler gibi, bütün değerli taşlarına ışık saçacaktı. Telsiz sorumlusu son telgrafları veriyordu. Bunlar sanki gökyüzünde, onun parmaklarıyla ritim tuttuğu, mutlu bir sonatın son notaları gibiydi. Riviére’in bildiği bir melodiydi bu. Daha sonra anteni kaldırdı, biraz gerindi, esnedi ve gülümsedi: bir yolculuk daha bitmişti.</p>

  <p>Pilot, iniş yapınca Avrupa postasının pilotuyla karşılaştı. Sırtını uçağa dayamıştı, elleri ceplerindeydi.</p>

  <p>“Sen mi devam ediyorsun?”</p>

  <p>“Evet.”</p>

  <p>“Patagonya burada mı?”</p>

  <p>“Onu artık beklemiyorlar, kayboldu. Hava güzel mi?”</p>

  <p>“Çok güzel. Fabien mı kayboldu?”</p>

  <p>Onun hakkında çok fazla konuşmadılar. Aralarındaki o büyük kardeşlik, konuşmalarına engel oluyordu.</p>

  <p>Avrupa uçağına, Asuncion’un transit bagajlarını yüklüyorlardı ve başını çevirmiş ve kokpite yaslanmış pilot, hiç kıpırdamadan yıldızlara bakıyordu. İçinde büyük bir gücün doğduğunu hissetti, güçlü bir hazzın da.</p>

  <p>“Yüklendi mi?” dedi bir ses. “O zaman, kontağı çalıştırın.”</p>

  <p>Pilot kıpırdamadı. Motor çalıştırılmıştı. Pilot, uçağa dayanan omuzlarında, uçağın canlı olduğunu hissedecekti. Pilot, bu yalan haberlerden sonra sonunda kendine güvendi: Gidecek... Gitmeyecek... Gidecek! Ağzı biraz açıldı, dişleri genç ve vahşi bir hayvanınki gibi ay ışığının altında parlıyordu.</p>

  <p>“Gece, kendine dikkat et!”</p>

  <p>Arkadaşının önerisini duymadı. Elleri cebinde, kafasını çevirmiş, bulutlara, dağlara, nehirlere ve denizlere karşı duruyordu. Sessiz bir gülümse oluşuyordu şimdi. Zayıf ama içinden gelen, bir ağaçta esen meltem gibi bir gülümseme; onu baştan aşağı titreten. Zayıf ama bütün bu bulutlardan, dağlardan, nehirlerden ve denizlerden daha güçlü bir gülümseme.</p>

  <p>“Ne oluyor sana?”</p>

  <p>“Şu embesil Riviére, benim... Korktuğumu sanıyor!”</p>

  <div class="ucak"><img alt="" src="../Images/ucak.jpg" /></div>
</body>
</html>
