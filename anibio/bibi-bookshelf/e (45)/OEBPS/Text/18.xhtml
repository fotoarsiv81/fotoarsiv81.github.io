<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bas1">XVIII</p>

  <p>Riviére derin düşüncelere dalıyor. Daha fazla umudu kalmadı: bu mürettebat gecenin içinde bir yere gömülecek.</p>

  <p>Küçüklüğünde onu çok etkilemiş olan rüyasını hatırladı: bir ceset bulabilmek için bir gölcüğü boşaltıyordu. Bu karanlık kütle yeryüzünden akıp gitmeden, bu kumlar, bu ovalar bir gün yeniden yükselmeden hiçbir şey bulamayacaktı. Belki de iki köylü, sakin yerlerin altınları ve çimenleri arasında uyuyakalmış çocuklar gibi, elleri yüzlerinde olan iki genç çocukla karşılaşacaklardı. Gecenin karanlığında boğulmuşlardı.</p>

  <p>Riviére, sanki muhteşem denizlere gömülmüş gibi, gecenin derinliklerine gömülmüş hazineleri düşünüyor. Bütün çiçekleriyle, işe yaramayan bütün çiçeklerle günü bekleyen gecenin elma ağaçları. Gece; kokularla, uyuyan kuzularla ve artık rengi olmayan çiçeklerle dolu.</p>

  <p>Kalın oluklar, ıslak ormanlar ve taze yoncalar yavaş yavaş güne doğru çıkıyordu. Ama şimdi tehlike yaratmayan tepelerin, çayırların, kuzuların arasında iki çocuk, dünyanın bilgeliği içinde uyuyormuş gibi görünüyordu. Ve bir şey, bu görünür kılınan dünyadan başka bir dünyaya doğru gitmiş olacaktı.</p>

  <p>Riviére, Fabien’ın endişeli ve şefkatli eşini tanıyor: bu aşk, zavallı bir çocuğa ödünç verilen bir oyuncak gibiydi onun için.</p>

  <p>Riviére, kaderini birkaç dakika daha kumandalarda tutan Fabien’ın ellerini düşünüyor. Bir zamanlar okşamış olan elini. Bir göğsün üstünde duran, ilahi bir el gibi kargaşa yaratan elini. Bir yüzün üzerinde duran ve o yüzü değiştiren eli. Harikalar yaratan bu eli.</p>

  <p>Fabien, gece vakti, bulut denizinin ihtişamı üzerinde dolanıyor, daha aşağıda ise sonsuzluk. Tek başına yaşayan yıldız kümelerinin içinde kaybolmuş. Evreni hâlâ ellerinde tutuyor, göğsünde ağırlığını taşıyor. İnsan zenginliğinin ağırlığını kumandasında sıkıyor, bir yıldızdan diğerine, umutsuz bir şekilde, geri verilmesi gereken ve işe yaramayan bir hazineyi gezdiriyor.</p>

  <p>Riviére, telsiz istasyonunun onu hâlâ dinlediğini düşünüyor. Fabien ve evren arasındaki tek bağlantı bir müzik dalgası, küçük bir modülasyon. Ne bir serzeniş ne bir yakarış. Ama umutsuzluğun daha önce hiç çıkarmadığı o duru ses.</p>

  <div class="ucak"><img alt="" src="../Images/ucak.jpg" /></div>
</body>
</html>
