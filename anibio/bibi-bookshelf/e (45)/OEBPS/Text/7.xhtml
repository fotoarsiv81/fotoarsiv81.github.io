<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bas1">VII</p>

  <p>Bir saat sonra, Patagonya postasındaki telsiz sorumlusu, sanki biri omzundan hafifçe onu kaldırıyormuş gibi hissetti. Etrafına bakındı: ağır bulutlar yıldızları söndürüyordu. Karaya doğru eğildi: kasabaların, otların arasında saklanan ateşböceklerininkine benzeyen ışıklarını arıyordu. Ama bu karanlık yollarda ışıldayan hiçbir şey yoktu.</p>

  <p>Kendini mutsuz hissediyordu, karanlık gece onun önüne serilmişti: sınır bölgesi, karşı sınır bölgesi, kazanılması gereken topraklar... Pilotun taktiğine akıl erdirememişti telsiz sorumlusu: ona öyle geliyordu ki, sanki daha uzakta bir duvara çarpacak gibi, onlar da gecenin karanlığına çarpacaklardı.</p>

  <p>Şimdi ise karşılarında, ufuk çizgisi hizasında seçilmesi güç bir ışıltı görüyordu: bir metal ışıltısı. Telsiz sorumlusu, Fabien’ın omzuna dokundu fakat o kıpırdamadı.</p>

  <p>Uzaktaki fırtınanın ilk girdapları uçağı vurdu. Bir metal yığını yavaşça havalanıyor ve telsiz sorumlusunun iliklerine işliyor, ardında da kaybolmuşa ve erimişe benziyordu. Ve telsiz sorumlusu tek başına, birkaç saniye sallandı. Bunun üzerine, elleriyle demir levhalara kenetlendi.</p>

  <p>Artık kokpitteki kırmızı ışıktan başka hiçbir şey göremediği için, çaresiz, küçük madenci lambasından yardım bekleyerek, gecenin tam kalbine indiğini hissetti ve ürperdi. Pilotu rahatsız etmekten endişe duyarak, neye karar verdiğini sormaya çekindi. İki elleriyle metale bastırdı, ona doğru eğildi ve bu karanlık kitleye baktı.</p>

  <p>Bu cılız ışıkta sadece bir baş ve hareketsiz omuzlar görülebiliyordu. Biraz sola eğilmiş ve her bir ışıkla yıkanmış yüzü fırtınaya doğru çevrilmiş bu vücut, karanlık bir kütleden başka bir şey değildi. Fakat telsiz sorumlusu bu yüzün bir parçasını dahi göremiyordu. Fırtınaya meydan okumak için onun duygularını hızlandıran her şey; bu somurtkanlık, bu irade, bu kızgınlık, bu soluk yüz ve uzaktaki pırıltılar arasındaki önemli noktaları değiştiren her şey, onun için etki edilemez olarak duruyordu.</p>

  <p>Ama yine de karanlığın durgunluğu içerisinde birikmiş olan gücünü seziyor ve onu seviyordu. Şüphesiz ki bu güç, onu fırtınaya doğru sürüklüyor, üstelik kendisini koruyordu aynı zamanda. Ve kumandayı tutmuş elleri, bir hayvanın ensesine bastırıyormuşçasına fırtınayı bastırıyordu. Ama bu güçlü omuzlar kıpırdamıyor ve bunda derin bir güç rezervi hissediyordu.</p>

  <p>Telsiz sorumlusu, her şeyin eninde sonunda pilotun sorumluluğu dâhilinde olduğunu düşünüyordu. Ve şimdi o yangına doğru dörtnala koşarak önündeki bu karanlık şeklin, maddeyi ve ağırlığı, sürekliliği ifade eden şeyin tadına varıyordu.</p>

  <p>Sol tarafında, uzaktaki deniz fenerinin cılız ışıkları gibi yeni bir yuva aydınlandı.</p>

  <p>Telsiz sorumlusu, Fabien’ın omzuna dokunmak, ona durumu anlatmak istedi, fakat kafasını yavaşça çevirdiğini, bu yeni düşmana karşı birkaç saniye gözlerini diktiğini, daha sonra eski pozisyonuna geri döndüğünü, boynunu deri koltuk başına yasladığını gördü. Omuzları, daha önce de olduğu gibi, sabitti.</p>

  <div class="ucak"><img alt="" src="../Images/ucak.jpg" /></div>
</body>
</html>
