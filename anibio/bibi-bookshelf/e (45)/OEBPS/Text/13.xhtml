<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bas1">XIII</p>

  <p>“Asuncion postasında işler yolunda. Saat ikiye doğru gelmiş olur. Bunun aksine, zor durumda görünen Patagonya postasında önemli bir gecikme olacağını öngörüyoruz.”</p>

  <p>“Peki, Mösyö Riviére.”</p>

  <p>“Galiba Avrupa uçağını kaldırtmak için bunu bekleyemeyeceğiz: Asuncion postası gelir gelmez size talimatları vereceğiz. Hazırlıklı olun.”</p>

  <p>Riviére, kuzeydeki ara duraklardan gelen ve yolun durumunu bildiren telgrafları yeniden okuyordu. Avrupa postasının yoluna ay ışığı döküyorlardı: “Gökyüzü açık, dolunay var, rüzgâr yok.” Gökyüzünün ışıltısında keskin hatlarla görünen Brezilya Dağları, denizin gümüş girdaplarına doğru uzanmış, bukleleriyse karanlık ormanları sarmıştı. Ay ışıklarının, hiç yorulmadan üzerine yağıp da renklendiremediği o kara ormanlar. Ve denizdeki adalar, batık gemiler gibi karanlıktı. Bütün bu yol üzerine vuran ay ışığı hiç azalmıyordu: o bir ışık pınarıydı.</p>

  <p>Riviére, kalkış için emir verseydi Avrupa postasının mürettebatı, bütün gece boyunca hafif hafif ışıldayan ve sabit duran bir dünyaya girerdi. Gölge ve ışık kütlelerini, hiçbir şeyin tehlikeye atmadığı bir dünya. Bütün bir gökyüzünü birkaç saat içerisinde bozabilecek olan bu rüzgârların okşayışları bile, kendilerini yenilediklerinde, içine sızamazlar bu dünyanın.</p>

  <p>Fakat Riviére, yasaklanmış altın madenleri karşısındaki bir maden arayıcısı gibi, bu ışık dalgası karşısında tereddüt ediyordu. Güneydeki olaylar, gece uçuşlarının tek koruyucusu olan Riviére’i yanıltıyordu. Ona karşı çıkanlar, Patagonya’daki felaketten ahlâki açıdan öyle kuvvetli bir durum elde edebilirlerdi ki, belki de Riviére’in inancı bu yüzden güçsüzleşebilirdi: Riviére’in inancı sarsılmamıştı: yaptığı işteki bir hata, bir faciaya neden olmuştu ama bu facia, o hatanın ne olduğunu gösteriyordu, başka bir şey kanıtlamıyordu. “Belki de batıda bir gözlem postası olsa iyi olur. Bakalım bir.” Şöyle düşündü bu sefer de: “Diretmemi haklı gösterecek nedenlerim sağlamlığını koruyor, kazaların azalması için de dayandığım bir sebep var: açığa çıkan bir sebep bu.” Başarısızlıklar, güçlüleri daha da güçlendirir. Ne yazık ki insanlara karşı öyle bir oyun oynanır ki, bu oyunda olayların gerçek anlamı pek de hesaba katılmaz. Dış görünüşler kazanıp kazanmayacağımızı belirler, değersiz başarılar elde ederiz. Ve sonra yenilgiye uğramış olan görüntüyle, kendimizi çepeçevre bağlanmış buluruz.</p>

  <p>Riviére zile bastı.</p>

  <p>“Bahia Blanca’dan hâlâ bir haber yok mu?”</p>

  <p>“Hayır.”</p>

  <p>“Beni oraya bağlayın.”</p>

  <p>Beş dakika sonra haber geldi:</p>

  <p>“Bize neden hiç haber göndermiyorsunuz?”</p>

  <p>“Postadan ses gelmiyor ki.”</p>

  <p>“Ses gelmiyor mu?”</p>

  <p>“Bilmiyoruz. Fırtına çok şiddetli. Gelse bile duyamayız ki.”</p>

  <p>“Trelew’e ulaşabiliyor musunuz?”</p>

  <p>“Onu da duyamıyoruz.”</p>

  <p>“Telefon edin.”</p>

  <p>“Denedik, hatlar kesilmiş.”</p>

  <p>“Sizin oralarda hava nasıl?”</p>

  <p>“Kötü. Batıda güneyde şimşekler çakıyor. Hava çok kasvetli.”</p>

  <p>“Rüzgâr var mı?”</p>

  <p>“Hâlâ hafif ama on dakika bile sürmez. Şimşekler hızla yaklaşıyor.”</p>

  <p>Bir ara sustular.</p>

  <p>“Bahia Blanca? Dinliyor musunuz? Peki. On dakika sonra bizi tekrar arayın.”</p>

  <p>Riviére, güney duraklardan gelen telgrafları karıştırdı. Hepsi de uçaktan hiçbir haber gelmediğini söylüyordu. Buenos Aires’e de birkaç tanesi cevap vermiyordu artık ve harita üzerinde sessiz taşraları gösteren lekeler büyüyor. Bütün kapılarını kapamış olan küçük şehirleri fırtına çoktan vurmuş, ışıksız sokaklardaki evler de dünyadan bir gemi gibi çekilmiş ve gecenin içinde kaybolmuştu. Onların kurtarıcısı sadece şafaktı.</p>

  <p>Ama Riviére haritanın üzerine eğilmişti, açık bir gökyüzü bulabilmek için umudunu kaybetmiyordu. Çünkü bölgedeki otuzdan fazla taşranın, polis merkezlerine telgrafla hava durumunu sormuştu ve cevaplar teker teker gelmeye başlamıştı. İki bin kilometrelik alan içerisinde, eğer ki biri uçaktan bir haber alırsa, otuz saniye içinde bunu Buenos Aires’e iletecek, orası da Fabien’a nereye sığınabileceğini bildirecekti.</p>

  <p>Sabah saat birde ofiste olmaları emredilen asistanlar oradaydı. Onlar gizli gizli gece uçuşlarının belki de iptal edilebileceğini, Avrupa postasının da sadece gündüz uçuş yapabileceğini duyuyorlardı. Alçak sesle, Fabien’dan, fırtınadan ve Riviére’den bahsediyorlardı. Yakında onun, yanlarında, doğanın onu haksız çıkarmasından dolayı yavaş yavaş ezilip büzüleceğini seziyorlardı.</p>

  <p>Ama bütün sesler azalmıştı. Riviére, mantosuna sıkıca sarılmış, şapkası her zaman olduğu gibi gözlerinin önüne düşmüş o sonsuz yolcu, kapısının önünde duruyordu. Ofis sorumlusuna doğru sakince bir adım attı:</p>

  <p>“Saat biri on geçiyor. Avrupa postasının evrakları düzenlendi mi?”</p>

  <p>“Ben... Ben sanmıştım ki...”</p>

  <p>“Sizin göreviniz sanmak değil, emirleri yerine getirmek.”</p>

  <p>Ellerini arkaya atmış, arkasını, açık pencereye doğru yavaş yavaş döndü.</p>

  <p>Asistanlardan biri de yanına geldi.</p>

  <p>“Sayın Müdürüm, elimize çok fazla cevap geçemeyecek. Aldığımız haberlere göre, içerideki hatların birçoğu zarar görmüş.”</p>

  <p>“Tamam.”</p>

  <p>Riviére, hiç kıpırdamadan, geceyi seyrediyordu.</p>

  <p>Her haber, postayı tehdit ediyordu. Her şehir, hatlar zarar görmeden önce, bir istilanın ilerleyişi gibi fırtınanın da ilerleyişi hakkında mümkün olduğunca bilgi veriyordu. “İçerilerden geliyor, Cordillére Sıradağları’ndan. Bütün yolu önüne almış, denize doğru silip süpürüyor...”</p>

  <p>Riviére, yıldızların oldukça parlak ve havanın da çok fazla nemli olduğunu düşünüyordu. Ne garip bir geceydi! Bir meyvenin içi nasıl bozuluyorsa hava da öyle aniden bozulmuştu. Bütün yıldızlar Buenos Aires’e hâkimdi. Fakat bu sadece bir vahaydı, hem de bir anlık. Aslında bu, mürettebatın ulaşamayacağı bir limandı. Uğursuz bir rüzgârın dokunup çürüttüğü korkulu bir geceydi. Mağlup edilmesi zor bir geceydi.</p>

  <p>Bir yerlerde, gecenin derinliklerinde bir uçak, tehlike altındaydı: bordadakiler onları kurtarmak için savaşıyordu ama ellerinden bir şey gelmiyordu.</p>

  <div class="ucak"><img alt="" src="../Images/ucak.jpg" /></div>
</body>
</html>
