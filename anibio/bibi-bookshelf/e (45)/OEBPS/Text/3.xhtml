<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bas1">III</p>

  <p>Uzaktan gelen motorun sesi giderek yoğunlaşıyordu. Ses büyüyordu. Işık saçıyordu. Kırmızı ışıklar, hangarın telsiz kuleleriyle, kareli bir alanın resmini çiziyordu. Bir şenlik hazırlığı vardı.</p>

  <p>“Ve işte!”</p>

  <p>Uçak, fenerlerin ışık huzmesi içinde süzülüyordu. Öyle parlaktı ki yeni gibi duruyordu. Fakat sonunda hangarın önünde durduğunda, makinistler ve çıraklar postayı boşaltmak için acele ederlerken, pilot Pellerin kıpırdamıyordu.</p>

  <p>“Ee? İnmek için bir şey mi bekliyorsunuz?”</p>

  <p>Pilot, kendini esrarengiz bir işe kaptırmış olduğu için cevap vermeye tenezzül bile etmedi. Muhtemelen, hâlâ, içindeki uçuşun gürültüsünü duyuyordu. Kafasını yavaşça salladı. Başı öne doğru eğilmişti, kim bilir ne yapıyordu. Sonunda amirlere ve arkadaşlarına doğru döndü ve sanki onlar onun hizmetlileriymiş gibi hepsini ağır ağır süzdü. Onları sayıyor, ölçüyor ve tanıyormuş gibi görünüyordu, sadece onları değil; bu şenlik havası esen hangarı, dayanıklı çimentoyu ve daha uzaklarda, hareketliliğiyle, kadınlarıyla ve onların sıcaklığıyla birlikte bu şehri de elde ettiğini düşünüyordu. Bu halkı, onlar birer nesneymişçesine ellerinin arasında tutuyordu; çünkü onlara dokunabiliyor, onları duyabiliyor ve onlara hakaret edebiliyordu. İlk başta, onlara, aya hayranlık duydukları, hayatlarından emin oldukları ve sakin bir yaşantıya sahip oldukları için hakaret etmeyi düşündü ama yumuşayıverdi:</p>

  <p>“İçkiler sizden!”</p>

  <p>Ve aşağı indi.</p>

  <p>Yolculuğunu anlatmak istiyordu:</p>

  <p>“Eğer bilseydiniz!”</p>

  <p>Yeterince konuştuğundan emin olduktan sonra ceketini çıkardı.</p>

  <p>Araba, onu, asık yüzlü bir müfettiş ve ağzını hiç açmayan Riviére ile birlikte Buenos Aires’e doğru götürürken içinde bir burukluk hissetti: İşin içinden çıkmak ve iyileşirken sağlıklı bir şekilde rahatlamak, oturaklı küfürler etmek çok güzel olurdu. Ne büyük bir sevinçtir bu! Ama sonra, insan başından geçenleri hatırladığında, nedeni bilinmeyen bir şüphe dolar içine.</p>

  <p>Fırtınanın içindeki savaş, evet o, en azından gerçek, en azından açık yürekli. Fakat hayır, eşyaların dış görünüşü, kendilerini yalnız hissettiklerinde takındıkları dış görünüşleri böyle değil.</p>

  <p>“Bunun bir isyandan hiçbir farkı yok: neredeyse solmuş ama tamamen değişen yüzler!” diye düşündü.</p>

  <p>Başından geçenleri hatırlamak için çaba gösterdi.</p>

  <p>Huzurlu bir şekilde And Dağları’nı geçiyordu. Karlar bütün sükûnetiyle dağların üzerine çökmüştü. Ölü şatolara yüzyılların getirdiği gibi, karlar da bu yığına huzur getirmişti. İki kilometrelik bir tabakanın üzerinde artık ne bir insan ne bir yaşam soluğu ne de bir çaba vardı. Ne altı bin metrelik yükseklikte aşıp geçilen o dimdik sırtlar ne düşen taş örtüler ne de o inanılmaz sükûnet...</p>

  <p>Tupungato Tepesi civarında başına gelmişti bu.</p>

  <p>Düşündü, tam orada bir mucizeye tanıklık etmişti.</p>

  <p>Daha önce bir şey görmediği için onu rahatsız eden bir duyguya kapıldı. Kendini yalnız sanan fakat aslında yalnız olmayan, herkesin ona baktığı bir kişiye benziyordu. Geç de olsa, neden olduğunu anlamadan, kızgınlıkla çevrelendiğini hissetti. İşte! Bu kızgınlık nereden geliyordu acaba?</p>

  <p>Bu kızgınlığın; taşların, karların arasından sızdığını nasıl hissetmişti ki? Ona doğru gelen bir şey yok gibi duruyordu çünkü hiçbir karanlık fırtına yaklaşmıyordu. Fakat başka bir dünyadan diğerine çıkıyordu. Pellerin, açıklanamaz bir iç sıkıntısıyla masum tepelere, sırtlara, karlı tepelere bakıyordu, giderek daha da koyulaşıyorlardı, ama yine de bir halk gibi, hepsi de yaşamaya başlıyordu.</p>

  <p>Savaşmadan, elleriyle kumandayı sıkı sıkı tuttu. Anlamadığı bir şey oluyordu. Avına doğru atılacak bir hayvan gibi kaslarını sıktı ama sakin görünen bir şey yoktu. Evet, sakin görünen hiçbir şey yoktu ama her şey garip bir güce erişmiş gibi gözüküyordu.</p>

  <p>Her şey bilenmişti. Bütün bu sırtlar, tepeler, hepsi sivrilmişti: aynı bir pruva gibi sert rüzgârı delip geçtikleri hissediliyordu. Daha sonra, savaş için mevzilenen devasa gemilerin yaptığı gibi, bütün hepsi onun çevresinde dönüyor, sürükleniyormuş gibi hissediyordu. O esnada, havaya karışmış bir toz bulutu çıkıverdi: yelken gibi hafif hafif dalgalanarak karlar boyunca yükseliyordu. Gerekli koşullarda geri çekilebilmesi için bir çıkış yolu aradı, geri döndü ve titredi: bütün And Dağları gerilerde kabarıyormuş gibi gözüküyordu.</p>

  <p>“Kayboldum.”</p>

  <p>Ön taraflardaki bir tepeden kar fışkırdı: bir kar volkanı. Ve hemen sonra, biraz sağında kalan diğerinden de. Ve bütün hepsi, birbiri ardına, sanki görünmez bir koşucu tarafından tutuşturulmuşçasına alevleniyorlardı. İlk türbülansla birlikte, pilotun çevresindeki dağlar sallandı.</p>

  <p>Şiddetli bir sarsıntı çok iz bırakmaz: artık onu sarsan kuvvetli türbülansları hatırlamıyordu. Sadece, duman rengindeki alevlerin içinde kızgınlıkla savaştığını anımsıyordu.</p>

  <p>Düşündü.</p>

  <p>“Kasırga mı? Nedir ki o? Hiç. Paçayı kurtarabiliriz. Ama ya öncesi? O ilk karşılaşma!”</p>

  <p>Binlerce yüz arasından bir tanesini hatırlar gibi oluyordu, fakat onu çoktan unutmuştu.</p>

  <div class="ucak"><img alt="" src="../Images/ucak.jpg" /></div>
</body>
</html>
