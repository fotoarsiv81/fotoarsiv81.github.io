<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bas1">XVII</p>

  <p>Patagonya ara durağında, Commodoro Rivadavia’nın telsiz telgrafçılarından biri irkilmişti, postadaki gece nöbetlerinin hepsi, bu adamın etrafına çaresizce toplandılar ve ona doğru eğildiler.</p>

  <p>Üzerine eğildikleri kâğıdın boş yüzüne sert bir ışık vurdu. Operatör tereddüt ediyor, kalemi titriyordu. Yazacağı kelimeler elinde sıkışıp kalmıştı ama elleri titriyordu.</p>

  <p>“Fırtına mı?”</p>

  <p>Telsiz sorumlusu evet anlamında başını salladı. Cızırtılar durumu anlamasına engel oluyordu.</p>

  <p>Daha sonra, kâğıda anlaşılması zor birkaç işaret çiziktirdi, daha sonra da kelimeler. Böylece yazı oluşmaya başlamıştı:</p>

  <p>“Fırtınanın üç bin metre üstünde sıkışıp kaldık. Tam batıya, içeri doğru ilerliyoruz. Çünkü rotamız denize doğru sapmıştı. Altımızdaki hiçbir şey görünmüyor. Hâlâ denizin üstünde mi uçuyoruz, bilmiyoruz. Fırtına içeri mi doğru ilerliyor, bildirin lütfen.”</p>

  <p>Fırtınalar yüzünden, bu telgrafı Buenos Aires’e postadan postaya zincirleme bir şekilde göndermek zorunda kaldılar. Bu mesaj, kuleden kuleye yakılan ışıklar gibi gecede ilerliyordu.</p>

  <p>Buenos Aires bir cevap yolladı.</p>

  <p>“Fırtına bütün bölgeleri kaplıyor. Ne kadar benzininiz kaldı?”</p>

  <p>“Yarım saatlik.”</p>

  <p>Bu cümle, nöbetçiden nöbetçiye, Buenos Aires’e kadar ulaştı.</p>

  <p>Yarım saat içinde, bütün mürettebat, onları yere çakacak bir kasırganın içine dalmaya mahkûmdu.</p>

  <div class="ucak"><img alt="" src="../Images/ucak.jpg" /></div>
</body>
</html>
