<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bas1">XIX</p>

  <p>Robineau, onu sessizliğinden çıkardı:</p>

  <p>“Sayın Müdürüm, düşünüyordum da... Belki bir şey deneyebiliriz...”</p>

  <p>Öneride bulunacağı bir şey yoktu aslında, ama iyi niyetini göstermek istiyordu. Bir çözüm bulmayı o kadar çok istiyordu ki bir bilmecenin cevabını arar gibi arıyordu bunu. Her zaman bir çözüm bulurdu ama Riviére onu hiç dinlemezdi: “Bakınız Robineau, hayatta, çözüm diye bir şey yoktur. Sadece itici güçler vardır: İlk başta onları oluşturmak gerekir, çözümler peşi sıra gelir zaten.” Robineau da, görevini, teknik ekipte itici güç oluşturmakla sınırlandırmıştı. Pervane göbeklerinin paslanmasını engelleyen mütevazı bir itici güç.</p>

  <p>Fakat bu geceki olaylar Robineau’yu hatalı çıkarıyordu. Müfettişlik unvanının, ne fırtınaların ne de artık dakik olduklarından dolayı aldıkları prim için değil, Robineau’nun dayattığı her şeyi iptal eden bir cezadan, ölüm cezasından kurtulmaya çalışan bu hayalet mürettebatın üzerinde bir etkisi vardı.</p>

  <p>Ve eli kolu bağlı olan Robineau, çalışanların olmadığı ofislerde dolanıyordu.</p>

  <p>Fabien’ın eşine haber gönderilmişti. Endişeyle oraya kadar gitmiş, Riviére onu karşılayana kadar asistanların ofisinde bekliyordu. Asistanlar ona gizli bakışlar atıyorlardı. Bundan utanç duymuş bir şekilde, korkuyla etrafına bakıyordu: burada olmaya hakkı yok gibiydi. Sanki bir cesedin üzerinde yürüyormuş gibi işlerine devam eden bu kişiler, insan hayatının, insani acının kalın şekillerin tortusundan geriye başka bir şey bırakmayan bu dosyalar... Ona Fabien’dan söz edecek bir şeyler arıyordu. Her şey onun yokluğunu işaret ediyordu: tam toplanmamış bir yatak, masanın üstünde bir kahve, bir çiçek buketi... Hiçbir işaret bulamıyordu. Her şey, merhamete, arkadaşlığa ve hatıraya karşıydı. Onun yanında kimse sesini çıkarmadığı için duyduğu tek ses, fatura isteyen bir çalışanın küfrüydü. “Tanrım! Dinamo hesabı ya! Şu geçen Santos’a gönderdiğimizden...” Gözlerini, sonsuz bir şaşkınlık ifadesiyle bu adama çevirdi. Ardından, üzerinde haritanın olduğu duvara baktı. Dudakları hafiften titriyordu.</p>

  <p>Düşmanlık yaratan gerçeği ifade ettiğini sıkıntı içinde sezinliyor, geldiğine pişman oluyordu. Saklanmak istiyor, dikkat çekmemek için gözyaşlarını ve öksürüğünü tutuyordu. Sanki önlerinde çıplak duruyormuşçasına, orada bulunuşunun yersiz ve uygunsuz olduğunu düşünüyordu. Onun gerçekliği, onunla beraber olan gerçeklik o kadar güçlüydü ki çalışanların kaçamak bakışları, gizlice onun olduğu yere doğru yöneliyor, bunu yüzünden okumaya çalışıyorlardı. Bu kadın gerçekten çok güzeldi. İnsanlara mutluluğun kutsal dünyasını gösteriyordu. İnsan, hareket ederken bilmeden hangi ulu maddeye dokunduysa, bu kadın da onu gösteriyordu işte. Bütün bu bakışların altında gözlerini kapadı. Farkında olmadan mahvedilen huzuru gösteriyordu.</p>

  <p>Riviére onu içeri aldı.</p>

  <p>Çiçeklerini, kahvesini ve sarı tenini ürkek bir şekilde savunmak için gelmişti. Daha da soğuk olan bu odada, dudakları güçsüz bir şekilde yeniden titremeye başladı. Tarif edilemez bu başka dünyada, o da kendi gerçekliğini keşfediyordu. Aşkının bütün vahşi serzenişleri, kalbinin o sadakati, egoist ve rahatsız edici bir çehreye bürünüyormuş gibi geliyordu ona.</p>

  <p>Kaçmak istiyordu:</p>

  <p>“Sizi rahatsız ediyorum...”</p>

  <p>“Madam, hayır, rahatsız etmiyorsunuz. Üzülerek söylüyorum ki ikimiz için de en iyisi beklemek.”</p>

  <p>Yavaşça omuzlarını silkti, Riviére bunun ne anlama geldiğini biliyordu: “Bütün bu lambalar, bu akşam yemeği ve çiçekler neye yarar ki eve döndüğümde?” Bir genç anne, bir gün Riviére’e itirafta bulunmuştu: “Çocuğumun öldüğünü hâlâ idrak edemiyorum. Acı veren hep bu küçük şeyler, o küçük kıyafetlerini bulduğumda, gece uykumdan uyandığımda, kalbimde bir sevgi dalgası yükseliyor, sütüm gibi işe yaramaz bu da, biliyorum.” Buradaki kadın için de, Fabien’ın ölümü yarın başlayacaktı, işe yaramayan her bir harekette ve her bir eşyada. Fabien evini yavaş yavaş terk ediyordu. Riviére’in kalbini derin, söze gelmemiş bir acıma duygusu kaplamıştı.</p>

  <p>“Madam...”</p>

  <p>Genç kadın, kendi gücünün farkında olmadan, neredeyse alçakgönüllü bir gülümsemeyle kendini çekti.</p>

  <p>Riviére, kendini ağırlaşmış hissetti, oturdu.</p>

  <p>“Ama bu kadın aradığım şeyi bulmam için bana yardım ediyor...”</p>

  <p>Kuzey ara durağından gelen uyarı telgraflarına, parmaklarıyla, gergin bir şekilde vuruyordu. Düşünüyordu:</p>

  <p>“Ölümsüz olmak istemiyoruz ama aniden anlamlarını yitiren eşyaları ve hareketleri de görmek istemiyoruz. Bizi çevreleyen bu boşluk, o zaman kendini gösterir...”</p>

  <p>Bakışları telgrafın üzerine yöneldi:</p>

  <p>“İşte böyle gelir bize ölüm haberleri: artık anlamını yitiren bu haberler...”</p>

  <p>Robineau’ya baktı. Şimdi hiçbir işe yaramayan bu adamın da artık bir anlamı yoktu. Riviére sertçe çıkıştı ona:</p>

  <p>“Görevinizin ne olduğunu illa benim mi söylemem gerek?” Daha sonra, Riviére, asistanların odasına bakan kapıyı itti, Fabien’ın kaybolduğunu, karısının fark edemeyeceği işaretlerden anlamasıyla şok oldu. Fabien’ın uçağı, R.B.903 numaralı form, duvardaki tabloda, Ulaşılamayan Malzemeler listesinde yer alıyordu. Avrupa postasının evraklarını hazırlayan asistanlar, uçağın rötar yaptığını bildikleri için yavaş yavaş çalışıyorlardı. Alan, o anda, amaçsızca gece nöbeti tutan ekip için gerekli talimatları istemek için telefon etmişti. Hayatın görevleri yavaşlamıştı. “Ölüm, işte ölüm!” diye düşündü Riviére. Eseri, denizde bozulan, rüzgârsız bir yelkenliye benziyordu.</p>

  <p>Robineau’nun sesini duydu:</p>

  <p>“Sayın Müdürüm... Sadece altı haftadır evliler...”</p>

  <p>“Hadi, çalışın.”</p>

  <p>Riviére, asistanlara bakıyordu hep. Onların ötesindeki işçilere, teknisyenlere, pilotlara, ona bu eserinde, bir inşaatçı inancıyla yardımcı olan herkese bakıyordu. Adalardan bahsedildiğini duyunca eski zamanların, gemiler yapan küçük şehirlerini düşündü. Amaçları bu gemiye umutlarını yüklemekti. Umutlarının, denizin üstünde yelken açtığını göstermekti insanlara. Hepsi büyümüş, kendi varlıklarının dışına çıkmış, bir gemi sayesinde kurtulmuşlardı. “Amaç bir şey kanıtlamak değil. Ama bu amaç uğrunda yapılan işler, onları ölümden kurtarabilir. Bu insanlar gemilerle hayatta kalacaklar.”</p>

  <p>Riviére de, telgrafları anlamlı kıldığında, gece ekibine rahatsızlıklarını verdiğinde ve pilotlara da bu trajik amaçlarını bildirdiğinde, ölüme karşı savaşmaya başlayacaktı. Rüzgâr denizdeki bir yelkenliyi nasıl canlandırıyorsa, hayatın kendisi de bu eseri yeniden canlandıracaktı.</p>

  <div class="ucak"><img alt="" src="../Images/ucak.jpg" /></div>
</body>
</html>
