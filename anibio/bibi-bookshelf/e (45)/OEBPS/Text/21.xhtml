<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bas1">XXI</p>

  <p>Robineau, ofislerin içinde melankolik bir şekilde dolanıyordu şimdi. Şirkette hayat durmuştu, çünkü saat ikideki posta iptal edilecek ve gün doğumuna kadar kalkmayacaktı. Görevliler suratsız bir şekilde nöbetlerine devam ediyorlardı ama bir işe yaramıyordu bu nöbet. Kuzey ara durağından düzenli olarak rapor gelmeye devam ediyordu, fakat “hava açık”, “dolunay var”, “rüzgâr yok” raporları, verimsiz krallıkların şekillerine benziyordu. Ay ve taşlardan oluşan bir çöl. Robineau neden olduğunu bilmeden, ofis sorumlusunun çalıştığı dosyaya göz atarken karşısında, saygı gösteriyor gibi görünse de alaycı bir tavırla dosyayı geri isteyen ofis sorumlusunun olduğunu fark etti. “Siz ne zaman isterseniz, değil mi? Bu benim işim...” der gibiydi. Astının bu tavrı onu şaşırtmıştı, hiçbir şey söylemeden öfkeli bir şekilde dosyayı uzattı. Ofis sorumlusu, aşırı resmi bir havaya bürünerek yerine oturdu. Robineau, “Defol, hadi işinin başına! demeliydim,” diye düşündü. Daha sonra bozulduğu anlaşılmasın diye döndü ve geceki trajediyi düşündü. Bu trajedi şirketin de gözden düşmesine neden olacaktı. Robineau bu iki taraflı kayıp için ağladı.</p>

  <p>Riviére’in ofisteki bir fotoğrafı geldi aklına Robineau’nun, “Eski dostum,” diye mırıldanıyordu. Hiç kimse bu kadar yalnız kalmamıştır, Robineau ona karşı büyük bir merhamet duydu. Zihninden merhamet ve yatıştırma duygusu içeren belirsiz cümleleri geçiriyordu. Çok güzel olduğunu düşündüğü bu duygu onu canlandırıyordu. Daha sonra kapıyı yavaşça tıklattı. Kimse cevap vermemişti. Bu sessizlik karşısında daha sert bir şekilde vurmaya cesaret edemedi ve kapıyı itti. Riviére oradaydı. Robineau ilk defa eşit koşullarda, bir arkadaş gibi, Riviére’in odasına giriyordu; kendini ateş altında kalmış, yaralı bir generalin imdadına koşan, yenildiğinde onun yanında olan, sürgünde ise bir dostu olan bir çavuş gibi hissediyordu. “Ne olursa olsun, yanınızdayım,” demek istiyor gibiydi Robineau.</p>

  <p>Riviére suskun, başını öne eğmiş ellerine bakıyordu. Ve Robineau, onun önünde ayakta duruyor ve daha fazla konuşmaya cesaret edemiyordu. Aslan, bu yenilgi sırasında bile onu ürkütüyordu. Hararetle büyüyen bağlılık cümleleri dilinin ucuna kadar geliyor, ama gözlerini her kaldırışında bu eğilmiş başı, gri saçları ve acıyla sıkılmış dudaklarıyla karşılaşıyordu. Sonunda karar verdi:</p>

  <p>“Sayın Müdürüm...”</p>

  <p>Riviére kafasını kaldırdı ve baktı. Riviére öyle derin, öyle uzak bir rüyadan uyanıyordu ki belki de Robineau’nun orada olduğunun bile farkında değildi. Onun hangi rüyayı gördüğünü, ne hissettiğini ve kalbinde nasıl bir keder olduğunu kimse bilmiyordu. Riviére, Robineau’ya bir şeyin canlı tanığıymış gibi uzun süre baktı. Robineau bundan rahatsızlık duymuştu. Riviére, Robineau’ya baktıkça dudaklarında belirsiz bir ironi beliriyordu. Riviére, Robineau’ya baktıkça, Robineau daha fazla kızarıyordu. Riviére’e göre, Robineau, dokunaklı bir iyi niyetle ve ne yazık ki anlık bir şekilde insanların aptallığına şahitlik etmeye gelmiş gibi görünüyordu.</p>

  <p>Robineau şaşırmıştı. Çavuşlar, generaller, kurşunlar, bunların hepsi sise gömülmüştü. Açıklanamaz bir şeyler oluyordu. Riviére hâlâ ona bakıyordu. Daha sonra Robineau, kendisine rağmen, biraz toparlanmaya çalıştı ve sol elini cebinden çıkardı. Riviére ona bakmaya devam ediyordu. Sonunda, Robineau sonsuz bir sıkkınlık hâliyle, nedenini bilmeden şöyle dedi:</p>

  <p>“Emirlerinizi bekliyorum.”</p>

  <p>Riviére saatini çıkardı ve basit bir şekilde, “Saat iki. Asuncion postası saat ikiyi on geçe inecek. Avrupa postasını saat ikiyi çeyrek geçe kaldırın,” dedi.</p>

  <p>Ve Robineau bu şaşkınlık verici haberi duyurdu: gece uçuşları durdurulmuyordu. Ve Robineau ofis sorumlusuna seslendi:</p>

  <p>“Denetlemem için bana o dosyayı getirin.”</p>

  <p>Ofis sorumlusu yanına gelince ise, “Bekleyin,” dedi.</p>

  <p>Ve ofis sorumlusu bekledi.</p>

  <div class="ucak"><img alt="" src="../Images/ucak.jpg" /></div>
</body>
</html>
