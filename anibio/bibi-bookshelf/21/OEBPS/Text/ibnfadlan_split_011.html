<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <h2 class="h2baslik1" id="calibre_toc_9">İbn el-Fakih, Kitabü Ahbar el-Buldan<sup class="calibre3"><a href="../Text/ibnfadlan_split_016.html#footnote-500-101-backlink" id="footnote-500-101">[*]</a></sup> (s. 333) …<br class="chapter" />
  Türklere Dair Haberler</h2>

  <p class="normal">Huzeyfe’den şöyle rivayet edilir:</p>

  <p class="normal">“Türkler Kufe şehrini, Hazarlar el-Cezîre, Rumlar Şam bölgelerini işgal edecekler.”<sup class="calibre3"><a href="../Text/ibnfadlan_split_016.html#footnote-617-71" id="footnote-617-71-backlink">[71]</a></sup> Hazreti Peygamberden ise, “Türkler Irak halkını ülkelerinden mutlaka çıkaracaklar.”<sup class="calibre3"><a href="../Text/ibnfadlan_split_016.html#footnote-617-72" id="footnote-617-72-backlink">[72]</a></sup> diye rivayet edilir. Hz. Ömer valilerine “Türklerden birine rastlarsanız boynunu vurun. Şüphesiz onlar 200 H. yılından sonra isyan edecekler. Onlar ortaya çıkınca sizin elinizdekileri elde etme arzuları kendi ellerindekinden daha fazla olacak” diye yazdı.<sup class="calibre3"><a href="../Text/ibnfadlan_split_016.html#footnote-617-73" id="footnote-617-73-backlink">[73]</a></sup></p>

  <p class="normal">Hz. Peygamber’den “Türkler ümmetime verilen nimeti ilk önce gasbedecek kavimdir.”<sup class="calibre3"><a href="../Text/ibnfadlan_split_016.html#footnote-617-74" id="footnote-617-74-backlink">[74]</a></sup> dediği rivayet edilir. İbn Abbas’tan “Vallahi, çekiçle dövülmüş gibi kırmızı yüzlü kavimler galip gelinceye kadar Hilafet benim oğullarımda kalacak”<sup class="calibre3"><a href="../Text/ibnfadlan_split_016.html#footnote-617-75" id="footnote-617-75-backlink">[75]</a></sup> dediği rivayet edilir. Ebu Hüreyre’den ise “Geniş yüzlü, yayvan burunlu bir kavim gelip atlarını Dicle kıyısına bağlamadıkça kıyamet kopmaz”<sup class="calibre3"><a href="../Text/ibnfadlan_split_016.html#footnote-617-76" id="footnote-617-76-backlink">[76]</a></sup> dediği rivayet edilir. Yine Muaviye’den “İki çökmüşü (uyuyanı) uyandırmayın. Onlar size dokunmadıkça siz onlara dokunmayın. Bunlar Türkler, Habeşlilerdir”<sup class="calibre3"><a href="../Text/ibnfadlan_split_016.html#footnote-617-77" id="footnote-617-77-backlink">[77]</a></sup> dediği rivayet edilir.</p>

  <p class="normal">Merfu bir hadiste Hz. Peygamber’in “Türkler size dokunmadıkça onlara dokunmayın”<sup class="calibre3"><a href="../Text/ibnfadlan_split_016.html#footnote-617-78" id="footnote-617-78-backlink">[78]</a></sup> dediği söylenir.</p>

  <p class="normal">Derler ki, Türklerde koyun dört yavrudan az doğurmaz. Çok defa köpek gibi beş veya altı yavru doğurur. İki veya üç doğurduğu çok azdır. Bu koyunlar çok büyüktür. Kuyruklarını yerde sürürler.</p>

  <p class="normal">İbn el-Fakih şöyle der:</p>

  <p class="normal">Tuğuzğuz (Takuzoğuz) Türklerinin ülkesi Türk ülkelerinin en genişidir. Çin, Tibet, Karluklar, Kimekler, Oğuzlar, Cağrılar (Cefr), Peçenekler, Türgişler, Ezgişler, Kıpçaklar, Kırgızlarla sınırdaştırlar. Orada misk vardır. (s. 334) Bu taraflarında (batılarında) nehir bulunur.</p>

  <p class="normal">Farab’ta Müslümanların, Karlukların cepheleri vardır. Türk şehirleri 16’dır.<sup class="calibre3"><a href="../Text/ibnfadlan_split_016.html#footnote-617-79" id="footnote-617-79-backlink">[79]</a></sup></p>

  <p class="normal">Türkleri iyi bilen bir alim şöyle dedi: Türklerin cinslerine gelince, Karluklar Semerkand taraflarında otururlar, Türklerin soylularıdır. Bezgişîler (Ezkişiler) büyük sakallıdırlar. Oğuzlar, Tokuzoğuzlar, Kimekler Türklerin hükümdarları, en köklüleri, en itibarlılarıdır. Biştakiler, Çağrılar, Türkuzoğuzlar, Türklerin Arapları gibidir. Bunlar çadırlarda konup göçerler. Ezkişîlerin binaları, köyleri vardır.</p>

  <p class="normal">İbn el-Fakih der ki:</p>

  <p class="normal">Halife Hişam b. Abdülmelik (ölm. 743) İslam dinine davet maksadıyla Türk hükümdarına (hakanına) adam gönderdi. Gönderilen kişi şöyle der:</p>

  <p class="normal">Hakan’ın yanına girdiğim sırada bir eğer yapıyordu. Tercümana “Bu adam kim?” dedi. O da “Arapların hükümdarının elçisi” dedi. Hükümdar “Benim hizmetkârım olan mı?” dedi. Tercüman “Evet” dedi. Hakan, benim eti bol, ekmeği az bir evde oturmamı emretti. Günlerden bir gün, her biri bir sancak taşıyan 10 kişiyle atına bindi. Beni de bir ata bindirip hareket etti. Etrafında orman olan bir tepeye çıktı. Güneş doğunca yanındaki 10 kişiden birine sancağını açmasını emretti. O sancağını açınca “cah, cah” diyerek 10.000 silahlı asker geldi. Kumandanlarıyla tepenin altında durdular. Hakan’a selam verdiler. Hükümdar (hakan) yanındakilere birer birer sancağını açmasını emrediyor, açınca 10.000 silahlı süvari gelip tepenin altında duruyorlardı. Tepenin altında 100.000 süvari toplandı.</p>

  <p class="normal">Hükümdar (hakan) tercümana dönüp “Bu elçiye söyle, Efendisine söylesin. Bunlar arasında kan alan (tabib), ayakkabıcı, terzi yok. Müslüman olurlarsa nereden ekmek yiyecekler?” dedi.<sup class="calibre3"><a href="../Text/ibnfadlan_split_016.html#footnote-617-80" id="footnote-617-80-backlink">[80]</a></sup></p>

  <p class="normal">Şaş tarafında Horasan’ın en uç noktası Nuşcan el-A’lâ’dır.<sup class="calibre3"><a href="../Text/ibnfadlan_split_016.html#footnote-617-81" id="footnote-617-81-backlink">[81]</a></sup> Nuşcan’dan Tokuzoğuz Hakanı’nın şehrine büyük köyler, münbit topraklar, çarşılar arasından geçen üç aylık yol vardır. Bu şehrin halkı Türklerdendir. Aralarında ateşe tapan Mecusiler, Mani dininde zındıklar vardır. Hükümdar kalabalık, çarşıları olan bu büyük şehirde oturur. Şehrin on (s. 335) iki demir kapısı bulunur. Bu şehrin solunda Kimekler, önünde 300 fersah mesafede Çinliler bulunur. Kimek hükümdarı, halkı göçebedir. Yağmur yağan yerlerde konar göçerler, otlak ararlar.</p>

  <p class="normal">Mazyar’ın kâtibi Ali b. Rabban<sup class="calibre3"><a href="../Text/ibnfadlan_split_016.html#footnote-617-82" id="footnote-617-82-backlink">[82]</a></sup> şöyle der:</p>

  <p class="normal">Yeryüzünde kurulan en müstahkem şehir şudur: Türk hükümdarlarından biri ülkesinde çorak, acı su toplanan bir bataklığa vardı. Oraya gelen suyun yönünü değiştirdi. Sonra 40 zira (arşın) genişliğinde bir temel kazdı. Bu temel üzerinde tuğla, kireçle iki sur yükseltti. Her bir surun genişliği 10 zira idi. İki sur arasında 20 zira mesafe vardı. Surlar yer seviyesinin üstüne çıkınca ikisi arasındaki boşluğu kum ve çamurla doldurdu. Surlar yükseldikçe ikisi arasına kum ilave etti. Böylece surları 50 zira yüksekliğe ulaştırdı. Bundan sonra evleri, sarayları, şehri kurdu. Bunların etrafını da hendekle çevirdi. Hendeğe su verdi. Çok geçmeden bir sene sonra büyük bir orman halini aldı. Hükümdar bu şehre ailesini, kıymetli mallarını koydu. Dağ başlarında veya ovalarda kurulmuş şehirlerin en müstahkemi oldu. Sonra Türk hükümdarlarından başka biri bu şehir üzerine yürüdü. Türkler uzak mesafelerden lağım açarak şehirleri, kaleleri ele geçirmekte çok ustadırlar. Bahsedilen Türk hükümdarı şehrin önüne gelip birkaç fersah uzakta konakladı. Lağımcılarına lağım açmaları emrini verdi. Şehrin etrafındaki ormanlık araziye gelince su önlerine çıktı. Uğraştılar, bazen onlar suya, bazen su onlara galip geliyordu. Nihayet, bir yerden geçit buldular şehri ele geçirmek üzere olduklarını sandılar. Surun yanına varınca lağım açtılar. Bu sefer önlerine kum çıktı. Önlerindeki kumu atıyorlar, diğer taraflardan daha çoğu akıyordu. Bunu görünce çare bulamadılar. Ümitlerini kesip döndüler.</p>

  <p class="normal">Derler ki; Koyunlar Türk ülkelerinde bir batında birkaç yavru verirler. Çoğu defa yedişer, altışar, beşer doğururlar. Dört veya üç doğurmaya gelince (s. 336), bütün sürü hayvanları böyledir.</p>

  <p class="normal">Türkler bir hükümdar veya kişiyle anlaşma yapmak isterlerse bakırdan imal edilmiş bir putun yanına gelirler. Sonra içinde su bulunan bir kap getirirler. Onu putun önüne korlar. Sonra kaba bir parça altın, bir avuç karacadarı koyarlar. Sonra kadın şalvarları getirip kabın altına koyarlar. “Sana yemin veriyoruz. Bu yemini bozar, hainlik yaparsan Allah seni kadın yapsın. Bu şalvarı giy. Allah sana, bu darı gibi un ufak yapacak bir düşmanı musallat kılsın, benzin bu altın gibi sararsın” derler. Adam yemin ettikten sonra suyu içer. Eğer yeminini bozarsa ölür veya başına bir bela gelir.</p>

  <p class="normal">Türk ülkelerinde değerli fenek (korsuk), samur bulunur. Türkler bütün milletler içinde en iyi ok atandır. Onlardan bir adamın erkek çocuğu doğarsa büluğa erinceye kadar onu bakar, yetiştirir. Büluğa erince ona bir yay ile oklar verir. Evinden çıkarır “Çarene bak” der. Bundan sonra çocuğu yabancı sayılır. Çocukları hususundaki adetleri böyledir. Onlardan bir kısmının oğulları, kızları, evlendirmeleri şu şekildedir.</p>

  <p class="normal">Kızlarının başları açıktır. Bir adam evlenmek istediği kızın başına bir başörtüsü atar. Bunu yapınca kız eşi sayılır. Kızın ne babası ne de kardeşi onu engelleyebilir.</p>

  <p class="normal">Türklerin ülkesinde makbul hutüvv bulunur. Hutüvv onların ülkesinde avlanan bir hayvanın alın kemiğidir.<sup class="calibre3"><a href="../Text/ibnfadlan_split_016.html#footnote-617-83" id="footnote-617-83-backlink">[83]</a></sup></p>

  <p class="normal">Temim b. Bahr el-Mutavvirî şöyle der: Onların ülkesi çok soğuktur. Altı ayda katedilir. Temim Türk Hakanı tarafından Tuğuzğuz Hakanı’nın ülkesine posta şeklinde elçi gönderildiği sırada her gün ve gece üç postalık mesafe katediyordu. Yirmi gün pınarlar, otlar bulunan bozkırlarda gitti. Bu bozkırlarda posta menzilleri dışında bir köy, bir şehir yoktu. Halkı çadırlarda oturuyorlardı. Yirmi gün yolculuk için yanına azık almıştı. Bu şehre bozkırlardan 20 günlük mesafe olduğunu biliyordu. Bundan sonra 20 gün birbirine bitişik köyler, mamur yerlerden geçti. Halkının hepsi veya çoğu Türklerdendi. İçlerinde Mecusiler gibi ateşe tapanlar, zındıklar vardı. Bu günler sonunda hükümdarın şehrine ulaştı. Şehrin, büyük, müstahkem olduğunu, etrafında mamurluk yerler, devamlı köyler bulunduğunu, demirden çok büyük on iki kapısı olduğunu söyledi. “Şehrin kalabalık halkı var, çarşıları, ticareti çok, halkının çoğu zındıkların dininde” dedi. Sonra Çin’e geçtiğini, oradan Çin’e 300 fersah veya biraz fazla olduğunu söyledi.</p>

  <p class="normal">Temim sözüne şöyle devam etti:</p>

  <p class="normal">“Tokuzoğulların şehrinin sağında yabancıların gitmediği Türk ülkesi, solunda Kimek ülkesi, önünde Çin ülkesi bulunur. Şehre varmadan 5 fersah önce sarayının üzerinde bulunan hükümdarın altın işlemeli otağını gördüm. Otak (çadır) 100 kişiyi alacak kadar büyük, Tuğuzğuz (Tokuzoğuz) Hakanı, Çin hükümdarının dünürü. Hükümdar, Hakan’a her yıl 500000 kılıç haraç verir” dedi. Taraz yoluyla, Şaş’tan Nuşcan el-A’lâ’ya kafilelerin kırk günde katettiğini bildirdi.<sup class="calibre3"><a href="../Text/ibnfadlan_split_016.html#footnote-617-84" id="footnote-617-84-backlink">[84]</a></sup> Bir kişinin tek başına atıyla yolu bir ayda katedebileceğini ifade etti.</p>

  <p class="normal">Nuşcan el-A’lâ (Yukarı Nuşcan)’da 4 büyük, 4 küçük şehir vardır. Temim burada bir göl kıyısındaki bir şehirdeki savaşçıları saydı. Tam techizatlı 20000 civarında kişi olduklarını gördü. “Türkler arasında bunlardan daha savaşçı insanlar yoktur. Bunlar Karluklarla beraber savaşırlarsa bunlardan 100 kişi Karluklardan 1000 kişi bulunur. Bütün savaşlara bu sayıyla giderler” dedi. Temim bu gölün dörtgen bir havuza benzediğini, etrafında yüksek dağlar bulunduğunu, bu dağlarda her türlü ağacın yetiştiğini söyledi. “Burada eski bir şehrin kalıntıları bulunur. Türkler arasında bu şehir, şehrin kurucusu, halkı, ne zaman harap olduğu hakkında bilgi sahibi bulamadım. Bu şehri ikiye bölen bir nehir var, derinliği bilinmez. İçinde hiç görmediğim kadar çeşitli deniz hayvanı bulunur. (s. 338) Orada diğer yerlerde benzerini görmediğim kuşlar yaşar” dedi.</p>

  <p class="normal">Temim der ki: Nuşcan, etrafındaki köylerin, şehirlerin halkı senede bir defa ilkbahar zamanında mutlaka bu gölün etrafında tur atarlar. Göle Tibet tarafından 150 büyük-küçük nehir dökülür. Tokuzoğuzlar, Kimekler tarafından da aynı miktarda nehir dökülür. Gölün uzunluğu develerle 40 günlük yoldur. Süvari hızlı giderse bu yolu bir ayda kateder.</p>

  <p class="normal">Temim sözüne devam eder: “Oraya vardığımda Hakan’ı şehre yakın bir yerde konaklamış buldum. Etrafındaki askerleri saydım. 12.000 civarındaydı. Bunlardan başka 17 kumandanı, her kumandanın emrinde 3.000 asker vardı.</p>

  <p class="normal">İki kumandan arasında çadırlar bulunuyordu. Çadırlar karargâhı kuşatmış durumdaydı. İki çadır arasında karargâha açılan 4 kapı genişliğinde ara vardı. Hükümdarın hayvanları çok kaliteliydi. Hükümdarın çadırıyla kumandanların çadırları arasında otluyordu. Çadırların dışına hiçbir hayvan çıkamıyordu” der.</p>

  <p class="normal">Ona Taraz’dan Kimeklere giden yolu sordum. Taraz’ın solundan Kevakib denen yerdeki mamur ve meskûn iki köye kadar 7 fersah (21 mil) olduğunu söyledi. “Kevakib’den Kimek hükümdarının olduğu yere at üzerinde hızlı gidişle 80 günde varılır. Yol boyunca otu ve suyu bol geniş bozkırlar ile çöller bulunur. Kimeklerin meraları bu bozkırlardadır” dedi.</p>

  <p class="normal">Yine Temim, kendisinin bu yoldan gittiğini, Kimek hükümdarını askerleriyle çadırlarda ikamet ederken bulduğunu, karargâhının yakınında köyler, mamureler olduğunu, hükümdarın otlak bulmak için bir yerden bir yere göçtüğünü, hayvanlarının çok, tırnaklarının ince olduğunu, hükümdarın askerlerinin 20000 civarında süvariden meydana geldiğini söyledi.</p>

  <p class="normal">Ebü’l-Fazl el-Başgırdî Tüğuzğuz (Tokuzoğuz) hükümdarının Çin hükümdarıyla beraber Mâverâünnehr’e Harun el-Reşid zamanında, zayıf bir rivayete göre ise Mehdî zamanında, iki defa sefer yaptığını söyledi.<sup class="calibre3"><a href="../Text/ibnfadlan_split_016.html#footnote-617-85" id="footnote-617-85-backlink">[85]</a></sup> Tokuzoğuz hükümdarının seferi Usrûşene ile Semerkand arasına yapılmıştı. Semerkand valisi onunla çeşitli savaşlar yaptı. Savaşlar şiddetliydi. Sonunda Semerkand valisine zafer müyesser oldu. Hakanı yendi, adamlarından bir kısmını öldürdü. Hükümdarın ordusunun Çin halkından 600000 civarında süvari, yayadan meydana geldiği söylenir. Müslümanlar çok ganimet ve esir aldılar. İşte bu esirlerin çocukları Semerkand’da makbul kâğıt, silahlar, Horasan diyarında sadece Semerkand’da imal edilen nadir aletler yaparlar.</p>

  <p class="normal">Türk ülkelerinin acayip taraflarından biri onların istedikleri zaman yağmur, kar, dolu yağdırdıkları bir çeşit taşa (çakıla) sahip olmalarıdır.<sup class="calibre3"><a href="../Text/ibnfadlan_split_016.html#footnote-617-86" id="footnote-617-86-backlink">[86]</a></sup> Bu taş onlar arasında meşhur, yaygındır. Türklerden hiçbir kimse bunu inkâr etmez. Bu taş bilhassa Tokuzoğuz hükümdarının yanında bulunur. Türklerden başka hükümdarın yanında bulunmaz.</p>

  <p class="normal">Bana Ebû Abdullah el-Huseyn b. Üstâzeveyh söyledi. Ona Ebû İshak İbrahim b. el-Hasan, ona Hişam b. Lührâsib el-Sâib el-Kelbî, Ebî Malih’ten nakletmiş, o da İbn Abbas’tan naklen söylemiş. İbn Abbas şöyle der:</p>

  <p class="normal">İbrahim Peygamber, Sara ölünceye kadar başka bir kadınla evlenmedi. O ölünce öz Araplardan (Kahtan’dan) Kanturâ bint Meftun adlı bir kadınla evlendi.<sup class="calibre3"><a href="../Text/ibnfadlan_split_016.html#footnote-617-87" id="footnote-617-87-backlink">[87]</a></sup> Bu kadından Medyen, Medain, Nisan, Uştuk, Sûc adlı oğulları doğdu. İbrahim Peygamber oğullarından İsmail, İshak, Medyen, Nisan’ın yanında kalmasını, Medayin, Uştuk, Sûc’un yanından ayrılmasını istedi. Onlar “Ey babamız, İsmail, İshak, Medyen, Nisan’ı yanında emniyet ve bolluk içinde bırakıp da bizi gurbet, yalnızlık, vahşete göndermeyi nasıl uygun görürsün?” dediler. O da “Böyle emrolundum. Fakat, size Allah’ın isimlerinden bazılarını öğreteceğim. Bu isimlerle düşmanlarımıza galip gelecek, kuraklık olunca yağmur yağdıracaksınız” dedi. Onlara bu isimleri öğretti. Onlar da yanından ayrıldılar. Horasan’a geldiler. Orada çoğaldılar, bahsedilen isimle düşmanlarınıza galip geldiler. Yafes b. Nuh’un çocuklarından olan Hazarlar bunu öğrendiler. Onların yanına gittiler, onlarla ittifak yaptılar, evlendiler. İki taraf karıştılar, birbirlerinin yanında kaldılar. Karışmayanlar ülkelerine döndüler.</p>

  <p class="normal">(s. 340) Ebü’l-Abbas Îsâ b. Muhammed b. Îsâ el-Mervezî şöyle der:</p>

  <p class="normal">Tokuzoğuzlar, Oğuzlar, Karluklar –ki bunların geniş ülkesi, ünleri, düşmanlar üzerinde büyük zararları vardır.- gibi kâfir Türk ülkelerine hudud olan Maverâünnehir ve başka yerlerdeki Horasan kûreleri halkından, Türkler arasında seferler sırasında ve başka zamanlarda yağmur yağdıranlar, istediği kadar yağmur, dolu, kar meydana getirenler olduğunu devamlı duyardık. Kimimiz bunu kabul eder, kimimiz inkâr ederdi. Nihayet, Davud b. Mansur b. Ebî Ali el-Badğîsî ile karşılaştım. Horasan’da valilik yapmış, idaresi beğenilmiş makbul bir adamdı. Oğuz Türklerinin hükümdarının oğluna rastlamış. Bu oğula Belkık b. Cebğuye (Yabgu oğlu Belkık) deniyormuş. Ona “Bize, Türklerin istedikleri zaman yağmur, dolu, kar yağdırdıkları söyleniyor. Bu konuda ne biliyorsun?” demiş.</p>

  <p class="normal">Belkık “Türkler Allah indinde böyle bir şey yapmaktan çok uzak, aciz kişilerdir. Ama sana ulaşan şey gerçektir. Bu konuda bir haber var. Onu sana anlatayım:</p>

  <p class="normal">“Atalarımdan biri zamanın hükümdarının haksızlığına uğramış. Ondan ayrılmış. Memluklarından ve başka kişilerden haydutluğu seven arkadaşlar edinmiş. Onlarla önüne geleni yağmalamak, avlanmak için doğuya, batıya gitmiş. Nihayet, bir kavme varmış. Onlara ait bir dağın ardına kimse geçemiyormuş. Onlara “Niçin böyle?” diye sormuş. Onlar “Zira bu dağın arkasında güneş yere çok yakın doğar. Her şeyi yakar” demişler. O da “Orada sakin olan kimse yok mu?” demiş. Onlar “Evet var” demişler. Dedem “Dediğiniz şekilde orada nasıl oturuyorlar?” demiş. Onlar “İnsanların yer altında dehlizleri, dağlarda mağaraları var. Güneş doğunca oralara girerler. Güneş yükselinceye kadar kalırlar. Hayvanlar ise orada bulunan bir çeşit çakıl taşından birer tane ağızlarına alırlar, başlarını göğe kaldırırlar. Bu sırada bir bulut onları gölgelendirir, onlarla güneş arasına girer. Bu taşla korunma onlara ilham edilmiştir” demişler.</p>

  <p class="normal">Belkık der ki: Dedem bahsedilen yere gitmiş, olayı anlattıkları gibi bulmuş. O şöyle demiş: “Güneş doğmaya başlayınca hayvanlar bu taştan birer tane ağızlarına aldırlar. (s.341) Başlarını semaya kaldırdılar. Bulutlar onları gölgelendirdi.” Belkık devamla “Atam ve arkadaşları kovalamak için hayvanlar üzerine hamle etmişler. Oklar onlara ulaşınca (veya yorulunca) hayvanlar taşları ağızlarından atmışlar. Dedem taşı tanımak için arkadaşlarına toplanmalarını emretmiş. Onlar da toplayıp taşları getirmişler. O ve arkadaşları bu kırda bu taşı arayıp toplamışlar. İncelemişler. Güneş tarafına tutmuşlar. Bulutlar onları gölgelendirmiş. Güneşin yakmasından kurtulmuşlar. Sonra, bu taşlardan toplayabildikleri kadar toplayıp ülkelerine götürmüşler. Onlar bir sefere çıkınca veya yağmur yağmasını isteyince bu taştan bir miktar çıkarıp tutarlarmış. Hemen bir bulut peyda olur, yağmur yağdırırmış. Eğer kar ve dolu yağmasını isterlerse biraz taşı artırırlar, kar ve dolu gelirmiş” dedi. Söylendiğine göre, onlar bu taşla bir tarafa işaret ederlerse o tarafa yağmur yağarmış.</p>

  <p class="normal">Onların anlattıkları böyledir. Bu onların bir mahareti ve kudretiyle değil Allah’ın kudretiyle olur.</p>

  <p class="normal">Ebü’l-Abbas sözüne şöyle devam eder: “Şaş şehrine vardım. Yanıma Türkleri iyi bilen bir topluluk geldi. Onlara bu hususu sordum. “Biz de senin bildiklerini biliyoruz” dediler.</p>

  <p class="normal">Belkık’ın anlattığı yoruma gelince, o meseleyi en iyi bilendir. Zira atalarından nakletmektedir.</p>

  <p class="normal">Ebü’l-Abbas der ki: Şaş’ta eski kâtiplerden Habib b. Îsâ adlı ihtiyar bir kişiye rastladım. Nuh b. Esed b. Saman’ın Türklerle savaşlarına dair haberleri toplanmıştı. Bu bölgeyi iyi tanıyordu. Bana, Abdullah b. Tâhir’in Nuh b. Esed’e gönderdiği bir mektubu çıkarıp gösterdi. Mektubun sonunda Me’mun ona Türklerin ya da taşıyla yağmur yağdırmaları konusunu araştırmasını emretmekteydi. Habib şöyle der: “Abdullah şehrin âlimlerini, Müslüman Türkleri topladı. Onlara bu meseleyi sordu. Gerçekliğinde ihtilâfa düşmediler. Yalnız, meselenin gerçek sebebini bilemediler.”<sup class="calibre3"><a href="../Text/ibnfadlan_split_016.html#footnote-500-98" id="footnote-500-98-backlink">[*]</a></sup></p>

  <p class="normal">Ebü’l-Abbas el- Mervezî şöyle der: “Horasan hükümdarı İsmail b. Ahmed’in şöyle dediğini duydum:</p>

  <p class="normal">“Bir sene 20000 kadar Müslüman askerle Türklere karşı sefere çıktım. Onlardan 60.000 kadar tepeden tırnağa silahlanmış asker karşıma çıktı. Günlerce onlarla savaştım. Bir gün geldi. Türk memluklar ve sığınmış diğer Türk askerler yanıma geldiler. “Bizim kâfir ordusunda akrabalarımız, arkadaşlarımız var. Falanın geldiğini bildirip bizi uyardılar” dediler.</p>

  <p class="normal">(s.342) İsmail b. Ahmed “Bahsettikleri kişi onlar nazarında kahin gibiydi (şamandı). O kişinin dolu, kar vs. şeyler yağdırdığını, bulut meydana getirdiğini, bununla düşmanlarını mahvettiğini söylüyorlardı. Askerler “Ordumuz üzerine isabet ettiği her kişiyi öldürecek büyük dolular yağdırmaya karar verdi” dediler. Onlara “Henüz kâfirlik kalplerinizden çıkmamış, bir insan bunu yapabilir mi?” dedim. Onlar “Biz sana gerekli tembihi yaptık, sen bilirsin. Yarın güneş yükseldiği zaman yapacakmış” dediler.</p>

  <p class="normal">Ertesi günü güneş yükselince, askerlerimle sırtımı verdiğim dağın başında korkunç büyük bir bulut peyda oldu. Yavaş yavaş genişledi, büyüdü. Ordumun hepsini gölgesi altına aldı. Siyahlığı ve vaziyeti, ondan gelen korkunç sesler beni ürküttü. Bunun bir imtihan olduğunu anladım. Atımdan inip iki rekât namaz kıldım. Bu sırada askerler ne yapacaklarını bilmiyorlar, birbirlerine giriyorlardı. Belanın geleceğinden şüphe etmiyorlardı. Allah’a dua edip yüzümü toprağa sürdüm. “Ey Allah’ım, bize yardım et. Kulların imtihanın karşısında zayıflar. Şüphe etmiyorum ki, kudret ancak senin elindedir, insanlara fayda ve zarar ancak senden gelir. Bu bulut üzerimize yağmur yağdırırsa Müslümanlar için fitne (bozgunculuk) kâfirler zafer (satvet) olur. Kuvvet ve kudretinle onu üzerimizden defet ey kuvvet ve kudret sahibi” dedim. Sonra “Yüzüm secdede Allah’a çok yalvardım. Hayırın ancak ondan geleceğini, ondan başkasının kötülükleri defedemeyeceğini biliyordum.”</p>

  <p class="normal">Bu şekilde Allah’a yalvarırken “Askerlerden memluklar ve başkaları yanıma gelip selamete erdiklerini müjdelediler. Kolumdan tutup secdeden kaldırdılar. “Ey emir bak, bak!” diyorlardı. Başımı kaldırdım. Ne göreyim, bulut askerlerin üzerinden kalkmış, Türklerin ordusunun üzerine gitmiş, onlar üzerine büyük dolular yağdırıyordu. Onlar birbirlerine giriyorlardı, hayvanları ürküyor, çadırları sökülüyordu. Bulut her düştüğü askeri öldürüyor, berbad ediyordu. Arkadaşlarım “Onlar üzerine hücum edelim” dediler. Ben “Hayır, Allah’ın azabı daha beter ve acı” dedim. Aralarından çok azı kurtulabildi. Karargâhlarını bütün eşyalarıyla bırakıp kaçtılar. Ertesi sabah (s.343) karargâhlarına vardık. Hesapsız, tarif edilemez derecede çok ganimet bulduk. Hepsini götürdük. Selamete erdiğimiz için Allah’a hamdettik. Onun bize kolaylık gösterdiğini, bu şeyleri verdiğini anladık. Hamd âlemlerin Rabbinedir.”<sup class="calibre3"><a href="../Text/ibnfadlan_split_016.html#footnote-500-97" id="footnote-500-97-backlink">[97]</a></sup></p>
</body>
</html>
