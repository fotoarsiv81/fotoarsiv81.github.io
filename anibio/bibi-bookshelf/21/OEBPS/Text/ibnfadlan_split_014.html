<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <h2 class="h2baslik1" id="calibre_toc_12">Ebû Dülef Mis’ar b. Mühelhil el-Benâzicî’nin Türk, Hind, Çin Ülkelerinde Gördüklerini Anlattığı Birinci Risâle <sup class="calibre3"><a href="../Text/ibnfadlan_split_016.html#footnote-500-103-backlink" id="footnote-500-103">[*]</a></sup></h2>

  <p class="normal">Allah’a hamd, (s.348) peygamberlere senadan sonra doğu ülkelerinin yollarını, siyasetleri ve hükümdarları arasındaki farklılıkları, mabedlerini, hükümdarlarının ihtişamlarını, idarecilerinin hükümlerini ve derecelerini anlatmakla bu risaleyi yazmaya başladım. Zira bunları bilmek insanın görüşlerini artırır, gidişatına katkı yapar.</p>

  <p class="normal">Allah oralara uyanık, ibret alan, akıllı ve basiretli kişiler vermiştir. Allah Teâla “Yeryüzünde dolaşmadılar mı? Kendilerinden önceki kavimlerin akıbetlerini görsünler. O kavimler daha kuvvetli, yeryüzünü daha çok imar eden, eserlerle donatan insanlardı. Onlara deliller (ayetler)le peygamberler geldi. Allah onlara zulmetmedi. Fakat onlar kendilerine zulmettiler.”<sup class="calibre3"><a href="../Text/ibnfadlan_split_016.html#footnote-617-90" id="footnote-617-90-backlink">[90]</a></sup> dedi. Böylece, seyahati farz, uzak yerlerdeki eserleri görmeyi mecburi kıldı. Sizin bu sevap yoluna girdiğinizi, iyi adla anılmayı istediğinizi zannediyorum. Sizinle aramızdaki kardeşlik, sevgi bağını kuvvetlendirmeye yardım ettiğinizi görüyorum. Allah’tan yardım istiyor, hatalardan kaçınıyorum. Beni saadete götüren… odur. Aziz ve hakimdir.</p>

  <p class="normal">Vatanımdan uzaklaşıp yürüyerek Horasan’a gelince bu bölgenin hükümdarı, emiri… Nasr b. Ahmed b. İsmail b. Ahmed [el-Sâmânî]’nin şânının büyük, saltanatının ulu olduğunu gördüm. Onun yanında imkan sahipleri önemsiz, kuvvet ve kudret sahiplerinin ağırlığı hafif kalır. Yanına varınca Çin hükümdarı Fâlin b. el-Şehir’in<sup class="calibre3"><a href="../Text/ibnfadlan_split_016.html#footnote-617-91" id="footnote-617-91-backlink">[91]</a></sup> elçilerinin onunla sıhriyet akrabalığı kurmak istediklerini, kızını Çin hükümdarına istediklerini gördüm. Şeriat yasakladığı için Nasr b. Ahmed onların isteğini kabul etmedi. Onun reddetmesi üzerine elçiler Nasr’ın çocuklarından biriyle Çin hükümdarının kızının evlenmesini teklif ettiler. O da bunu kabul etti. Elçilerle Çin’e gitmeyi fırsat bildim. Türk ülkelerinin yolunu tuttuk.</p>

  <p class="normal">Horasan, Mâverâünnehr’deki İslam şehirlerini geçtikten sonra ilk vardığımız kabile Harkah<sup class="calibre3"><a href="../Text/ibnfadlan_split_016.html#footnote-617-92" id="footnote-617-92-backlink">[92]</a></sup> diye bilinir. Buğday, arpa yiyerek bu ülkeyi bir ayda katettik.</p>

  <p class="normal">Sonra, <span class="ideitalik">Tahtah<sup class="calibre3"><a href="../Text/ibnfadlan_split_016.html#footnote-617-93" id="footnote-617-93-backlink">[93]</a></sup></span> denen kabileye vardık. Bu ülkede arpa, karacadarı, çeşitli etler, kır baklaları yedik. Yirmi gün bu ülkede emniyet, bolluk içinde yürüdük. (s.349) Bu ülke halkı Çin’e bağlıdırlar, yakın zamanda Müslüman oldukları için Harkah’a vergi verirler. Çoğu zaman Harkah’la birleşip uzaklarındaki putperestlere gaza yaparlar.</p>

  <p class="normal">Sonra, <span class="ideitalik">Necâ<sup class="calibre3"><a href="../Text/ibnfadlan_split_016.html#footnote-617-94" id="footnote-617-94-backlink">[94]</a></sup></span> denen kabileye vardık. Bu ülkede karacadarı, mercimek, nohud yedik. Bir ay emniyet içinde bu kabilenin topraklarında yürüdük. Bunlar putperest olup Tahtah’a vergi verirler. Hükümdarlarına secde ederler, öküzü kutsal sayarlar. Ülkelerinde sığır yoktur, hürmeten ona sahip olmazlar. Bu ülkede çok üzüm, incir, siyah muşmula bulunur. Yine bu ülkede ateşte yanmayan bir ağaç vardır. Bu ağaçtan putlar yaparlar. [Hristiyan yolcular bu ağacın İsa’nın çarmıha gerildiği ağacın cinsinden olduğunu söylerler. Bu sebeple ağaçtan yanlarına hatıra parçalar alırlar.]<sup class="calibre3"><a href="../Text/ibnfadlan_split_016.html#footnote-617-95" id="footnote-617-95-backlink">[95]</a></sup></p>

  <p class="normal">Sonra <span class="ideitalik">Peçenekler<sup class="calibre3"><a href="../Text/ibnfadlan_split_016.html#footnote-617-96" id="footnote-617-96-backlink">[96]</a></sup></span> denen bir kabileye vardık. Uzun sakallı, bıyıklı, vahşi insanlar. Birbirlerini yağmalarlar. Onların erkekleri yol üzerinde kadınlarla çiftleşirler. Sadece karacadarı yerler. Bu kabile arasında on iki gün yürüdük. Onların ülkesinin kuzeyde Bulgarlar tarafına doğru geniş olduğunu söylediler. Hiçbir hükümdara vergi vermezler.</p>

  <p class="normal">Sonra <span class="ideitalik">Çiğiller<sup class="calibre3"><a href="../Text/ibnfadlan_split_016.html#footnote-617-97" id="footnote-617-97-backlink">[97]</a></sup></span> denen bir kabileye vardık. Arpa, börülce, koyun eti yerler. Deve kesmezler, sığır öldürmezler. Ülkelerinde sığır yoktur. Elbiseleri yün ve kürktendir. Başka çeşit elbise giymezler. Aralarında az sayıda Hıristiyan vardır. Güzel yüzlüdürler. Aralarından bir adam kızı, kız kardeşi, diğer mahremleriyle evlenebilir. Fakat Mecusi değillerdir. Nikâh konusunda gelenekleri böyledir. Süheyl, Zühal (Satürn), İkizler, Büyük Ayı, Küçük Ayı yıldızlarına, Oğlak Burcu’na taparlar. Çoban Yıldızı’na rablerin Rabbi derler. Bolluk içindedirler, kötülük yapmazlar. Etraflarındaki Türk kabileleri onları yağmalar, onlara hâkim olmak ister. Onların ülkesinde kiklan diye bilinen bir tatlı ot vardır. Etle pişirilir. Yine onların ülkesinde badzehr (panzehir) taşı madeni, hutüvv alnı bulunur. Hutüvv orada yaşayan bir çeşit öküzdür.<sup class="calibre3"><a href="../Text/ibnfadlan_split_016.html#footnote-617-98" id="footnote-617-98-backlink">[98]</a></sup> Kan ile buğday birasından, çok sarhoş eden bir içki yaparlar. Evleri ahşap ve kemiktendir.<sup class="calibre3"><a href="../Text/ibnfadlan_split_016.html#footnote-617-99" id="footnote-617-99-backlink">[99]</a></sup> Hükümdarları yoktur. Emniyet, kıtlık içinde onların ülkesini 40 günde katettik.</p>

  <p class="normal">Sonra <span class="ideitalik">Buğraç<sup class="calibre3"><a href="../Text/ibnfadlan_split_016.html#footnote-617-100" id="footnote-617-100-backlink">[100]</a></sup></span> adındaki kabileye vardık. Onlar bıyıklı, sakalsızdırlar. Süvari veya (s.350) yaya olsun mızrağı çok iyi kullanırlar. Onların, Yahya b. Zeyd soyundan gelen, alevî, büyük bir hükümdarları vardır. Yanlarında, üzerinde Zeyd aleyhisselamın mersiye olarak söylediği beyitler bulunan tezhipli bir Mushaf vardır. Bu mushafa taparlar. Onlara göre Zeyd Arapların hükümdarı, Ali b. Ebi Talip ilahıdır. Başlarına ancak alevi bir hükümdar tayin ederler. Semaya baktıkları zaman ağızları açık, gözleri dışarı fırlamış olurlar.</p>

  <p class="normal">“Arapların tanrısı oradan iner, oraya çıkar.” derler. Zeyd’in çocuklarının soyundan gelen hükümdarlarının özelliği sakallı, burunları düz, gözleri büyük olmalarıdır. Onlar karacadarı, erkek koyun eti yerler. Onların ülkesinde sığır, keçi bulunmaz. Keçe elbise giyerler. Zencilerin ateşte yakılması gerektiğine inanırlar(?).Onlar arasında bir ay korku içinde yürüdük. Yanımızdaki her şeyin öşürünü (gümrük vergisini) verdik.</p>

  <p class="normal">Sonra <span class="ideitalik">Tübbet</span> (Tibet) denen kabilenin yanına vardık. Onlar arasında 40 gün emniyet ve rahat içinde buğday, arpa, bakla, et, balık, bakliyat, üzüm, meyve yiyerek yol aldık. Onlar her türlü elbise giyerler. Onların kamıştan inşa edilmiş bir şehri var. Bu şehirde yağlı deriden imal edilmiş bir mabed, bu mabedin içinde hutüvvden, gazel boynuzlarından yapılmış putlar bulunur. Bu şehirde Müslümanlar, Yahudiler, Hıristiyanlar, Mecusiler, Hindular yaşar. Buğraç alevî hükümdarına haraç verirler. Başlarına kura ile hükümdar tayin ederler. Suçluları koydukları hapishaneleri vardır. Kıbleye dönerek namaz kılarlar.<sup class="calibre3"><a href="../Text/ibnfadlan_split_016.html#footnote-617-101" id="footnote-617-101-backlink">[101]</a></sup></p>

  <p class="normal">Bunlardan sonra <span class="ideitalik">Kimek</span> kabilesine vardık. Bunların evleri deridendir. Nohud, bakla, erkek koyun-keçi eti yerler. Dişi hayvanı boğazlamayı caiz görmezler. Ülkelerinde tanesinin yarısı beyaz, yarısı siyah bir çeşit üzüm bulunur. Onların yanında suyu çeken bir çeşit taş vardır. Bu taşla yağmur yağdırırlar. Düz bir arazide altın madenleri bulunur, onu parçalar halinde bulurlar. Yine, sellerin üzerini açtığı elmas madenleri, tatlı, uyuşturucu, uyutucu bir çeşit bitkileri vardır. Kendilerine has alfabeleri bulunur. Başlarında bir hükümdarları, mabedleri yoktur. (s. 351) bunayanlar, görünürde kusurlu olanlar dışında, aralarında 80 yaşını geçenlere taparlar. Bunlar arasında 35 gün yürüdük.</p>

  <p class="normal">Sonra <span class="ideitalik">Oğuzlar</span> denen kabileye vardık. Taştan, ahşaptan, kamıştan inşa edilmiş bir şehirleri var. İçinde putlar olmayan bir ibadethaneleri bulunur. Onların vergi alan büyük bir hükümdarları var. Hind’e, Çin’e ticaret yaparlar. Sadece buğday yerler. Bakliyat yetiştirmezler. Erkek ve dişi koyun-keçi eti yerler. Keten, pamuklu elbiseler giyerler. Yünlü elbise giymezler. Onların ülkesinde karın ağrısına iyi gelen beyaz bir taş, kılıç üzerine sürünce keskinliğini ortadan kaldıran kırmızı başka bir taş vardır. Onlar arasında bir ay emniyet ve selametle yürüdük.</p>

  <p class="normal">Sonra <span class="ideitalik">Tokuzoğuzların</span> ülkesine vardık. Onlar boğazlanmış hayvan eti yerler, pamuklu ve keçe elbise giyerler. Onların mabedi yoktur. Ata hürmet ederler, onu gayet iyi bakarlar. Onların ülkesinde, burnu ve başka bir yeri kanayan insan üzerine asılınca kanamayı durduran bir çeşit taş vardır. Onlar gökkuşağını görünce bayram yaparlar. Batıya dönerek namaz kılarlar. Kalemleri siyahtır. Onların ülkesinde 20 gün büyük korku içinde yürüdük.</p>

  <p class="normal">Sonra Kırgızlar denen kabileye vardık. Karacadarı, pirinç, deve eti hariç, sığır, koyun, keçi ve diğer hayvanların etlerini yerler. Onların bir mabedi, yazı yazdıkları alfabeleri vardır. Onlar fikir, düşünce sahibi kişilerdir. Yanacak maddesi tükeninceye kadar lambalarını söndürmezler. Namaz vakitlerinde okudukları manzumeleri vardır. Onların az miski ve yılda üç bayramları bulunur. Bayrakları yeşildir, güneye doğru ibadet ederler. Satürn ve Venüs yıldızlarına saygı gösterirler. Merih yıldızını uğursuz sayarlar. Çocuk doğunca ona secde ederler. Onlar tüccardır, mevsimleri, zamanı ölçen takvimleri vardır. Ülkelerinde yırtıcı hayvan çoktur. Onlar geceleyin lamba yerine yakılan bir çeşit taşa sahiptirler. Bu taş başka yerde yanmaz. Onların aralarındaki anlaşmazlıkları halleden âlim ve itaat edilen bir hükümdarları bulunur. Onun önünde ancak kırk yaşını geçenler oturabilir. (s.352) Bunlar arasında bir ay emniyet ve bolluk içinde gittik.</p>

  <p class="normal">Sonra <span class="ideitalik">Karluklar</span> denen kabileye vardık.<sup class="calibre3"><a href="../Text/ibnfadlan_split_016.html#footnote-617-102" id="footnote-617-102-backlink">[102]</a></sup> Bunlar nohud ve mercimek yerler. Karacadarıdan bir içki yaparlar. Tuzlanmış etyemezler. Yünlü elbise giymezler. Duvarlarında eski hükümdarlarının resimleri olan bir mabedleri vardır. Bu mabed eteşte yanmayan bir ağaçtan yapılmıştır. Bu ağaç onların ülkesinde çoktur. Aralarında zulüm, işkence yaygındır. Birbirlerini yağmalarlar. Zina onlar arasında açıkça yapılır, mahzurlu görülmez. Onlar kumarbazdırlar. Bir kişi diğerinin karısını, kızını, oğlunu, anasını ütebilir. Eğer kumar meclisi dağılmamışsa ütülen fidye verip kendini kurtarabilir. Üten meclisten ayrılırsa üttüğü onundur. Onu tüccarlara istediği gibi satar. Kadınları güzel, fakat ahlaksızdırlar. Onlar az kıskançtır. Ülkelerine kafileler gelince kadın, kızı, kız kardeşi veya başka biri kafile reisine veya diğerlerine gelir yüzlerine bakar. Bir adamı beğenirse onu evine götürür, evinde ağırlar. Kocası, çocukları, kardeşleri de adama hizmet ederler. Yabancı adam evde kaldıkça kocası karısına yaklaşamaz. Ancak, bir hizmet varsa onu yapar. Sonra kadın ile adam yiyip içmeye dalar. Kocası adama karşı kıskanmaz, onun yaptığını kötü görmez.<sup class="calibre3"><a href="../Text/ibnfadlan_split_016.html#footnote-617-103" id="footnote-617-103-backlink">[103]</a></sup> Onların ipek elbiseler giydikleri bir bayramları vardır. İpek elbise giyme imkânı olmayan elbisesine bir ipek parçası yamar. Onların ülkesinde cıva ile çıkarılan gümüş madeni bulunur. Onların ülkesinde helile ağacı yerine kullanılan, gövdesi dik bir ağaç vardır. Onun usaresi (suyu) ateşli şiş yaralar üzerine sürülürse hemen iyi eder. Onların ülkesinde ululadıkları, yanında muhakeme yaptıkları, uğruna kurban kestikleri büyük bir kaya bulunur. Bu taş yeşil ve düzdür. Bunlar arasında 25 gün emniyetle gittik.</p>

  <p class="normal">Sonra <span class="ideitalik">Kutluk</span> denen kabileye vardık. Onlar arasında 10 gün yürüdük. Onlar sadece buğday, kesilmemiş hayvanların (öldürülmüş hayvan) etini yerler. Türkler arasında onlardan kahraman görmedim. Etraflarındaki kabileleri yağmalar, talan ederler. Onlar arasında yetişen kişiye bir şey yapmazlar. Kız kardeşleriyle evlenirler. Kadın hayatı boyunca bir erkekten fazlasıyla evlenmez. Kocası ölürse tekrar evlenmez. Onlar fikir, tedbir sahibidirler. Bir adam onların ülkesinde zina ederse adam ve kadın yakılır. (s.353) Onlar arasında boşanma yoktur. Kadına adamın bütün malı mihr verilir. Ayrıca, evlenen kadının velisine bir sene hizmet eder. Onlar adam öldürene kısas tatbik ederler. Yaralamalarda tazminat verirler. Eğer yaralanan tazminatı aldıktan sonra ölürse bir şey talep edemez. Onların hükümdarı kötülüklerden meneder, evlenemez. Evlenirse öldürülür.</p>

  <p class="normal">Sonra <span class="ideitalik">Kitaylar</span> denen kabileye vardık. Onlar arpa ve mürdümek, boğazlanmış hayvan eti yerler. Doğru bir şekilde evlenirler. Onların hükümleri akli hükümlerdir. Buna göre ceza verirler. Hükümdarları yoktur. Onlardan her kişi anlaşmazlıklarının halli için bir ihtiyara (şamana) başvurur.<sup class="calibre3"><a href="../Text/ibnfadlan_split_016.html#footnote-617-104" id="footnote-617-104-backlink">[104]</a></sup> Onun huzurunda mahkeme olurlar, verdiği kararları kabul ederler. Ülkelerinden geçenlere eziyet etmezler, öldürmezler. Bir ay, daha çok veya az îtikafa çekildikleri bir mabedleri vardır. Boyalı elbise giymezler. Onların ülkesinde makbul misk bulunur. Ülke dışına çıkarılınca değişir, etkisi kalmaz. Onların çok faydalı bakliyat cinsi yiyecekleri vardır. Ülkelerinde, görenleri öldüren yılanlar bulunur. Yalnız, bu yılanlar dağlardadır, dışarı çıkmazlar. Onlar arasında ateşli hastalıkları teskin eden bir çeşit taş vardır. Başka yerde etki etmez. Onların ülkesinde yeşil damarlı panzehir taşı vardır, mumludur. Bunlar arasında 20 gün yürüdükten sonra Behi ülkesine vardık.<sup class="calibre3"><a href="../Text/ibnfadlan_split_016.html#footnote-617-105" id="footnote-617-105-backlink">[105]</a></sup></p>
</body>
</html>
