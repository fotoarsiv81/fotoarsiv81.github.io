<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <h2 class="h2baslik1" id="calibre_toc_13">Şeref el-Zaman el-Mervezî, Tabâyi el-Hayavan <sup class="calibre3"><a href="../Text/ibnfadlan_split_016.html#footnote-500-104" id="footnote-500-104-backlink">[*]</a></sup><br class="chapter" />
  (s. 2a) Dokuzuncu Hakkındadır</h2>

  <p class="normal">Türkler çok cinslere, çeşitlere ayrılan, kabileleri, aşiretleri çok bir büyük millettir. Aralarında kasabalarda, köylerde oturanlar, bozkırlarda, çöllerde konup göçenler vardır.</p>

  <p class="normal">Onların büyük kabilelerinden biri <span class="ideitalik">Oğuzlar</span> olup 12 kabiledir. Bir kısmına ise Tokuzoğuz, bir kısmına Uyguz (Uygur), bir kısmına Üçguz denir. Tokuzoğuzların hükümdarına Tokuzoğuz Hakan denir. Onun çok miktarda askeri vardır. Eskiden onların hükümdarının 1000 ücretli askeri (çakeri), 400 cariyesi vardı. Ücretli askerler her gün yanında üç defa yemek yerler, su içerlerdi. Hükümdarları halkın karşısına ancak ayda bir defa çıkardı. Onların güzel siyasi gelenekleri, kanunları bulunur. Bir kısmı şehirlerde, bir kısmı kırlarda, çadırlarda, karargâhlarda otururlar. Onların bozkırları Mâverâünnehr hizasındadır, bir kısmı ise Harezm hizasına düşer. Onlar İslam ülkelerine komşu olunca Müslüman oldular. Türkmenler dendiler. Türkmenlerle Müslüman olmayan Oğuzlar arasında mücadeleler oldu. Sonra, Müslüman olanları çoğaldı, iyi Müslüman oldular, kâfirlere galip gelip onları kovdular. Kâfir Türkler de Harezm’den Peçeneklerin ülkesine çekildiler. Türkmenler (Müslüman Oğuzlar) İslam ülkelerine yayıldılar. Oralarda iyi idarede bulundular, çoğunu ele geçirdiler. Hükümdarlar, sultanlar oldular.<sup class="calibre3"><a href="../Text/ibnfadlan_split_016.html#footnote-617-106" id="footnote-617-106-backlink">[106]</a></sup></p>

  <p class="normal">Türklerden başka bir gruba <span class="ideitalik">Kun</span> (Hun) denir. Nasturî Hıristiyan olan Kitay hanından korkarak, meraları dar geldiği için yurtlarından ayrıldılar. Harezmşah Ekinci b. Koçkar (ölm. 1097) Kunlardandır.</p>

  <p class="normal">Kunları <span class="ideitalik">Kay</span> denen ve daha kalabalık, daha kuvvetli bir millet takibetti. Onları meralarından attılar. Kunlar, Şârilerin ülkesine gittiler. Şariler ise Türkmenlerin ülkesine geldiler. Türkmenler ise Oğuzların doğusuna, Oğuzlar Hazar denizi sahiline yakın olan Peçeneklerin ülkesine yer değiştirdiler.<sup class="calibre3"><a href="../Text/ibnfadlan_split_016.html#footnote-617-107" id="footnote-617-107-backlink">[107]</a></sup></p>

  <p class="normal">Türklerden bir kısmına <span class="ideitalik">Kırgızlar</span> denir. Onlar büyük bir millet olup, yurtları yazlık doğu ile kuzey arasında yer alır. Kuzeylerinde Kimekler, batılarında Yağmalar, Karluklar, kışlık batı ile güneylerinde Kuca ve Ergler bulunur. Kırgızların ölülerini yakmaları adetlerindendir. Ateşin ölüleri temizleyip pakladığını söylerler. Eskiden adetleri böyleydi. Müslümanlara komşu olunca ölülerini gömmeye başladılar.<sup class="calibre3"><a href="../Text/ibnfadlan_split_016.html#footnote-617-108" id="footnote-617-108-backlink">[108]</a></sup> Kırgızlarda halktan Fağının (Kam) denen bir adam vardır. Her sene belli bir günde bu adam getirilir. Yanında şarkıcılar, çalgıcılar toplanır. İçki içmeye, şarkı, musiki ile eğlenmeye başlarlar. Meclis hoş halalınca bu adam bayılır, saralı gibi yere düşer. Sonra ona bu sene neler olacağını (21a) sorarlar. Yılın bolluk, kuraklık, kıtlık yağmurlu mu? olacağını ve diğer şeyleri söyler. Bunların gerçek olduğuna inanırlar.</p>

  <p class="normal">Kırgızların ülkesinde büyük bir ırmağa dökülen dört vadi (ırmak) vardır. Bu büyük ırmak dağlar ve karanlık çukurlar arasından akar. Anlatıldığına göre Kırgızlardan bir adam bir gemiye (kayığa) binip bu büyük ırmağa saldı. Üç gün güneş, yıldız, ışık görmeden bu vadide yol aldı. Sonra, aydınlık, boş bir düzlüğe vardı. Kayıktan çıktı, hayvanların tırnak (ayak) seslerini duydu. Bir ağaca çıkıp beklemeye başladı. Sonra uzun boylu üç süvari gördü. Her bir süvarinin boyu uzun kargılı bir mızrak kadardı. Yanlarında inekler kadar büyük köpekler vardı. Ona yaklaşıp görünce acıdılar. Aralarından biri onu ağaçtan indirdi. Hayvanın üzerine bindirdi, köpeklerin parçalamasından korudu. Adamı ağırlıklarının yanına getirdiler. Bir çadırın üzerine attılar. Yemeklerinden yedirdiler. Onun gibi bir varlık görmedikleri için hayret ediyorlardı. Sonra aralarından biri onu alıp yurdunun yakınına döndü. Hiç kimse onların kim, ne cins insan olduklarını anlayamadı.</p>

  <p class="normal">Türklerden bir kısmı <span class="ideitalik">Karluklardır</span>. Altın dağı da denen Tulas dağında oturuyorlardı. Tokuzoğuzlara tutsaktılar. Onlara isyan edip Türgişlerin ülkesine geldiler, burayı elegeçirdiler. Onları yenip saltanatlarına son verdiler. Sonra, Türgişlerin ülkesinden İslam ülkelerine geldiler. Karluklar dokuz gruba ayrılır. Üçünü Çiğiller, üçünü Askeliler, birini Bulaklar, birini Güğerçinler, birini Tuhsılar meydana getirir.</p>

  <p class="normal">Türklerden başka bir kabile <span class="ideitalik">Kimeklerdir</span>. Onların köyleri, evleri yoktur. Ormanlarda, ağaçlıklarda, su ve ot bulunan yerlerde yaşarlar. Çok sığır ve koyuna sahiptirler. Onların ülkesinde deve yoktur. Çoğu defa tüccarlar onlara tuz götürürler, bir batman tuzu samur kürküne değişirler. Onlar yazın kısrak sütü, kışın kurutulmuş etle beslenirler. Orada çok kar yağar. Hatta kar bir mızrak boyu yağar. Böyle olursa ve Oğuzlarla sulh içindeyseler Kimekler hayvanlarını Oğuzlar tarafına götürürler, Kimeklerin kış için hazırladıkları mahzenleri, tünelleri vardır. Çok soğuk günlerde oralarda otururlar. Onlardan biri samur, kakım ve başka hayvan avlamaya çıkmak isterse her biri üç arşın uzunluğunda, bir karış genişliğinde iki ağaç alır. Bunlardan birinin başı gemi göğsü gibi kalkıktır. Adam bu ağaçları mestli (ayakkabılı) ayağına bağlar. Biri üzerine dayanarak kar üzerinde geminin deniz suyunu yardığı gibi gider.</p>

  <p class="normal">Kimeklerin sağında yine onlardan ateşe, sulara tapan üç kabile vardır. Bunlar yabancılarla alış-veriş ederler. Alışveriş şekilleri dille konuşarak değil işaretledir. Yabancı kişi satacağı malı bir ağacın üzerinde getirir. Kimekli gelir onun malının karşılığını yanına bırakır. Mal sahibi Kimeklinin değişmek istediği mala razı olursa onu alır, kendi malını bırakır. Razı olmazsa mala dokunmaz. Onların en çok aradıkları mallar sarıdan imal edilmiş taslar, kırmızı küplerdir. Onlar her yıl bir gün oruç tutarlar, ölülerini yakarlar. Ölülerinin ardından ağlamazlar. “Allah’ın takdirine razıyız” derler.</p>

  <p class="normal">Kimeklerin kıble (güney) tarafında <span class="ideitalik">Nasriyye</span> denen bir kabile vardır. Onların müstakil reisleri vardır. Yaz ve kış ağaçlıklarda, ormanlarda otururlar.</p>

  <p class="normal">[…] <span class="ideitalik">Peçenekler</span> yağmur ve ot bulunan yerleri takibeden göçebe (yörük) kavimdir. Peçeneklerin ülkesi yürüyüşle 30x30 günlük yol tutan genişliktedir. Etraflarını çok sayıda kabile kuşatmıştır. Kuzey taraflarında Kıpçaklar, güney ve batılarında Hazarlar, doğularında Oğuzlar, batılarında Slavlar (Bulgarlar olmalı) vardır. Bu kavimler Peçenekler üzerine, Peçenekler onlar üzerine sefer yaparlar. Peçenekler servet, hayvan, koyun, eşya, altın, gümüş, silah, buyruk, sancak sahibidirler. Peçeneklerle Hazarlar arası bozkırlar, ormanlar arasından 10 günlük yol tutar. Aralarındaki bu mesafeyi yıldızlara, alametlere bakarak zahmetle katederler.</p>

  <p class="normal"><span class="ideitalik">Hazarlara</span> gelince, onların ülkesi geniştir. Bir tarafı büyük bir dağa bitişir. Bu dağın başında Türklerden iki kavim (22a) oturur. Bunlardan birine <span class="ideitalik">Tulas</span>, diğerine <span class="ideitalik">Lu’ar</span> denir. Bu dağ Tiflis’e kadar uzanır. Onların şehri Sarığşen’dir. Hanbalık (Etil) denen başka bir şehirleri daha vardır. Kışın bu şehirlerde otururlar. Bahar gelince kırlara çıkarlar, bütün yazı oralarda yazlarlar. Onların hükümdarı bir tarafa giderse 10.000 kişiyle gider. Onların âdetine göre, bir sefere çıkınca her asker kavak ağacından 20 kazık taşır. Her kazık 2 arşın uzunluğundadır. Bir yerde konaklarlarsa her asker yanında taşıdığı kazıkları hizasında yere çakar, bu kazıklara kalkanlar dayanır. Bir saatten az zamanda askerlerin etrafında bir sur oluşturulur. Hiçbir kimse onlara baskın yapamaz.<sup class="calibre3"><a href="../Text/ibnfadlan_split_016.html#footnote-617-109" id="footnote-617-109-backlink">[109]</a></sup></p>

  <p class="normal"><span class="ideitalik">Burdaslar</span> da Türklerdendir. Burdasların ülkesi Hazar ülkesine dahildir. Onlarla Hazarlar arasında 15 günlük mesafe vardır. Onlar Hazar hükümdarına tabidirler. Onlar arasından 10000 süvarilik asker çıkar. Onları bir arada tutan ve üzerlerinde hükmeden bir reisleri yoktur. Her mahallede anlaşmazlıkları hakkında hüküm vermesi için müracaat ettikleri bir ihtiyar (şaman) vardır. Onların ülkesi geniştir. Ağaçlıklarda yaşarlar. Bulgarlara, Peçeneklere yağma akını yaparlar. Onlar parlak, cüsseli, gösterişli kişilerdir. Onlar arasında bir kız büluğa erince babasının hükmünden çıkar, erkeklerden istediğini babasından istemesi için seçer. Babası isterse onunla evlendirir. Onlar domuz ve sığır sahibidirler. Çok balları vardır. Paralarının çoğu sansar derisidir. Burdaslar iki kısımdır. Bir kısmı ölülerini yakarlar, bir kısmı gömerler. Onlar düz bir yerde yaşarlar. Ağaçlarının çoğu kayın ağacıdır. Tarlaları vardır. Ülkelerinin genişliği 17x17 günlük mesafe tutar. Ülkelerinde meyve yetişmez. İçkileri baldandır.</p>

  <p class="normal"><span class="ideitalik">Macarlar</span> Türklerden bir kavimdir. Onların 100x100 fersah genişliğinde büyük bir ülkeleri vardır. Reislerine Künde (Kündür) denir. 20000 askerle sefere çıkar. Künde hükümdarın unvanıdır. Onlar kubbeli çadırlarda otururlar, otlak ve bolluk yerleri takibederler. Onların ülkesinin bir sınırı Karadeniz’e (Bahr el-Rum’a) bitişir.<sup class="calibre3"><a href="../Text/ibnfadlan_split_016.html#footnote-617-110" id="footnote-617-110-backlink">[110]</a></sup> Bu ülkede Rum denizine dökülen iki nehir vardır. Biri Ceyhun’dan büyüktür. Macarlar bu iki nehir arasında yaşarlar. Bu nehirlerin adları Don ve Etil’dir.<sup class="calibre3"><a href="../Text/ibnfadlan_split_016.html#footnote-617-111" id="footnote-617-111-backlink">[111]</a></sup> Macarların ülkesi ağaçlıktır. Tarlaları vardır. (22b) Onlar kendilerine komşu olan Slavlara ve Ruslara galip gelirler. Onlardan esirler alıp satmak için Rumlara götürürler. Orada satarlar. Macarlar parlak, güzel manzaralı, cüsseli insanlardır. Çok ticaret yaptıkları için servet ve mal sahibidirler.</p>

  <p class="normal"><span class="ideitalik">Slavlara</span> gelince, onlar çok sayıda kabiledir. Onlarla Peçeneklerin ülkesi arasında bozkırlardan, meskûn olmayan yerlerden geçen 10 günlük mesafe vardır. Bu mesafede birbirine girmiş ağaçlar, su çıkan kaynaklar (pınarlar) vardır. Onlar bu ağaçlıklarda otururlar. Onların ülkesinde üzüm bağları yoktur. Çok balları vardır. Domuz güderler, ateşe taptıkları için ölülerini yakarlar. En çok karacadarı ekerler. İçkileri baldandır. Onların çeşitli nefesli musiki aletleri vardır. Bunlardan birinin uzunluğu iki arşındır. Onların udu düz satıhlı ve 8 tellidir. Tellerin bağlanacak yerlerinin boncuğu yoktur. Telleri bağlayacak kısmı düzdür. Bolluk içinde değillerdir. Silahları mızrak, kargı ve güzel yapılmış kalkanlardan ibarettir. Onların en büyük başkanına şevit denir. Onun sevic denen bir vekili vardır.<sup class="calibre3"><a href="../Text/ibnfadlan_split_016.html#footnote-617-112" id="footnote-617-112-backlink">[112]</a></sup> Hükümdarın beygirleri vardır. Onların sütüyle beslenir. Hükümdarın oturduğu şehre Hajerat<sup class="calibre3"><a href="../Text/ibnfadlan_split_016.html#footnote-617-113" id="footnote-617-113-backlink">[113]</a></sup> denir. Orada her ay üç gün çarşı (panayır) kurulur. Slavların ülkesi çok soğuktur. Onlar derin mahzenler kazıp üzerlerini ahşapla örterler. Gübre ve odunla ısıttıkları suyun buharıyla bu mahzenleri ısıtırlar, kışı orada geçirirler. Macarlar kışın onlara yağma akınları yaparlar. Birbirlerini yağmaladıkları için Slavlar çok köleye sahiptirler.</p>

  <p class="normal"><span class="ideitalik">Ruslara</span> gelince, onlar deniz ortasında bir adada (İskandinavya’da) yaşarlar. Adanın genişliği 3x3 günlük yol tutar. Bu adada ormanlar, ağaçlıklar, etrafında göller bulunur. Onlar kalabalıktır. Geçimleri, kazançları kılıçladır. Onlardan bir adam ölürken mallarını kızlarına verir, oğullarını kılıçlarıyla baş başa bırakır. Çocuklarına “Babanız kılıcıyla hayatını kazanırdı. Ona uyun, onun yerini alın” derler. Hicri 300 (M. 912) yılında Hıristiyan oluncaya kadar bu şekilde yaşıyorlar, yetişiyorlardı. Hıristiyan olmaları üzerine din onların kılıçlarını kınlarına soktu. Kazanç kapıları kapandı. Zarara ve iflasa uğradılar, yaşama imkânları zorlaştı. Cihad ve gazanın mübah olması, eski alışkanlıklarına dönerek ayağa kalkmak için (23 a) Müslüman olmak istediler. Harezmşah’a elçiler gönderdiler. Elçiler hükümdarın yakınlarından dört kişiydi.<sup class="calibre3"><a href="../Text/ibnfadlan_split_016.html#footnote-617-114" id="footnote-617-114-backlink">[114]</a></sup> Zira onların müstakil, kendi kendine ayakta duran bir hükümdarları vardır. Türklerin hükümdarına Hakan, Bulgarların hükümdarına İlteper dendiği gibi Rus hükümdarına Vilademir denir. Elçileri Harezmşah’a gelip görevlerini tamamlayınca, Müslüman olmak istedikleri için Harezmşah çok memnun kaldı. Onlara İslamiyet’in kurallarını öğretecek kişiler gönderdi. Müslüman oldular.</p>

  <p class="normal">Ruslar kuvvetli, kudretli insanlardır. Sefer (gaza) yapmak için uzak yerlere yaya giderler. Ayrıca, gemilerle Hazar denizinde yolculuk yaparlar. Denizdeki gemileri, malları yağmalarlar. Karadeniz’de yolculuk yapar, Halici’nde zincir bulunan İstanbul (Kostantıniyye)’a sefer yaparlar. Bir defasında Hazar denizinde sefer yapıp kısa bir müddet Azerbaycan’daki Berdea’yı ele geçirdiler.<sup class="calibre3"><a href="../Text/ibnfadlan_split_016.html#footnote-617-115" id="footnote-617-115-backlink">[115]</a></sup> Onların cesareti, kahramanlığı meşhurdur. Hatta onlardan bir kişi diğer milletlerden birkaç kişiye bedeldir. Atları olup süvarî olsalar insanlar üzerine büyük bela kesilirlerdi.</p>

  <p class="normal">Türkler hakkında yaygın ve meşhur olan bilgileri uzatmadan anlattık. Zira onların cinsleri, çeşitleri, tarihleri, kanunları, adetleri anlatılamayacak kadar çoktur. Hipokrat ile Galinos’un onlar hakkında sözleri vardır. Bazılarını burada zikredelim:</p>

  <p class="normal">Hipokrat şöyle der:</p>

  <p class="normal">Avrupa kıtasından Türklerden bir kavim vardır. Birbirlerine benzerler. Diğerlerine benzemezler. Aynı şekilde Mısır halkı da birbirlerine benzer. Yalnız Mısır halkı sıcak ülkede, Türkler soğuk ülkede yetişmişlerdir.”</p>

  <p class="normal">Galinos “Surmata (Sarmat) denen insanlar küçük gözlü, uzun bakışlıdır” der. Hipokrat “Türklerin gıdaları, âdetleri birbirine benzer. Bunun için sadece kendilerine benzemişler, diğer milletlere benzememişlerdir. Fizyonomilerinde, adetlerin de onlardan ayrılırlar” der.</p>

  <p class="normal">Galinos şöyle der:</p>

  <p class="normal">“Türk ülkeleri soğuk, rutubetli, suları, sahraları (23b), madenleri çok bir yerdir. Onlar işsiz kişilerdir. Zor işlerle uğraşmazlar. Bunun için eklem yerleri görülemez. Yani eklemleri çok etten görülmez. Zira rutubetli mizaçları çok et üretir…”</p>

  <p class="normal">(24a) Hipokrat “Bu bahsettiğimiz hususlardan dolayı Türklerin çoğu iğdiş gibidirler. Kadınlara karşı iktidarsızdırlar” der. Bu husus bazı Türk ülkelerinde oturanlarda görülür. Bozkırlarda, sahralarda oturanlar, kışın-yazın yer değiştiren Türkler insanların en kahramanı, savaşta en sabırlısıdır.</p>

  <p class="normal">Türkler iki kısma ayrılır. Bir kısmının beyleri, hükümdarları vardır. Onlara itaat ederler, emirlerine tabi olurlar. Bir kısmı ise kimseye itaat etmezler. Onlara kimse hâkim olamaz. Bunlar en cesur, en yiğit insanlardır. Hipokrat “Asya halkından bir kısım vardır. Onlar kimseye boyun eğmez. Başkaları onlara hâkim olamaz. Bunlar en cesur, en yiğit insanlardır. Yunanlılar, Türkler gibi. Zira onlar hür kişilerdir. Kendi kendilerine hâkimdirler. Başlarına başka birini hükümdar yapmazlar. Kendileri için çalışır, çabalarlar, başkaları için değil. Bunlar diğer insanlardan daha fazla savaşçı ve atılgandır. Kendileriyle savaşanlara karşı sabır gösterdikleri için ganimetleri müsavi (eşit) paylaşırlar” der.</p>

  <p class="normal">Galinos başka bir yerde “Bu insanların kadınları adamları gibi savaşırlar. Bütün kuvvetleri kollarına gitsin, bedenleri hafiflesin ve atlar üzerine sıçrayıp binebilsinler diye bu kadınlar memelerinin birini kesmişlerdir” der.</p>

  <p class="normal">Hipokrat bir kitabında bu kadınlardan bahseder. Ve onlara Amazonlar der. Bu kelimenin manası tek memeliler demektir. Zira diğer memelerini kesmişlerdir. Memelerinden birini bırakmalarının sebebi çocuklarını emzirmek, nesli devam ettirmektir. Memelerinden birini kesmelerinin gayesi at üzerinde ok atarken engellemesini önlemektir.</p>

  <p class="normal">Türklerden hükümdarları, reisleri olanlar çok sayıda kabileye ayrılır. Yukarıdan bunlardan bahsettik.</p>

  <div class="calibre1" id="calibre_pb_16"></div>
</body>
</html>
