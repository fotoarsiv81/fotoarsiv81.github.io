<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <h1 class="h1baslik" id="calibre_toc_2">İBN FADLAN SEYAHATNAMESİ</h1>

  <p class="normal">Bu kitap Muhammed b. Süleyman’ın mevlası ve Halife el-Muktedir’in Bulgar (Sakalibe) hükümdarına gönderdiği elçi Ahmed b. Fadlan b. el-Abbas b. Râşid b. Hammad’ın eseridir. Yazar kitabında Türk, Hazar, Rus, Bulgar, Başkırd ve diğer kavimlerin ülkelerinde gördüğü dini ayrılıklarından, hükümdarlarına dair haberlerden, yaşayışlarına dair şeylerden bahseder.<sup class="calibre3"><a href="../Text/ibnfadlan_split_016.html#footnote-617-1" id="footnote-617-1-backlink">[1]</a></sup></p>

  <p class="normal">Ahmed b. Fadlan der ki:</p>

  <p class="normal">Bulgar hükümdarı İlteber Almış b. Şilki’nin Emir el-Mü’minin (Halife) el-Muktedir’e İslam dinini, şeriatın kurallarını öğretecek fakihlerden, ülkesinde adına hutbe okutacak cami ve minber yapacak kişilerden meydana gelen bir heyet yollamasını, ayrıca kendisine düşman olan hükümdarlardan koruyacak bir kale yapmak için para göndermesini isteyen mektubu geldi. Halife isteğini kabul etti. Ona gönderilecek elçilik heyetini Nezîr el- Haramî düzenledi.<sup class="calibre3"><a href="../Text/ibnfadlan_split_016.html#footnote-617-2" id="footnote-617-2-backlink">[2]</a></sup> Ben ise Halife’nin mektubunu hükümdara okumak, gönderilen hediyeleri teslim etmek, fakihlere, muallimlere başkanlık etmekle görevliydim. Yapılacak kalenin inşasında, fakihlerin ve muallimlerin masraflarında harcanacak para İbn el- Furat’ın Harezm’deki Artahuşmisen çiftliğinin gelirinden tahsis edildi.</p>

  <p class="normal">Bulgar hükümdarı tarafından daha önce Halife el-Muktedir’e Abdullah b. Baştu el-Hazarî elçi gönderilmişti. Halife (Sultan)’nin cevâbî elçisi ise Nezir el-Haramî’nin azadlısı Sevsen el-Rassî, Tigin el-Türkî, Bâris el-Saklâbi’den oluşan heyetti.<sup class="calibre3"><a href="../Text/ibnfadlan_split_016.html#footnote-617-3" id="footnote-617-3-backlink">[3]</a></sup> Ben ise söylediğim şeyleri yapmak için onlarla beraberdim. Hükümdara, karısına, çocuklarına, kardeşlerine, kumandanlarına verilecek hediyeleri, hükümdarın Nezir el-Haramî’den mektupta istediği ilaçları teslim aldım.</p>

  <p class="normal">11 Sefer 309/21 Haziran 921 Perşembe günü<sup class="calibre3"><a href="../Text/ibnfadlan_split_016.html#footnote-617-4" id="footnote-617-4-backlink">[4]</a></sup> Medinet el-Selam (Bağdat)’tan hareket ettik. Nehrevan’da bir gün kaldık. Sonra hızla yürüdük. Deskere’ye ulaştık. Burada üç gün kaldık. Sonra hareketle hiçbir yere sapmadan Hulvan’a ulaştık. Burada iki gün eğlendik. Sonra hareketle Sâve’ye vardık. Orada iki gün kaldık. Oradan Rey’e vardık. Huvar el-Rey’de bulunan Su’lük’ün kardeşi Ahmed b. Ali’yi beklemek için Rey’de on bir gün eğlendik.<sup class="calibre3"><a href="../Text/ibnfadlan_split_016.html#footnote-617-5" id="footnote-617-5-backlink">[5]</a></sup> Sonra Huvar el-Rey’e hareket ettik. Orada üç gün kaldık. Sonra Simnan’a, oradan Dâmeğan’a geçtik. Dâmeğan’da Dâ’î’nin kumandanı İbn Karin’e rastladık. Bu sebeple kafilede kılık değiştirip hızla yolumuza devam ettik. Nisâbur’a vardık.<sup class="calibre3"><a href="../Text/ibnfadlan_split_016.html#footnote-617-6" id="footnote-617-6-backlink">[6]</a></sup> Bu sırada Leylâ b. Nu’man öldürülmüştü. Nisabur’da Samanilerin Horasan ordu kumandanı Hammûye Köse vardı.</p>

  <p class="normal">Sonra Serahs’a, oradan Merv’e, oradan Âmul çölü kıyısındaki Kuşmahan’a geçtik, Kuşmahan’da üç gün kaldık, çöle girmek için develeri dinlendirdik. Sonra çölü geçip Âmul’e ulaştık. Sonra Ceyhun’u geçip Tahir b. Ali Ribatı da denen Firebr’e vardık.<sup class="calibre3"><a href="../Text/ibnfadlan_split_016.html#footnote-617-7" id="footnote-617-7-backlink">[7]</a></sup></p>
</body>
</html>
