<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <h2 class="h2baslik1" id="calibre_toc_8">[HAZARLAR]<sup class="calibre3"><a href="../Text/ibnfadlan_split_016.html#footnote-617-64" id="footnote-617-64-backlink">[64]</a></sup></h2>

  <p class="normal">Hazarların hükümdarına Hakan denir. Sadece dört ayda bir gezinti maksadıyla sarayından çıkar. Buna büyük Hakan denir. Vekiline ise Hakan Bey denir. Orduyu kumanda eden, ülkenin işlerini bakan, halk ile temasta olan, savaşlara giden Hakan Bey’dir. Etrafındaki hükümdarlar ona boyun eğerler. Her gün Büyük Hakan’ın huzuruna edep ve sükûnet içinde çıkar, izahat verir. Yanına girerken yalın ayaktır, elinde bir odun tutar. Hakana selam verince bu odunu önünde yakar. Yaktıktan sonra Büyük Hakan’ın sağ tarafına tahtın üzerine oturur. Hakan Bey’in Kündür Hakan denen bir naibi (vekili), Kündür Hakan’ın da Haz Çavuşu<sup class="calibre3"><a href="../Text/ibnfadlan_split_016.html#footnote-617-65" id="footnote-617-65-backlink">[65]</a></sup> denen bir vekili vardır.</p>

  <p class="normal">Büyük Hakan’ın halk için oturum yapmaması, onlarla konuşmaması bir gelenektir. Onun huzuruna bahsettiğimiz kişilerden başkası giremez. Anlaşmazlıkları halleden, işleri yöneten, cezaları veren, ülkeyi fiilen idare eden Hakan Bey’dir.<sup class="calibre3"><a href="../Text/ibnfadlan_split_016.html#footnote-617-66" id="footnote-617-66-backlink">[66]</a></sup></p>

  <p class="normal">Büyük Hakan ölünce onun için 20 odalı büyük bir mezar yapılır. Her odasında bir mezar kazılır. Toz haline gelinceye kadar taş kırılır. Bu toz mezara döşenir. Tozun üzerine kireç dökülür. Evin üzerinden (metinde, altından) nehir geçer.<sup class="calibre3"><a href="../Text/ibnfadlan_split_016.html#footnote-617-67" id="footnote-617-67-backlink">[67]</a></sup> Nehir akan büyük bir nehirdir. Mezarı bu nehrin altında (metinde, üstünde) yaparlar. “ona şeytan, insan, kurt, haşerat zarar vermesin” derler. Defni işlevleri tamamlanınca, mezarın odalardan hangisinde olduğu bilinmesin diye, onu gömenlerin başlarını vururlar. Onun mezarına Cennet derler. Gömülünce “Cennete girdi” denir. Defin hazırlıkları yapılırken mezar odaları altın yıldızlı dika (bir çeşit makul ipek kumaş) ile döşenir.</p>

  <p class="normal">Hazar Hakanı’nın 25 kadın edinmesi gelenektir. Bu kadınların her biri etraftaki hükümdarlardan birinin kızıdır. İsteyerek veya cebren alır. Ayrıca, odalık için 60 cariyesi bulunur. Her biri çok güzeldir. Bu hür kadınların, cariyelerin her biri ayrı bir sarayda oturur. Sarayların sac ağacından kubbeleri, etraflarında çadır kuracak avluları vardır. Ayrıca her birinin bir muhafızı bulunur. Hakan kadınlardan biriyle çiftleşmek isterse muhafızına adam gönderir. O da göz açıp kapayıncaya kadar kadını getirir, yatağına bırakır. Kapının önünde bekler. Hakan işini bitirince kadını elinden tutar, sarayına götürür. Bir an geciktirmez. Bu hükümdar alayıyla atına binince diğer askerler de atlarına binerler. Yolda onunla askerler arasında 1 mil mesafe bulunur. Tebaasından onu gören herkes secdeye kapanır, o geçinceye kadar başını kaldırmaz.</p>

  <p class="normal">Hakanların hükümdarlık müddeti 40 senedir. Bu müddeti bir gün dahi geçse onu öldürürler. “Bunadı, aklı azaldı” derler. Bir yere bir birlik gönderirse asla yüz çevirip düşmandan kaçmaz. Yenilip kaçanlar öldürülür.</p>

  <p class="normal">Naibi Hakan Bey ve kumandanları düşmana yenilip kaçarlarsa onları, kadınlarını, çocukları başkalarına hibe eder. Aynı şekilde atlarını, eşyalarını, silahlarını, evlerini de başkalarına verir. Çoğu defa onları ikiye bölüp çarmıha gerer. Veya boyunlarından ağaçlara asar. Bazen da merhamete gelir, onları seyis yapar.</p>

  <p class="normal">Hazar Hakanı’nın Etil (Volga) nehri üzerinde büyük bir şehri vardır.<sup class="calibre3"><a href="../Text/ibnfadlan_split_016.html#footnote-617-68" id="footnote-617-68-backlink">[68]</a></sup> Bu şehir nehrin iki tarafındadır. Bir tarafında Müslümanlar, diğer tarafında Hakan ve adamları oturur. Müslümanların başında hükümdarın memurlarından Haz Çavuşu denen bir Müslüman vardır. Hazar ülkesinde yaşayan Müslümanların, bu ülkeye gelip giden Müslüman tüccarların hukuki işleri bu memura bırakılmıştır. Başkası onları idare edemez, aralarında hüküm veremez.</p>

  <p class="normal">Etil şehrindeki Müslümanların Cuma namazı kıldıkları bir camileri vardır. Cuma günleri bu camide toplanırlar. Caminin yüksek bir minaresi, birkaç müezzini bulunur. Hicrî 310/Miladi 922 yılında Hazar Hakanı’na, Müslümanların Darülbâbûnec<sup class="calibre3"><a href="../Text/ibnfadlan_split_016.html#footnote-617-69" id="footnote-617-69-backlink">[69]</a></sup>’teki havrayı yıktıkları haberi ulaşınca minarenin yıkılmasını emretti. Ve yıkıldı, müezzinleri öldürüldü. Hakan “Müslüman ülkelerindeki havraların hepsinin yıkılmasından korkmasam camiyi de yıkardım” dedi.</p>

  <p class="normal">Hazarların hepsi ve hükümdarları Yahudi’dir. Bulgarlar (Slavlar) ve etrafındaki bütün ülkeler onlara itaat ederler, boyun eğerler, kulluklarını arzederler.<sup class="calibre3"><a href="../Text/ibnfadlan_split_016.html#footnote-617-70" id="footnote-617-70-backlink">[70]</a></sup></p>
</body>
</html>
