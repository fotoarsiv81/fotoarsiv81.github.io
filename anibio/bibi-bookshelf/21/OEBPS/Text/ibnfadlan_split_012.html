<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <h2 class="h2baslik1" id="calibre_toc_10">Bazı Türk Şehirleri, Onların Acâiblikleri</h2>

  <p class="normal">Said b. el-Hasan el-Semerkandî şöyle der:</p>

  <p class="normal">Türklerden bir kısmı göçebedir. Konarlar, göçerler. İslam ülkelerindeki göçebeler gibi yağmuru, otlak yerleri takibederler. Bunlar bir hükümdara boyun eğmezler. Kimseye itaat etmezler, birbirlerine yağma yaparlar. Kadınları, çocukları esir ederler. Çoğu defa onlarda bir aşiret bir kabileden ayrılır, başka bir aşirete gider, ona katılır. Yanlarında katıldıkları aşiretin esir edilmiş kadınları, çocukları olur, onlardan bu esir edilmiş kişileri istemezler, onlara köle gözüyle bakarlar. Bu onlar arasında bir adet ve birleştikleri bir kuraldır.</p>

  <p class="normal">Türklerin çok şehirleri vardır. Bazı şehirlerde tüccarlar, mallar bulunur, her şehirde çarşılar vardır.<sup class="calibre3"><a href="../Text/ibnfadlan_split_016.html#footnote-617-88" id="footnote-617-88-backlink">[88]</a></sup></p>

  <p class="normal">Bu şehirlerden biri Tokuzoğulların şehridir (Hanbalık). Bu, Türk şehirlerinin en büyüğü, en müstahkemidir. Taştan yapılmış büyük bir suru, etrafında su dolu hendeği vardır. Halkı güçlü, savaşçıdır. Silahlarının çoğu kılıçtır… [İbn el-Fakih buradan itibaren iki sayfa kadar başka kaynaklarda geçmeyen, uydurma olduğu anlaşılan bazı Türk şehirlerinden bahseder. Verdiği bilgiler hurafe mahsulüdür. Bu sebeple çalışmaya almadık.]</p>

  <p class="normal">Türklerin, burada bahsetmediğimiz, Müslümanların, diğer insanların ulaşamadığı başka çok sayıda şehirleri vardır. Bunlara dair haberler bize gelir. Zira bu şehirler çok doğudadır. Oraya kimse ulaşamaz, tacirler veya başkaları gidemez.</p>
</body>
</html>
