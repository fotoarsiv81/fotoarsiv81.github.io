<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body>
  <p class="p12" style="text-align: center;"><b><br /></b></p>

  <h1 class="p12" style="text-align: center;"><b>Beşinci Bölüm</b></h1>

  <p class="p12">&nbsp;</p>

  <p class="p39"><span class="t15">—</span> BİR saat öncesine kadar yalnız bir tane yolcumuz vardı. Ama şimdi milyarlarca oldu, dedi Dr. Scott havalı geçişten gelen uzun metal muhafazayı alırken.</p>

  <p class="p39"><span class="t15">—</span> Yolculuk boyunca nasıl korunabildiler? diye Gibson sordu.</p>

  <p class="p39"><span class="t15">—</span> Termostatlar iyi çalıştığı sürece bir sorun yok. Şimdi bunları hazırladığım kültürlere koyacağım, böylece Mars’a varıncaya dek gayet mutlu olacaklar.</p>

  <p class="p39">Gibson en yakındaki gözetleme yerine gitti. Buradan beyaz renkli küçük roketi görmek mümkündü. Gemiye bağlamak için çekilen kablolar, sanki bir derin deniz yaratığı görünümüne bürünmüştü. Roket bir kaç kilometre uzaklığa kadar kendi otomatik radyo cihazı ile getirilmiş, bundan sonra uygulanan daha farklı tekniklerle de geminin üzerine inmesi sağlanmıştı. Hilton ve Bradley ellerinde kablolar dışarı çıkmışlar, bunları füzeye bağlamışlar ve sonra da yavaş yavaş çekmişlerdi. Belli bir uzaklığa erişildiğinde de Ares’in elektrikli bocurgatları onu içeri almıştı.</p>

  <p class="p39">Gibson, olanları izlemekte olan Kaptan Norden’e dönerek:</p>

  <p class="p40"><span class="t15">—</span> Şimdi bu füzeye ne olacak? diye sordu.</p>

  <p class="p39"><span class="t15">—</span> Yükünü boşaltıp, iyice kontrol ettikten sonra uzayın boşluğuna bırakacağız. Onu Mars’a kadar götürüp de yakıt harcamanın bir anlamı yok. Tekrar hızlanmcaya değin çevremizde ay gibi küçük bir uydumuz olacak.</p>

  <p class="p40"><span class="t15">—</span> Jules Verne’in hikâyesindeki köpek gibi...</p>

  <p class="p39"><span class="t15">—</span> <span class="t18">Dünyadan Aya Doğru</span> adlı hikâyesindeki mi? Onu hiç okumadım. Daha doğrusu bir kez denedim, fakat sıkılarak bıraktım. Zaten bu eski hikayeleri oldum olası sevemedim. Çok eski zamanlara ait kurgu-bilim eserlerden daha sıkıcı bir şey olamaz. Bence Jules Verne de o dönemin yazarlarından.</p>

  <p class="p9">Gibson mesleğini korumak gereğini duydu.</p>

  <p><span class="t15">—</span> Kurgu-bilimin hiç bir zaman edebî bir değeri olduğuna inanmıyor musunuz yani?</p>

  <p><span class="t15">—</span> İnanmıyorum. Bunların edebî olmaktan çok belki yazıldığı döneme göre sosyal bir değeri olabilir, ama yeni nesile garip ve eski gelecektir. Örneğin, uzay yolculuğu hikayesine bir bakın.</p>

  <p><span class="t15">—</span> Devam edin, devam edin. Benim duygularımı hesaba katmayın. Rahat rahat konuşabilmeliyiz...</p>

  <p>Norden, Gibson için pek de sürpriz sayılamayacak bir konuya parmak basıyordu. Gibson kurgu-bilimin profesyonel astronotlar arasında çok yaygın olduğunu biliyordu.</p>

  <p><span class="t15">—</span> Pekala, dedi Norden. Ne olduğuna bir bakalım. 1960’lara hatta 1970’lere kadar yazarlar uzun süre aya ilk yolculuk konusu üzerinde hikayeler, romanlar yazıyorlardı. Şimdi o zaman yazılanların hiç biri okunmuyor. Aya gidildiği zaman, bu kez Mars’ın ve Venüs’ün hakkında yazılmaya başlandı. Şimdi bu hikâyelerin de hiç bir değeri kalmadı artık. Hiç kimse bunları okumuyor, gülmek isteyenler dışında tabii. Öyle sanıyorum ki, bundan sonra da daha uzaktaki gezegenler konu edilecek. Fakat bizim büyük babalarımızın tanıdığı gezegenler arası romanlar 1970’lerin sonlarında bence iflas etti.</p>

  <p><span class="t15">—</span> Fakat uzay-yolculuğu temaları bugün hala eskisinden de popüler.</p>

  <p><span class="t15">—</span> Evet, fakat bu artık kurgu-bilim olmaktan çıktı. Bunlar ya olduğu gibi olaylara dayanıyor ya da tümüyle fantazi. Hikâyeler artık Güneş Sisteminin dışına çıkabilmeli bence.</p>

  <p>Norden büyük bir ciddiyetle konuşuyordu ama gözlerinde de garip bir pırıltı vardı.</p>

  <p><span class="t15">—</span> Sizin görüşlerinize iki noktadan itiraz ediyorum, diye söze başladı Gibson. Birincisi, pek çok kişi bir asır kadar eski olan Wells’in hikâyelerini halâ büyük bir zevkle okuyor. Ayrıca benim de <span class="t18">Martian Dust</span> gibi eski hikâyelerim hala okunuyor.</p>

  <p><span class="t15">—</span> Wells edebî eserler yazmış, diye yanıt verdi Norden, fakat öyle olsa bile, yine de görüşümde haklı olduğumu sanıyorum. Onun hangi romanları çok popüler? <span class="t18">Kipps</span> ve <span class="t18">Mr Polly</span> gibi düz romanları. Yalnızca çok uzak geleceğe seslenen ve Wells’in en iyi eseri olan <span class="t18">The Time Machine</span> adlı bilim kurgu hikayesi çok popüler.</p>

  <p>Bir an bir sessizlik oldu. Gibson, Norden’in onun ikinci itiraz noktasına değinip değinmeyeceğini merak ediyordu. Sonunda söyledi.</p>

  <p class="p9"><span class="t15">—</span> <span class="t18">Martian Dust'ı</span> ne zaman yazdınız?</p>

  <p class="p41">Gibson biraz düşündü:</p>

  <p class="p9"><span class="t15">—</span> 1973 ya da 74’te.</p>

  <p><span class="t15">—</span> Bu kadar eski olduğunu bilmiyordum. Bu da benim açıklamamı doğruluyor bence. Uzayyolculukları tam da o yıllarda başladı. Ve herkes de bu konuya büyük ilgi duyuyordu. Siz o zaman için çok tutulan bir kurguyu seçmişsiniz <span class="t18">Martian Dust</span> ile ve insanların ilgisini çekmeyi de başarmışsınız.</p>

  <p>— Bu yalnızca onun neden satıldığını açıklıyor. Benim sorumun yanıtı bu değil. Bu kitabım halâ popüler ve benim hayâl gücümün dışında hiçbir zaman var olmayan bir Mars’ı anlatmasına karşın, Marslıların dahi bu kitaptan pek çok alıp okuduklarına inanıyorum.</p>

  <p><span class="t15">—</span> Bunu sizin yayımcınızın bu kitabı satışa sunmasındaki yeteneğine de bağlamak lâzım. Ayrıca sizin yazdığınız en iyi eser de olabilir. Bundan başka, Mac’ın da dediği gibi, <span class="t18">zamanın ruhunu</span> yakalamayı başarmışsın o eserde, bu nedenle bugün için de değer taşıyor olabilir.</p>

  <p><span class="t15">—</span> Hımmm, dedi Gibson bir süre düşünceye dalarak. Bir an öylece sessizce durduktan sonra yüzüne bir tebessüm yayıldı, ardından da gülmeye başladı.</p>

  <p><span class="t15">—</span> Biz de gülelim. Komik olan nedir? diye sordu Norden merakla.</p>

  <p><span class="t15">—</span> Önceki konuşmamızı hatırladım. H.G. Wells, günün birinde Dünya ile Mars arasındaki yolun yarısında iki adamın onun hikayelerini tartıştığını bilseydi ne düşünürdü acaba, diye düşünüyordum.</p>

  <p class="p42"><span class="t15">—</span> O kadar da abartma canım, dedi Norden sırıtarak. Yolun henüz ancak üçte birine gelebildik daha.</p>

  <h2 class="p43" style="text-align: center;"><span class="t9">* * *</span></h2>

  <p>Gibson’un birden fırlayarak uyandığında vakit geceya- rısını geçmişti. Bir şey, bir ses onu rahatsız etmiş gibiydi. Sanki uzakta, geminin iç kısımlarından da uzakta bir patlama olmuştu. Yatakta kendisini koruyan kemerlere tutunarak kalktı ve karanlıkta oturdu. Kamarası geminin gece kısmındaydı ve lombar deliğinden yalnızca yıldızların parıltısı geliyordu. Nefesini bile çıkarmaksızm dinledi. En küçük bir sesi kaçırmak istemiyordu.</p>

  <p>Geceleri <span class="t18">Ares’</span> te pek çok ses olur ve Gibson bunların çoğunu iyi tanırdı. Bu durumda gemi yaşıyor demekti, sessiz- lki ise geminin içindeki herşeyin ölmesi anlamına gelirdi. Durup dinlenmeksizin gelen motorların sesi, pervanelerin gürültüsü hiç kesilmezdi. Arada sırada otomatik seslere her otuz saniyede bir duyulan saatin tik tak sesleri, basınçlı pompa sisteminden gelen su sesleri karışırdı. Tüm bunlar Gibson’a kendi kalp atışları kadar yakın ve tanıdık geliyordu. Bu yüzden başka sesler ona çok yabancıydı.</p>

  <p>Yarı uyanık bir vaziyette kamarasının kapısına gitti ve bir süre kadar koridoru dinledi. Herşey son derece normal görünüyordu. Tek uyanık kişinin kendisi olduğunu biliyordu. Bir an için Norden’i uyandırmayı düşündü. Fakat daha sonra vazgeçti, düş görmüş olabilirdi ya da daha önce duymadığı bir motor sesi gelmişti.</p>

  <p>Yatağına geri döndüğünde, birden aklına geliveren bir düşünceyle irkildi. Belki de gürültü o kadar uzaktan gelmemişti, olamaz mıydı? Evet, oldukça yakından geliyordu. Her neyse çok yorgundu ve ne olduğu da pek önemli değildi. Gibson gemide herhangi bir aksaklık olması durumunda otomatik alarmların herkesi uyandıracak biçimde ayarlanmış olduğunu biliyordu. Bunların yolculuk boyunca birkaç kez denendiğini ve çalıştığında bir ölüyü bile uyandırabilecek kadar güçlü olduğunu biliyordu. Bunları hatırlayıp rahatladı ve yatıp uyudu. Sabah olduğunda tümünü unutmuştu bile.</p>

  <h2 class="p44" style="text-align: center;"><span class="t9">* * *</span></h2>

  <p><span class="t19">Kamera meclis odasını tarayıp, yavaş yavaş cenaze kortejini izledi ve denizin üzerinde rüzgarlı kale siperlerine giden merdivenleri çıktı. Müzik sessizliğin içinde hüzünlü hüzünlü duyulmaya başladı. Trajik görünümlü yalnız figürler, batan güneşe karşı birer silüet haline geldiler ve Elsimore’nin surları üzerinde hareketsiz kaldılar. İyi geceler, tatlı prens. Oyun sona erdi.</span></p>

  <p>Birden küçük tiyatronun ışıkları yandı ve Danimarka Devleti dört yüz yıl ve elli milyon kilometre uzakta kaldı. Gibson, kısa sürede kendine geldi, oyuna dalıp gitmişti adeta. Shakespeare bu oyununu yazarken acaba bunun böyle bir uzay tiyatrosunda seyredileceğini hiç düşünebilir miydi? Bu fantastik tiyatroda kafes şeklinde dizilmiş olan koltuklar küçük bir temasla yere tutturulmuştu ve serbest olarak havamn ortasında duruyorlardı.</p>

  <p><span class="t15">—</span> Oldukça acıklıydı değil mi? dedi Dr. Scott sekiz kişilik seyirciyle birlikte hafifçe koridora doğru kayarken. Hiç de iyi bir film kolleksiyonumuz yok.</p>

  <p class="p9"><span class="t15">—</span> Yeni program ne olacak? diye Gibson sordu.</p>

  <p><span class="t15">—</span> Henüz karar vermedik. Sıradan bir müzikal ya da <span class="t18">Rüzgar Gibi Geçti»</span> gibi bir klasik de olabilir.</p>

  <p class="p10"><span class="t15">—</span> Büyük babam bu filme bayıldığını söylerdi. Şimdi de ben izleyebileceğim, ne şans, dedi Jimmy sabırsızlıkla.</p>

  <p class="p10"><span class="t15">—</span> Çok iyi dedi Dr. Scott. Eğlence Komitesine yazarak bunu isteyeceğim. Belki de gönderebilirler. Bu komiteyle ilgili çalışmaları Dr. Scott yürütüyordu. Bu da herşeyin başarılı geçeceğini gösteriyordu.</p>

  <p class="p10">Oturduğu yerden en son kalkan Kaptan Norden, Gibson’un arkasından geldi ve sinirli sinirli öksürdükten sonra:</p>

  <p class="p10"><span class="t15">—</span> Aklıma ne geldi biliyor musunuz Martin, diye söze başladı. Bir uzay giysisi ile dışarı çıkmak istediğinizi bana söylemiştiniz yanılmıyorsam.</p>

  <p class="p10"><span class="t15">—</span> Evet, ama sen bunun tümüyle kurallara aykırı olduğunu söyledin.</p>

  <p class="p12">Norden biraz utandı.</p>

  <p class="p10"><span class="t15">—</span> Evet bir bakıma öyle, ama bu normal bir seyahat değil ve siz de teknik olarak bir yolcu değilsiniz. Sanırım bir kerelik bunu deneyebiliriz.</p>

  <p class="p10">Gibson çok sevinmişti, çünkü her zaman bir uzay elbisesi içinde neye benzeyeceğini ve etrafta yıldızlardan başka hiçbir şey olmaksızın boşlukta durmayı herşeydeıı çok istemişti. Hiçbir zaman da Norden’e fikrini değiştirmesine neyin neden olduğunu da sormadı. Ve Norden de bu nedenle müteşekkir kaldı.</p>

  <p class="p10">Uçuş bir haftayı tamamlamak üzereydi. Her sabah Nor- den’in odasında alışdagelmiş konuşmalar geçerdi. Hilton elinde son yirmi dört saatin raporları ile gelir, Norden onları inceler ve onaylardı. Çoğunlukla önemli bir şey olmazdı. Norden de raporları imzalardı. Değişiklik, onun burada en son isteyebileceği şeydi, ama oluyordu işte.</p>

  <p class="p10"><span class="t15">—</span> Dinle Johnie dedi Hilton (Norden’e ilk ismiyle hitap eden tek gemi personeli oydu, diğerleri ona ‘kaptan’ derlerdi). Hava basıncımız oldukça iyi. Damlaların düşüşü sabit. On gün kadar sonra tolerans sınırı dışına çıkmış olacağız.</p>

  <p><span class="t15">—</span> Allahın cezası! Bu demektir ki, bir şeyler yapmalıyız. Limana ininceye kadar idare eder diye düşünüyordum.</p>

  <p><span class="t15">—</span> Korkarım ki o zamana kadar bekleyemeyiz. Bu tolerans sınırları bilirsin pek garip olur. On katı büyüklükte bir delik tehlikeli olmayabilir, ama basınç kayıtları Uzay Güvenlik Komisyonuna geri gittiğinde, bazı kişilerin çıkıp ta sınırların altına neden düştüğümüz konusunda bas bas bağıracakları da bir gerçek.</p>

  <p class="p9"><span class="t15">—</span> Deliğin nerede olduğunu düşünüyorsun?</p>

  <p class="p9"><span class="t15">—</span> Gövdede, ya da ona çok yakın bir yerde.</p>

  <p><span class="t15">—</span> Yani bu körolası deliğin Kuzey Kutbu civarında mı olduğunu sanıyorsun?</p>

  <p><span class="t15">—</span> Daha doğrusu kuşkulanıyorum. İyice emin olmalıyız.</p>

  <p>Norden düşünmeye başladı. Meteorik tozlardan ötürü yılda iki üç kez böyle delinmeler olurdu. Genellikle bunları pek önemsemezlerdi. Fakat bu seferki biraz büyükçeydi.</p>

  <p class="p9"><span class="t15">—</span> Deliği bulmamız ne kadar zamanımızı alır?</p>

  <p><span class="t15">—</span> Sorun da burada ya dedi Hilton düşünceli düşünceli. Yalnız bir tane delik dedektörümüz var, oysa geminin gövdesinin yüzeyi elli bin metre kare. Onun tüm yüzeyini tek bir cihazla taramak en az iki günümüzü alır. Eğer yeteri kadar büyük bir delik ise, otomatik sayaçlarımız onu bulup yerini de bildirirler.</p>

  <p><span class="t15">—</span> Umarım değildir, çünkü o zaman bunun nedeni daha farklı bir şey olacak, bizim açıklayamadığımız bir şey! dedi Norden.</p>

  <p>Jimmy Spencer, her zamanki gibi hiç kimsenin yapmak istemediği işlerin verildiği Jimmy gemiyi defalarca dolaştıktan sonra, üç günün sonunda deliğin yerini buldu. Küçük açıklık çıplak gözle bile görülebiliyordu. Fakat aşırı duyarlı detektör teknenin bu kısmına yakın olan vakumun olması gerektiği kadar mükemmel olmadığını açığa çıkardı. Jimmy tebeşirle yeri belirledi ve geriye döndü.</p>

  <p class="p9">Norden geminin planlarını ortaya çıkardı ve Jimmy’nin raporuna göre yeri yaklaşık olarak işaretledi. Sonra yavaşça ıslık çaldı ve kaşları tepeye kalktı.</p>

  <p class="p45"><span class="t15">—</span> Jimmy, dedi. Mr. Gibson senin ne yaptığını biliyor m?</p>

  <p class="p45"><span class="t15">—</span> Hayır, dedi Jimmy. Ona bu konuda hiç bilgi vermedim.</p>

  <p class="p45"><span class="t15">—</span> Peki, herhangi bir kişinin de ona bu delikten söz etmiş olabileceğini de tahmin etmiyorsun, değil mi?</p>

  <p class="p45"><span class="t15">—</span> Bilmiyorum, ama söylemiş olsalardı bana mutlaka bildirirdi.</p>

  <p class="p45"><span class="t15">—</span> Peki, o halde şimdi beni iyice dinle. Bu Allahın belası delik onun kamarasının duvarının tam ortasında açılmış. Eğer bu konuda ağzından en küçük bir şey kaçırırsan, derini yüzerim. Anladın mı?</p>

  <p class="p45"><span class="t15">—</span> Evet dedi Jimmy yutkunarak. Süzülerek dışarıya çıktı.</p>

  <p class="p12"><span class="t15">—</span> Şimdi ne olacak? diye sordu Hilton.</p>

  <p class="p45"><span class="t15">—</span> Bir yolunu bulup Martin’i dışarı çıkaracağız ve deliği mümkün olduğu kadar çabuk tıkayacağız.</p>

  <p class="p45"><span class="t15">—</span> Çarpma sırasında gürültüyü duymamış olması da çok komik doğrusu. Çünkü oldukça gürültü yapar.</p>

  <p class="p45"><span class="t15">—</span> Belki de o sırada odasında değildi. Ama hava akımını hissetmemiş olması çok ilginç.</p>

  <p class="p45"><span class="t15">—</span> Normal sirkülasyonla gizlenmiş olabilir. Bütün bu telaşın niye? Neden doğrudan doğruya gidip de Martin’e ne olduğunu anlatmayı düşünmüyorsun? Tüm bu melodrama gerek yok bence.</p>

  <p class="p45"><span class="t15">—</span> Gerçekten yok mu dersin? dedi Norden. Martin’in okuyucularına onikinci büyüklükte bir meteorun gelip de çarptığını ve gemiyi deldiğini anlattığını düşün. Bir de, bu tür çarpmaların bu tür yolculuklarda sık sık olduğunu belirttiğini düşün. Onun okuyucularından kaçı bunun gerçek bir tehlike oluşturmadığını düşünür sence? İnsanların buna büyük bir tepki göstereceklerini anlatmak istiyorum. Ne diyecektir biliyor musun «bu küçük bir delik olabilir, ama daha büyükleri açılmayacak diye de bir şey yoktur.» Okuyucular ise istatistiklere pek inanmazlar. O zaman gazetelerin baş haberlerini görür gibi oluyorum: <span class="t18">«Ares</span> bir Meteor tarafından delindi!» Bu da bizim şirketimizin başına gelebilecek en büyük kötülüktür.</p>

  <p class="p10"><span class="t15">—</span> O zaman tüm bunları Martin'e anlatıp, bu konuda hiçbir şey yazmamasını isteyebilirsin, olmaz mı?</p>

  <p class="p10"><span class="t15">—</span> Bu olmayacak birşey benim saf arkadaşım. Bir haftadır yazacak hiç bir şey bulamadı. Ona bu konuda hiçbir şey söylememek daha iyi olacaktır.</p>

  <p class="p10"><span class="t15">—</span> Tamam dedi Hilton. Bu senin düşüncen. Eğer geri teperse beni bu işe karıştırma.</p>

  <p class="p10"><span class="t15">—</span> Geri tepmeyecek, göreceksin. Çok sağlam bir planım var.</p>

  <p class="p10">Tüm yaşamı boyunca Gibson hep uzay araçları ve uzay giysilerinden büyülendi durdu. Şimdi nihayet buna da kavuşuyordu. Bradley en ince ayrıntısına kadar onu nasıl kullanacağını anlatmıştı.</p>

  <p class="p10">Gibson <span class="t18">Ares’te</span> giyilen elbiselerin bacakları olmadığım unutmuştu. Yalnızca her iki bacağını birden sokabileceği bir kısım vardı. Zaten sıfır yer çekimine göre yapıldıkları için bu kadarı da yeterliydi. Her iki yanında havalandırma, radyo, ısı regülatörleri ve düşük güçlü itici sistem gibi düzeneklerin yerleştirilmiş olduğu çıkıntılar vardı. Giysi içinde rahatlıkla hareket edebilme özgürlüğü vardı. İsteyen biri kolunu içeri çekip de aletleri kontrol edebilir ya da rahatça yemeğini yiyebilirdi.</p>

  <p class="p10">Bradley bir saat kadar havalı geçişte kalarak tüm mekanizmayı Gibson’un kullanabileceği biçimde tekrar ayarladı. Gibson her bilgi kendisine verilmesine karşın yine de biraz endişelenmeye başlamıştı.</p>

  <p class="p10">Bradley ona temel sağlık kuralları konusunda da bilgi verdi. Gibson araya girerek:</p>

  <p class="p10"><span class="t15">—</span> Boşver şimdi bunları dedi. Nasıl olsa dışarıda fazla uzun kalmayacağız.</p>

  <p class="p12">Bradley gülümsemekle yetindi.</p>

  <p class="p10"><span class="t15">—</span> Kaç kişinin aym hatayı yaptığını işittiğinde sakın şaşırma, dedi.</p>

  <p class="p10">Havalı geçiş bölmesinin bir duvarındaki kompartımanı açtı. İki adet makara vardı. Bunlar giysilerdeki özel yerlere takılacaklardı ve kazayla yerlerinden çıkmaları olasılığı yoktu.</p>

  <p class="p10"><span class="t15">—</span> Bir numaralı güvenlik uyarısına göre; daima seni gemiye bağlı tutan bir hayat-bağı olacaktır, dedi. Kuralların bir kısmı kimi zaman çiğnenebilir ama bu asla. Durumu daha da emin duruma getirmek için elbiseni on metrelik bir başka ip ile kendiminkine bağlayacağım. Evet artık çıkışa hazırız.</p>

  <p class="p10">Dış kapı kayarak açıldı ve Gibson dışarı doğru süzülürken üzerinde havanın son etkisini, itme etkisini hissetti. Daha sonra yavaşça yıldızların arasına süzüldü.</p>

  <p class="p10">Hareketlerdeki yavaşlık ve olağanüstü sessizlik onun üzerinde çok derin bir etki yaptı. <span class="t18">Ares</span> yanında duruyordu işte ve kendisi uzayda -evet, evet gerçek uzayda- salmıyordu. Onun yaşam ile olan tek bağı elbisesinin yanında uzanan ipti. Romanlarında anlatmaya çalıştığı şeyleri şimdi yaşıyordu, ama çok farklı olarak.</p>

  <p class="p10">Şimdi beyni her zamankinden farklı düşünüyordu. O sırada elbisesinin kenarındaki ipin çekilmekte olduğunu hissetti. Yol arkadaşı Bradley’i tümüyle unutmuştu. Bradley giysisinin altındaki küçük gaz jetlerini çalıştırmıştı ve gemiden biraz uzaklaşmıştı. Gibson’a işaretler yapıyordu. O sırada başlığın içindeki mikrofondan onun sesini duyunca şaşırdı.</p>

  <p class="p10">Bradley: «Ben sana haber verinceye değin jetlerini kullanma» diyordu. «Çok fazla hızlanmayacağız ve bu arada da bağlarımızın bilbirine karışmamasına dikkat etmeliyiz.»</p>

  <p class="p10">«Tamam» dedi Gibson, talimatlara harfiyen uymaya gayret ediyordu. Dönüp gemiye baktı ve onun birkaç metre uzakta olduğunu gördü.</p>

  <p class="p46">«Ne kadar ipimiz var?» diye korkuyla sordu. Fakat hiçbir cevap alamadı. Bir an paniğe kapılır gibi olduysa da hemen hatırlayıp ‘VERİCİ’ düğmesine bastı.</p>

  <p class="p46"><span class="t15">—</span> Bir kilometre kadar, dedi Bradley, Gibson sorusunu tekrarladığında. Bu kadar uzaklık da kişinin kendini hoş ve yalnız hissetmesi için yeterli sanırım.</p>

  <p class="p17"><span class="t15">—</span> Koparsa ne olacak? diye sordu Gibson yarı alaylı.</p>

  <p class="p46"><span class="t15">—</span> Kopmaz. Seni Dünyaya geri götürebilecek kadar sağlamdır. Koptuğunu bir an için varsaysak bile, hemen jetlerimizle geri getirebiliriz.</p>

  <p class="p17"><span class="t15">—</span> Ya jetler çalışmazsa?</p>

  <p class="p46"><span class="t15">—</span> Sanırım oldukça eğlenceli bir konuşma bizimki. Çok büyük bir dikkatsizlik olmadıktan ya da üst üste üç kez mekanik bir hata olmadıktan sonra bu olanaksız bir şey. Ayrıca elbisende ana tankın boşalması durumunda kullanabileceğin alarm işaretleri için düğmeler var.</p>

  <p class="p46"><span class="t15">—</span> Canım varsayalım ki çalışmadı, diye ısrar etti Gibson.</p>

  <p class="p46"><span class="t15">—</span> 0 zaman, giysinin SOS sinyali yollayan vericisinin düğmesine basmaktan başka yapılacak bir şey kalmıyor. Biri gelip de seni kurtarıncaya kadar beklemen gerekir. Fakat böyle durumlarda pek acele edeceklerini sanmam. Böyle durumlara düşeıder pek sempatiyle karşılanmazlar.</p>

  <p class="p47">O sırada ipin ucuna kadar gelmiş olduklarını farketti.</p>

  <p class="p17"><span class="t15">—</span> Şimdi evimizden oldukça uzaktayız dedi yavaşça.</p>

  <p class="p46">Gibson’un <span class="t18">Ares’ı</span> görebilmesi için bir kaç saniye geçmesi gerekti. Geminin gece tarafmdaydılar ve gemi tümüyle karanlıkta kalıyordu. Uzaktan, belki de bir milyon kilometre uzaktan, Dünya ve Ay iki parlak küre olarak görünüyorlardı. Tüm bu ulu manzaranın içinde gemi pek küçük kalıyordu. Gibson birden kendini yıldızların arasında çok yalnız hissetti.</p>

  <p class="p17">Bradley’in onu duygularıyla başbaşa bırakmış olması da çok iyi olmuştu. Belki o da aynı duygular içinde yüzüyordu. Yıldızlar o kadar parlak ve çoktu ki, Gibson başlangıçta en iyi tanıdığı yıldızların bile yerini bulmakta güçlük çekti. Bir süre sonra Mars’ı buldu. Bu Güneşten soma en parlak cisimdi. Bundan sonra ekliptik düzlemi tespit etti ve kendi çevresinde hafifçe dönerek Kutup Yıldızı’ın buldu.</p>

  <p>Sonra yavaşça Zodyak boyunca gözlerini gezdirdi, bir yandan da tarihte kaç kişinin şu olanağa sahip olmuş olabileceğini düşünüyordu. Derken Jüpiter’i ardından da Satürn’ü buldu. Gezegenleri yıldızlardan ayırt etmek güç oluyordu. Gibson, Dünya ve Venüs’ü inceleyemedi, çünkü başını o yöne çevirdiği takdirde gözlerinin Güneşin parlaklığından kamaşması olasılığı yüksekti.</p>

  <p>Soluk bir ışık kuşağı gökyüzünün her iki yarım küresini birleştiriyor gibiydi: Bu Samanyoluydu. Samanyolundaki karanlık bölge, sanki başka bir evrene geçmek için yıldızların arasından kazılmış bir tünele benziyordu,</p>

  <p>Daha sonra dönerek Andromeda takım yıldızını buldu. Büyük Nebula işte oradaydı. Gibson büyülenmiş olarak yıldızları inceliyor, bir bölgeden diğerine atlıyordu. O sırada gözüne dört köşe bir parlaklık ilişti. Bunun hangi cisim olabileceğini düşündüyse de içinden çıkamadı. Aslında bu pek uzakta da değildi. Onun üzerine haberleşmeyi açarak Bradley’e gördüğünü gösterdi. Bradley bir süre baktıktan sonra şu yanıtı verdi.</p>

  <p><span class="t15">—</span> O kadar önemli bir şey değil. Haftalardan beri çöplerimizi her gün dışarı atıyoruz. Fazla hızlanmadığımız sürece de onun bir kısmı çevremizde kalıyor. Hızlandığımız takdirde onu yanımızdan atıp Güneş Sisteminin dışına çıkaracağız.</p>

  <p class="p48">Bunu anlamadığı için Gibson kendini biraz aptalca davranmış olmakla suçladı. «Bu belki de benim roman müsveddelerimden biri de olabilir» diye düşündü. Bu kağıt asırlar boyu, yıldızların arasında gezinip duracaktı belki de, kimbilir?</p>

  <h2 class="p49" style="text-align: center;"><span class="t15">* * *</span></h2>

  <p class="p9">Havalı geçişe döndüklerinde onları Norden karşıladı. Oldukça memnun görünüyordu, ama Gibson bunu farkede- meyecek durumdaydı. O hala yıldızların arasında geziniyor gibiydi. Uzun süre bunun etkisinden kurtulamadı.</p>

  <p class="p9"><span class="t15">—</span> Zamanında bitirebildiniz mi bari? diye sordu Bradley, Gibson uzaklaştıktan sonra.</p>

  <p class="p9"><span class="t15">—</span> Evet, on beş dakikada her şey tamamdı. Vantilatörleri kapattık ve deliği eski dumanlı mum tekniğiyle hallettik. Sonra da çabuk kuruyan boya ile kalanım tamamladık. Mac iyi bir iş becerdi.</p>

  <p class="p2">&nbsp;</p>
</body>
</html>
