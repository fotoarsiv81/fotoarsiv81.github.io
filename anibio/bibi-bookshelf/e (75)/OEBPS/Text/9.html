<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body>
  <p class="p12" style="text-align: center;"><b><br /></b></p>

  <h1 class="p12" style="text-align: center;"><b>Yedinci Bölüm</b></h1>

  <p class="p12">&nbsp;</p>

  <p class="p59">NORDEN «Bu tam bir çılgınlık!» diye bağırdı çok kızgın görünüyordu. «Bunun bir açıklaması olmalı! Aman Tanrım, ııasıl olur da Deimos'ta rıhtıma yanaşmak için gerekli donatım olmaz! O halde bizim inmemizi nasıl beklerler? Baş görevliyi arayıp, durumu bildireceğim.»</p>

  <p class="p54"><span class="t15">—</span> Yerinde olsam bunu yapmazdım dedi Bradley. İmzaya dikkat ettin mi? Bu, Dünyadan Mars’a gönderilen bir talimat değil. Temel Yönetim ofisinden yollanmış. Yaşlı adam aksinin teki olabilir, ama makûl bir nedeni olmadan böyle birşey yapacağını sanmıyorum.</p>

  <p class="p54"><span class="t15">—</span> Mars'a hiç gitmemeliydim, ama nereden bilebilirdim? Yeteri kadar yakma geldik, dedi. Merak ediyorum Mac bu işi nasıl becerecek. Yaklaşmakta olduğumuz yörüngeyi tekrar hesaplamak zorunda kalacak.</p>

  <p class="p54">Norden kontrol panelinin üzerine eğildi ve bir düğmeyi çevirdi:</p>

  <p class="p54"><span class="t15">—</span> Merhaba Mac Kaptan konuşuyor. Beni duyuyor musun?</p>

  <p class="p54">Kısa bir sessizlik oldu, sonra mikrofondan Hilton’un sesi duyuldu.</p>

  <p class="p54"><span class="t15">—</span> Mac şu sırada burada değil. Mesaj iletmek ister misin?</p>

  <p class="p54"><span class="t15">—</span> Tamam, ona ilet. Mars'tan geminin rotasını değiştirmemiz için emirler aldık. Hiçbir neden gösterilmeksizin bizi Phobos’tan başka bir yere çeviriyorlar. Mac’a Deimos’a bir yörünge hesaplamasını söyle. Sonucu alır almaz da bana bildirsin.</p>

  <p class="p54"><span class="t15">—</span> Bir türlü anlayamıyorum. Neden böyle yaptılar. Deimos boydan boya dağlık, inilebilecek hiç yer...</p>

  <p class="p54"><span class="t15">—</span> Evet, tüm bunların biz de farkındayız, diye sözünü kesti Norden. Belki oraya gittiğimizde bu değişikliğin nedenini öğrenebiliriz. Maca olabildiğince çabuk beni aramasını söyle olur mu?</p>

  <p>Dr. Scoot haberleri Gibson’a, onun haftalık makalesini yeni bitirdiği bir sırada iletti.</p>

  <p><span class="t15">—</span> Olanları işittin mi? diye nefes nefese içeri daldı. Yönümüzü Deimos’a doğru çevirmişler. Kaptan söyledi. Tabii bu durum bir gün gecikmemize neden olacak.</p>

  <p class="p9"><span class="t15">—</span> Nedenini bilen var mı?</p>

  <p class="p9"><span class="t15">—</span> Hayır. Tam bir sır. Sorduk ama Mars cevap vermedi.</p>

  <p class="p9">Gibson’un aklından bir yığın olasılık geçti. Phobos’un,</p>

  <p class="p13">bu iç aym, ilk Mars’a varış yeri olmasından bu yana bir üs olarak kullanıldığını biliyordu. Gezegenin yüzeyinden yalnızca 6.000 kilometre olan uzaklığı ve Dünyanınkinin binde birinden az olan yerçekimiyle, bu amaç için, buranın ideal bir yer olduğunu biliyordu. Daha hafif inşa edilmiş uzay gemileri bir kaç dakika içinde bu kügiik gezegene rahatlıkla inebiliyorlardı. Yalnızca otuz kilometre çapındaki bu minik gezegende, bir geminin inebilmesi için gerekli olan her şey vardı: Küçük bir gözlemevi, bir radyo istasyonu ve birkaç gerekli bina. Oysa daha küçük ve daha uzak olan Deimos’ta otomatik bir radyo vericisinden başka birşey yoktu.</p>

  <p><span class="t18">Ares</span> bir haftadan daha az bir süre sonra inişe geçecekti. Mars halâ üzerinde birçok yüzey biçimlerinin çıplak gözle görülebildiği uzak bir küçük disk biçimindeydi, ama bir teleskopla bakıldığında daha çok ayrıntıyı görmek mümkündü. Gibson gezegenin bir Merkator projeksiyonunu bularak, onun temel bölgelerini öğrenmeye başladı. Çok eski zamanlarda konmuş isimlere bakarak, çoğu isimlerin bir yüzyıl kadar önceki astronomlar tarafından konduğunu anımsayarak. Kim inanırdı ki günün birinde tüm bu isimler insanın günlük yaşamına girecek, diye düşünmekten kendini alamadı, isimler konurken mitolojiden büyük ölçüde yararlanılmıştı: Deucalion, Elysium, Eumenides, Arcadia, Atlantis, Utopia, Eos... Gibson saatlerce oturup bu birbirinden güzel isimler üzerinde uzun uzun durabilirdi.</p>

  <p class="p10"><span class="t18">Ares</span>’in yolu şimdi yavaş yavaş gezegenin yörüngesinden ayrılıyordu. Bir kaç gün içinde geminin dışarıya doğru hızlanması sağlanacaktı. Yolculuğu Phobos’tan Deimos’a doğru değiştirmek için hızda değişiklik yapılması şarttı. Bu da Mackay’ın saatlerce hesaplamalar yapmasına neden oldu.</p>

  <p class="p10">Her yemekte hep bir tek şey konuşulmuştu. Mars’a varıldığında tayfanın yapmak istedikleri. Gibson, tabii bol zamanı olan biriydi ve doğruca Mars’a gidecekti. Ama tayfanın çoğu bir süre Deimos’ta kalıp gemiyi ve yükünün güvenle gelip gelmediğini kontrol etmek zorundaydılar.</p>

  <p class="p10">Gibson’un yapmayı planladıkları tek bir cümlede özetlenebilirdi; olabildiğince çok görmek. Bir kişinin iki ay içinde bir gezegeni tümüyle görebileceğini sanmak biraz fazla iyimserlik olurdu. Fakat Bradley Mars’ı gezmek için yalnızca iki günün yeterli olduğunu söylüyordu.</p>

  <p class="p10">Yolculuğun tüm heyecanı artık sonuna yaklaşmıştı. Bu da bir an için Gibson’u kişisel sorunlarından biraz olsun uzaklaştırmıştı. O konuşmalarından sonra Jimmy’le yemeklerde ve koridorlarda bir çok kez karşılaşmışlardı ama bir daha o konuya hiç dönmemişlerdi. Bir süre Gibson, Jimmy’nin kendisinden kaçtığını sanmıştı ama daha sonra geminin tüm personelinin işlerden başını kaşıyamayacak kadar meşgul olduklarını, bu nedenle koşuşturduklarını görüp yanıldığını düşünmüştü. Norden oraya vardıklarında geminin her bakımdan eksiksiz ve mükemmel olmasını istiyordu.</p>

  <p class="p10">Tüm bu koşuşmalara karşın Jimmy yine de Gibson’un ona anlattıklarını düşünmeye vakit bulabilmişti. Başlangıçta, annesinin mutsuzluğundan sorumlu tuttuğu bu adama karşı kızgınlık duymuştu. Fakat daha sonra duruma Gibson’un açısından bakmış ve onun diğer duygularım anlamaya çalışmıştı. Ayrıca Gibson tüm bunları anlatırken kendini haklı çıkarmaya çalışmamış, olayları olduğu gibi yansıtmayı yeğlemişti.</p>

  <p class="p10"><span class="t18">Ares,</span> Mars’ın en küçük hızına uydurulmak üzere yavaş- latıldığmda, tekrar ağırlığa dönmek ve motorların gürültüsünü duymak oldukça değişik bir duygu yaratıyordu. Manevralar yapmak ve son düzeltmeler yaklaşık yirmi dört saat aldı. Bunlar tamamlandığı zaman Mars, Dünyadan ayın göründüğü büyüklüğün bir kaç katı büyüklükteydi. Gezegenleri Phobos ve Deimos, hareket ettikleri ancak bir kaç dakika kadar sürekli bakıldığında görülebilen küçük yıldızlara benziyorlardı.</p>

  <p class="p10">Gibson büyük çöllerin ne kadar kırmızı olduğunu bir türlü anlayamamıştı. Fakat yalnızca ‘kırmızı’ sözcüğü bu yavaş yavaş genişleyen diskteki renk değişimini anlatmak için oldukça yetersiz kalırdı. Kimi bölgeler hemen hemen kızılımsı iken, diğerleri sarımsı-kahverengiydi. Aslında en yaygın göze çarpan rengi kiremit rengi olarak tanımlamak daha doğru olurdu.</p>

  <p class="p10">Güney yarımkürede mevsim ilkbaharın sonlarıydı, ama kutup çevresindeki tepeler karla kaplı olduklarından beyaz bir bölge oluşturmuştu. Kutup ile çöl arasındaki geniş bitkiler bölgesi soluk mavimsi yeşil renkteydi. Aslında bu lekeli yuvarlakta her rengi türlü tonlarıyla birlikte bulmak olanaklıydı.</p>

  <p class="p10"><span class="t18">Ares</span> saatte bin kilometreden daha az bir rölatif hızla Deimos’un yörüngesine doğru yol almaktaydı. Geminin önünde, küçük uydusu halâ bir disk biçimindeydi. Zamanla ona yaklaşıldıkça yalnızca bir kaçyüz kilometre kala Mars kadar büyük görünmeye başladı. Fakat ikisi arasında ne kadar büyük bir zıtlık vardı! Burada o güzelim yeşil ve kırmızılıklara rastlamak olanaksızdı. Yalnızca tepeler arasında kalan bir takım koyuluklardan başka bir şey görünmüyordu.</p>

  <p class="p10">Bu tepeler gittikçe daha yakın görünüyordu, çünkü <span class="t18">Ares</span> bir kaç gün önce radyo görüşmesi yaptığı radyo vericisine doğru gidiyordu. Bir süre gidildikten sonra, bir kaç kilometre aşağıda hemen hemen tamamen düz bir bölge görüldü. Bu, burada insan olduğunun ilk belirtisi gibiydi adeta. İki sıra dizilmiş direklerin arasına teller gerilmişti. <span class="t18">Ares</span> yavaş yavaş iniyordu...</p>

  <p>Yere iniş anını anlatmak için sözcükler yetmez, çok güç. Yalnızca jetlerin sesinin kesilmesi ve ortalığı derin bir sessizliğin kaplamasıyla, Gibson yolculuğun bittiğini anladı. <span class="t18">Ares</span> şimdi kendi için hazırlanmış olan beşik üzerinde dinleniyordu. Gibson henüz halâ Mars’tan yirmi bin kilometre uzaktaydı ve onu almak için gelmiş olan küçük roketle bir günden fazla sürebilecek bir yolculuktan sonra, ancak oraya varabilecekti. Fakat <span class="t18">Ares'in</span> kendisi için yolculuk bitmişti. Birçok hafta onun evi konumunda olan küçük kamarasından artık ayrılıyordu.</p>

  <p>Gözlem odasından çıkıp hızla kontrol odasına gitti. Die- mos’a yaklaştıktan bu yana değişen koşullar nedeniyle <span class="t18">Ares</span> içinde hareket etmek biraz güçleşmişti. Tekrar <span class="t18">gerçek</span> bir yerçekimi kuvvetine kavuşmak ona oldukça yabancı geldi. Oysa üç ay kadar kısa bir süre önce yerçekimi olmayan bir verde yürümek ona çok garip gelmişti. Şimdi ise normale dönmenin güçlük yarattığına inanmak oldukça zordu. Aslında insan değil miydi değişen koşullara kolayca uyabilen!</p>

  <p>Tayfaların tümü masanın çevresine oturmuştu, yüzlerinden oldukça memnun oldukları belliydi.</p>

  <p><span class="t15">—</span> Tam zamanında geldin, dedi Kaptan Norden. Küçük bir kutlama yapmaya hazırlanıyorduk. Gidip kameranı al ve biz şerefe kadeh kaldırırken resimlerimizi çek!</p>

  <p><span class="t15">—</span> Ben gelmeden sakın içmeyin! dedi Gibson ve Leica’- sını almak üzere fırladı. Geri döndüğünde Dr. Scott ilginç bir deneme yapıyordu.</p>

  <p><span class="t15">—</span> Köpüksüz bira içmekten bıkıp usanmıştım diye açıklamaya başladı. Şimdi birayı dikkatle bir bardağa boşaltmaya çalışacağım. Bakalım ne kadar zamanda olacak.</p>

  <p class="p9"><span class="t15">—</span> Onu önceden hesaplamak olanaklı, diye söze başladı</p>

  <p class="p13">Mackay. Burada yerçekiminin değeri, onu ne kadar yükseklikten döktüğün gibi değerleri yazıp da... diye kendi kendine söylenerek hesaplara daldı.</p>

  <p>Fakat deney başlamıştı bile. Scott delinmiş bira tenekesini bardağından yaklaşık bir <span class="t18">ayak</span> (yaklaşık 30 cm.) yükseklikte tutuyordu (üç ay sonra ilk kez ‘yukarıda’ sözcüğü gerçek anlamını ifade ediyordu). İnamlmaz bir yavaşlıkla, sıvı teneke kutudan dışarı sızmaya başladı -öyle yavaş sızıyordu ki, birinin bunu şurup sanmaması için hiç bir neden yoktu-. Aşağı doğru ince bir sütun oluştu, daha sonra ilk hızına göre biraz hızlandı ve insana bir asır kadar uzun gelebilecek bir süreden sonra bardağa ulaştı. Sıvı bardağa değdiğinde büyük bir alkış koptu, biramn bardaktaki yüzeyi de yükselmeye başladı.</p>

  <p><span class="t15">—</span> ... Benim hesabıma göre yüz yirmi saniye çıkıyor, diye seslenen Mackay’ın sesi duyuldu.</p>

  <p><span class="t15">—</span> O zaman bir kere daha hesapla dedi Scott. İşte iki dakika doldu ve hala bitmedi.</p>

  <p>— Ya? dedi Mackay sesini alçaltarak ve tekrar yaptığı hesaplamaları kontrol etmek üzere kağıtlarının üzerine eğildi.</p>

  <p><span class="t15">—</span> Allah cezamı versin! Ne kadar aptalım! Zaten hiçbir zaman aritmetikten doğru dürüst anlayamadım. Tabii ki on iki saniye olmalı.</p>

  <p><span class="t15">—</span> Bizi Mars’a getiren adama bakın, dedi biri gürültünün arasından. Ben geri dönsem iyi olacak galiba! gülüşmeler oldu.</p>

  <p>Bundan sonra, çok ilginç olmasına karşın hiç kimse aynı deneyi tekrarlamaya kalkışmadı, çünkü partinin bir an önce başlaması için can atıyorlardı. Parti başladı. Derken uzay yolculukları üzerine anılara geçildi. Dr. Scott her zamanki gibi sözü hiç kimseye bırakmıyordu:</p>

  <p class="p9"><span class="t15">—</span> Bir keresinde <span class="t18">Venüs</span> adlı uzay gemisiyle...</p>

  <p>Gibson bir süre bu anlatılanları büyük ilgiyle dinledi, ancak bir süre sonra odanın atmosferi onu yormaya başladı, bunun üzerine biraz açılmak için dışarı çıktı. Her zamanki gibi en favori yerine, yani gözlem odasındaki masasına gitti.</p>

  <p>Oradan Deimos’u ve daha da ötede Mars’ı görebiliyordu. Aşağıda, görülmese de onları karşılama hazırlıklarının yürütüldüğü ve onu Mars’a götürecek olan küçük roketlerin havalandıkları biliniyordu. Ondört bin kilometre aşağıda, ama halâ Mars’ın altı bin kilometre yukarısında duran Phobos geminin aydınlanmamış kısmında görülebiliyordu. Acaba bu küçük ayda neler oluyordu? Gibson çok merak etmişti. Aerografiye bir bakıp, bazı bilgileri tekrar gözden geçirmeyi düşündü. Haritayı açtı. Evet, işte!</p>

  <p class="p9"><span class="t15">—</span> Mr Gibson!</p>

  <p class="p9">Dönüp baktı, şaşırmıştı.</p>

  <p class="p9"><span class="t15">—</span> Ne istiyorsun Jimmy?</p>

  <p>Jimmy şimdi daha cana yakın ve sıcak bakıyordu. Eliyle Jimmy’ye belli belirsiz bir işaretle yer gösterdikten sonra, iskemlesine oturdu ve sanki onu hiç daha önce görmemişcesine Mars’a bakmaya başladı. Sonra da başını beğenmemiş gibi salladı.</p>

  <p class="p9"><span class="t15">—</span> Biraz fazla büyük dedi.</p>

  <p><span class="t15">—</span> Ama Dünya kadar büyük değil dedi Gibson itiraz ederek. Aslında her durumda da eleştirin anlamsız, çünkü ne beklediğini önceden belirlemiş olman gerekirdi. Söyle bakalım, Mars'ın boyutlarının ne olmasını isterdin?</p>

  <p>Jimmy’nin çok üzerinde durmak istediği bir konu değildi bu. O nedenle geçiştirmek istedi.</p>

  <p><span class="t15">—</span> Bilmiyorum dedi üzgün bir sesle. Ama yine de büyük. Herşey burada büyük.</p>

  <p>Bu konuşmanın nereye varacağını kestiremeyen Gibson konuyu değiştirmek gereğini duydu.</p>

  <p><span class="t15">—</span> Mars’a indiğin zaman ne yapmayı düşünüyorsun? <span class="t18">Ares'itı</span> geri dönmesine daha iki ay gibi uzun bir zaman var.</p>

  <p class="p9"><span class="t15">—</span> Herhalde Lowell Limanı’nı gezip, daha sonra da çöle bakmaya gideceğim. Eğer başarabilirsem biraz araştırma yapmak istiyorum.</p>

  <p>Başlangıçta bu düşünce Gibson’a çok cazip geldi, ama Mars’ta bir araştırma yapabilmek için buraları çok iyi bilmenin yamsıra mükemmel aletler de olması gerekirdi. Tabii deneyli rehberleri de unutmamak gerekir. Belki de Jimmy bu tür araştırmalar için oluşturulan ekiplerden birine katıhyoı-dur, diye düşündü Gibson.</p>

  <p><span class="t15">—</span> Bir düşüncem var, dedi. Sanırım görmek istediğim her yeri bana göstereceklerdir. Belki şimdiye kadar hiç kimsenin gitmediği Hellas veya Hesperia’ya bir gezi düzenlenmesini sağlayabilirim? Gelmek ister miydin? Belki orada bazı Marslılar bile görürüz!</p>

  <p>Bu, ilk geminin Mars’a gelip dönmesinden sonra, orada hiç Marslı olmadığına dair bilgi getirmesi üzerine çok sık yapılmaya başlanan şakalardan biriydi. Buna karşın bir çok kişi Mars’ta canlı olacağına dair ümidini pek kaybetmemişti. Gezegenin araştırılmamış pek çok bölgesinden birinde canlı olabileceğine inanıyorlardı.</p>

  <p><span class="t15">—</span> Evet dedi Jimmy. Bu çok güzel bir fikir. Artık beni hiçkimse durduramaz. Mars’a vardıktan sonra tüm zamanım kendime aittir. Kontratta da böyle yazıyor.</p>

  <p class="p60">Bir süre daha konuştular, sonra Jimmy adeta sevinçten uçarak çıktı gitti. Gibson onunla arasındaki buzların eridiğine iyice inanmıştı. Tüm bu davranışına bakılırsa, Jimmy onu atfetmişti ve ona bir şans daha tanıyor gibiydi.</p>

  <h2 class="p60" style="text-align: center;"><span style="text-indent: 0px;">* * *</span></h2>

  <p>Ertesi sabah Gibson kulaklarında çınlayan gürültüye benzer bir sesle uyandı. Sanki <span class="t18">Ares</span> parçalara ayrılıyormuş gibi bir sesti duyulan. Aceleyle giyindi ve koridora fırladı, karşılaştığı ilk kişi Mackay’dı. Açıklamak için durmadı ama Gibson’un arkasından şöyle bağırdığı duyuldu: «Roketler geldi. İlki iki saat sonra kalkacak. Acele etsen iyi edersin, sanırım sen onunla gideceksin!»</p>

  <p class="p62">Gibson şaşkın şaşkın bakındıktan sonra, kızgın biçimde:</p>

  <p class="p63"><span class="t15">—</span> Biirnin bana bunu önceden söylemiş olması gerekirdi dedi.</p>

  <p class="p63">Sonra birden kendisine önceden söylendiğini hatırladı. Suçlu olan kendisiydi aslında. Acele kamarasına gitti ve eşyalarını bavullarına doldurmaya başladı. Zaman zaman <span class="t18">Ares\tn</span> garip garip sesler çıkıyordu. Ne olduğunu çok merak etmişti.</p>

  <p class="p63">Norden, onu havalı çıkışın kapısında biraz tedirgin karşıladı. Dr. Scott da giyinmişti, demek ki birlikte gidiyorlardı, elinde büyük bir dikkatle taşıdığı bir metal muhafaza vardı.</p>

  <p class="p63">Norden: «İkinize de iyi yolculuklar dilerim» dedi. Kargoyu boşalttıktan sonra, yani iki gün sonra görüşürüz. O zamana kadar... Oh, az daha unutuyordum! Bunu size imzalatmam istenmişti!»</p>

  <p class="p63"><span class="t15">—</span> Nedir? diye sordu Gibson kuşkuyla. Bu işlerle benim yardımcım ilgilendiği için şimdiye kadar hiç bir şey imzalamadım.</p>

  <p class="p62"><span class="t15">—</span> Bir okuyun dedi Norden. Oldukça tarihsel bir belge.</p>

  <p class="p64">Norden’in uzattığı kağıtta şunlar yazılıydı:</p>

  <p class="p65">BU BELGE, DÜNYADAN MARS’A İL YOLCULUĞUNU YAPAN <span class="t18">ARES</span> GEMİSİNİN İLK YOLCUSUNUN YAZAR MARTİN M. GİBSON OLDUĞUNUN KANITIDIR.</p>

  <p class="p63">Altında da tarih, Gibson "un ve diğer tüm personelin imzası için yer ayrılmıştı. Gibson gösterişli bir imza attı.</p>

  <p class="p63"><span class="t15">—</span> Nereye yapacaklarına karar verdiklerinde, sanırım bu belge Astronomi Müzesi’ne konulacak, dedi.</p>

  <p class="p62"><span class="t15">—</span> Tabii Ares’de konulacak dedi Scott.</p>

  <p class="p66"><span class="t15">—</span> Ares’in ilk seyahatinin sonunda bunu söylemek hoş birşey dedi Norden. Ama sanırım haklısınız. Her neyse çıkmak zorundayım. Diğerleri beni bekliyorlar. Mars’ta görüşmek üzere!...</p>

  <p class="p10">Bundan sonra Gibson o kocaman uzay giysisinin içine adeta tırmandı. Şimdi kendini daha öncekine göre daha tecrübeli hissediyordu.</p>

  <p class="p10">Giyinme işlemi tamamlandıktan sonra önlerindeki dış kapı açıldı ve jetlerle Deimos’uıı yüzeyine doğru yavaşça gitmeye başladılar. <span class="t18">Ares,</span> kendisi için alelacele inşa edilmiş olan askı üzerinde duruyordu. Ve bir takım insanlar üzerine çıkmış onu onarmakla meşguldüler. Gibson, duyduğu gürültülerin nedenini şimdi anlıyordu.</p>

  <p class="p10"><span class="t18">Ares’ten</span> elli metre kadar uzakta gece gelmiş olan iki roket duruyordu. Biri kargoyu alabilecek boyutlarda biraz daha büyük, diğeri ise yolcular için olmalı, biraz daha küçüktü. Gibson yavaş yavaş Scott’u rokete doğru izledi, sonar giysisindeki düğmeyi çevirerek gemi arkadaşlarına ‘hoşçakahn!’ dedi.</p>

  <p class="p10"><span class="t15">—</span> Öyle olsun bakalım! diyen Bradley’in sesi duyuldu ilkin. Tüm işleri burada bize bırakıp gidiyorsunuz.</p>

  <p class="p10"><span class="t15">—</span> Bunun bir karşılığı var ama! diye güldü Gibson. Sen Güneş Sisteminin en yüksek ücretli yükleme işçisi olmalısın! Bu Bradley’in yaptığı işe Gibson’un takılma biçimi idi, çünkü <span class="t18">Ares’in</span> yüksek eğitim görmüş teknisyenlerinin yapmayacağı bir işi üstlenmişti.</p>

  <p class="p10">Böyle açık devre bir mikrofondan herkese ayrı ayrı veda etmek yerine topluca veda edildiğinden dolayı, Gibson Jimmy için ayrı bir şeyler söylemeyi düşündüyse de sonra bundan vazgeçti. Nasıl olsa bir kaç gün sonra onunla yeniden görüşebilecekti.</p>

  <p class="p10">Yeni yeni yüzler görmek birden çok değişik gelmişti Gibson’a. Geminin çıkışına onlara yardım etmek üzere gelen roket kaptanı, küçük rokete girmelerine yardım etmiş, sonra da rahat etmelerini söylemişti.</p>

  <p class="p10"><span class="t15">—</span> Mademki bir kaç aydır hiç yerçekimi ile karşılaşmadınız, o halde sizi mümkün olduğu kadar yavaş aşağıya indirmeye çalışacağım. Normal bir Dünya çekiminden fazlasını kullanmayacağım. Fakat bu bile kendinizi, en az bir ton ağır hissetmenize neden olacaktır. Hazır mısınız?</p>

  <p class="p9"><span class="t15">—</span> Evet dedi Gibson, bu konudaki son deneyini kafasından atmaya çalışıyordu.</p>

  <p class="p9">Hareket başladığında, sanki birisi onu koltuğun derinlerine doğru çekiyormuş gibi geliyordu. Deimos’un kayalık tepeleri ve dağları birer birer arkalarında kalıyordu. Gibson dönüp <span class="t18">Ares’e</span> son bir kez daha baktı.</p>

  <p class="p9">Küçük uydudan ayrılmalarından kısa bir süre sonra, Mars’ın çevresinde serbest bir yörüngede dönmeye başlamışlardı bile. Kalktıklarından bir süre sonra pilot tüm cihazları birer birer kontrol etmiş, son bir hızla Deimos’un yörüngesinden çıkmış ve Mars’a doğru hızlanmıştı. Yapılan tüm işlemler, gezegenlerarası yolculuğun bir minyatürü idi. Yalnızca zamanlar ve süreler değişmişti: Seyahatleri aylar yerine üç saat sürmüş, gittikleri uzaklık ise milyonlarca kilometre yerine binlerce kilometre olmuştu.</p>

  <p class="p9"><span class="t15">—</span> Eveet. dedi pilot cihazları kapatıp da geriye döndüğünde. Yolculuğunuz iyi geçti mi?</p>

  <p class="p9"><span class="t15">—</span> Oldukça iyiydi, teşekkürler, dedi Gibson. Çok fazla heyecanlı değildi tabii. Herşey çok düzgün gitti.</p>

  <p class="p9"><span class="t15">—</span> Bu günlerde Mars nasıl? diye sordu Scott.</p>

  <p class="p9"><span class="t15">—</span> Oh, her zamanki gibi. Hep iş, iş... Şu sırada en yeni olan şey Lowell’de inşa etmekte olduğumuz büyük kubbe. Uçyüz metre açıklıkta oluyor, içinde kendini Dünyada hissedebilirsin. Yalnız içinde bulutlar ve yağmur düzenleyip düzenleyemeyeceğimizi henüz bilemiyoruz.</p>

  <p class="p9"><span class="t15">—</span> Tüm bu işler nedir? diye Gibson sordu.</p>

  <p class="p9"><span class="t15">—</span> Çok önemli bir şey olduğunu sanmıyorum. Aslında- hiç kimse kesin bir şey bilmiyor. Bilinen yalnızca büyük bir laboratuvarm yapılmakta olduğu. Tahminime göre, Phobos yalnızca bir araştırma istasyonu konumuna getirilecek. Bundan sonra gemilerin de gidip gelmesini kaldıracaklar, böylece bilimde bilinen tüm radyasyon biçimleri kullanılarak mesajlar vermelerini de yasaklamış olacaklar.</p>

  <p class="p9"><span class="t15">—</span> Mars’a indiği zaman hayatın tüm ayrıntılarını öğrenmeyi kafasına koymuş olan Gibson gittikçe daha çok heyecanlandığını hissediyordu.</p>

  <p class="p67">Gibson tüm dikkatini altındaki manzaraya çevirdiğinde Mars’a bin kilometreden de daha yakmdayddar. Ekvatorun yakınından geçmekteydiler. Çöller ve vahalar birer birer gözlerinin önünden geçmekteydi. Gibson’un onu tanımaya vakti olmadan <span class="t18">Syrtis Majör</span> geçti gitti. Çevredeki havanın kalınlaşmakta olduğunu hissettiklerinde elli kilometre yükseklikteydiler. Nereden geldiği belli olmayan hafif bir uğultu kabini doldurmaya başladı. Havanın gücünün gittikçe daha fazla arttığım hissettiler. Roket inişe yaklaştıkça hızını azaltmaya başlamıştı, bu da uğultunun yan yana duran iki kişinin bile konuşmasına engel olacak biçimde artmasına neden olmuştu.</p>

  <p class="p67">Çok uzun gibi gelen bu zaman sadece birkaç dakika sürmüştü. Sonra uğultu yavaş yavaş azaldı ve sonra bitti. Küçük gemi çöl üzerinde saatte bin kilometreden daha az bir hızla gidiyordu. Bir yandan da Lowell Limanına radyo sinyalleri gönderiyordu. Gibson dikkatle baktığında, aşağıda bir düzine kadar büyük, dairesel kubbelerin bulut kümeleri gibi yanyana dizilmiş olduğunu gördü. Sonra geminin motorları yavaş yavaş susmaya başladı.</p>

  <p class="p67">Mars’taydı. Eski insanların yıldızlar arasında hareket eden kırmızı bir ışık olarak adlandırdıkları, bir asır öncesine kadar bile insanlar için bir sır olan Mars’a ayak basmıştı.</p>

  <p class="p67"><span class="t15">—</span> Galiba bir karşılama komitesi var diye bildirdi Pilot. Tüm nakliye filosu bizi görmeye gelmiş. Onların bu kadar çok servis araçları olduğunu bilmiyordum!</p>

  <p class="p67">Çok büyük balon tekerlekleri olan iki küçük makine onları karşılamaya geliyordu. Her biri iki kişiyi alabilecek büyüklükte yapılmıştı. Fakat bir düzine kadar da yolcu onun kenarındaki bantlara tutunarak gelmişlerdi. Bunların ardından da iki otobüsle kalabalık bir seyirci topluluğu geliyordu. Gibson böyle bir kalabalık beklemiyordu, bir konuşma yapmak gereğini düşünerek kafasında oluşturmaya başladı.</p>

  <p class="p57"><span class="t15">—</span> Bunları nasıl kullanacağınızı sanırım henüz bilmiyorsunuz dedi pilot iki maske uzatarak. Ama bunu uzun süre kullanmanız gerekmiyor, sadece Pirelere gidinceye kadar size gerekli olacak. <span class="t18">(Nelere?</span> diye düşündü Gibson, <span class="t18">Pirelere mi?</span> Oh, tabii, bunlar gezegenin nakil araçları olan, şu Marslıların ünlü <span class="t18">Kum Pireleri</span> olmalı.) İzin verin ben size takayım. Oksijen tamam mı? Oldu... 0 halde gidebiliriz. Başlangıçta biraz garip gelebilir...</p>

  <p class="p57">İçerideki ve dışarıdaki hava eşitleninceye kadar kabinin içindeki hava tıslayarak dışarı sızdı. Gibson cildi üzerinde hafif bir sızı hissetti. Şimdi etrafındaki atmosfer, Everest’- teki değerin çok üstündeydi. Aires’teki çok ayrıntılı tıbbî bakımı ve gereçleri hatırlayarak, Mars’ta bir gaz maskesi dışında hiçbir şey olmamasına biraz şaşırdı.</p>

  <p class="p57">Oldukça kalabalık bir insan topluluğu birikmişti. Mars’a böyle değişik bir ziyaretçinin gelmesi çok önemliydi.</p>

  <p class="p57">Arkasında elinde büyük metal kutu ile Dr. Scott gelmekteydi.</p>

  <p class="p57">Bir grup onlara doğru geldi ve Gibson’a pek önem vermeksizin Scott’un çevresini sardı. Gibson onların seslerini duyabiliyordu.</p>

  <p class="p57"><span class="t15">—</span> Seni tekrar gördüğümüze çok sevindik Doktor! Yer biz taşıyalım!</p>

  <p class="p57"><span class="t15">—</span> Biz gerekli olan herşeyi hazırladık. Hastanede on kutu bu işe ayrıldı.</p>

  <p class="p17"><span class="t15">—</span> Benimle gelin, otobüse binelim, sonra konuşuruz!</p>

  <p class="p57">Gibson daha ne olduğunu anlamadan Scott ve beraberindeki kalabalık gözden kayboldu. Gibson bir anda kendini hayatında şimdiye kadar hiç hissetmediği kadar aptal hissetti.</p>

  <p class="p17">Serumu tümüyle unutmuştu. Mars’a onun gibi birinin, bir romancının gelmesinden çok daha önemliydi bu. Onun ayrıcalığı da olsa olsa ancak kendi gezegeni için geçerliydi. Bu unutmaması gereken ilk ders olmalıydı...</p>

  <p class="p10">Neyse ki tümüyle yalnız bırakılmamıştı. Kum pireleri halâ oradaydı. Yolculardan biri inip hızlı hızlı ona doğru geldi.</p>

  <p class="p10"><span class="t15">—</span> Mr. Gibson siz misiniz? Ben <span class="t18">Times</span> gazetesinden, daha doğrusu <span class="t18">Mars Times</span> gazetesindenim. Sizi gördüğüme sevindim. Bu...</p>

  <p class="p10">«Henderson» diyen uzun boylu biri araya girerek sözünü kesti: «Bagajlarınm liman girişinde toplanmakta olduğunu gördüm, oraya gitsen iyi edersin».</p>

  <p class="p10">Bir süre sonra bu pirelerden birine binmiş, limandaki kubbelerden birine doğru yol almaktaydılar. Gidecekleri yol bir kaç kilometre kadardı. İlk kez Gibson çevresine şöyle bir baktığında gördüğü yeşillik onu şaşırttı. İşte diye düşündü Mars’ta hayat olduğunun en güzel kamtı. Yukarıda gökyüzü koyu ve parlak mavi bir renge bürünmüştü. Güneş Zenith’ten fazla uzakta değildi ve ışıkları aracın plastik kubbesinden geçerek onları ısıtıyordu.</p>

  <p class="p10">Gibson gökyüzüne bakarak arkadaşlarının halen orada bulunduğu küçük ayı aradı.</p>

  <p class="p10">Henderson bunu farketti ve bir eliyle direksiyonu tutarak, diğer eliyle Güneşe yakın bir yeri işaret ederek:</p>

  <p class="p12"><span class="t15">—</span> İşte orada, dedi.</p>

  <p class="p10">Gibson elini gözlerinin üzerine siper ederek gökyüzüne baktı ve mavi gökyüzünde sanki bir elektrik arkı gibi asılı duran, parlak, küçük yıldızı gördü.</p>

  <p class="p10">Sonra gökyüzünde hiç göz kırpmaksızın parlayan ve haftalar boyu orada kalacak olan Mars’ın sabah yıldızını gördü. Fakat o daha çok «Dünya» olarak tanınırdı...</p>

  <p class="p10">&nbsp;</p>
</body>
</html>
