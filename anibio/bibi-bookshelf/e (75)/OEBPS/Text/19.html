<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body>
  <p class="p12" style="text-align: center;"><b><br /></b></p>

  <h1 class="p12" style="text-align: center;"><b>Onyedinci Bölüm</b></h1>

  <p class="p12">&nbsp;</p>

  <p><span class="t15">—</span> BİZİMLE geri dönmediğin için üzgünüm Martin dedi Norden. Geminin bir numaralı batı kapısına yaklaşmışlardı. Ama sanırım ki sen doğru olan bir şeyi yapıyorsun ve hepimiz bu amacını saygıyla karşılıyoruz.</p>

  <p><span class="t15">—</span> Teşekkürler dedi Gibson. Buraya mutlaka bir kaç kez daha geleceksiniz. O gelişlerinizden birinde mutlaka birlikte dönebileceğimizi ümit ediyorum. Sonuç olarak tüm yaşantımı Mars’ta geçirmeyeceğimi belirtmek isterim! Güldü. Senin gemi giderek bir değiş-tokuş gemisi olmaya başladı galiba.</p>

  <p><span class="t15">—</span> Aslında kendimi Napolyonu ‘Elbe’ye götüren geminin kaptanı gibi hissediyorum. Genel Yönetici ne diyor bu işe?</p>

  <p><span class="t15">—</span> Gerçi çağırılma haberi geldiğinden beri kendisiyle görüşemedim. Yarın, Deimos’a gitmeden önce onu görebileceğim. Fakat Whittaker’ın söylediğine göre pek endişeli ve huzursuz görünmüyormuş.</p>

  <p class="p9"><span class="t15">—</span> Ne olacak dersin?</p>

  <p><span class="t15">—</span> Bunu önceden kestirmek çok güç. Hadfield her iki gezegende de bir halk kahramanı oldu. Onu cezalandırmak yerine ödüllendirmek gerekir. Gerçekten hayret verici bir durum. Sanırım Gezegenlerarası Kurul’un kararı şöyle olacaktır: «Bunu yapmaman gerekirdi. Ama başardığın şeyden de memnunuz.»</p>

  <p><span class="t15">—</span> Ve böylece onun tekrar Mars’a dönmesine izin mi verecekler?</p>

  <p><span class="t15">—</span> Bu da onlara bağlı tabii. Burada onun işini başka hiç kimse yapamaz.</p>

  <p class="p9"><span class="t15">—</span> Günün birinde yapacak biri mutlaka bulunur.</p>

  <p><span class="t15">—</span> Elbette. Ama yıllarını buraya harcamış bulunan birini böylesine harcamak son derece yanlış. Ve buraya onun yerine gönderilecek birine burada hiç kimsenin yardım edeceğini de sanmam!</p>

  <p class="p10"><span class="t15">—</span> Galiba burada bilmediğimiz pek çok konu döndü. Örneğin, ilk teklif edildiğinde Dünya, bu «Şafak Projesi» ni neden kabul etmemiş peki?</p>

  <p class="p10"><span class="t15">—</span> Bunu ben de merak ediyorum doğrusu. Çok düşündüm bu konuyu. Benim fikrime göre Dünyada pek çok kişi Mars’ın çok fazla güçlenmesini istemiyor, çünkü böylece o, dünyaya daha az bağımlı duruma gelecekti. Bu nedenle onun gelişmesine yönelik tüm girişimleri böyle olumsuz karşıladılar. Evrenin merkezi olarak Dünyanın kalmasını istiyorlar.</p>

  <p class="p10"><span class="t15">—</span> Ama diye söze başladı Norden. Şunu da unutmamak gerekir ki burada, bu noktaya gelinmesinde Dünyanın katkı payı çoktur. Ve ben Gezegenlerarası Kurulda bu konuyu doğru değerlendirilebileceğine inanıyorum. Şimdi burada bulunduğumda senin görüşün bana doğru geliyor. Ama üç ay soma Dünyada tekrar yaşamaya başladığımda belki ben de böyle düşünmeye başlayabilirim!..</p>

  <p class="p10">Gibson gülümsedi, başka birşey söylemedi. Belki de Norden’in söylediklerinde de gerçek payı var, diye düşündü. Bu tür gelişmelerin gezegenlerarasmda bu gibi sorunları yaratması belki de kaçınılmazdı. Ama zamanla Dünya ile Mars arasındaki gidiş gelişlerin artmasıyla bu psikolojik engellerin yıkılacağını ve iki dünyanın birbirine daha da yakınlaşacağını ümit ediyordu.</p>

  <p class="p51">Gemiye gelmişlerdi, tayfanın kalan kısmı da oradaydı. Hepsi Gibson’a veda ettiler ve Deimos’a yola çıkmak üzere hazırlığa giriştiler. Aralarında yalnız Jimmy yoktu. O yarın Hadfield ve İrene ile birlikte hareket edecekti.</p>

  <h2 class="p110" style="text-align: center;">* * *</h2>

  <p class="p12"><span class="t15">—</span> Sevgili John, sana iyi yolculuklar dilerim, dedi Gibson ve havalı geçiş kapısı açıldığında Norden’in elini sıktı. Seni tekrar ne zaman görebileceğim?</p>

  <p class="p10"><span class="t15">—</span> Herhalde yaklaşık onsekiz ay kadar sonra. Önce Venüs’e bir gezi yapacağım. Buraya döndüğümde bazı farklılıklar bulabileceğimi düşünüyorum. Örneğin her yerde Marslılar ve havaotlarını görebilirim.</p>

  <p class="p10"><span class="t15">—</span> Bunun için kesin bir söz veremem ama seni hayâl kırıklığına uğratmamak için elimden geleni yapacağım!</p>

  <p class="p10">Tokalaştılar, Norden gitti. Gibson onunla birlikte geride kalan günleri düşündü. Kısa zamanda iyi bir dostlukları olmuştu. Ve Gibson onlarla dostluğunu yollarken Dünyanın güzelliklerine de daha birkaç yıl kavuşamayacağını düşünerek hüzünlendi.</p>

  <p class="p10">Hadfield ile görüşmesini hatırlayarak kendini toparladı ve yola koyuldu. Daha önce Hadfield’in odasına gidip ona düşüncesi ile ilgili not bırakmıştı. Bugün onun üzerinde konuşacaklardı. Durum kesinleşinceye kadar Vhittaker onun yerine bakacaktı. Odasına girdiğinde Gibson etrafın toplanmış olduğunu gördü.</p>

  <p class="p10"><span class="t15">—</span> Marslılar ve havaotları konusundaki notunu aldım dedi Hadfield. Çok ilginç bir görüş, ama uygulanabilip bilemeyeceğini hiç kimse önceden bilemez. Durum oldukça karmaşık ve bizim de yeterli bilgimiz yok. Acaba bu işi Marslılara mı öğretip yaptırmalı, yoksa kendimiz mi yapmalıyız konusunda sorular var kafamda. Yine de bu görüşü incelemek için küçük bir araştırma grubu oluşturacağız. Gerekli sayıda Marslı bulmadan bu işe kalkışmanın bir anlamı yok. Dr Petersen’e bilimsel yanının sorumluluğunu verdim. Yönetsel sorunların çözümünde de Whitta- ker yetkilidir. Petersen çok çalışkan bir delikanlı yalnız hayâl gücü biraz eksik kalıyor, ikinizle gerçek dengeyi sağlamak mümkün.</p>

  <p class="p10"><span class="t15">—</span> Elimden geleni yapacağımdan emin olabilirsiniz dedi Gibson memnun ve edindiği büyük sorumluluğun da bilinciyle biraz endişeli olarak. Genel Yöneticinin ona böyle bir görev vermesi demek, onun bu işi yerine getirebileceğine inanması demekti ki, bu da Gibson’a moral veriyordu .</p>

  <p class="p10">İdarî sorunları tartıştıklarında Gibson burada daha epey yıl kalması gerekeceğini de gördü. Belki günün birinde Dünyaya sadece tatil yapmak üzere gidebilirim diye bile düşündü Gibson.</p>

  <p class="p10">Konuşmanın sonuna doğru konu İrene ile Jimmy’ye geldi. Dünyaya yapılan bu uzun yolculukta Hadfield damadı Jimmy’yi iyice tanıyabilmek için yeteri kadar zaman bulabilecekti. Ve Gibson, Jimmy’nin Hadfield’e çok iyi davranmasını diledi içinden. Hadfield, üç ay gibi oldukça uzun sürebilecek bir yolculukta Jimmy ile İrene arasındaki uyumun iyi olması durumunda, onların evliliklerinin de yürüyebileceği ve başarılı olacağı sonucunu çıkartabileceğini söyledi. Eğer anlaşamazlarsa da böyle bir hatadan erken dönülmüş olurdu.</p>

  <p class="p10">Hadfield'in ofisinden çıktıktan sonra geri dönüp kapının üzerindeki yazıya baktı. Bu Genel Yönetici yazısının değiştirilmesinin hiç gerekmediğini düşündü. Çünkü değişen insanlardı görevler değil. Kısa zaman sonra bu kapının arkasında Whittaker oturacaktı ama bu bir şey değiştirmiyordu, çünkü Mars tam bir demokrasi yönetimi altındaydı. Kim gelirse gelsin, kim giderse gitsin kapıdaki bu yazı hiç değişmeyecekti. Bu Hadfield’in görüşlerinden bir başkasını yansıtıyordu: Yerleşmiş olan gelenekler insanlardan daha önemlidir.</p>

  <p class="p10">Deimos’a gidecek olan son roket, içinde Hadfield, İrene ve Jimmy olmak üzere üç saat sonra havalandı. Büyük Mars Oteli’ne Jimmy’nin eşyalarının toplanmasına yardım etmek üzere gelen İrene Gibson’a veda etti. 0 kadar mutlu ve neşeli görünüyordu ki, durup onun bu hâlini seyretmek bile insana büyük bir zevk verirdi. Her ikisinin de rüyası gerçek oluyordu sonunda: İrene Dünyaya gidiyordu, hem de Jimmy ile birlikte. Gibson, bu her iki deneyin de onu hayâl kırıklığına uğratmamasını diledi.</p>

  <p>Jimmy’nin eşyaları Mars’tan topladığı birçok hediye yüzünden karmakarışıktı. Bunlar bitki örnekleri, mineral parçaları gibi şeylerdi. Bunların tümü büyük bir dikkatle ölçüldü ve onun payına düşen ağırlığı iki kilo aştığı görüldü. Fakat sonradan yeni bir bavul oluşturularak bu sorun da giderildi.</p>

  <p><span class="t15">—</span> Sakın unutma Jimmy dedi Gibson. Oraya varır varmaz Bayan Goldstein’i gör, seni gördüğüne çok sevinecektir.</p>

  <p>—- Unutmam dedi Jimmy. Senin yapman gereken her şeyi bizim yapmaya çalışacağımıza inanmalısın, değil mi İrene?</p>

  <p><span class="t15">—</span> Evet dedi genç kız. Elimizden geleni yapacağız. Aslında yanımızda siz de olsaydınız ne kadar iyi olurdu.</p>

  <p class="p9">Gibson mutlulukla gülümsedi.</p>

  <p><span class="t15">—</span> Bunu duyduğuma çok sevindim. Ama benim için önemli olan sizlerin mutlu olmanızdır. Ve umarım Mars’a geri dönmeniz için çok zaman geçmez.</p>

  <p>Jimmy’nin elini tuttuğunda Gibson ona gerçeği söylemek, oğlu olduğunu kulağına fısıldamak için nelerim vermezdi. Ama yapmamalıydı. Jimmy’nin tepkisinin ne olacağını kestirmek olanaksızdı. Gibson bencil davranmamak gerektiğine karar vererek sustu. Jimmy’nin elini bıraktığında, Gibson onun gözlerinde şimdiye kadar hiç görmediği bir sevgi parıltısı farketti. Gibson bunun böyle olmasını çok istedi: Böylece, diye düşündü, zamanı geldiğinde ona söylemem gerekeni daha rahat söyleyebileceğim.</p>

  <p>Onların arkasından bakarak dar sokaktan el ele inişlerini izledi. Şu an belki onu unutmuş olabilirlerdi, ama bir gün mutlaka hatırlayacaklardı.</p>

  <p><br /></p>

  <h2 class="p111" style="text-align: center;">* * *</h2>

  <p class="p9">Gibson ana havalı geçişten çıktığında ve uyuyan kentten uzaklaşmaya başladığında, şafak henüz sökmemişti. Gök- yüzündeki tek ışık yıldızlardan ve Deimos’tan geliyordu. Saatine baktı daha <span class="t25">011</span> dakika vardı.</p>

  <p class="p10"><span class="t15">—</span> Haydi gel Squeak dedi. Biraz yürüyüp ısınalım. Sıcaklık eksi elli derece civarındaydı. Gibson üzerine kalın koruyucu giysilerini giymişti. Birlikte yürümeye başladılar.</p>

  <p class="p10">Son birkaç haftada bu bitkiler nasıl da büyümüştü! Şimdi boyları bir insan boyundan da yüksekti. Gibson bunların bir kısmının normal büyüme olduğunu kabul etse de diğer etkenin Phobos olduğunu çok iyi biliyordu. Şafak Projesi tüm hızıyla yaşıyordu.</p>

  <p class="p10">Kentten bir kilometre kadar uzaklaştıktan sonra durdular. Artık kentin ışıkları gökyüzünü görmelerini engelleyemezdi. Gibson tekrar saatine baktı. Bir dakikadan az kalmıştı. Arkadaşlarının da aynı duyguları paylaştığından emindi. Deimos’un parlak yuvarlağına bakarak beklemeye koyuldu.</p>

  <p class="p10">Birdenbire Deimos parladı. Bir an sonra sanki iki parçaya ayrılmış gibi oldu ve küçük parlak bir yıldız onun köşesinden ayrıldı ve batıya doğru yavaş yavaş süzülmeye başladı. Uzayda, şu binlerce kilometre uzaktan bile atom roketlerini görmek olanaklıydı, çünkü öylesine göz kamaştırıcı bir parlaklığı vardı ki...</p>

  <p class="p10">Gibson onların da orada onu seyretmekte olduklarından o kadar emindi ki. Orada, <span class="t18">Ares'te</span> gözlem pencerelerinin önüne geçmiş aşağıya, şu büyük gezegene bakıyorlardır diye düşündü.</p>

  <p class="p10">Acaba Hadfield şimdi ne düşünüyordu? Mars’ı tekrar göreceğini mi? Karşılaşacağı savaş ne olursa olsun, geçmişte olduğu gibi Hadfield’in kazanacağına inanıyordu Gibson. Dünyaya gözden düşmüş biri olarak değil bir muzaffer kişi olarak dönüyordu.</p>

  <p class="p10">Parlayan mavimsi-beyaz renkteki küçük yıldız artık Deimos’tan çok uzaklaşmış ve Güneşin doğduğu yöne doğru gitmeye başlamıştı.Bir süre sonra Güneş’in ilk ışıklarıyla yeşil uzun bitkiler birer birer uyanmaya başladılar. Bu öyle bir uykuydu ki, daha önce de Plıobos'un geçmesiyle bir kez daha kesintiye uğramıştı. Gibson bir kez daha gökyüzüne, uzaklaşmakta olan yıldıza baktı ve hafifçe elini salladı.</p>

  <p class="p10"><span class="t15">—</span> Haydi Squeak dedi. Artık geri dönme zamanı geldi. İşe başlamam gerekiyor. Bir yandan da küçük Marslının kulağını eldivenli parmaklarıyla okşuyordu.</p>

  <p class="p10">—- Senin de çalışman gerekecek aslında dedi. Onu henüz bilmiyorsun belki, ama ikimizi de önemli bir görev bekliyor.</p>

  <p class="p10">İkisi birlikte, şimdi sabahın ilk ışıklarıyla parlamakta olan büyük kubbelere doğru hızlı hızlı yürümeye başladılar. Şimdi Port Lowell’de Hadfield’in gitmiş olması ve kapısında ‘Genel Yönetici’ yazan odada bir başkasının oturuyor olması oldukça garipti.</p>

  <p class="p10">Gibson birden durdu. Bir an düşündükten sonra geleceği hayal etmeye, on beş yirmi yıl sonrasını kestirmeye çalıştı. Peki o zaman Genel Yönetici kim olacaktı?.. Şafak Projesi orta aşamalarına geldiğinde ve artık sonucunun görülmeye başlandığında, kim Genel Yönetici olacaktı?</p>

  <p class="p10">Soru ve cevabı aynı anda belirdi. İlk kez Gibson şu anda ayaklarının altında uzanan yolun sonunun nereye gittiğini görebiliyordu. Belki de günün birinde bu onun görevi olabilirdi. Hadfield’in başlattığı görevi devralması gerekebilirdi.</p>

  <p class="p10">Adımlarında daha büyük bir canlılıkla Martin Gibson, yazar, yakın zamana kadar Dünyalı, kente doğru hızlandı. Gölgesi arkasından zıplaya zıplaya gelen Küçük Squeak'ın gölgesine karışıyordu. Tepede, gökyüzünde gecenin son karanlığının izleri de yavaş yavaş siliniyor ve her yerde uzun uzun, çiçeksiz bitkiler Güneş’e doğru yüzünü çevirmiş pıtırak gibi birer birer açılıyordu...</p>

  <p class="p10">&nbsp;</p>

  <p class="p10">&nbsp;</p>

  <p class="p10" style="text-align: center;"><b>SON</b></p>

  <p class="p112">&nbsp;</p>
</body>
</html>
