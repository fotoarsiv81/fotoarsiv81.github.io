<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body>
  <p class="p12" style="text-align: center;"><b><br /></b></p>

  <h1 class="p12" style="text-align: center;"><b>İkinci Bölüm</b></h1>

  <p class="p12">&nbsp;</p>

  <p class="p10">ARES’teki kaptan kamarası yer çekimi etkisi altındayken üç kişiden fazlasını alamıyordu. Ama gemi yörüngeden ayrıldığında odanın duvar ya da tavanlarına da küçük bir temasla tutunarak durmak mümkün olduğundan sekiz kişilik daha yer açılıyordu. Şimdi bu kamarada Kaptan Norden’in çevresine sürrealist açılarla toplanmış bulunanlar, onun yapacağı açıklamayı bekliyorlardı. Yeni bir uzay gemisinin ilk uçuşu her zaman için bir olay olurdu. Yolcu gemisi <span class="t17">Ares'ın</span> de ilk seferiydi bu. Aires’in bu ilk seferinin uzay tarihi açısından ayrı bir önemi vardı; çünkü ilk kez bir uzay gemisi yük taşımak amacıyla değil de, yolcu taşımak amacıyla yapılmıştı. Gemi otuz mürettebat ve yüz elli yolcu alabilecek kapasitedeydi. Fakat bu ilk yolculukta sayılar oldukça farklıydı. Altı kişilik personel kendilerine katılacak olan tek yolcularını beklemekteydiler.</p>

  <p class="p10"><span class="t15">—</span> Hâlâ şu işi tam olarak anlamış değilim; dedi elektronik subayı Owen Bradley. Bu delikanlıyı buraya alıp da ne yapacağız. Bu parlak düşünce kimin aklından çıktı Allah Aşkına?</p>

  <p class="p10"><span class="t15">—</span> Ben de şimdi bu konuya geliyordum, dedi Kaptan Norden ve ellerini yeni kesilmiş saçları üzerinde gezdirdikten sonra devam etti. Tümünüz Bay Gibson’u tanıyorsunuz dur sanırım.</p>

  <p class="p10">Bu soruya karşılık bir takım homurtular duyuldu, sözü geçen kişinin pek de sevilmediği anlaşılıyordu.</p>

  <p class="p10">Dr. Scott: Yazdığı öykülerin tümü berbat şeyler, diye söze girdi. Özellikle son yazdıkları. <span class="t17">Martian Dust</span> pek fena sayılmazdı belki ama, artık onun da pek inandırıcılığı kalmadı.</p>

  <p class="p10">Astragator Mackay: Saçma, dedi. Bana göre de son yazdıkları en iyileri. Tartışma ateşlenerek süreceğe benzerdi. Kaptan Norden söze girerek tartışmayı kesti.</p>

  <p class="p10"><span class="t15">—</span> Burada edebi tartışmalar yapmak için toplanmadık dedi. İleride bunun için bol bol zamanımız olacak. Şimdi asıl konuya gelelim: Şirket bu yolculuğa başlamadan önce sizleri bir iki noktada aydınlatmamı istedi. Bay Gibson çok önemli biri, ayrıcalıklı bir konuk. Bu yolculuğa katılması için şirket onu özel olarak davet etti. Bu yolculuğun sonunda Gibson, yolculuğunu anlatan bir kitap yazabilir. Gerçi bu pek edebî bir eser de olmayabilir. (Bradley bulunduğu yerden «Ona ne şüphe!» diye seslendi). Şirket doğal olarak onun yazacaklarını okuyanların bu yolculuklara katılmak isteyeceklerini ve yeni yeni müşteriler çıkacağını umuyor. Bu nedenle onun yazacakları önemli. Ayrıca bizler de ilk kez bu yolculuğa çıkıyoruz. Bu tarihe geçecektir. Gördüğümüz her ayrıntıyı özel olarak ve ince ince kaydetmeliyiz. Özetlersek, Bay Gibson’a karşı olabildiğince nazik olmalı, bir centilmen gibi davranmalıyız. Kimbilir, bir bakarsınız kitabı yarım milyon satıverir ve sizler de böylece ün kazannırsınız. Gelecekteki ününüz bu üç ay içindeki davranışınıza bağlı olabilir, bunu unutmayın.</p>

  <p class="p10"><span class="t15">—</span> Bu bana tehlikeli bir şantaj gibi geliyor, dedi Bradley.</p>

  <p class="p10"><span class="t15">—</span> Nasıl istersen öyle düşünebilirsin, dedi Kaptan neşeyle. Bu arada Gibson’a servisi çok mükemmel beklememesini de söyleyeceğim. Böylece o da sabah kahvaltısını yatağına istemeyecektir.</p>

  <p class="p10">Biri bulunduğu yerden: Bulaşığa da yardım edecek mi diye söze karıştı.</p>

  <p class="p10">Norden’in buna cevap vermesine vakit kalmadan haberleşme panelinde önce bir cızırtı, ardından da spikerin sesi duyuldu:</p>

  <p class="p12"><span class="t15">—</span> İstasyon I <span class="t17">Ares’i</span> arıyor. Yolcunuz gelmek üzeredir.</p>

  <p class="p10">Kaptan Norden panele doğru yürüdü, bir düğmeye basarak mesaja cevap verdi: Tamam, hazırız.</p>

  <p class="p10">Sonra da tayfalara dönerek: Çevresinde bu saçı kesilmiş insanları görünce, adamcağız kendini Alkatraz hapishanesinde tahliye töreninde sanacak! Jimmy sen git ve onu karşıla. Kenetlenmeden sonra hava geçidinden geçmesine de yardımcı olman gerekebilir.</p>

  <p class="p10">Martin Gibson ilk büyük engeli: Uzay İstasyonu I’deki sağlık görevlisini aşmanın rahatlığı içindeydi. İstasyondan ayrılırken hissettiği çekim kaybı ve <span class="t17">Ares’e</span> havayla itilen dar bir geçitten girişi başlangıçta biraz canını sıkmıştı, ama Kaptan Norden’in kabinine girdiğinde gördüğü manzara karşısında donup kalmıştı. Orada yer çekimi olmamasına karşın, sandalye ve masaların durduğu yüzey zemindi, daha doğrusu zeminmiş gibi geliyordu. Tayfalardan ikisi tavandan sanki sarkıt gibi sarkmışlardı, diğer ikisi ise havanın ortasında oldukça keyifli açılarda rahat rahat durmaktaydılar. Gibson’un düşüncesine göre yalnızca Kaptan doğru pozisyonda duruyordu. Onların traşlı başları görünümlerini daha kötü kılıyordu. Böylece de karşısındaki manzara Dırakula Şatosu’ndaki tanıdık bir tabloya benziyordu.</p>

  <p class="p10">Odada bulunanların Gibson'u incelemesi nedeniyle bir sessizlik oldu. Tümü de yirmi yıl kadar önce basdan <span class="t17">Thunder in the Dawn</span> adlı eserinin arkasındaki resminden onu tanıyorlardı. Şimdi kırk beş yaşlarında, hafif topluca, kısa boylu bir adamdı. Konuşmaya başladığında sesi şaşırtacak kadar kalın ve gürdü.</p>

  <p class="p10">Kaptan kabinde sağdan sola doğru dolaşmaya başlayarak: Bu, dedi. Mühendisim Yüzbaşı Hilton. Bu da denizcilik konusunda doktora yapmış Dr. Mackay. Dr. Scott ise gemimizin tıp doktorudur. Yüzbaşı Bradley Elektronik görevlisi, sizi karşılamaya gelen Jimmy Spencer ise yedek elemanımız. İleride, büyüdüğünde Kaptan olacak.</p>

  <p class="p10">Gibson çevresine bakındı. Beş adam ve bir çocuk, diye düşündü. Biraz fazla bir sayı değil miydi? Düşünceleri yüzünden okunmuştu ki Kaptan gülümseyerek söze girdi:</p>

  <p><span class="t15">—</span> Size biraz kalabalık göründük galiba. Ama unutmayınız ki bu otomatik bir gemidir. Normal seferlerimize düzenli olarak başladığımızda görevli sayısı otuza çıkacak. Bu böyle bir yolculuk için zorunlu ve ayrıca da gerekli.</p>

  <p>Gibson bundan sonra üç ay süreyle arkadaşları olacak olan bu insanları büyük bir dikkatle incelemeye başladı. Onlar böyle bir görevi yürütmekle yükümlü insanlar olarak ona çok ilginç geliyordu.</p>

  <p>Gibson’un fark etmediği bir işaret üzerine tayfalar açık kapıdan büyük bir gayret göstermeksizin kendilerini dışarıya doğru atarak odayı boşalttılar. Kaptan Norden tekrar yerine oturdu ve Gibson’a sigara ikram etti. Yazar sigarayı kararsızlıkla, çekinerek aldı.</p>

  <p><span class="t15">—</span> Sigara içmeye pek aldırmıyorsunuz galiba? diye sordu. Bu oksijen sarfına yol açmıyor mu?</p>

  <p><span class="t15">—</span> Sigarayı üç ay yasaklayacak olsam, burada ayaklanma olur, diye güldü Kaptan. Ayrıca oksijen tüketimi de o kadar önemli değil. Eskiden biz bu konuda daha dikkatli davranırdık. Bir keresinde bir tütün firması bize özel bir sigara imal etti. Bunlar oksijen yönünden doyurulmuştu ve böylece oksijen kullanmaksızm içilebilecekti. Fakat günün birinde aşırı dozda oksijen sarfına neden oldu ve bir fişek gibi eriyip gitti. Böylece de bu düşünce terkedildi.</p>

  <p>Gibson, Kaptan Norden’in beklediği gibi biri olmadığını düşündü. Onun düşüncesine göre bir uzay gemisinin kaptanı daha farklı olmalıydı. Her yönden bilgili, katı kuralları olan ve hatta sert bir amir yapısında olmalıydı. Emirler verdiğinde görevliler hemen fırlayıp (gerçi gemide fırlamak pek olanaklı değildi ama) görevi yerine getirmeliydiler.</p>

  <p>Oysa Kaptan Norden, Ares'in bu kırk yaşından da genç olan kaptanı başarılı bir iş adamı görünümünden öte bir izlenim vermiyordu. Ayrıca Gibson sert bir disipline ilişkin bir belirti de görmemişti. Ancak daha sonra bu izlenimlerinin doğru olmadığını anlayacaktı. Aires’teki disiplin tümüyle tayfaların kendi sorumluluğuna bırakılmıştı. Gerçi kaptanın yardımcılarını oluşturan kişilere de uygulanabilecek en iyi yöntem buydu.</p>

  <p class="p10">Norden düşünceli düşünceli yolcusuna bakarak: Herhalde uzaya ilk çıkışınız değil mi? diye sordu.</p>

  <p class="p10"><span class="t15">—</span> Maalesef öyle. Bir çok kereler aya gitmek için girişimlerde bulundum. Fakat resmî görevli olmadığım için bu mümkün olamadı. Ayrıca uzay yolculuklarının da hâlâ çok pahalı olduğunu düşünürseniz.</p>

  <p class="p12">Norden gülümsedi.</p>

  <p class="p10"><span class="t15">—</span> Umarım <span class="t17">Ar es</span> bu sorunu ortadan kaldıracaktır diye ekledi. Sanırım böyle bir deneyden sonra siz de yazılarınızda pek güçlük çekmeyeceksiniz.</p>

  <p class="p10"><span class="t15">—</span> Oh, evet! diye güldü Gibson. Hep yazarların yazdıkları her konuyu önceden bir denemiş olmaları gerektiği düşünülür. Daha gençken uzay hakkında yazılan hemen hemen tüm kitapları okudum diyebilirim. Böylece de en gerçeğe yakın olanı yazmaya çalıştım. Benim gezegenlerarası konuları işleyen romanlarımın ilk zamanlarımda yazılmış olduğunu unutmayın. Son bir kaç yıldır bu konulara pek değinmedim. Beni tanıyan okuyucu biraz şaşırdı bu tavrıma.</p>

  <p class="p10">Norden yazarın bu tavrını büyük bir alçak gönüllülük olarak değerlendirdi. Çünkü Gibson bu konuları en iyi bilen ve en doğru yazan yazardı. Bu nedenle de şirket onu bu yolculuğa davet etmişti. Yolculuk oldukça eğlenceli geçeceğe benzerdi. Norden, gemiyi ve uzayı görmeyen bu kişiye Aires’teki yaşamı anlatmak gerektiğini düşündü.</p>

  <p class="p10"><span class="t15">—</span> Geminin içinde normal zaman olarak Dünya zamanını, yani Greenwich meridyenini esas alıyoruz. Buna göre akşam olunca tüm işler bitiyor. Eskiden olduğu gibi gemiyi kullanmak için çevreyi gözlemek gerekmiyor, aletler biz uyurken de çalışma yeteneğine sahiptir, buna göre sürekli onların başında bulunmamız, yani sürekli bir işle meşgul olmamız gerekmiyor. Bu nedenle bu kadar az elemanla bu işi rahatlıkla götürebiliyoruz. Bu gezide, diğer tüm uzay gemilerinde olacağı gibi bizler ayrı ayrı kamaralarda kalacağız. Sizin kamaranız tek kişilik bir yolcu kamaarsı, en uygun olanı da bu. Sanırım rahat edeceksiniz. Bütün eşyanızı gemiye taşıdınız mı? Ne kadar ağırlıkta?</p>

  <p class="p9">— Yüz kilo. Hava geçişinde duruyor.</p>

  <p><span class="t15">—</span> Yüz kilo mu? Norden hayretini gizlemeyi başaramamış ve istemeden bağırmıştı. Bu adam ailesinden kalan tüm mirası ile birlikte göçüyor herhalde diye düşündü. Gibson gereksiz kütlenin gemiye yüklenmesi konusunda oldukça titizdi. Gibson’un bazı gereksiz şeyleri de beraberinde taşıdığını düşündü. Ama şirket bu eşyalar konusunda ses çıkarmaz ve yükün fazla olmadığını söylerse Norden’in buna uymaktan başka yapacağı bir şey olamazdı.</p>

  <p><span class="t15">—</span> Jimmy’ye size odanızı göstermesini söyleyeceğim. O bizim ufak tefek işlerimize bakan adamımızdır. Bu gezide uzay uçuşu hakkında bilgiler edinmek üzere de bulunuyor. Çoğumuz da böyle başladık bu işe. Kolej tatillerinde ay yolculuklarına katıla katıla bu işi benimsedik. Jimmy oldukça zeki bir delikanlı. Okuldan yeni mezun oldu.</p>

  <p>Gibson kamarotunun bir kolej mezunu olduğuna sevindi. Bir süre sonra, sanki onun varlığından biraz tedirgin olmuş gibi görünen Jimmy’yi izliyordu. Yer çekimi olmadığından, aydınlık koridorlarda hayaletler gibi kayarak ilerliyorlardı. Bu arada çok hafif hareketlerle yol alırlarken, duvarlara tutturulmuş uzun kemerler üzerine eşit aralıklarla yerleştirilmiş tutunacak yerlere tutunuyorlardı. Bir tutacaktan diğerine ulaşmak için hiç bir çaba göstermeye gerek yoktu. Bir kayıştan diğerine geçmek için zamanla kazanılabilecek olan küçük bir maharet yeterliydi.</p>

  <p>Tek kişilik kamara oldukça küçük, fakat çok iyi planlanmış mükemmel bir odaydı. Çok ilginç ışıklandırması ve ayna ile kaplanmış duvarları sayesinde olduğundan da büyük görünüyordu. Bir kenarından tutturulmuş olan yatak gündüzleri ters çevrilerek masa olarak kullanılabiliyordu. Kamarada yer çekimi olmadığını anımsatabilecek pek az şey vardı, onun dışında lıer şey yolculuğu evinde gibi rahat ettirmek üzere planlanmıştı.</p>

  <p>Gibson yalnız kaldıktan sonra bir saat kadar eşyalarını yerleştirdi ve kamarasındaki cihazlara ah~n:ak için denemeler yaptı. Oııuıı en çok hoşuna giden alet, tıraş aynasıydı. Bir düğmeye basıldığı zaman yıldızların görülebildiği bir lombar deliğine dönüşüyordu. Gibson bunun nasıl olduğunu anlamak istedi.</p>

  <p>Bunu anlayıncaya dek de, pek çok şeyin onun arkasına gizlenmesine neden oldu, ama yapacak hiç bir şey yoktu. Sonunda yatağına uzandı ve kenardaki kemerleri göğsünün ve bacaklarının üstünden tokaladı. Ağırlığı hiç söz konusu olmadığından ona sanki dikey pozisyonda yatıyormuş gibi geldi.</p>

  <p>Bu güzel, sakin ve küçük oda onun gelecek yüz gün için tüm dünyası olacaktı. Dünyadan ayrıldığı sırada duyduğu hayal kırıklıklarını ve can sıkıntılarını birer birer unuttu. Şimdi endişe edilecek hiç bir şey yoktu. Hatırlayabildiği kadar uzun bir zamandan beri ilk kez kendi geleceğini tümüyle başkalarının eline bırakıyordu. Sözler, konferans randevuları hepsi geride, Dünyada kalmıştı. Bu huzur dolu duygular arasında yavaş yavaş gözleri kapanmaya başladı.</p>

  <p>Kamara kapısının bir kaç kez vurulması üzerine uyanan Gibson bir süre nerede olduğunu hatırlayamadı. Sonra kendine geldi, kemerlerin tokasını gevşetti ve yataktan kaydı. Hareketleri henüz ortam için acemi olduğundan, kapıya ulaşmadan önce tavana gitti. Kapıyı açtığında Jimmy’yle karşılaştı.</p>

  <p><span class="t15">—</span> Kaptan saygdannı iletiyor efendim, gelip kalkışı görmek ister miydiniz?</p>

  <p><span class="t15">—</span> Hem de çok, dedi Gibson. Biraz bekle kameramı alıp geleyim.</p>

  <p>Bir dakika kadar sonra yeni bir Leica XXA ile geri döndüğünde Jimmy'nin belli belirsiz bir kıskançlıkla ona baktığını gördü. Bu oyalanmaya karşın gözlem kabinine çabucak ulaştılar. Burası Ares’in ana gövdesinin çevresinde dolaşmakta olan dairesel bir kemer görünümündeydi.</p>

  <p class="p10">İlk kez olarak Gibson yıldızları tüm ihtişamıyla görebildi. Şimdi çevrede ne koyu renk camlar vardı ne de güneş filtreleri. Uzay istasyonlarından farklı olarak <span class="t17">Ares</span> kendi ekseni çevresinde dönmüyordu; kendi jiroskopunun düzgün referans sistemi içinde duruyor ve böylece de onun çevresinde yıldızlar hareketsiz ve sabit kalıyordu.</p>

  <p class="p10">Kitaplarında uzun uzun tanımlamaya çalıştığı bu görkemli manzara önünde duran Gibson, duygularını dile getirmekte güçlük çekiyordu. Onu büyüleyen yıldızların parlaklığı ve sayılarının çokluğu değildi. Çünkü böyle bir duyguya yüksek bir dağın tepesinde ya da bir gözlemevinde teleskopun karşısında da varmak mümkündü. Onu heyecanlandıran, anlatılmaz duygulara gark eden şey, çevresinde dönüp duran o görkemli yıldız kütlesiydi. Öyle anlar oluyordu ki ayaklarının altından geçen yıldızları görmek, bunu farketmek Gibson’a şimdiye değin hayatında duymadığı bir duyguyu tattırıyordu.</p>

  <p class="p10">Buradan, Uzay İstasyonu I, birkaç metre ileirde duran çok iyi parlatılmış bir oyuncağa benziyordu. Onun uzaklığı ve boyutları konusunda karar vermek çok güçtü, çünkü bildiğimiz hiç bir şeye benzemiyordu. Güneş ve Dünya, geminin gövdesinin gerisinde kaldıklarından görünmüyorlardı.</p>

  <p class="p10">O sırada görünmeyen bir konuşmacıdan birden bire yükselen ses Gibson’u bir an ürküttü.</p>

  <p class="p12"><span class="t15">—</span> Ateşlemeye yüz saniye kaldı. Lütfen yerlerinizi alın.</p>

  <p class="p10">Gibson elinde olmadan gerildi ve ne yapması gerektiğini öğrenmek istercesine dönüp Jimmy'ye baktı. Birşey sormasına fırsat kalmadan rehberi fesat bir sesle: Arka tarafa gitmeliyim, işim var, dedi ve onu düşünceleriyle yalnız bırakıp gitti.</p>

  <p class="p12">Bundan sonraki bir buçuk dakika çok yavaş geçti, bu arada görünmeyen konuşmacı zamanın geçişini sürekli anons ediyordu. Gibson onun kim olduğunu merak etmişti: Norden’in sesine pek benzemiyordu. Belki de bir teypti ve otomatik olarak çalışıyordu.</p>

  <p class="p10"><span class="t15">—</span> Yirmi saniye kaldı. On saniye sonra geri sayma başlayacak.</p>

  <p class="p12"><span class="t15">—</span> On saniye kaldı.</p>

  <p class="p12"><span class="t15">—</span> Beş saniye, dört, üç, iki, bir...</p>

  <p class="p10">Çok hafif bir şey sanki Gibson’u almış ve lombar deliklerinin bulunduğu eğimli duvardan yavaş yavaş aşağı doğru çekmiş gibi oldu. Tekrar üst ve alt kavramlarının yeri değişmiş gibiydi. Nerenin alt nerenin üst olduğuna karar vermek oldukça güçtü. Geminin sessizliğini bölen bir gürültü oldu. Uzakta ikinci kürede, ki bu Aires’in diğer yarısıydı, ölmekte olan atomların ve makinelerin bu gizemli dünyasında yıldızlara güç veren kuvvetler serbest bırakılmıştı. <span class="t17">Ares’in</span> manevra yapabilecek oldukça geniş bir alanı vardı. Yavaşça yörüngesinden ayrıldı ve hiperbol eğrisi biçiminde bir rota çizerek Mars’a doğru yollandı. Herhangi bir durumda, geminin atomik gücü, iki bin tonluk bir kütleyi yer çekiminin onda biri kadar bir ivmeyle hareket ettirebilecek kadardı. Anında bu küçük değerin yarısından daha az bir değere de indirgenebilmekteydi. Atomik itici güç üniteleri çok yüksek sıcaklıklarda çalışmaktaydı, bu da bunların düşük güç oranlarında bulunmalarını gerektirmekteydi. Onların doğrudan gezegenlerden kalkışlarının niçin mümkün olmadığının nedeni de budur. Fakat kısa hizmetli roketlerden farklı olarak, bunlar saatlerce sürebilecek hamleleri bir kerede başarabilirler.</p>

  <p class="p10">Gibson’un tekrar eski haline gelebilmesi çok zaman almadı. Geminin ivmesi çok yavaştı, hesapladığında bunun ona dört kilogramdan daha az bir ağırlık sağladığım gördü. Fakat hâlâ hareketlerinde bir sınırlanma başlamamıştı. Uzay istasyonu I görünen konumundan ayrılmamıştı ve Gibson’un, <span class="t17">Ares’ın</span> yavaşça ondan çekildiğini farketmesi için bir dakika daha geçmesi gerekti. O sırada birden kamerasını hatırladı, onu hazırladı ve ayrılışı tesbit etmeye başladı.</p>

  <p class="p15">Uzay İstasyonu I tümüyle gözden kaybolduktan sonra Gibson geminin gündüz kısmına gitti, buradan da terketmekte oldukları Diinya’nın fotoğraflarını çekmek istiyordu. İlk bakışta dünyanın bir bakışta görülemeyecek kadar ince bir yarımay biçiminde olduğunu farketti. Baktıkça onun yavaş yavaş büyümekte olduğunu ve Mars’a doğra yol alan <span class="t17">Ar es</span> bir yay hareketi yaptıktan sonra görüntünün daha da belirginleştiğini gördü. Daha sonra Dünya’nın görüntüsü yarımaydan tam ay biçimine dönüşecek ve ardından yine küçülmeye başlayacaktı.</p>

  <p class="p15">Gibson: İşte, diye düşündü, tüm geçmiş yaşantım, tüm atalarımın yaratıp, bizim zamanımıza kadar getirebildikleri her şey geride kaldı. Hiç bir sömürgeci, hiç bir kaşif kendi ülkesinden ayrılıp da benim şu anda yaşadığım yere kadar gelemedi. Şu bulunların altında insanlığın tüm yaşam tarihi uzanmaktadır.</p>

  <p class="p15">Bu bilinenden bilinmeyene doğru yol almak, ölümün son bulması gibi duygular verdi Gibson’a. Bu sanki çıplak bir ruhun tüm hâzineleri gerisinde bırakarak karanlığa, geceye doğru yol alması gibi bir şeydi.</p>

  <p class="p15">Gibson bir saat kadar gözlem kabinesinden seyrettikten sonra, <span class="t17">Ares</span> kaçış (çekimden kurtulma) hızına ulaştı ve Dünya’nm etkisinden koptu. Bu anın gelip geçişini anlatmanın hiç bir yolu yoktu. Dünya hâlâ gökyüzünün hakimiydi ama motorlar hızla çalışarak bundan sıyrılmak üzereydiler. On saat kadar sürekli bir gidişten sonra motorlar sustu ve yolculuğun kalan kısmı derin bir sessizliğe gömüldü.</p>

  <p class="p15">Bu sırada Gibson uyumaktaydı. Birdenbire koyu bir sessizlik olmuş, en küçük bir izi kalmaksızın yer çekimi tümüyle kaybolmuştu. Rüya görüyormuşçasına çevresine bir süre bakındı, derken lombar deliğinden küçük yıldız şekillerini seçebildi. Gemi tümüyle hareketsiz gibiydi. Oysa çok hızlı yol alıyordu. Onun çok yüksek bir hızla Dünya’dan uzaklaşmakta olduğuna inanmak pek güçtü.</p>

  <p class="p12">Uykulu uykulu yatağının kenarındaki kemerleri sıkıştırdı. Yataktan düşmemek için buna ihtiyaç duymuştu. Ağırlık duygusunu tekrar hissedinceye kadar hemen hemen yirmi gün kadar geçmişti.</p>

  <p class="p12">&nbsp;</p>
</body>
</html>
