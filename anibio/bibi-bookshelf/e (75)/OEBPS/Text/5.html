<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body>
  <p class="p12" style="text-align: center;"><b><br /></b></p>

  <h1 class="p12" style="text-align: center;"><b>Üçüncü Bölüm</b></h1>

  <p class="p12">&nbsp;</p>

  <p class="p12">ZİLE benzeyen bir takım seslerle uyandığında Gibson’un kamarasındaki pencereden birçok yıldız görünüyordu. Hiç rüya görmeden derin bir uyku uyumuştu. Hızla giyindi ve gözlem bölmesine giderek gece boyunca Dünya’ya ne olduğunu görmek istedi.</p>

  <p class="p12">Gördüğü şey çok şaşırtıcıydı: Gökyüzünde iki tane ay vardı, ikisi de yanyana duruyorlardı ve biri diğerinin iki katı kadar büyüklükteydi. Gibson, bunların iki ay değil de yan yana durmakta olan Dünya ve Ay olduğunu neden sonra anlayabildi. Daha da dikkat ettiğinde daha küçük olanın kendi Dünyası olduğunu farketti.</p>

  <p class="p12">Ne yazık ki <span class="t17">Ares</span> Ay’ın pek yakınından geçmiyordu. Fakat yine de büyüklüğü, Gibson’un onu Dünya’dan gördüğü büyüklüğünün on katı kadardı. Geceyi gündüzden ayıran pürüzlü hat boyunca sıralanmış kraterler görülebiliyordu. Karanlıkta kalan yarısı ise, Dünya’dan yansıyan ışınların etkisiyle ancak seçiliyordu. Gibson birden öne doğru eğildi. Gözlerine inanamıyordu. Evet hiç kuşku yoktu. Aşağıda bu soğuk ve hafif parıldayan karada, gecenin karanlığında ateş böcekleri gibi ışık saçan küçük kıvılcımlar görünüyordu. Elli yıl önce orada hiç bir şey yoktu: Bunlar, Ay’da kurulan ilk kentlerin ışıklarıydı ve sanki yıldızlara, bir milyar yıllık bir bekleyişten sonra yaşamın Ay’a da geldiğini anlatmak ister gibi parıldaşıyorlardı.</p>

  <p class="p12">O sırada yükselen bir ses Gibson’u daldığı düşüncelerden ayırdı.</p>

  <p class="p12">Mikrofondaki ses:</p>

  <p class="p12"><span class="t15">—</span> Bay Gibson eğer oturma odasına gelirseniz masanın üzerinde ılık kahve ile yiyecek bulabilirsiniz, diyordu.</p>

  <p class="p2">Kahvaltıyı tümüyle unutmuştu. Herhalde biri odasına</p>

  <p class="p13">gidip onu aramış, bulamayınca da adım geminin adres sistemine vermişti.</p>

  <p class="p10">Hızla oturma odasına doğru gitmeye başladı, fakat aceleden labirent gibi koridorlarda kendini kaybetti. Geminin içinde ne gibi yerler olduğunu bilmiyordu. Uzun uğraşlardan sonra yolunu bulabildi.</p>

  <p class="p10">Sonunda oturma salonuna vardığında, orada bulunanlardan özür diledi. Mürettebat, türlü uzay gemilerinin, değerleri konusunda tartışmaktaydı. Gibson kahvaltısını atıştırırken bir yandan da onlara kulak verdi. Kas zorlaması yüzünden olacak, pek iştahı yoktu. Bu da herhalde gıda hazırlama bölümünün hoşuna gidecekti.</p>

  <p class="p10">Yemeğini yediği sürece tartışmakta olan adamları inceledi. Onların yüzlerini aklına yerleştirmeye ve davranışlarıyla karakterlerini dikkatle anlamaya çalışıyordu. Norden, onları ona tanıtırken yalnızca mesleklerinden ya da işlerinden söz etmişti. Oysa o, onların kişiliklerini de öğrenmek isterdi. Bu yolculuk bittiğinde, onları Dünyadaki pek çok yakınından daha fazla tanımış olmak oldukça ilginç olacaktı. Aires’in minicik dünyasında duygu ve düşüncelerin gizlenebilmesi olanaksızdı.</p>

  <p class="p10">0 sırada Dr. Scott konuşmaya başladı. Bu kişinin çok konuşkan biri olduğunu Gibson daha sonra anlayacaktı. Oldukça heyecanlı bir yapıya sahip olan Dr. Scott’un pek iyi bilmediği konularda bile konuşmayı seviyordu. Elektronik ve haberleşme uzmanı Bradley alaycı bir tipti. Sözleriyle çevresindekilere takılmaktan büyük bir zevk alıyordu. Zaman zaman ortaya öyle bir söz atıyordu ki, Dr. Scott buna fazlasıyla sinirleniyor ve heyecanlı heyecanlı konuşmaya başlıyordu. Küçük Iskoçyalı matematikçi Mackay da zaman zaman tartışmaya katılıyor ve kesin, bilgiçlik taslayan bir biçimde hızlı hızlı konuşuyordu. Gibson, onun bir uzay gemisinden çok bir üniversiteye daha çok yakıştığını düşündü.</p>

  <p class="p12">Kaptan Norden ise tümüyle ilgisiz gibi davranıyor, kimi zaman bir tarafı, kimi zaman da diğer tarafı destekliyor görünüyordu. Genç Speneer çalışıyordu. Tartışmaya katılmaksızın, bir köşede oturmuş sessizce tartışanları izlemekte olan mühendis Hilton’un yüzü Gibson’a oldukça tanıdık geliyordu. Daha önce nerede karşılaşmışlardı acaba? Oh neden olmasın! Nasıl da farketmemişti! Bu Hilton’du. Sandalyesinde yavaşça dönerek onu daha iyi görmeye çalıştı. Bu, uzay uçuş tarihinin en büyük macerasından sonra <span class="t17">Arcturus'u</span> Mars’a geri götüren adamın ta kendisiydi. Şimdiye kadar Satürn’e yalnız altı kişi gidebilmişti ve bunlardan ancak üçü hayattaydı. Hayatta kalanlardan biri de Hilton’du. O büyülü isimli yıldızlara; Titan, Encladus, Tethys, Rhea, Dione... giden ve oraları gören sayılı kişilerden biriydi. «Evet» diye düşündü Gibson. Bu yolculuk bitmeden onunla konuşacağım o kadar çok şey var ki.</p>

  <p class="p10">Tartışan grup gürültüyle kahvaltısını etmekteydi. Fakat yemeğini yarım bırakarak düşüncelere dalmış olan Gibson, neden sonra Kaptan Norden’in yanına gelip, ona hitap etmekte olduğunu farkederek toparlandı.</p>

  <p class="p10">Kaptan Norden: Ne tür bir program yaptığınızı bilmiyorum dedi. Fakat sanırım gemiyi gezmek hoşunuza gidecektir. Bildiğim kadarıyla tüm romanlarınız böyle başlıyor değil mi?</p>

  <p class="p10">Gibson mekanik olarak güldü ve: Korkarım ki haklısınız, diye söze başladı. Tabii ki okuyucuyu romana dahil etmenin en kolay yolu ona bir çok şeyin nasıl çalıştığını anlatmak oluyor. Böylece olayları kafasında canlandırabiliyor. Ama neyse ki artık bu pek gerekli değil, çünkü artık bir uzay gemisinin içinde ne olduğunu herkes biliyor. Böylece de hiç ayrıntıya girmeksizin öyküye geçebiliyorsunuz. Uzayla ilgili konularda yazmaya başladığım yıllarda, yani altmışlarda uzay gemisinin nasıl çalıştığını, atomik kontrolün ne olduğunu vesaire uzun uzun, binlerce sözcükle anlatıyordum. Bu da konunun gereksiz uzamasına yol açıyordu.</p>

  <p class="p16"><span class="t15">—</span> Korkarım ki size Ares hakkında öğretebileceğimiz pek bir şey kalmamış; dedi Norden gülümseyerek.</p>

  <p class="p17">Bunun üzerine Gibson utançtan biraz kızardı.</p>

  <p class="p16"><span class="t15">—</span> Eğer burada nasıl çalıştığınızı ve çevreyi bana gezdirip gösterirseniz, inanın çok memnun olacağım, dedi.</p>

  <p class="p17">Norden gülümsedi:</p>

  <p class="p16"><span class="t15">—</span> Çok iyi, o halde kontrol odasından başlayalım. Benimle gelin...</p>

  <p class="p16">Bundan sonra bir süre Ares’in labirent gibi koridorlarında yüzer gibi dolaştılar. Gibson bir uzay gemisinin içini çok iyi bildiğini ve gözü kapalı yolunu bulabileceğini sanırdı, ama durum hiç te sandığı gibi olmadı ve yolunu kaybetti. Bunun üzerine ona yolunu iyice öğrettiler.</p>

  <p class="p16">Gemi küresel olduğundan, Dünyada olduğu gibi enlem bölgelerine bölünmüştü. Buna göre de değişik bir terminoloji ortaya çıkmıştı. Örneğin Kuzey’e gitmek demek kontrol kabinine ve tayfanın kamaralarının bulunduğu yere gitmek demekti! Ekvator’a gitmeye kalktığınızda hem yemek salonuna hem de gemiyi çepeçevre saran gözleme bölmesine varıyordunuz. Güney yarımküre tümüyle yakıt tankı olarak yapılmıştı. Şimdi <span class="t17">Ares’in</span> makineleri çalışmıyor ve o uzayda salınarak dönüyordu. Böylece Kuzey yarım küre tam bir güneş ışığı altındayken, içinde oturulmayan Güney yarım küre karanlıkta kalıyordu. Güney kutbunda küçük bir metal kapı vardı ve üzerinde bir uyarı yazılıydı: «Yalnız Kaptanın ve Yardımcısının emirleri üzerine açılabilir». Bunun ötesinde geminin ana gövdesini daha küçük bir küreye bağlayan dar, uzun bir tüp uzanıyordu. Bu küçük küre giiç düzeneği ve işletme ünitesini taşıyordu.</p>

  <p class="p16">Gibson’un en kuvvetli izlenimlerinden biri geminin bilimsel ve teknik donatımından ziyade gördüğü boş yolcu bölmeleriydi. Bunlar Kuzey Ilıman Bölge’nin çoğunu kaplamış olan ve gözenekleri birbirine sıkıca bağlanmış olan bir bal peteği görünümündeydi. Görünüşü pek hoş değildi. İçinde hiç kimsenin yaşamadığı yeni bir ev, içinde insan yaşayan eski bir evden daha yalnızdır. Belki buralar günün birinde yaşam ile dolacaktı ama, o anki görünümüyle pek şirin gelmedi Gibson’a.</p>

  <p>Gibson odasına döndüğü zaman da hâlâ heyecanlıydı. Norden oldukça kibar biriydi ve gemiyi gezdikleri sürece Gibson’a çok nazik davranmıştı. Bir ara gemideki personelin onun edebî çalışmaları hakkında ne düşündüklerini öğrenmek istedi.</p>

  <p>Bu düşüncelere dalmış olarak yatağında uzanırken kapının vurulduğunu duydu.</p>

  <p>İçinden, Allah Kahretsin! diye düşündü ve yüksek sesle. Kim o? diye seslendi.</p>

  <p><span class="t15">—</span> Benim Bay Gibson, Jim - Jimmy Spencer. Size bir radyo mesajı getirdim.</p>

  <p>Genç Jimmy süzülerek odaya girdi, elinde sinyal görevlisinin mühiiıü olan bir zarf vardı. Zarf mühürlüydü ama Gibson onun içinde ne olduğunu gemideki herkesin bildiğini anlamıştı, içinde ne olduğunu tahmin eder gibi oldu ve canı sıkıldı. Gerçekten Dünyadan kaçabilmek olanaksız diye düşündü. Nereye giderseniz gidin sizi yakalayabiliyorlar.</p>

  <p class="p9">Mesaj oldukça kısa ve açık yazılmıştı:</p>

  <p>NEW YORKER-REVUE DES QUATRE MONDES. LIFE INTERPLANETARY HER BİRİ BEŞ BİN SÖZCÜK OLMASINI İSTİYOR. LÜTFEN ÖNÜMÜZDEKİ SALI RADYO İLE CEVAP VER. SEVGİLER. RUTH.</p>

  <p>Gibson içini çekti. Dünyadan o kadar hızlı ayrılmıştı ki, yardımcısı Ruth Goldstein ile bile yarı yolda yaptığı acele bir telefon görüşmesi dışında son bir konuşma yapamamıştı. Yalnızca ona buradan ayrılacağını söyleyebilmişti.</p>

  <p>Kalemini aldı ve Jimmy'nin meraklı bakışları altında hızlı hızlı yazmaya başladı:</p>

  <p>ÜZGÜNÜM. KİTABIMIN TÜM HAKLARINI GÜNEY ALABAMA DOMUZ BAKICISI VE KÜMES HAYVANLARI YETİŞTİRİCİSİNE VERDİM. SANA AYRINTILARI FALAN YOLLAMAYA DA HİÇ NİYETİM YOK. HARRY’Yİ NE ZAMAN ZEHİRLEYECEKSİN?</p>

  <p class="p18">Harry, «Goldstein ve Ortakları» kuruluşunun edebî bölüm sorumlusuydu. Yirmi yıl kadar önce Ruth ile evlenmişlerdi. Her ikisi de Gibson’un çok yakın arkadaşlarıydı. Böylesine alaylı bir yazıyı ancak onlara gönderebilirdi.</p>

  <p class="p19">Bu alışılmadık mesajı alan Jimmy düşünceli düşünceli odayı terkederek, Gibson’u düşünceleriyle başbaşa bıraktı. Şaka bir yana çalışmaya başlamalıydı. Gibson yazmaya <span class="t17">başlamaktan</span> nefret ediyordu. Bir kere başlasa... gerisi mutlaka gelirdi,..</p>

  <h2 class="p20" style="text-align: center;">* * *</h2>

  <p class="p18">Gibson, hiç birşey yazmadan bir süre tatil yapmayı ve çevreyi seyretmeyi tasarlamıştı. Tatili tam bir hafta sürdü. Bu sürenin sonunda Dünya tüm yıldızlar içinde en parlak olan konumunu almıştı. Yakında da Güneşin parlaklığı altında kaybolup gidecekti. Bu kendi kendine yeten küçük evrenden başka bir yaşamı tanımış olduğuna inanması oldukça güç geliyordu. Artık onun tayfaları Norden, Hilton, Mackay, Bradley ve Scott değil, John, Fred, Angus, Owen ve Bob idi.</p>

  <p class="p18">Hepsini teker teker tanımaya çalışmıştı. Hilton ve Bradley oldukça meraklı iki kişiydi. Aslında gemi personelinin her birinin ayrı ayrı karakterleri vardı, fakat tümünde ortak olan yan çok zeki olmalarıydı. Gibson onların hiçbirinin IO’iarınm (zekâ yaşlarının) 120’den daha az olmadığını düşündü. Kimi zaman kendi kurgusal uzay gemilerinde yarattığı tayfaları hatırladığında canı sıkılıyordu. Çünkü bunlar gerçeğe pek uygun düşmemişlerdi. Örneğin, <span class="t17">Five Moons Too Many</span> adlı kitabında çizdiği Birinci Kaptan Graham’ı hatırladı. Bu, onun halâ en favori tipi olan kişi, günde bir şişe viskiyi sürekli içen biri olarak tanımlamıştı. Oysa şimdi Dr. Angus Mackay’a baktığında bunun biç de böyle olmadığını görüyordu. Dr. Mackay şimdi bir köşede sessiz sedasız oturmuş, <span class="t17">Canterbury Tales</span> adlı kitabın açıklamalı baskısını okuyor, bir yandan da sütünü yudumluyordu.</p>

  <p class="p10">Gibson’un ve ellili yıllarla altmışlı yıllarla böyle öyküler yazan birçok yazarın ortak hatası, uzay gemileri ile denizdeki gemiler arasında ve lıatta bunları kullananlar arasında belirgin bir fark olmadığını düşünmeleri ya da böyle kabul etmelerinden kaynaklanıyordu. Elbette ki bu iki tür arasında belli paralellikler vardı, bu doğru. Fakat zıtlıkları daha çoktu. Bunun nedeni ise tümüyle teknikti. Yüzyılın ortalarındaki yazarlar bu konuda tembel davranmışlar, hiç bir araştırmaya kalkışmadan Herman Melville ve Frank Dana’ınn geleneğini alıp olduğu gibi kullanmışlardı.</p>

  <p class="p10">Bir uzay gemisi, okyanusta yüzen bir gemiden çok çok farklıdır. Bu nedenle de onun tayfasının teknik eğitimi, havacılıkta verilenden de çok daha üst düzeyde olmalıdır. Norden gibi bir adam beş yıllık bir kolej eğitiminden sonra üç yıl uzayda bulunuyor. Daha sonra koleje geri dönerek iki yıl da ileri kozmoloji kuramı üzerinde eğitim gördükten sonra şu anki konumuna geliyor.</p>

  <p class="p10">Oldukça sakin geçen bir haftaydı. Gibson zamanının çoğunu, tembel tembel çevresini inceleyerek, yıldızları gözleyerek ve çok sık olan tayfalar arası bilimsel tartışmaları izleyerek geçirdi. Gemide kesin bir rutin yoktu: Çok akıllı biri olan Norden daha bir kere olsun tayfalarına emirler yağdırmamıştı, fakat gemideki tüm işlerin yürüyeceğini ve adamlarının bunu aksatmadan yerine getireceklerini biliyordu. Akşam olunca herkes Kaptana o günkü çalışmaları ile ilgili birer rapor sunuyordu. Böylece denetim de sağlanmış oluyordu, <span class="t17">Ares’tekı</span> yaşam gerçek bir demokrasi örneğiydi.</p>

  <p class="p10">Gibson, ilk heyecanı geçtikten sonra gemideki oyunlara da katılmaya başladı. Önceleri iskambil oyunları oynuyorlardı, fakat sonradan biri cirit oynama fikrini ortaya attı. Yerçekimi olmayan bir yerde ciritlerin uçuşunun çok ilginç olacağını savunuyordu. Ciriti fırlatacak kişi ile hedef arasındaki uzaklığı on metre olarak saptadılar. Onun dışındaki tüm kurallar uluslararası kurallara uygundu.</p>

  <p class="p10">Gibson oyunda oldukça başardı olduğunu görünce çok şaşırdı. Scott’u bile yenmeyi başarabilmişti. Herkesin büyük bir heyecanla oyuna daldığı sırada Bradley elinde bir mesajla geldi.</p>

  <p class="p10">— Bana bakın, dedi o yumuşak ve dikkatle ayarlanmış sesiyle, izleniyoruz!</p>

  <p class="p10">Herkesin hayretten ağzı açık kalmıştı. Mackav kendini ilk toparlayan oldu.</p>

  <p class="p12"><span class="t15">—</span> Lütfen anlat dedi.</p>

  <p class="p10"><span class="t15">—</span> Arkamızda bir Mark III taşıyıcı füzesi geliyor. Outer Station’dan henüz fırlatılmış ve dört gün içinde bizi geçmesi gerekiyor. Yanımızdan geçerken radyo kontrolumuzla onu yakalamamı istediler, fakat bunu yapabilmem için belli bir bölgeden geçmesi gerekir, oysa bu bizim yüz bin kilometre uzağımızdan geçecek.</p>

  <p class="p10"><span class="t15">—</span> Bunun bize ne yararı olacak ki? Bize bir şey mi yetiştirmeye çalışıyor? Yoksa biri geride diş fırçasını mı unuttu?</p>

  <p class="p10"><span class="t15">—</span> Sanırım âcil tıbbî gereç taşıyor. Doktor şuna bir baksana.</p>

  <p class="p12">Dr. Scott dikkatle mesajı inceledi.</p>

  <p class="p10"><span class="t15">—</span> Çok ilginç. Mars hummasına karşı bir ilâç geliştirmişler. Bu bir tür serum. Pasteur Enstitüsü yapmış. Bizi böyle yakalamaya çalıştıklarına bakılırsa oldukça emin olmalılar.</p>

  <p class="p12">Gibson dayanamayarak sordu:</p>

  <p class="p10"><span class="t15">—</span> Bu Mark III roketi de nedir Allah aşkma? Mars humması da ne demek oluyor?</p>

  <p class="p10">Dr. Scott hiç kimse ağzını açmadan sözü kaptı ve anlatmaya başladı.</p>

  <p class="p10"><span class="t15">—</span> Mars humması, gerçekte bir Marslı hastalığı değil. Bizim oraya taşıdığımız dünyaya ait bir organizmanın bu hastalığa neden olduğu sanılıyor. Sıtmanın gösterdiği etkiyi gösteriyor. Yani; çok sayıda insanı kırıp geçirmiyor, fakat ekonomik etkisi çok büyük oluyor.</p>

  <p class="p10"><span class="t15">—</span> Çok teşekkür ederim. Şimdi onun ne olduğunu hatırladım. Peki ya füze?</p>

  <p class="p12">Hilton yavaşça tartışmaya katıldı.</p>

  <p class="p10"><span class="t15">—</span> Bu çok yüksek bir terminal hızla gidebilen radyo kontrollü küçük bir otomatik füze. Uzay istasyonları arasında yük taşımak ya da unutulan bir şeyi uzay gemisi kalktıktan sonra ona yetiştirmek amacıyla kullanılır. Radyo bölgesine girdiği zaman bizim yayın istasyonumuzla onu yakalayabiliyoruz ve üzerimize inmesini sağlıyoruz. Hey Bop, dedi birden Scott’a dönerek, Neden onu doğrudan Mars’a göndermemişler ki? Bizden önce oraya varırdı.</p>

  <p class="p10"><span class="t15">—</span> Çünkü onun küçük yolcuları bundan pek hoşlanın azlardı. Benim ihtisas alanım değil ama bu maddelerin bir kısmını sanırım hatırlayabilirim.</p>

  <p class="p12">Mackay söze girdi:</p>

  <p class="p10"><span class="t15">—</span> Biri gitse ve dışarıdaki Kızıl Haçı boyasa uygun olmaz mı?</p>

  <p class="p12">Gibson derin derin düşünmekteydi.</p>

  <p class="p10"><span class="t15">—</span> Hatırladığım kadarıyla, diye söze başladı neden sonra, Mars’taki hayat hem fiziksel hem de psikolojik olarak çok sağlıklıydı.</p>

  <p class="p21"><span class="t15">—</span> Okuduğun her şeye inanmamalısın dedi Bradley. insanlar neden Mars’a gitmek isterler anlayamıyorum. Bir kere soğuk ve tatsız bir yer. Etraf Edgar Allan Poe’nun romanlarında anlatılanlar gibi sefil, yarı ölü bitkilerle dolu. Milyonlarca lirayı oraya gitmek için harcıyoruz ama bir kuruş bile geri alamıyoruz. Oraya kendi parası ve isteğiyle gitmek isteyen birinin kafasını kontrol ettirmesi gerekir bence. Gibson yalnızca dostça gülümsemekle yetindi. Bradley’in alaycı huyunu artık iyice öğrenmişti.</p>

  <p class="p22">Kaptan Norden, Bradley’in onun üzerinde olumsuz bir etki bırakmasından çekinerek: Size söylemem gerekiyor Martin, Mr. Bradley Mars’ı sevmez ve Dünya ve Venüs için de böyle düşünür. Bu nedenle onun düşünceleri sizi üzmesin.</p>

  <p class="p22"><span class="t15">—</span> Merak etmeyin diye güldü Gibson. Sormak istediğim bir şey daha var.</p>

  <p class="p23">Norden merakla: Nedir? dedi.</p>

  <p class="p22"><span class="t15">—</span> Bu yalnızca Bıadley’in düşüncesi midir, yoksa böyle düşünen başkaları da var mıdır?</p>

  <p class="p23"><span class="t15">—</span> Sanmam dedi kaptan.</p>

  <p class="p22">Bradley Mackay’a dönerek: Mac füzenin koordinatlarını aldın mı? Bizim bölgemize ne zaman girecek, bana söyler misin? dedi.</p>

  <p class="p24"><span class="t15">—</span> Tamam dedi Mackay belli belirsiz bir sesle. Birlikte çıktılar.</p>
</body>
</html>
