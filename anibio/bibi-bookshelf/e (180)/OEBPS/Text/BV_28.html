<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle"><span class="calibre12"><br class="calibre5" id="calibre_pb_35" /></span></span>

    <p class="msonormal"><span class="fontstyle"><span class="calibre13"> </span></span></p>

    <p class="twoonechaptersubtitle1" id="calibre_toc_53"><span class="fontstyle"><span class="calibre13">VII</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">Angel, Rochelle’i bulmayı ve Amadis’in bürosuna kadar ona eşlik edebilmeyi umuyordu. Bu nedenle tepelerin arasında telaşla ilerliyordu. Çıkışlarda hızlı hızlı yürüyor, inişlerdeyse bacaklarının bütün gücüyle koşuyordu. Ayakları boğuk bir sesle kumun içine gömülüyordu koşarken. Arada bir küme küme otların üstünden geçtiği de oluyordu. Otların diri gövdeleri ayaklarının altında çıtırtılar çıkartarak eziliyor, taze bir reçine kokusu yayılıyordu çevreye.</span></span></p>

    <p class="style3"><span class="fontstyle"><span class="calibre13">975 durağının otele uzaklığı aşağı yukarı iki ölçüydü. Ama o kadar hızlı ilerliyordu ki, Angel için yol çok kısa sürdü. Derken Rochelle’i gördü. Kız da tam o sırada bayır aşağı inmeye başlamıştı. Genç adamsa çukurun içindeydi. Tepeye çıkmak için koşmaya çalıştı ama beceremedi ve yarı yolda karşılaştılar.</span></span></p>

    <p class="style3"><span class="fontstyle"><span class="calibre13">“Merhaba!” dedi Rochelle.</span></span></p>

    <p class="style3"><span class="fontstyle"><span class="calibre13">“Sizi aramaya çıkmıştım.”</span></span></p>

    <p class="style3"><span class="fontstyle"><span class="calibre13">“Anne çalışıyor mu?”</span></span></p>

    <p class="style3"><span class="fontstyle"><span class="calibre13">“Sanıyorum.”</span></span></p>

    <p class="style3"><span class="fontstyle"><span class="calibre13">Bir sessizlik oldu; başlangıç kötüydü. Neyse ki Rochelle’in ayağı burkuldu ve kız daha rahat yürüyebilmek için Angel’in koluna girdi.</span></span></p>

    <p class="style3"><span class="fontstyle"><span class="calibre13">“Kolay değil bu tepelerin arasında yürümek.” dedi Angel.</span></span></p>

    <p class="style3"><span class="fontstyle"><span class="calibre13">“Hayır,” dedi Rochelle. “Hele uzun topuklu ayakkabılarla hiç yürünmüyor.”</span></span></p>

    <p class="style3"><span class="fontstyle"><span class="calibre13">“Dışarı çıktığınızda hep bunları mı giyersiniz?”</span></span></p>

    <p class="style3"><span class="fontstyle"><span class="calibre13">“Şey, çok sık dışarı çıkmıyorum ki. Daha çok Anne’la otelde kalıyorum.”</span></span></p>

    <p class="style3"><span class="fontstyle"><span class="calibre13">“Onu çok mu seviyorsunuz?” diye sordu Angel.</span></span></p>

    <p class="style3"><span class="fontstyle6"><span class="calibre9">“Evet.” dedi Rochelle. “Çok temiz, düzgün yapılı ve çok sağlıklı. Onunla yatmak müthiş hoşuma gidiyor.”</span></span></p>

    <p class="style3"><span class="fontstyle6"><span class="calibre9">“Peki ya entelektüel bakımdan?” diye sordu Angel.</span></span></p>

    <p class="style3"><span class="fontstyle6"><span class="calibre9">Rochelle’in söylediklerini düşünmemeye çalışıyordu. Genç kadın güldü.</span></span></p>

    <p class="style3"><span class="fontstyle6"><span class="calibre9">“Entelektüel bakımdan tükeniyorum. Dudu’yla çalışmam bittikten sonra hiçbir entelektüel söyleşiyi canım çekmiyor!”</span></span></p>

    <p class="style3"><span class="fontstyle6"><span class="calibre9">“Aptalın biri o.”</span></span></p>

    <p class="style3"><span class="fontstyle6"><span class="calibre9">“Ne olursa olsun, işini biliyor,” dedi Rochelle. “Size yemin ederim, işiyle ilgili konularda kimse eline su dökemez.”</span></span></p>

    <p class="style3"><span class="fontstyle6"><span class="calibre9">“Pis herifin teki.”</span></span></p>

    <p class="style3"><span class="fontstyle6"><span class="calibre9">“Böyleleri kadınlara çok nazik davranır.”</span></span></p>

    <p class="style3"><span class="fontstyle6"><span class="calibre9">“Midemi bulandırıyor benim.”</span></span></p>

    <p class="style3"><span class="fontstyle6"><span class="calibre9">“Yalnızca fiziksel özelliklerle ilgileniyorsunuz ama.”</span></span></p>

    <p class="style3"><span class="fontstyle6"><span class="calibre9">“Bu doğru değil,” dedi Angel.  “Ama sizinle ilgili olarak, evet.”</span></span></p>

    <p class="style3"><span class="fontstyle6"><span class="calibre9">“Canımı sıkıyorsunuz,” dedi Rochelle. “Sizinle konuşmayı seviyorum; Anne’la yatmayı seviyorum; Dudu’yla çalışmayı seviyorum; ama sizinle yatabileceğimi gözümün önüne bile getiremem. Bu bana çok müstehcen bir şeymiş gibi geliyor.”</span></span></p>

    <p class="style3"><span class="fontstyle6"><span class="calibre9">“Niçin?” diye sordu Angel.</span></span></p>

    <p class="style3"><span class="fontstyle6"><span class="calibre9">“Çünkü siz işin o tarafına çok önem veriyorsunuz...”</span></span></p>

    <p class="style3"><span class="fontstyle6"><span class="calibre9">“Hayır, işin o tarafı ancak sizinle olursam önem taşır benim için.”</span></span></p>

    <p class="style3"><span class="fontstyle6"><span class="calibre9">“Hayır, böyle konuşmayın. Bu bu benim canımı sıkıyor… hatta biraz da tiksindiriyor.”</span></span></p>

    <p class="style3"><span class="fontstyle6"><span class="calibre9">“Ama ben sizi seviyorum.” dedi Angel.</span></span></p>

    <p class="style3"><span class="fontstyle6"><span class="calibre9">“Elbette, beni seviyorsunuz, bundan eminim. Bu hoşuma gidiyor; ben de sizi çok seviyorum. Ama yalnızca bir erkek kardeş gibi seviyorum sizi. Daha önce de söylediğim gibi, sizinle yatamam.”</span></span></p>

    <p class="style3"><span class="fontstyle6"><span class="calibre9">“Niçin?”</span></span></p>

    <p class="style3"><span class="fontstyle6"><span class="calibre9">Belli belirsiz gülümsedi.</span></span></p>

    <p class="style3"><span class="fontstyle6"><span class="calibre9">“Anne’dan sonra bir tek şeyi canım çekiyor, o da uyumak.”</span></span></p>

    <p class="style3"><span class="fontstyle6"><span class="calibre9">Angel herhangi bir yanıt vermedi. Rochelle’i taşımakta zorluk çekiyordu, çünkü ayakkabıları bayağı rahatsızlık veriyordu genç kıza. Profilden baktı ona. Sırtında ince, örgü bir kazak vardı, deliklerin arasından meme uçları görünüyordu. Göğüsleri biraz bel vermişti ama yine de gergindi. Çenesinde sıradan bir kavis vardı ve Angel onu herkesten daha çok seviyordu.</span></span></p>

    <p class="style3"><span class="fontstyle6"><span class="calibre9">“Amadis size ne yaptırıyor?”</span></span></p>

    <p class="style3"><span class="fontstyle6"><span class="calibre9">“Mesaj ve raporlarını dikte ettiriyor bana. Her zaman bana verecek iş buluyor. Kırma taşlarla, işçilerle, arkeologla, her şeyle ilgili bir sürü not.”</span></span></p>

    <p class="style3"><span class="fontstyle6"><span class="calibre9">“Sizin şey yapmanızı istemezdim...”</span></span></p>

    <p class="style3"><span class="fontstyle6"><span class="calibre9">Durdu.</span></span></p>

    <p class="style3"><span class="fontstyle6"><span class="calibre9">“Ne yapmamı istemezdiniz?”</span></span></p>

    <p class="style3"><span class="fontstyle6"><span class="calibre9">“Hiç... Anne gidecek olsa, onunla gider misiniz?”</span></span></p>

    <p class="style3"><span class="fontstyle6"><span class="calibre9">“Anne’ın gitmesini neden istiyorsunuz ki? Daha işlerin bitmesine çok zaman var.”</span></span></p>

    <p class="style3"><span class="fontstyle6"><span class="calibre9">“Yo, Anne’ın gitmesini istemiyorum elbette.” dedi Angel. “Ama ya artık sizi sevmediğini söyleyecek olsaydı?”</span></span></p>

    <p class="style3"><span class="fontstyle6"><span class="calibre9">Genç kadın güldü.</span></span></p>

    <p class="style3"><span class="fontstyle6"><span class="calibre9">“Onu görmüş olsaydınız böyle konuşmazdınız...”</span></span></p>

    <p class="style3"><span class="fontstyle6"><span class="calibre9">“Onu öyle görmek istemem.”’ dedi Angel.</span></span></p>

    <p class="style3"><span class="fontstyle6"><span class="calibre9">“Elbette istemezsiniz.”’ dedi Rochelle. “Hiç hoşlanacağınızı sanmam. Zaten biz de her zaman tam formumuzda olmuyoruz.”</span></span></p>

    <p class="style3"><span class="fontstyle6"><span class="calibre9">“Susun!” dedi Angel.</span></span></p>

    <p class="style3"><span class="fontstyle6"><span class="calibre9">“Canımı sıkıyorsunuz ama. Sürekli hüzünlüsünüz. Bu rahatsız edici bir şey.”</span></span></p>

    <p class="style3"><span class="fontstyle6"><span class="calibre9">“Ama ben sizi seviyorum!” dedi Angel.</span></span></p>

    <p class="style3"><span class="fontstyle6"><span class="calibre9">“Tamam, seviyorsunuz, ama yine de rahatsız edici işte. Anne’ın benden bıktığını anladığım zaman size bir işaret çakarım.”</span></span></p>

    <p class="style3"><span class="fontstyle6"><span class="calibre9">Yine güldü.</span></span></p>

    <p class="style3"><span class="fontstyle6"><span class="calibre9">“Ama daha uzun süre bekâr kalacağa benzersiniz!”</span></span></p>

    <p class="style3"><span class="fontstyle6"><span class="calibre9">Angel bir şey söylemedi. Otele yaklaşmışlardı. Birden şiddetti bir ıslık sesi ve bir patlama duyuldu.</span></span></p>

    <p class="style3"><span class="fontstyle6"><span class="calibre9">“Bu da nesi?” diye sordu Rochelle dalgın dalgın.</span></span></p>

    <p class="style3"><span class="fontstyle6"><span class="calibre9">“Bilmem...” dedi Angel.</span></span></p>

    <p class="style3"><span class="fontstyle6"><span class="calibre9">Daha iyi duymak için durdular. Önce uzun ve görkemli bir sessizlik oldu. Sonra belli belirsiz bir cam şıngırtısı izledi bunu.</span></span></p>

    <p class="style3"><span class="fontstyle6"><span class="calibre9">“Bir şeyler oluyor…” dedi Angel. “Acele edelim.”</span></span></p>

    <p class="style3"><span class="fontstyle6"><span class="calibre9">Kızı biraz daha kendine çekmek için iyi bir fırsattı bu.</span></span></p>

    <p class="style3"><span class="fontstyle"><span class="calibre13">“Beni bırakın...” dedi Rochelle. “Siz gidip bakın. Ben sizi geciktirmeyeyim.”</span></span></p>

    <p class="style3"><span class="fontstyle"><span class="calibre13">Angel içini çekti ve arkasına bakmadan yürüdü. Kızcağız yüksek topuklarının üstünde ihtiyatla yürümeye çalışıyordu. Şimdi artık birilerinin bağırdığı da duyuluyordu.</span></span></p>

    <p class="style3"><span class="fontstyle"><span class="calibre13">Yapının camlı tarafında hatları iyice belirgin bir delik gördü önce. Her taraf cam kırıklarıyla doluydu. Salonda birileri vardı. Angel kapıyı itip içeri girdi. Amadis, asistan, Anne ve Dr. Mangemanche oradaydılar. Tezgâhın önünde de Joseph Barrizone’u gördü, uzanmış yatıyordu. Kafasının üst bölümünün önemli bir parçası yerinde değildi.</span></span></p>

    <p class="style3"><span class="fontstyle"><span class="calibre13">Angel başını kaldırdı ve camlı cephenin karşısındaki duvara saplanan Ping 903’ü gördü. Uçak, iniş takımlarının hizasına kadar duvara gömülmüştü. Pippo’nun beyninin geri kalan bölümü uçağın sol kanadının üstündeydi ve bu bölüm usul usul, kanadın giderek incelen ucuna doğru kaydı, boğuk bir ses çıkararak yere düştü. Pippo’nun kara kıvırcık saçları düşüşün yumuşak iniş biçiminde gerçekleşmesinde oldukça önemli bir rol oynamıştı.</span></span></p>

    <p class="style3"><span class="fontstyle"><span class="calibre13">“Ne oldu böyle?” diye sordu Angel.</span></span></p>

    <p class="style3"><span class="fontstyle"><span class="calibre13">“Uçağın marifeti,” diye açıkladı asistan.</span></span></p>

    <p class="style3"><span class="fontstyle"><span class="calibre13">“Ben de tam, işçilerin yarın akşamdan başlayarak oteli ikiye biçeceklerini söyleyecektim ona.” dedi Amadis. “Alınacak bazı önlemler vardı. Bu bağışlanacak gibi bir olay değil, anlıyorsunuz ya.”</span></span></p>

    <p class="style3"><span class="fontstyle"><span class="calibre13">Mangemanche’a söylüyordu sanki bunları. O ise sinirli sinirli keçi sakalını çekiştiriyordu.</span></span></p>

    <p class="style3"><span class="fontstyle"><span class="calibre13">“Onu buradan götürmek gerek,” dedi Anne. “Bana yardım edin.”</span></span></p>

    <p class="style3"><span class="fontstyle"><span class="calibre13">Cesedi koltuk altlarından kavradı, asistan da bacaklara yapıştı. Anne, geri geri yürüyerek merdivene yöneldi. Ağır ağır çıkmaya başladı. Pippo’nun kanlı başını kendinden uzak tutmaya özen gösteriyordu. Adamın cesedi kendisini iyice salmış, pelteleşmiş ve basamaklara sürtünecek kadar bel vermişti. Asistan da elindeki yara yüzünden oldukça acı çekiyordu.</span></span></p>

    <p class="style3"><span class="fontstyle"><span class="calibre13">Amadis salona baktı. Doktor Mangemanche’a baktı. Angel’a baktı. O sırada Rochelle de gelerek usulca salona girdi.</span></span></p>

    <p class="style3"><span class="fontstyle"><span class="calibre13">“Hah!” dedi Amadis. “Sonunda gelebildiniz! Kurye işimiz vardı da.”</span></span></p>

    <p class="style3"><span class="fontstyle"><span class="calibre13">“Evet,” dedi Rochelle. “Geldim. Ne oldu ki burada?”</span></span></p>

    <p class="style3"><span class="fontstyle"><span class="calibre13">“Hiç,” dedi Amadis. “Bir kaza oldu. Gelin, size dikte ettirmem gereken ivedi mektuplar var. Daha sonra olup biteni size açıklarız.”</span></span></p>

    <p class="style3"><span class="fontstyle"><span class="calibre13">Hızlı hızlı merdivenden çıktı. Rochelle de onu izledi. Angel, göründüğü sürece gözlerini kızdan ayırmadı, sonra tezgâhın ön tarafındaki kara lekeye dikti bakışlarını. Beyaz deri koltuklardan biri de kan lekeleriyle kaplıydı. Koltuğun her tarafında, düzensiz aralıklarla kara kara noktalar vardı.”</span></span></p>

    <p class="style3"><span class="fontstyle"><span class="calibre13">“Gelin,” dedi Profesör Mangemanche.</span></span></p>

    <p class="style3"><span class="fontstyle"><span class="calibre13">Kapıyı açık bıraktılar.</span></span></p>

    <p class="style3"><span class="fontstyle"><span class="calibre13">“Bildiğimiz uçakların küçük bir modeli değil mi bu?” diye sordu Angel.</span></span></p>

    <p class="style3"><span class="fontstyle"><span class="calibre13">“Evet,” diye yanıtladı Mangemanche. “Çok iyi çalışıyordu.”</span></span></p>

    <p class="style3"><span class="fontstyle"><span class="calibre13">“Haddinden fazla iyi çalışıyormuş,” dedi Angel.</span></span></p>

    <p class="style3"><span class="fontstyle"><span class="calibre13">“Hayır, hiç de haddinden fazla değil,” dedi Mangemanche. “Klinikteki odamdan çıkıp da buralara gelmeye karar verdiğimde bir çölle karşılaşmayı umuyordum. Tam ortasında bir lokanta olacağını nereden bilebilirdim ki?”</span></span></p>

    <p class="style3"><span class="fontstyle"><span class="calibre13">“Bu bir rastlantı,” dedi Angel. “Hiç kimse sizi suçlayamaz.”</span></span></p>

    <p class="style3"><span class="fontstyle"><span class="calibre13">“Öyle mi düşünüyorsunuz?” diye sordu Mangemanche. “Öyleyse size durumu biraz açıklamaya çalışayım. İnsan, daha önce hiç model uçakla uğraşmamışsa, bunun çocukça bir eğlence olduğunu düşünür. Ama bu doğru değildir. Daha başka şeyler var bunda. Siz hiç uğraşmadınız mı bunlarla?”</span></span></p>

    <p class="style3"><span class="fontstyle"><span class="calibre13">“Hayır.”</span></span></p>

    <p class="style3"><span class="fontstyle"><span class="calibre13">“Öyleyse siz de anlayamazsınız. Bir tür sarhoşluktur bu, ama sarhoşluğun küçültülmüş bir modeli. Önünüzde dosdoğru uçan, ağır ağır yükselen ya da hafif bir vınlamayla başınızın üstünde dönen, havada sakar hareketler, seri dönüşler yapan bir model uçağın peşinden koşturmak... Ping’in hızlı bir uçak olacağını kestirebiliyordum, ama bu kadar, hızlı olacağını değil elbette. Hep bu motor yüzünden.”</span></span></p>

    <p class="style3"><span class="fontstyle"><span class="calibre13">Birden durdu.</span></span></p>

    <p class="style3"><span class="fontstyle"><span class="calibre13">“Bizim asistanı unutmuşum. Kendini motora ısırttı da. Pippo’nun cesedini de ona taşıttım, farkında olmadan. Yarasının ne kadar ağır olduğunu o da unuttu herhalde.”</span></span></p>

    <p class="style3"><span class="fontstyle"><span class="calibre13">Gerisin geriye döndüler.</span></span></p>

    <p class="style3"><span class="fontstyle"><span class="calibre13">“Onu tedavi etmem gerek.” dedi Mangemanche. “Beni burada bekler misiniz? Uzun sürmez zaten...”</span></span></p>

    <p class="style3"><span class="fontstyle"><span class="calibre13">Profesör Mangemanche atletik adımlarla ileri atıldı ve Angel onun otelin kapısından içeri girdiğini gördü.</span></span></p>

    <p class="style3"><span class="fontstyle"><span class="calibre13">Hepatrol çiçekleri, kumun üstüne bir örtü gibi yayılan sarı ışık demetinin içinde, canlı renkleriyle pırıl pırıldılar. Angel kumun üstüne çöktü. Biraz ağır yaşıyormuş gibi bir duygu vardı içinde. Pippo’yu taşımaya asistana yardım etmeyi düşünemediği için hayıflandı.</span></span></p>

    <p class="style3"><span class="fontstyle"><span class="calibre13">Marin ve Carlo’nun ağır çekiçlerinin çıkardığı sesler duyuluyordu oturduğu yerden. Sesler oldukça uzaktan geliyordu. Rayları birbirine bağlasın diye kullanılan yuvarlak başlı dev çivileri dövüyordu çekiçler, Arada bir, çekiçlerden biri çivinin üstünden kayıp çelik raylara iniyor ya da yürek parçalayan uzun feryatlar duyuluyordu. Daha da uzaktan, Olive ve Didiche’in neşeli kahkahaları işitiliyordu. Lümet avlıyor, sonra da yakaladıklarını birbirleriyle değişiyorlardı.</span></span></p>

    <p class="style3"><span class="fontstyle"><span class="calibre13">Pis orospunun tekiydi Rochelle. Nereden bakarsan bak, bu öyleydi. Ya göğüsleri... Giderek sarkıyordu ikisi de. Anne onları tümüyle kullanılmaz hale getirecekti. Çekip uzatacak, gevşetecek, iyice ezecekti. Kesilmiş limon kabuğuna döneceklerdi. Ama bacakları her zaman güzel kalacaktı. İlk yapılacak şey...</span></span></p>

    <p class="style3"><span class="fontstyle"><span class="calibre13">Durdu ve düşüncelerini 45 derece sola çevirdi. Topu topu çevresi kıllı bir delikten ibaret olan bir kız hakkında böylesine müstehcen yorumlar yapmanın hiçbir yararı yoktu ama ya... Bir 45 derece daha yaptı, çünkü önceki, yeterli düşünce değişikliğini sağlamamıştı. Onu ele geçirip bedenindeki bütün çıkıntıları sökmeliydi, hem de tırnaklarıyla. Ve hepsini yerle bir etmeliydi. Ama Anne’ın elinden çıktıktan sonra kendisine yapacak bir şey kalmayacaktı ki. Çoktan yıpranmış, pörsümüş, morarmış, damarları çıkmış, kasları gevşemiş, pelteleşmiş, kirlenmiş olacaktı. Çan ve tokmağı. O hazne. Taze hiçbir şey kalmamış. Yeni hiçbir şey yok. Ona Anne’dan önce sahip olmak. İlk kez. O taze koku. Bu yapılabilir bir şeydi. Örneğin onu küçük bir dans kulübüne götürmek, arabayla dönüş yolculuğu, kolunu boynuna dolamış, bir kaza, kız korkuyor. Cornélius Onte’u devirip kaldırımın üstüne uzatmışlar. O ise çok mutlu. Egzopotamya’ya gitmeyecek çünkü. Bayanlar ve baylar, gelin bakın adam kadını nasıl öpüyor, bir başınızı çevirmeniz yeter; ya da trende tam adam kadını öperken üstlerine gelmek, bu zor değil, çünkü adam kadını her zaman öpüyor. Elleriyle her tarafını yokluyor kadının; kadının her tarafında o kadın kokusunu arıyor; ama o adam bu adam değil, bu başka bir adam. Aslında, özet olarak, yapılabilir bir şey sanki bu. Ve üzerinde yatılabilir herhangi bir şeyin üstüne karın üstü uzanıp yatmak, başını aşağı doğru sarkıtıp sızmak ömrünün sonuna kadar. Ve bütün bir ömür boyunca böyle salya sümük sızabilmeyi düşlemek. Bu yeterince akla uygun bir düş değil aslında, çünkü buna yetecek kadar salyayı toplamak zor. Ama başını aşağı doğru sarkıtıp salya sümük sızmak yeterince yatıştırıcı bir hareket ve insanlar bunu pek sık yapmıyorlar. Onlara söylemeli de boşaldıklarında...</span></span></p>

    <p class="style3"><span class="fontstyle"><span class="calibre13">İşte böyle bir kız için müstehcen yorumlar yapmanın hiçbir yararı yok aslında...</span></span></p>

    <p class="style3"><span class="fontstyle"><span class="calibre13">Profesör Mangemanche, titreyip duran Angel’in kafasına yumruğuyla şöyle bir dokundu.</span></span></p>

    <p class="style3"><span class="fontstyle"><span class="calibre13">“Asistanınız nasıl?” diye sordu Angel.</span></span></p>

    <p class="style3"><span class="fontstyle"><span class="calibre13">“Eh...” dedi Mangemanche.</span></span></p>

    <p class="style3"><span class="fontstyle"><span class="calibre13">“Nasıl yani?”</span></span></p>

    <p class="style3"><span class="fontstyle"><span class="calibre13">“Yarın akşama kadar bekleyip sonra da elini keseceğim.”</span></span></p>

    <p class="style3"><span class="fontstyle"><span class="calibre13">“Bu kadar ciddi mi durumu?”</span></span></p>

    <p class="style3"><span class="fontstyle"><span class="calibre13">“İnsan tek elle de yaşayabilir,” dedi Mangemanche.</span></span></p>

    <p class="style3"><span class="fontstyle"><span class="calibre13">“Yani elsiz,” dedi Angel.</span></span></p>

    <p class="style3"><span class="fontstyle"><span class="calibre13">“Evet,” dedi Mangemanche. “Bu tür bir akıl yürütmeden kaçınır da bazı varsayımları temel alacak olursak, kesinlikle bedensiz bile yaşamayı başarabiliriz.”</span></span></p>

    <p class="style3"><span class="fontstyle"><span class="calibre13">“Onların hiçbiri kabul edilebilir varsayımlar değildir herhalde,” dedi Angel.</span></span></p>

    <p class="style3"><span class="fontstyle"><span class="calibre13">“Söylemedi demeyin.” dedi Mangemanche, “büyük bir olasılıkla beni içeri tıkacaklar.”</span></span></p>

    <p class="style3"><span class="fontstyle"><span class="calibre13">Angel ayağa kalkmıştı. Farkında olmadan otelden uzaklaşıyordu.</span></span></p>

    <p class="style3"><span class="fontstyle"><span class="calibre13">“Neden?”</span></span></p>

    <p class="style3"><span class="fontstyle6"><span class="calibre9">Profesör Mangemanche sol iç cebinden küçük bir defler çıkardı. Son sayfasını açtı. İki sıra halinde yazılmış adlar vardı sayfada. Sol sütundaki ad sayısı sağdakinden daha bir fazlaydı.</span></span></p>

    <p class="style3"><span class="fontstyle6"><span class="calibre9">“Bakın şuna.” dedi profesör.</span></span></p>

    <p class="style3"><span class="fontstyle6"><span class="calibre9">“Bu sizin hastalarınızın listesi mi?” diye sordu Angel.</span></span></p>

    <p class="style3"><span class="fontstyle6"><span class="calibre9">“Evet. Soldakileri iyileştirdim. Sağdakilerse öldü. Soldakinde daha ileri olduğuma göre, fazla bir sıkıntım olmayacak.”</span></span></p>

    <p class="style3"><span class="fontstyle6"><span class="calibre9">“Nasıl yani?”</span></span></p>

    <p class="style3"><span class="fontstyle6"><span class="calibre9">“Yani demek istiyorum ki, iyileştirdiğim insan sayısı kadar insanı öldürebilirdim.”</span></span></p>

    <p class="style3"><span class="fontstyle6"><span class="calibre9">“Öyle durup dururken mi öldürebilirsiniz yani?”</span></span></p>

    <p class="style3"><span class="fontstyle6"><span class="calibre9">“Evet. Elbette. Nitekim Pippo’yu öldürdüm ve eşitliği tam anlamıyla sağlamış oldum.”</span></span></p>

    <p class="style3"><span class="fontstyle6"><span class="calibre9">“İki yıl önce, hastalarımdan birinin ölümünden sonra nevrasteniye yakalandım ve o ara epeyce adam öldürürdüm. Aslında aptallık ettim, çünkü içinde bulunduğum durumdan yine de yeterince yararlanabilmiş sayılmam.”</span></span></p>

    <p class="style3"><span class="fontstyle6"><span class="calibre9">“Ama başka bazı insanları da iyileştirebilir ve sakin bir yaşam sürebilirdiniz,” dedi Angel</span></span></p>

    <p class="style3"><span class="fontstyle6"><span class="calibre9">“Burada kimse hastalanmıyor.” dedi profesör. “Durup dururken de hasta yaratamam ya. Hem ayrıca doktorluğu da sevmiyorum.”</span></span></p>

    <p class="style3"><span class="fontstyle6"><span class="calibre9">“Peki ya asistanınız?”</span></span></p>

    <p class="style3"><span class="fontstyle6"><span class="calibre9">“O da benim hatam. Onu iyileştirirsem yok olur. Yok, öldürürsem...”</span></span></p>

    <p class="style3"><span class="fontstyle6"><span class="calibre9">“Ya da en azından eli ölürse.” dedi Angel. “O ölüden sayılmıyor mu?”</span></span></p>

    <p class="style3"><span class="fontstyle6"><span class="calibre9">“Yok canım, hiç ilgisi yok!” dedi profesör. “Ama yine de öyle sıradan bir el değil.”</span></span></p>

    <p class="style3"><span class="fontstyle6"><span class="calibre9">“Anlıyorum,” dedi Angel ve ekledi: “Sizi neden içeri tıkacaklar ki?”</span></span></p>

    <p class="style3"><span class="fontstyle6"><span class="calibre9">“Yasa gereği. Bunu bilmeniz gerekirdi.”</span></span></p>

    <p class="style3"><span class="fontstyle6"><span class="calibre9">“Bilirsiniz, genellikle kimse bir şey bilmez,” dedi Angel. “Hatta bilmesi gereken insanlar bile. Yani demek istediğim, düşünceleri düzenleyenler, oluşturanlar ve onları kendilerine özgü düşüncelermiş gibi pazarlayanlar. Hiçbiri oluşturduğu düşüncelerin temeline inemez, Öyle ki, anlatım tarzları anlatmak istedikleri konudan en az yirmi yıl daha ilerdedir. Sonuç olarak onlardan hiçbir şey öğrenilemez, çünkü onlar yalnızca sözcüklerle yetinirler.”</span></span></p>

    <p class="style3"><span class="fontstyle6"><span class="calibre9">“Yasadan haberiniz olmadığını bana anlatmak için bir sürü felsefe söyleminin içine batmanız gerekmez,” dedi profesör.</span></span></p>

    <p class="style3"><span class="fontstyle6"><span class="calibre9">“Çok doğru,” dedi Angel. “Ama bu düşüncelerin bir yerlerde ifade edilmesi de gerekiyor. Elbette bunlar birer düşünceyse. Ben kendi payıma, bunları sağlıklı ve durum saptaması yapabilecek yetenekteki bireylerin basit tepkileri olarak görme eğilimindeyim.”</span></span></p>

    <p class="style3"><span class="fontstyle6"><span class="calibre9">“Nasıl durum saptaması?”</span></span></p>

    <p class="style3"><span class="fontstyle6"><span class="calibre9">“Nesnel ve önyargısız durum saptaması elbette.”</span></span></p>

    <p class="style3"><span class="fontstyle6"><span class="calibre9">“Buna burjuva önyargısından uzak durum saptamasını da ekleyebilirsiniz,” dedi profesör. “Bu da çok sık yapılıyor çünkü.”</span></span></p>

    <p class="style3"><span class="fontstyle6"><span class="calibre9">“Pekâlâ,” dedi Angel. “Söz konusu bireyler düşüncenin biçimlerini öyle uzun uzadıya ve derinlemesine inceliyorlar ki, biçimin arkasına gizlenen düşünceyi göremez oluyorlar. İşlerine burnunuzu sokmaya kalkıştığınız zaman da, başka bir biçim yaratarak, sizin önünüzü kapatmanın yolunu buluveriyorlar. Ayrıca, biçimin kendisini de bir sürü parçayla, dâhice birtakım mekanik aygıtlarla geliştirmişler. Ve bunu söz konusu düşünceyle kaynaştırmaya çabalıyorlar. Böyle olunca da düşüncenin saf fiziksel, duyumsal ve tepki niteliğindeki doğası tümüyle ellerinden kaçıp gidiyor.”</span></span></p>

    <p class="style3"><span class="fontstyle6"><span class="calibre9">“Hiçbir şey anlamadım.” dedi Mangemanche.</span></span></p>

    <p class="style3"><span class="fontstyle6"><span class="calibre9">“Tıpkı cazdaki gibi,” dedi Angel. “Trans hali yani.”</span></span></p>

    <p class="style3"><span class="fontstyle6"><span class="calibre9">“Şimdi anlar gibiyim,” dedi Mangemanche. “Yani böylece demek istiyorsunuz ki bazı bireyler duyarlı, bazılarıysa duyarsızdır.”</span></span></p>

    <p class="style3"><span class="fontstyle6"><span class="calibre9">“Evet,” dedi Angel. “Trans halindeyken insanların konuşabildiklerini ve biçimlerini değiştirebildiklerini görmek, çok tuhaf bir duygu. Elbette düşünceyi, o somut şeyi duyumsayabiliyorsanız.”</span></span></p>

    <p class="style3"><span class="fontstyle6"><span class="calibre9">“Çok açık değil söyledikleriniz,” dedi Mangemanche.</span></span></p>

    <p class="style3"><span class="fontstyle6"><span class="calibre9">“O kadar da meraklı değilim açık olmaya,” dedi Angel. “Çünkü son derece açık bir biçimde görebildiğim bir şeyi tanımlamaya çalışmak beni müthiş sıkıyor. Hem ayrıca, bakış açı</span></span><span class="fontstyle"><span class="calibre13">mın başkaları tarafından paylaşılıp paylaşılamadığı da umurumda bile değil.”</span></span></p>

    <p class="style3"><span class="fontstyle"><span class="calibre13">“Sizinle tartışılmaz,” dedi Mangemanche.</span></span></p>

    <p class="style3"><span class="fontstyle"><span class="calibre13">“Ben de böyle düşünüyorum zaten,” dedi Angel. “Ta başından beri, ilk kez böyle bir şeyle karşılaşıyorum. Bilmiyorum, bu sizin için hafifletici bir neden sayılabilir mi?”</span></span></p>

    <p class="style3"><span class="fontstyle"><span class="calibre13">“Siz ne istediğinizi bilmiyorsunuz.” dedi Mangemanche.</span></span></p>

    <p class="style3"><span class="fontstyle"><span class="calibre13">“Kol ve bacaklarımla doyuma ulaşabildiğimde bir un çuvalı kadar gevşek ve yumuşak olabildiğimde durum farklı. O zaman ne olduğumu, ne istediğimi biliyorum, çünkü o zaman, nasıl olmasını istiyorsam öyle düşünüyorum.”</span></span></p>

    <p class="style3"><span class="fontstyle"><span class="calibre13">“Hepten aptallaştım,” dedi Mangemanche. “Öyle bir haldeyim ki, kırkını aşmış sakallı bedenimi taşıyan iskeletin şu anda oyuncağı olduğu -benzersiz, belirsiz ve dizginsiz uyak kullandığım için beni bağışlayın- tehdit, derin koma halinden biraz farklı, bulantı haline de pek az yabancı olmalı. Bana biraz daha değişik şeylerden söz etseniz ne kadar iyi edersiniz.”</span></span></p>

    <p class="style3"><span class="fontstyle"><span class="calibre13">“Eğer başka şeylerden söz edecek olursam Rochelle’den söz etmek zorunda kalırım,” dedi Angel. “Bu da birkaç dakikadır özenle ve zorlukla yükseltmeye çalıştığım yapıyı anında yerle bir eder. Çünkü Rochelle’i öpmek istiyorum.”</span></span></p>

    <p class="style3"><span class="fontstyle"><span class="calibre13">“Elbette isteyeceksiniz,” dedi Mangemanche. “Ben de istiyorum zaten. Eğer sizin için bir sakıncası yoksa ve polis de bana buna yetecek kadar zaman bırakırsa, sizden sonra da ben öpmek istiyorum onu.”</span></span></p>

    <p class="style3"><span class="fontstyle"><span class="calibre13">“Rochelle’i seviyorum.” dedi Angel. “Herhalde bu yüzden bir sürü hata yapacağım. Çünkü artık bıkkınlık gelmeye başladı. Benim sistemim, bir şeyi asla gerçekleştirememe durumu için biraz fazla mükemmel; üstüne üstlük kimseye aktarılamaz, anlatılamaz. Ayrıca bunu tek başıma uygulamak zorundayım ve insanların buna herhangi bir katkısı söz konusu değil. Sonuç olarak, yapabileceğim olası hataların hiçbir önemi yok.”</span></span></p>

    <p class="style3"><span class="fontstyle"><span class="calibre13">“Ne sistemi?” diye sordu Mangemanche. “Bugün beni iyiden iyiye şapşallaştırdınız.”</span></span></p>

    <p class="style3"><span class="fontstyle"><span class="calibre13">“Sorunlara çözüm bulma sistemim.” dedi Angel. “Her şeye gerçek anlamda birer çözüm bulurum. Bunların hepsi kusursuz ve çok verimli çözümlerdir, ama onları yalnızca ben bilirim ve</span></span> <span class="fontstyle6"><span class="calibre9">başkalarına öğretecek kadar da zamanım yok, çünkü çok işim var. Çalışıyorum ve Rochelle’i seviyorum. Şimdi anladınız mı?”</span></span></p>

    <p class="style3"><span class="fontstyle6"><span class="calibre9">“Başka insanlar bundan daha çok iş yapıyorlar,” dedi profesör.</span></span></p>

    <p class="style3"><span class="fontstyle6"><span class="calibre9">“Evet, ama bana karın üstü yere uzanıp salya sümük sızmak için zaman gerek.”’ dedi Angel. “Ve yakında da bunu yapacağım. Bu deneyden çok şey bekliyorum.”</span></span></p>

    <p class="style3"><span class="fontstyle6"><span class="calibre9">“Eğer o adam yarın beni tutuklamaya gelirse, sizden asistanımın tedavisiyle uğraşmanızı isleyebilir miyim?” diye sordu Mangemanche. “Zaten gitmeden önce elini de kesmiş olurum.”</span></span></p>

    <p class="style3"><span class="fontstyle6"><span class="calibre9">“Sizi daha tutuklayamazlar.” dedi Angel. “Halâ bir ceset alacağınız var.”</span></span></p>

    <p class="style3"><span class="fontstyle6"><span class="calibre9">“Kimi zaman peşin peşin tutuklarlar.” diye yanıtladı profesör. “Böyle durumlarda yasa hepten ters işler.”</span></span></p>
  </div>
</body>
</html>
