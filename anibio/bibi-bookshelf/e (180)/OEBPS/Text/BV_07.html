<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <p class="twochaptertitle1" id="calibre_toc_3"><span class="fontstyle11"><span class="calibre20">C</span></span></p>

    <p class="style3"><span class="fontstyle3"><span class="calibre10"> </span></span></p>

    <p class="style3"><span class="fontstyle3"><span class="calibre10"> </span></span></p>

    <p class="style2"><span class="fontstyle3"><span class="calibre10">... Değişik din ve uluslardan kişilerin evlenmesinin</span></span></p>

    <p class="style2"><span class="fontstyle3"><span class="calibre10">sakıncalarından abartılı bir fikir üretiyorsunuz.</span></span></p>

    <p class="style2"><span class="fontstyle3"><span class="calibre10"> </span></span></p>

    <p class="style2"><span class="fontstyle3"><span class="calibre10">Memoires de Louis Rossel (Louis Rossel’in Anıları),</span></span></p>

    <p class="style2"><span class="fontstyle6"><span class="calibre9">Stock, 1908, sayfa 115.</span></span></p>

    <p class="style1"><span class="fontstyle"><span class="calibre13"> </span></span></p>

    <p class="style1"><span class="fontstyle"><span class="calibre13"> </span></span></p>

    <p class="twoonechaptersubtitle" id="calibre_toc_27"><span class="fontstyle"><span class="calibre13">1</span></span></p>

    <p class="onetext"><span class="fontstyle6"><span class="calibre9"> </span></span></p>

    <p class="style3"><span class="fontstyle6"><span class="calibre9">Angel, Anne’la Rochelle’i bekliyordu; korkuluğun iyiden iyiye aşınmış taşına oturmuş, alanda güvercin kırkan teknisyenleri izliyordu. Her yıl yaparlardı bunu ve büyüleyici bir manzaraydı izlediği. Teknisyenlerin üstünde tertemiz, bembeyaz gömlekler ve üstüne kentin arması basılmış, kırmızı maroken önlükler vardı. Ellerinde de tüy kırkma makineleri. Özel bir modeldi bu ve sugüvercinlerinin bile kanadını yolmak mümkündü bunlarla. Gayri safi sugüvercini hasılasının önemli bir payı da bu mahalleye aitti.</span></span></p>

    <p class="style3"><span class="fontstyle6"><span class="calibre9">Hayvanın derisinden kazınan tüyler, daha havada uçmaya başlar başlamaz, lastik tekerlekli arabaların üstüne monte edilen ve işçilerin sağa sola koşturduğu, silindir biçiminde, kromajlı toplayıcılar tarafından yutuluveriyorlardı. Angel’in seyretmeye doyamadığı da işte bu sahneydi. Nasihatçıbaşı’nın yatağı işte bu tüylerle dolduruluyordu. Rüzgâr çıktığında deniz nasıl köpüklenirse, işte öyle bir sahneydi karşısındaki. O da aynen böyle olurdu: Kumun üstünde, esintiyle birlikte salınan büyük, beyaz öbekler görürdünüz, üstüne ayağınızı bastıracak olsanız parmaklarınızın arasından kendine bir yol bulur, ortaya çıkıverir</span></span><span class="fontstyle"><span class="calibre13">di. Seyredilmesi hoş bir görüntüydü doğrusu. Kurudukça da keçeleşir gibi olurdu. Anne ve Rochelle hâlâ görünürde yoktular</span></span></p>

    <p class="style3"><span class="fontstyle"><span class="calibre13">Hiç kuşkusuz Anne yine kandırmıştı onları. Hiçbir randevuya saatinde gelmez, arabasını asla tamire vermezdi. Rochelle bir yerlerde durmuş. Anne’ın geçerken kendisini almasını bekliyordu, büyük olasılıkla. Angel, Anne’ı beş yıldır, Rochelle’iyse daha kısa süredir tanıyordu. Anne’la aynı okulu bitirmişlerdi, ama Angel sıralamada daha gerilerde bir yer edinebilmişti, çünkü çalışmayı pek sevmiyordu. Anne, Ağır Demiryolları için malzeme üreten Çakıltaşı Sanayii Şirketi’nin yöneticilerinden biriydi. Angel’se lamba camı üreten bir cam tüp imalathanesinde, daha mütevazi bir gelirle yetinmek durumundaydı. O işletmesinde teknik bir müdürlük üstlenmişken. Anne şirketin satış servisinde çalışıyordu.</span></span></p>

    <p class="style3"><span class="fontstyle"><span class="calibre13">Güneş gökyüzünde tur üstüne tur atıyor, ama nerede duracağına bir türlü karar veremiyordu. Doğu ve batı, öteki iki arkadaşıyla birlikte dört köşenin dördünü de dolaşmış, oyunlar oynamışlardı. Ve şimdi, sırf eğlence olsun diye, kendi köşelerini terk etmiş, birbirlerininkilere yerleşmişlerdi. Güneş de uzaktan onları bir türlü tanıyamıyordu. Bu durum insanların da işine yaramıştı doğrusu. Durumlarından hoşnut olmayanlar yalnızca güneş saatlerinin çarklarıydı. Büyük bir isteksizlikle çalışıyor ve kederli çatırtı ve iniltilerle, peş peşe bozuluyorlardı. Ama gün ışığının yarattığı neşe bütün bu gürültülerin dehşetini gideriyordu. Angel saatine baktı. Yarım tur kadar gecikmişlerdi. Durum artık ciddileşiyordu. Ayağa kalktı ve yer değiştirdi. Kırkılacak güvercinleri tutan kızlardan birini gördü karşıda. Üzerinde kısacık bir etek vardı. Angel’in bakışları kızın düzgün ve ışıl ışıl yanıp dizlerinden yukarı doğru tırmandı. Amacı uzun ve sivri kalçalara sokulmaktı güzelce; Başardı da. Ama orası çok sıcaktı. Bu nedenledir ki, Angel’in orada biraz daha durma isteğine kulak asmadan, bulunduğu yeri terk etti ve oralarda oyalanmaya başladı. Angel’in canı sıkıldı ve hayıflanarak, gözlerini kapatmaya karar verdi. O küçücük ceset olduğu yerde kaldı. Genç kız birkaç dakika sonra ayağa kalktı ve eteğine hafif hafif vurarak, kimseye fark ettirmeden onu yere silkeledi.</span></span></p>

    <p class="style3"><span class="fontstyle"><span class="calibre13">Tüyleri yolunmuş güvercinler yeniden havalanmak için umutsuzca çaba harcıyor, ama çabucak yorulup yere yuvarlanıyorlardı. Ondan sonra da hiç mi hiç yerlerinden kımıldamıyorlardı. Belediyenin onlara armağanı olan sarı, kırmızı, yeşil ve mavi ipek kanatlar gövdelerine bağlanırken, direnmiyorlardı bile. Neden sonra onlara bu yeni kanatları nasıl kullanacakları öğretiliyor ve kendilerine olan saygılarını tazelemiş olarak, yuvalarına dönüyorlardı. Yürüyüşlerinin o her zamanki ağırbaşlılığında bir ayin görkemi vardı. Angel bu manzaradan sıkılmaya başlamıştı. Anne’ın gelmeyeceğini ya da Rochelle’i başka bir yere götürdüğünü düşündü ve yeniden ayağa kalktı.</span></span></p>

    <p class="style3"><span class="fontstyle"><span class="calibre13">Bahçeyi geçti. Bir sürü çocuk vardı; kaydırak kayıyor, çekiçle karıncaların kafasını eziyor, tahtakurularını çiftleştiriyor ve kendi yaşlarına uygun, buna benzer daha bir sürü oyun oynuyorlardı. Çoluk çocuklarıyla oyalanan kadınlar gördü sonra; mumlu yelken bezinden azık torbaları dikiyorlardı. Bu torbalar bebelerin boyunlarına bağlanacak, yavrucuklar lapalarını bu torbaların içinden yiyeceklerdi. Bazıları örgü örüyordu. Kimileri de, hava atmak için olsa gerek, örgü örer gibi yapıyorlardı, ama ellerinde yün mün olmadığı hemen ilk bakışta belli oluyordu.</span></span></p>

    <p class="style3"><span class="fontstyle"><span class="calibre13">Angel parmaklıklı küçük kapıyı itti. Kapı arkasından şaklarken kendisini kaldırımda buldu. Yoldan bir sürü insan ve bir sürü araba geçiyordu, ama Anne neredeydi? Birkaç dakika bekledi öylece. Çekip gitmekte kararsızdı. Tam karşıya geçmek üzereydi ki, bunca zamandır hâlâ Rochelle’in gözlerinin ne renk olduğunu bilmediği geldi aklına ve durdu. Onun son anda yola doğru atıldığını gören bir şoför de çok sert bir fren yaptı ve araba burnunu yukarı dikerek kıçüstü oturdu. Arkadan Anne’ın arabası geliyordu. Kaldırımın kenarında durdu ve Angel’i aldı.</span></span></p>

    <p class="style3"><span class="fontstyle"><span class="calibre13">Rochelle Anne’ın yanına oturmuştu ve Angel kendisini yapayalnız hissetti, ip yumakları ve tabaka tabaka pamukla kaplı arka koltukta. Ellerini sıkmak için öne doğru eğildi. Anne geciktiği için özür diledi. Araba hareket etti. Anne amuda kalkmış taksi enkazına çarpmamak için direksiyonu dikkatle kırdı.</span></span></p>

    <p class="style3"><span class="fontstyle"><span class="calibre13">Kaldırımları süsleyen ağaçların başladığı yere kadar aynı yolu izlediler, heykelin oradan da sola döndüler. O ara, çevrede fazla araba olmadığı için Anne biraz hızlandı. Güneş de sonunda batıyı bulmuş, palas pandıras o tarafa yönelmişti. Yitirdiği zamanı yakalamak için lokmaları çifter çifter yutuyordu. Anne arabayı ustalıkla kullanıyor ve kaldırımda oynayan küçük çocukların kulaklarını sıyırarak geçmek ona büyük zevk veriyordu. Altındaki arabada otomatik viraj göstergeleri bulunduğu için bunu çok kolaylıkla yapıyordu, ama yine de kaldırımı yalayarak ilerlemek durumundaydı ve tekerleklerin boyası her an çizilebilirdi, neyse ki, bir tek sıyrık bile almıyordu. Heyhat! Tam o sırada yan tarafta dokuz on yaşlarında, kulakları yelkenden farksız bir kız çocuğu beliriverdi ve gösterge, kızın kulak-memesine çarpar çarpmaz, çat diye kırıldı. Kopan kablonun ucundan damla damla elektrik dökülmeye başladı ve ampermetre de kaygı verici bir biçimde düştü. Rochelle bir iki tokat attı aygıta, ama sonuç değişmedi. Isı düştü ve motor yavaşladı. Az sonra da Anne arabayı durdurdu. “Ne oldu?” diye sordu Angel.</span></span></p>

    <p class="style3"><span class="fontstyle"><span class="calibre13">Hiçbir şey anlamamıştı. Sonra birden, epeyce uzun bir süreden beri Rochelle’in saçlarını seyretmekte olduğunu fark etti.</span></span></p>

    <p class="style3"><span class="fontstyle"><span class="calibre13">“Allah belasını versin!” diye homurdandı Anne. “Ah, şu pis velet yok mu!”</span></span></p>

    <p class="style3"><span class="fontstyle"><span class="calibre13">“Göstergelerden biri kırıldı.” diye açıklamaya çalıştı Rochelle Angel’e dönerek.</span></span></p>

    <p class="style3"><span class="fontstyle"><span class="calibre13">Anne, kırılan yeri belki onarırım umuduyla arabadan indi ve duyarlı aygıtla bir süre uğraştı. Katkütle dikiş atmaya çalışıyordu.</span></span></p>

    <p class="style3"><span class="fontstyle"><span class="calibre13">Rochelle, ön koltukta dizlerinin üstüne doğrularak, bütün bedeniyle Angel’e döndü:</span></span></p>

    <p class="style3"><span class="fontstyle"><span class="calibre13">“Çok beklediniz mi bizi?” diye sordu.</span></span></p>

    <p class="style3"><span class="fontstyle"><span class="calibre13">“Yo, önemi yok...” diye mırıldandı Angel.</span></span></p>

    <p class="style3"><span class="fontstyle"><span class="calibre13">Ona tam karşıdan bakmak öyle kolay bir iş değildi. Çok parlıyordu çünkü. Ama gözleri... mutlaka görmeliydi gözlerinin rengini...</span></span></p>

    <p class="style3"><span class="fontstyle"><span class="calibre13">“Önemi olmaz olur mu.” dedi Rochelle. “Ama bütün bunlar şu aptal Anne’ın yüzünden oldu. Her zaman geç kalıyor. Oysa ben çoktan hazırdım. İşte bakın, daha yola çıkar çıkmaz, yine bir sürü saçmalık yaptı.”</span></span></p>

    <p class="style3"><span class="fontstyle"><span class="calibre13">“Eğlenmeyi seviyor. Hak vermek gerek ona.”</span></span></p>

    <p class="style3"><span class="fontstyle"><span class="calibre13">“Evet.” dedi Rochelle. “Çok keyifli bir adam.”</span></span></p>

    <p class="style3"><span class="fontstyle"><span class="calibre13">O arada Anne da arabacılar gibi sövüp duruyor, eline elektrik damlası değdikçe havalara fırlıyordu.</span></span></p>

    <p class="style3"><span class="fontstyle"><span class="calibre13">“Nereye gidiyoruz?” diye sordu Angel.</span></span></p>

    <p class="style3"><span class="fontstyle"><span class="calibre13">“Dansa gidelim istiyor,” dedi Rochelle. “Bense sinemaya gitmeyi yeğlerdim.”</span></span></p>

    <p class="style3"><span class="fontstyle"><span class="calibre13">“Yaptığı işi görmek hoşuna gidiyor herhalde,” dedi Angel.</span></span></p>

    <p class="style3"><span class="fontstyle"><span class="calibre13">“Ah, böyle şeyler söylememelisiniz!” dedi Rochelle.</span></span></p>

    <p class="style3"><span class="fontstyle"><span class="calibre13">“Bağışlayın beni.”</span></span></p>

    <p class="style3"><span class="fontstyle"><span class="calibre13">Rochelle’in yüzü biraz kızarmış. Angel de laf çaktığına pişman olmuştu.</span></span></p>

    <p class="style3"><span class="fontstyle"><span class="calibre13">“İyi bir adam o,” diye ekledi. “Benim en iyi arkadaşım.”</span></span></p>

    <p class="style3"><span class="fontstyle"><span class="calibre13">“Onu iyi tanır mısınız?” diye sordu Rochelle.</span></span></p>

    <p class="style3"><span class="fontstyle"><span class="calibre13">‘Beş yıldan beri.”</span></span></p>

    <p class="style3"><span class="fontstyle"><span class="calibre13">“Siz ondan çok farklısınız.”</span></span></p>

    <p class="style3"><span class="fontstyle"><span class="calibre13">“Evet ama, çok iyi anlaşırız,” dedi Angel.</span></span></p>

    <p class="style3"><span class="fontstyle"><span class="calibre13">“Acaba...”</span></span></p>

    <p class="style3"><span class="fontstyle"><span class="calibre13">Rochelle söze başladı ve durdu. Yeniden kızardı.</span></span></p>

    <p class="style3"><span class="fontstyle"><span class="calibre13">“Neden söyleyemiyorsunuz?” diye sordu Angel. “Dürüst bir davranış olmaz, diye mi çekmiyorsunuz?”</span></span></p>

    <p class="style3"><span class="fontstyle"><span class="calibre13">“Hayır,” dedi Rochelle. “Ama aptalca bir şey olur. Hem beni ilgilendirmez de.”</span></span></p>

    <p class="style3"><span class="fontstyle"><span class="calibre13">“Öğrenmek istediğiniz bu mu?” dedi Angel. “Öyleyse evet, kızlar onu pek severler.”</span></span></p>

    <p class="style3"><span class="fontstyle"><span class="calibre13">“Çok güzel bir adam,” diye mırıldandı Rochelle.</span></span></p>

    <p class="style3"><span class="fontstyle"><span class="calibre13">Sustu ve önüne döndü. Çünkü Anne arabanın çevresini dolanıp yerine oturmaya geliyordu. Kapıyı açıp girdi.</span></span></p>

    <p class="style3"><span class="fontstyle"><span class="calibre13">“Umarım çalışır,” dedi. “Çok akmıyor ama garip bir basınç var. Oysa aküleri daha yeni doldurtmuştum.”</span></span></p>

    <p class="style3"><span class="fontstyle"><span class="calibre13">“Şanssızlık işte,” dedi Angel.</span></span></p>

    <p class="style3"><span class="fontstyle"><span class="calibre13">“Aptal kızın kulakları da neden bu kadar büyük bilmem ki!” diye söylendi Anne.</span></span></p>

    <p class="style3"><span class="fontstyle"><span class="calibre13">“Göstergen bu durumdayken böyle şeyler yapmamalıydın,” dedi Angel.</span></span></p>

    <p class="style3"><span class="fontstyle"><span class="calibre13">“Çok doğru,” diye onayladı Rochelle.</span></span></p>

    <p class="style3"><span class="fontstyle"><span class="calibre13">Ve güldü.</span></span></p>

    <p class="style3"><span class="fontstyle"><span class="calibre13">“Çok komikti doğrusu!”</span></span></p>

    <p class="style3"><span class="fontstyle"><span class="calibre13">Anne da güldü. Kızgın değildi. Araba yeniden hareket etti, ama çok geçmeden yine durdular. Çünkü yol, daha ileri gitmeyi reddediyordu. Gidecekleri yer orasıydı.</span></span></p>

    <p class="style3"><span class="fontstyle"><span class="calibre13">Burası, gerçek müzik meraklılarının kendi aralarında buluştuğu, kendilerini dağıttığı bir dans kulübüydü. Anne çok kötü dans ederdi. Anne’ın her şeyde olduğu gibi dans ederken de, yanlış zamanlama yapmasını izlemek Angel’e sıkıntı verirdi. Bu nedenle, Rochelle’le dans ederlerken onlara hiç bakmamıştı.</span></span></p>

    <p class="style3"><span class="fontstyle"><span class="calibre13">Bütün bunlar yerin altında oluyordu. Aşağıya kıvrım kıvrım, küçük ve beyaz bir merdivenle iniliyordu. Yaprakları her ay budanan devasa bir sarmaşık, insanların kayıp düşmesini engelliyor, böylece kendilerini öldürmeden aşağı inmeleri için gerekli hizmeti sağlıyordu. Ayrıca, sağda solda bakır süslemeler ve lumbozlar vardı.</span></span></p>

    <p class="style3"><span class="fontstyle"><span class="calibre13">Rochelle öne geçti. Anne onu izledi, en arkadan da Angel basamağı kapadı, gelenler de merdivenden yararlanabilsin diye. Kimi sorumsuzlar basamağı açık bırakırdı, elindeki tepsi yüzünden önünü göremeyen garson da her defasında düşerek kafasını kırardı.</span></span></p>

    <p class="style3"><span class="fontstyle"><span class="calibre13">Yarı yolda vurmalıların kalp atışlarına yakalandılar. Az daha aşağıdaysa kulakları klarnet ve trompet sesleriyle doldu. Her bir aletin sesi ötekinin sırtına basarak yükseliyor, bu yüzden de kısa zamanda büyük bir hız kazanıyordu. Merdivenin en alt basamağındaysa onları büyük bir patırtı karşıladı: savrulup duran ayaklar, birbirine sarılmış bedenler, mahrem gülüşler, kadeh şıngırtılarına ve maden sodası hışırtılarına karışmış geğirtiler, sıkıntılı sohbetler; yani, yarı lüks bir atmosferi yaratmak için gerekli şeyler. Anne’ın gözleri boş bir masa aradı ve onun işaretiyle de masaya ilk seğirten Rochelle oldu. Buzlu Porto ısmarladılar.</span></span></p>

    <p class="style3"><span class="fontstyle"><span class="calibre13">Kulakta yarattığı ısrarlı çınlama nedeniyle, müzik artık hiç susmuyordu. Anne, hatırı sayılır baygınlıktaki bir blues’u fırsat bilerek Rochelle’i dansa kaldırdı. Ezgi o kadar ağırdı ki, dans edenlerin önemli bir bölümü içleri bayılarak yerlerine oturdular. Kimi kaçıklar da, müzik kafalarında tangoyu çağrıştırdığı için piste fırladılar. Müziğin temposunun düşüklüğünden ve adımlardaki duraksamadan yararlanarak, modası çoktan geçmiş klasik figürleri araya sokuşturmaya çalışıyorlardı. Angel, böylelerinin sayısının çokluğuna bakarak, bu işi bayağı iyi kıvırıyorum, diye düşünüyor olmalıydı. Angel bir iki saniye kadar onları seyretti ve tam kusmak üzereyken gözlerini başka tarafa kaçırdı. Anne, her zamanki gibi, müziğin temposuna girememişti bile. Rochelle ise, hiçbir şaşkınlık belirtisi göstermeden onu izliyordu.</span></span></p>

    <p class="style3"><span class="fontstyle"><span class="calibre13">Sonra gelip oturdular. Bu kez de Angel davet etti Rochelle’i. Kız gülümsedi, peki, dedi ve kalktı. Yine ağır bir ezgi çalıyordu.</span></span></p>

    <p class="style3"><span class="fontstyle"><span class="calibre13">“Anne’la nerede tanıştınız?” diye sordu Angel.</span></span></p>

    <p class="style3"><span class="fontstyle"><span class="calibre13">“Çok olmadı.” diye yanıtladı kız.</span></span></p>

    <p class="style3"><span class="fontstyle"><span class="calibre13">“Bir iki ay kadar oldu herhalde?”</span></span></p>

    <p class="style3"><span class="fontstyle"><span class="calibre13">“Evet.” dedi Rochelle. “Bir sürpriz partide tanıştık.”</span></span></p>

    <p class="style3"><span class="fontstyle"><span class="calibre13">“Bundan söz etmem belki de hoşunuza gitmiyordur,” dedi Angel.</span></span></p>

    <p class="style3"><span class="fontstyle"><span class="calibre13">“Ondan söz etmek çok hoşuma gidiyor.”</span></span></p>

    <p class="style3"><span class="fontstyle"><span class="calibre13">Angel kızı çok az tanıyordu, ama acı çekiyordu. Bunun nedenini bilmek de sıkıntı veriyordu doğrusu ona. Ne zaman</span></span> <span class="fontstyle2"><span class="calibre10">gü</span></span><span class="fontstyle"><span class="calibre13">zel bir kızla karşılaşacak olsa, ona sahip olma isteği duyuyordu içinde. Üzerinde hak ileri sürmek gibi bir şeydi bu. Ama, Anne onun dostuydu.</span></span></p>

    <p class="style3"><span class="fontstyle"><span class="calibre13">“İlginç bir tiptir,” dedi. “Çok yeteneklidir.”</span></span></p>

    <p class="style3"><span class="fontstyle"><span class="calibre13">“Bu daha ilk bakışta anlaşılıyor,” dedi Rochelle. “Gözleri ve arabası çok güzel.”</span></span></p>

    <p class="style3"><span class="fontstyle"><span class="calibre13">“Okulda her şeyi kolayca başarırdı, başkalarıysa uğraşıp dururlardı.”</span></span></p>

    <p class="style3"><span class="fontstyle"><span class="calibre13">“Çok güçlü bir erkek.” dedi Rochelle. “Sürekli spor yapıyor.”</span></span></p>

    <p class="style3"><span class="fontstyle"><span class="calibre13">“Üç yıl boyunca bir tek sınavda bile başarısız olduğunu görmedim.”</span></span></p>

    <p class="style3"><span class="fontstyle"><span class="calibre13">“Hem ayrıca, dans stili de hoşuma gidiyor.”</span></span></p>

    <p class="style3"><span class="fontstyle"><span class="calibre13">Angel kıza hâkim olmaya çalışıyordu. Ama o, ezginin ritmine uymamakta kararlı görünüyordu. Bu yüzden kollarını biraz gevşetti ve kızı kendi stiliyle baş başa bıraktı.</span></span></p>

    <p class="style3"><span class="fontstyle"><span class="calibre13">“Bir tek kusuru var,” dedi Angel.</span></span></p>

    <p class="style3"><span class="fontstyle"><span class="calibre13">“Doğru.” dedi Rochelle. “ama bunun benim için önemi yok.”</span></span></p>

    <p class="style3"><span class="fontstyle"><span class="calibre13">“Onu da düzeltebilir isterse.” dedi Angel. “Birilerinin onunla sürekli ilgilenmesi, yanında sürekli birilerinin bulunması onun için çok önemli.”</span></span></p>

    <p class="style3"><span class="fontstyle"><span class="calibre13">“Herhalde haklısınız. Zaten yanında her zaman birileri olmuştur.”</span></span></p>

    <p class="style3"><span class="fontstyle"><span class="calibre13">“Yanında bir sürü adamla dolaşmasını istemem aslında,” dedi Rochelle düşünceli bir ses tonuyla. “Yalnızca güvenilir dostları olmalı, örneğin sizin gibi.”</span></span></p>

    <p class="style3"><span class="fontstyle"><span class="calibre13">“Ben güvenilir bir dost muyum sizce?”</span></span></p>

    <p class="style3"><span class="fontstyle"><span class="calibre13">“Siz öyle bir insansınız ki, her genç sizin kardeşiniz olmak ister. Bundan emin olun.”</span></span></p>

    <p class="style3"><span class="fontstyle"><span class="calibre13">Angel başını öne eğdi. Kız ona pek umut vermiyordu. Anne gibi gülümsemeyi bilmiyordu. İşte neden buydu. Rochelle uyumsuz adımlarını sürdürüyor ve müzikten de büyük zevk alıyordu, öteki dans edenler de öyle. Hava sıcak ve dumanlıydı. Notalar küllüklerin içinde can çekişen gri izmaritlerin arasına sokuluyorlardı ustaca. Küllükler Dupont Firması-Haute Feuille Sokağının eşantiyonuydu ve hastanın altına sürülen ördekleri ve öteki hastane levazımatını simgeliyorlardı. Ama daha küçük ölçeklerde.</span></span></p>

    <p class="style3"><span class="fontstyle"><span class="calibre13">“Ne mi yapıyorum ben?”</span></span></p>

    <p class="style3"><span class="fontstyle"><span class="calibre13">“Günlük yaşamda yani.”</span></span></p>

    <p class="style3"><span class="fontstyle"><span class="calibre13">“Sık sık dans ederim,” dedi Rochelle. “liseyi bitirdikten sonra sekreterlik öğrendim, ama henüz çalışmıyorum. Annemle babam kendi kendisini yönetebilen bir kız olmamı çok istiyorlar.”</span></span></p>

    <p class="style3"><span class="fontstyle"><span class="calibre13">Müzik durdu ve Angel, müzisyenler yeni bir ezgiye saldırsınlar da zaman geçirmeksizin yeni bir dansa başlayayım diye pistten ayrılmadı. Ama onlar çalgılarını bilemeyi yeğlediler. O da bir an önce masaya ulaşmaya çalışan Rochelle’i izledi. Kız gidip Anne’ın burnunun dibine oturdu.</span></span></p>

    <p class="style3"><span class="fontstyle"><span class="calibre13">“Söyleyin bakalım,” dedi Anne, “bundan sonraki dansı benimle yapar mısınız?”</span></span></p>

    <p class="style3"><span class="fontstyle"><span class="calibre13">“Elbette.” dedi Rochelle. “sizinle dans etmek çok hoşuma gidiyor.”</span></span></p>

    <p class="style3"><span class="fontstyle"><span class="calibre13">Angel onları duymuyormuş gibi bir tavır takındı. Başka kızların da saçları bu kadar güzel olabilirdi belki, ama ya sesleri; bu mümkün müydü? Üstelik endamı da hiç fena değildi.</span></span></p>

    <p class="style3"><span class="fontstyle"><span class="calibre13">Anne’ın canını sıkmak gibi bir niyeti yoktu. Rochelle’i tanıyan Anne’dı ve sorunları yalnızca onu ilgilendirirdi. Yeşil buz dolu kovadan şişeyi çekti aldı ve kadehini doldurdu. Kızların hiçbiri onun ilgisini çekmiyordu. Rochelle dışında. Ama öncelik Anne’daydı.</span></span></p>

    <p class="style3"><span class="fontstyle"><span class="calibre13">Ve Anne onun dostuydu.</span></span></p>

    <p class="style1"><span class="fontstyle7"><span class="calibre14"> </span></span></p>

    <p class="style1"><span class="fontstyle7"><span class="calibre14"> </span></span></p>

    <p class="twoonechaptersubtitle" id="calibre_toc_28"><span class="fontstyle7"><span class="calibre14">2</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">Akşam yemeği için dışarı çıkmak zorundaydılar. Üstelik bütün geceyi de sokakta geçiremezlerdi, çünkü ertesi gün işe gideceklerdi. Arabada Rochelle ön tarafa, Anne’ın yanına oturmuş, Angel de arkaya binmişti. Anne, Rochelle’e kibar davranıyordu. Kolunu beline dolamıyor, ona yaslanmıyor, hatta elini bile tutmuyordu. Eğer Rochelle’i Anne’dan daha önce tanımış olsaydım, ben böyle davranmazdım, diye düşündü Angel. Ama üstelik, Anne’ın kazancı kendisininkinden yüksekti. Anne bütün bunları hak ediyordu doğrusu. Hem, ezgi işitilmiyorsa dans ederken müziğe ayak uyduramamak bile öyle büyük bir kusur sayılmazdı. Öyle önemsenecek şeyler değildi bunlar. Arada bir Anne saçma bir şey söylüyor. Rochelle de saçlarıyla cart yeşil tayyörünün yakasını kırbaçlayarak kıkırdıyordu...</span></span></p>

    <p class="style3"><span class="fontstyle"><span class="calibre13">Anne, Angel’e bir şeyler söyledi, ama Angel başka bir şey düşünüyordu doğal olarak. Bunun üzerine Anne, Angel’e doğru döndü ve bu hareket direksiyonda hafif bir sapma yaptı. Söylemesi zor ama, bu sırada kaldırımda yürüyen bir yaya için durum hiç de iç açıcı olmadı; ön sağ tekerlek kaldırıma çıktı ve arabanın yan tarafı adamın kalçasının ortasına yerleşiverdi. Söz konusu sayın bay büyük bir gürültüyle yere düştü ve eli kalçasında, yattı kaldı. Bütün bedeni kısa kasılmalarla sarsılıyordu. Angel kapıyı açıp kendisini dışarı attı. Müthiş bir kaygıyla yaralının üstüne eğildi. Adam gülmekten kırılıyordu neredeyse. Arada bir esaslı bir inilti koparmak için duraklıyor, sonra yeniden başlıyordu gülmeye. Yattığı yerde keyiften yuvarlanıp duruyordu.</span></span></p>

    <p class="style3"><span class="fontstyle"><span class="calibre13">“Acı çekiyor musunuz?” diye sordu Angel.</span></span></p>

    <p class="style3"><span class="fontstyle"><span class="calibre13">Rochelle adama bakamıyordu. Başını ellerinin arasına almış, arabanın içinde iki büklümdü. Anne’ın suratına da kirli bir renk gelmiş oturmuştu. Sapsarıydı. Adamın can çekiştiğini sanıyor olmalıydı.</span></span></p>

    <p class="style3"><span class="fontstyle"><span class="calibre13">“Bu sizin marifetiniz mi?” diye sordu adam Angel’e.</span></span></p>

    <p class="style3"><span class="fontstyle"><span class="calibre13">Ama yeniden çılgınca bir gülme krizine tutuldu. Gözlerinden yaş boşanıyordu yağmur gibi.</span></span></p>

    <p class="style3"><span class="fontstyle"><span class="calibre13">“Sıkmayın kendinizi,” dedi Angel. “Çok acı çekiyor olmalısınız.”</span></span></p>

    <p class="style3"><span class="fontstyle"><span class="calibre13">“Bir dana kadar acı çekiyorum, diyebildi zorlukla sayın bay.”</span></span></p>

    <p class="style3"><span class="fontstyle"><span class="calibre13">Verdiği bu yanıt onu öyle coşturdu ki iki ayağının üstünde doğrulup bir iki takla attı. Anne, şaşkın, kalakalmıştı. Döndü ve Rochelle’i gördü. Kızcağız adamın acı çektiğini düşünüyor ve ağlıyordu. Anne’ın hesabına korkuyordu da. Açık kapıya yönelerek kıza yaklaştı Anne ve kocaman elleriyle başını kavrayarak gözlerinden öptü.</span></span></p>

    <p class="style3"><span class="fontstyle"><span class="calibre13">Angel, hiç istemediği halde bütün bunları görmek zorundaydı. Tam Rochelle’in elleri Anne’ın ceketinin yakasına yapışmıştı ki yeniden sayın bayın sesini duydu. Adam cebinden cüzdanını çıkartmak için çabalayıp duruyordu.</span></span></p>

    <p class="style3"><span class="fontstyle"><span class="calibre13">“Siz mühendis misiniz?” diye sordu Angel’e.</span></span></p>

    <p class="style3"><span class="fontstyle"><span class="calibre13">Adamın gülme krizi biraz durulmuştu.</span></span></p>

    <p class="style3"><span class="fontstyle"><span class="calibre13">“Evet...” diye mırıldandı Angel.</span></span></p>

    <p class="style3"><span class="fontstyle"><span class="calibre13">“Öyleyse benim yerimi siz alırsınız. Böyle beş parçaya ayrılmış bir kalçayla Egzopotamya’ya gidemem herhalde. Bilseniz ne kadar memnun oldum!”</span></span></p>

    <p class="style3"><span class="fontstyle"><span class="calibre13">“Ama...” diye mırıldandı Angel.</span></span></p>

    <p class="style3"><span class="fontstyle"><span class="calibre13">“Arabayı siz kullanıyordunuz, değil mi?”</span></span></p>

    <p class="style3"><span class="fontstyle"><span class="calibre13">“Hayır,” dedi Angel. “Anne’dı arabayı kullanan.”</span></span></p>

    <p class="style3"><span class="fontstyle"><span class="calibre13">“Bu can sıkıcı işte,” dedi öteki.</span></span></p>

    <p class="style3"><span class="fontstyle"><span class="calibre13">Suratı yeniden karardı, dudakları titriyordu.</span></span></p>

    <p class="style3"><span class="fontstyle"><span class="calibre13">“Ağlamayın,” dedi Angel.</span></span></p>

    <p class="style3"><span class="fontstyle"><span class="calibre13">“Yerime bir kızı gönderemem ki,” dedi adam.</span></span></p>

    <p class="style3"><span class="fontstyle"><span class="calibre13">“Ama o kız değil erkek...” dedi Angel.</span></span></p>

    <p class="style3"><span class="fontstyle"><span class="calibre13">Bu yanıt yaralıyı yeniden heveslendirdi.</span></span></p>

    <p class="style3"><span class="fontstyle"><span class="calibre13">“Annesini kutlayın benim yerime...”</span></span></p>

    <p class="style3"><span class="fontstyle"><span class="calibre13">“Elbette yapardım, ama onu bu yüzden çok kutlayan oldu.” dedi Angel.</span></span></p>

    <p class="style3"><span class="fontstyle"><span class="calibre13">“Öyleyse Anne’ı göndeririz Egzopotamya’ya. Benim adım Cornélius Onte.”</span></span></p>

    <p class="style3"><span class="fontstyle"><span class="calibre13">“Benimki de Angel.”</span></span></p>

    <p class="style3"><span class="fontstyle"><span class="calibre13">“Anne’a durumu bildirin,” dedi Cornélius. “Kâğıdı imzalaması gerek. İyi ki kontratın imza yeri boştu!”</span></span></p>

    <p class="style3"><span class="fontstyle"><span class="calibre13">“Neden ki?” diye sordu Angel.</span></span></p>

    <p class="style3"><span class="fontstyle"><span class="calibre13">“Bana pek güvenmediler sanırım,” dedi Cornélius. “Haydi Anne’ı çağırın.”</span></span></p>

    <p class="style3"><span class="fontstyle"><span class="calibre13">Angel döndü. Arabaya doğru baktı ve fena oldu. Ama yine de bir iki adım atıp elini Anne’ın omzuna koydu. Anne’ın yüzü balmumu gibi sararmıştı, hele gözleri... öyle korkunçtu ki, insan bakamıyordu. Rochelle ise gözlerini yummuştu.</span></span></p>

    <p class="style3"><span class="fontstyle"><span class="calibre13">“Anne, imzalaman gerekiyormuş.” dedi Angel.</span></span></p>

    <p class="style3"><span class="fontstyle"><span class="calibre13">“Neyi?” diye sordu Anne.</span></span></p>

    <p class="style3"><span class="fontstyle"><span class="calibre13">“Egzopotamya’ya gitmek için gerekli kontratı.”</span></span></p>

    <p class="style3"><span class="fontstyle"><span class="calibre13">“Orada bir demiryolu yapılacak da,” diye açıkladı Cornélius.</span></span></p>

    <p class="style3"><span class="fontstyle"><span class="calibre13">Cümlesini bitirince bir inilti koyverdi. Çünkü kalçasındaki kemik parçaları tokuşurken öyle kötü bir gürültü çıkarıyorlardı ki, sesten rahatsız oluyordu.</span></span></p>

    <p class="style3"><span class="fontstyle"><span class="calibre13">“Oraya mı gideceksiniz?” diye sordu Rochelle.</span></span></p>

    <p class="style3"><span class="fontstyle"><span class="calibre13">Anne soruyu yeniden sorması için kıza doğru eğildi ve yanıtladı, evet, oraya gidecekti. Ceplerini araştırdı ve dolmakalemini buldu. Cornélius da kontratı uzatmıştı. Anne gerekli yerleri doldurdu ve sayfanın altını imzaladı.</span></span></p>

    <p class="style3"><span class="fontstyle"><span class="calibre13">“Sizi arabayla hastaneye götürelim ister misiniz?” diye sordu Angel.</span></span></p>

    <p class="style3"><span class="fontstyle"><span class="calibre13">“Gerek yok,” dedi Cornélius. “Nasıl olsa bir ambulans geçer. Siz bana kontratı geri verin de. İnanın, bu işe çok sevindim.”</span></span></p>

    <p class="style3"><span class="fontstyle"><span class="calibre13">Kontratı aldı ve bayıldı.</span></span></p>

    <p class="style1"><span class="fontstyle9"><span class="calibre16"> </span></span></p>

    <p class="style1"><span class="fontstyle9"><span class="calibre16"> </span></span></p>

    <p class="twoonechaptersubtitle" id="calibre_toc_29"><span class="fontstyle9"><span class="calibre16">3</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">“Ne yapacağımı bilmiyorum.” dedi Anne.</span></span></p>

    <p class="style3"><span class="fontstyle"><span class="calibre13">“Gitmen gerekir,” dedi Angel. “Kâğıt imzaladın çünkü.”</span></span></p>

    <p class="style3"><span class="fontstyle"><span class="calibre13">“Ama orada korkunç canım sıkılır,” dedi Anne. “Yapayalnız olacağım.”</span></span></p>

    <p class="style3"><span class="fontstyle"><span class="calibre13">“Cornélius’u gördün mü daha sonra?”</span></span></p>

    <p class="style3"><span class="fontstyle"><span class="calibre13">“Bana telefon etti. Yarından sonra yola çıkmam gerekiyor.”</span></span></p>

    <p class="style3"><span class="fontstyle"><span class="calibre13">“Bu kadar çok mu canını sıkıyor bu iş?”</span></span></p>

    <p class="style3"><span class="fontstyle"><span class="calibre13">“Hayır.” dedi Anne. “Ne de olsa yeni yerler göreceğim.”</span></span></p>

    <p class="style3"><span class="fontstyle"><span class="calibre13">“Söylemek istemiyorsun ama, senin canın Rochelle’le ilgili olarak sıkılıyor, biliyorum.”</span></span></p>

    <p class="style3"><span class="fontstyle"><span class="calibre13">Anne şaşırarak Angel’e baktı.</span></span></p>

    <p class="style3"><span class="fontstyle"><span class="calibre13">“Gerçekten, bu hiç aklıma gelmemişti. Gidecek olursam, bana kızar mı dersin?”</span></span></p>

    <p class="style3"><span class="fontstyle"><span class="calibre13">“Bilmem ki,” dedi Angel.</span></span></p>

    <p class="style3"><span class="fontstyle"><span class="calibre13">Kız burada kalacak olursa onu zaman zaman görebileceğini düşünüyordu. Gözleri maviydi. Anne da gitmiş olacaktı.</span></span></p>

    <p class="style3"><span class="fontstyle"><span class="calibre13">“Sana bir şey söyleyeyim mi...” dedi Anne.</span></span></p>

    <p class="style3"><span class="fontstyle"><span class="calibre13">“Nedir?”</span></span></p>

    <p class="style3"><span class="fontstyle"><span class="calibre13">“Sen de gelmelisin benimle. Orada bir sürü mühendise gereksinimleri vardır.”</span></span></p>

    <p class="style3"><span class="fontstyle"><span class="calibre13">“Ama ben demiryolu işinden hiç anlamam ki.” dedi Angel.</span></span></p>

    <p class="style3"><span class="fontstyle"><span class="calibre13">Anne gideceğine göre, Rochelle’i burada tek başına bırakamaz ve bu fırsatı kaçıramazdı.</span></span></p>

    <p class="style3"><span class="fontstyle"><span class="calibre13">“Sen de benim kadar anlıyorsun bu işten.”</span></span></p>

    <p class="style3"><span class="fontstyle"><span class="calibre13">“Ama, senin daha yakın olduğun bir iş bu. En azından çakıl taşlarıyla ilgili her şeyi biliyorsun.”</span></span></p>

    <p class="style3"><span class="fontstyle"><span class="calibre13">“Ben çakıl taşını satıyorum yalnızca,” dedi Anne. “Ama onların dilinden anladığım söylenemez. Emin ol bu böyle. İnsan sattığı şeyden pek anlamaz ki.”</span></span></p>

    <p class="style3"><span class="fontstyle"><span class="calibre13">“Peki, ikimiz birden gidecek olursak,” dedi Angel.</span></span></p>

    <p class="style3"><span class="fontstyle"><span class="calibre13">“Of sen de...” dedi Anne. “Onu oyalayacak bir sürü erkek bulacağından hiç kuşkun olmasın.”</span></span></p>

    <p class="style3"><span class="fontstyle"><span class="calibre13">“İyi ama, onu sevmiyor musun?” diye sordu Angel.</span></span></p>

    <p class="style3"><span class="fontstyle"><span class="calibre13">Bu olasılık yüreğinin bir köşesinde garip bir kıpırtı yarattı. Kıpırtının dinmesi için soluğunu tutmaya çalıştı, ama güçlü bir kıpırtıydı, başaramadı.</span></span></p>

    <p class="style3"><span class="fontstyle"><span class="calibre13">“Çok güzel bir kız olduğu doğru,” dedi Anne. “Ama insan biraz özverili olmalı.”</span></span></p>

    <p class="style3"><span class="fontstyle"><span class="calibre13">“Madem öyle, buradan gitme düşüncesi neden canını bu kadar sıkıyor?” diye sordu Angel.</span></span></p>

    <p class="style3"><span class="fontstyle"><span class="calibre13">“Sıkılacağım orada,” dedi Anne. “Sen de benimle gelirsen oyalanacak bir sürü şey yaparız. Gelemez misin benimle? Yoksa seni de mi Rochelle’den ayrı kalma düşüncesi engelliyor?”</span></span></p>

    <p class="style3"><span class="fontstyle6"><span class="calibre9">“Hiç ilgisi yok,” dedi Angel.</span></span></p>

    <p class="style3"><span class="fontstyle6"><span class="calibre9">“Aslında Cornélius’la görüşsem onu sekreter olarak işe alamazlar mı?” dedi Anne.</span></span></p>

    <p class="style3"><span class="fontstyle6"><span class="calibre9">“Bu iyi bir fikir,” dedi Angel. “Nasıl olsa Cornélius’a bana göre iş olup olmadığını soracağım, o zaman bunu da sorarım.”</span></span></p>

    <p class="style3"><span class="fontstyle6"><span class="calibre9">“Yani gelmeye karar verdin mi?” diye sordu Anne.</span></span></p>

    <p class="style3"><span class="fontstyle6"><span class="calibre9">“Seni böyle yapayalnız bırakmak istemem.” dedi Angel.</span></span></p>

    <p class="style3"><span class="fontstyle6"><span class="calibre9">“Çok güzel,” dedi Anne. “Dostum, öyle görünüyor ki çok eğleneceğiz. Haydi Cornélius’a telefon et.”</span></span></p>

    <p class="style3"><span class="fontstyle6"><span class="calibre9">Angel, Anne’ın koltuğuna oturdu ve ahizeyi eline aldı.</span></span></p>

    <p class="style3"><span class="fontstyle6"><span class="calibre9">“Şimdi ne soruyoruz; Rochelle’in gelip gelemeyeceğini ve bana göre bir iş ayarlayıp ayarlayamayacağını, değil mi?”</span></span></p>

    <p class="style3"><span class="fontstyle6"><span class="calibre9">“Hadi çevir numarayı,” dedi Anne. “Göze alınacak özveriler olduğu gibi, göze alınamayacak özveriler de vardır pekâlâ.”</span></span></p>
  </div>
</body>
</html>
