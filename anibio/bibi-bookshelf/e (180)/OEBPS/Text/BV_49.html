<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle"><span class="calibre12"><br class="calibre5" id="calibre_pb_58" /></span></span>

    <p class="msonormal"><span class="fontstyle"><span class="calibre13"> </span></span></p>

    <p class="twoonechaptersubtitle1" id="calibre_toc_73"><span class="fontstyle"><span class="calibre13">XII</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">Angel 975 nolu otobüsü bekliyordu. Durağa sırtını dayamıştı. Petitjean da çömelerek aynı şeyi yapmıştı, ama sırtı Angel’e dönüktü. Birbirlerine bakmadan konuşuyorlardı. Angel’in yanında valizi ve Amadis Dudu’nun bürosunda buldukları rapor ve mektuplardan oluşan koca bir paket vardı.</span></span></p>

    <p class="style3"><span class="fontstyle"><span class="calibre13">“Arkeologun da benimle birlikte gelemiyor olmasına üzülüyorum,” dedi Angel.</span></span></p>

    <p class="style3"><span class="fontstyle"><span class="calibre13">“Çok işi var,” dedi Petitjean. “Bütün araç gereçleri mahvolmuş. Ne onun ne de ekibindekilerin başına herhangi bir şey gelmemiş olması büyük şans doğrusu.”</span></span></p>

    <p class="style3"><span class="fontstyle"><span class="calibre13">“Çok doğru.” dedi Angel. “Bir de şu otobüs gelseydi!”</span></span></p>

    <p class="style3"><span class="fontstyle"><span class="calibre13">“Şu son zamanlarda hiç geçmez oldu buradan,” dedi Petitjean.</span></span></p>

    <p class="style3"><span class="fontstyle"><span class="calibre13">“Geçer geçer.” dedi Angel. “Herhalde şoförün yıllık tatiline denk geldi.”</span></span></p>

    <p class="style3"><span class="fontstyle"><span class="calibre13">“Evet, mevsimidir...” dedi Petitjean.</span></span></p>

    <p class="style3"><span class="fontstyle"><span class="calibre13">Angel gırtlağını temizledi. Heyecanlanmıştı.</span></span></p>

    <p class="style3"><span class="fontstyle"><span class="calibre13">“Sizi artık göremeyeceğim,” dedi. “Her şey için teşekkür etmek istiyorum.”</span></span></p>

    <p class="style3"><span class="fontstyle"><span class="calibre13">“Bir şey değil,” dedi papaz. “Yine gelirsiniz nasıl olsa.”</span></span></p>

    <p class="style3"><span class="fontstyle"><span class="calibre13">“Size bir şey sorabilir miyim?”</span></span></p>

    <p class="style3"><span class="fontstyle"><span class="calibre13">Sonra güldü:</span></span></p>

    <p class="style3"><span class="fontstyle"><span class="calibre13">“Soracağım soruyu biliyorsunuz sanıyorum. Neden cüppe giyiyorsunuz?”</span></span></p>

    <p class="style3"><span class="fontstyle"><span class="calibre13">Papaz tatlı tatlı güldü.</span></span></p>

    <p class="style3"><span class="fontstyle"><span class="calibre13">“Bu beklediğim bir soruydu...” dedi. “Söyleyeyim. Bu yeni bir yöntem.”</span></span></p>

    <p class="style3"><span class="fontstyle"><span class="calibre13">“Ne yöntemi?”</span></span></p>

    <p class="style3"><span class="fontstyle"><span class="calibre13">“Yeni hücreler kurmak gerek...” diye yanıtladı Petitjean.</span></span></p>

    <p class="style3"><span class="fontstyle"><span class="calibre13">“Anlıyorum...” dedi Angel.</span></span></p>

    <p class="style3"><span class="fontstyle"><span class="calibre13">Motorun sesini duydular.</span></span></p>

    <p class="style3"><span class="fontstyle"><span class="calibre13">“Geliyor...” dedi Petitjean.</span></span></p>

    <p class="style3"><span class="fontstyle"><span class="calibre13">Doğruldu. Angel de hazırlandı.</span></span></p>

    <p class="style3"><span class="fontstyle"><span class="calibre13">“Güle güle. Yine görüşmek üzere.”</span></span></p>

    <p class="style3"><span class="fontstyle"><span class="calibre13">“Hoşça kalın!” dedi Angel.</span></span></p>

    <p class="style3"><span class="fontstyle"><span class="calibre13">Papaz Petitjean genç adamın elini sıktı ve hiç arkasına bakmadan yürüdü gitti. Eteği her düşüşte çan biçimini alsın diye sıçraya sıçraya yürüyordu. Kumun üstünde kapkaraydı.</span></span></p>

    <p class="style3"><span class="fontstyle"><span class="calibre13">Angel, eli titreyerek, sarı gömleğinin yakasına dokundu ve elini kaldırdı, 975 tam önünde durdu.</span></span></p>

    <p class="style3"><span class="fontstyle"><span class="calibre13">Biletçinin çevirip durduğu müzik kutusundan güzel bir melodi duyuluyordu.</span></span></p>

    <p class="style3"><span class="fontstyle"><span class="calibre13">İçerde bir tek yolcu vardı. Elinde, üzerine A.P. başharfleri işlenmiş bir çanta taşıyordu. Antenne Pernot idi bu ve işine gider gibi, iki dirhem bir çekirdek giyinmişti. Koridor boyunca pervasızca koştu ve bir kuş gibi, otobüsten aşağı atladı. Ve şoförle burun buruna geldi. Adam oturduğu koltuğu terk etmiş ve ne olup bittiğini anlamak için aşağı inmişti. Gözünde kara bir bant vardı.</span></span></p>

    <p class="style3"><span class="fontstyle"><span class="calibre13">“Vay anasını be!” dedi şoför. “Biri inip biri biniyor! Peki ya benim lastiklerimin hesabını kim verecek! Fazla yolcu almaya hakkım yok ki henüz!”</span></span></p>

    <p class="style3"><span class="fontstyle"><span class="calibre13">Çantalı adam canı sıkılmış gibi ona baktı ve adamın pipo karıştırıcısıyla gözünü yerine takmaya çalışmasından yararlanarak, tabana kuvvet kaçtı.</span></span></p>

    <p class="style3"><span class="fontstyle"><span class="calibre13">Şoför alnına dokundu eliyle.</span></span></p>

    <p class="style3"><span class="fontstyle"><span class="calibre13">“Eh, artık alışmaya başlıyorum,” dedi. “Bu ikinci oldu.”</span></span></p>

    <p class="style3"><span class="fontstyle"><span class="calibre13">Tekrar yerine oturdu.</span></span></p>

    <p class="style3"><span class="fontstyle"><span class="calibre13">Biletçi, Angel’in otobüse binmesine yardım etti.</span></span></p>

    <p class="style3"><span class="fontstyle"><span class="calibre13">“Haydi, haydi!” dedi. “Oyalanmayalım! Biletler, lütfen!”</span></span></p>

    <p class="style3"><span class="fontstyle"><span class="calibre13">Angel bindi ve valizini platforma koydu.</span></span></p>

    <p class="style3"><span class="fontstyle"><span class="calibre13">“Bagajlar içeriye!” diye bağırdı biletçi. “Servisi bozmayalım, lütfen!”</span></span></p>

    <p class="style3"><span class="fontstyle"><span class="calibre13">Zilin kulpuna yapışıp birkaç kez salladı. “Otobüs doldu!” diye haykırdı.</span></span></p>

    <p class="style3"><span class="fontstyle6"><span class="calibre9">Motor homurdandı, otobüs hareket etti. Angel valizini sıralardan birinin altına yerleştirip platforma geri döndü.</span></span></p>

    <p class="style3"><span class="fontstyle6"><span class="calibre9">Güneş, kumun ve otların üstünde pırıl pırıldı. Çevrede çalı kümeleri vardı yer yer. Ufukta belli belirsiz kara, kımıltısız bir şerit görünüyordu.</span></span></p>

    <p class="style3"><span class="fontstyle6"><span class="calibre9">Biletçi ona doğru yaklaştı.</span></span></p>

    <p class="style3"><span class="fontstyle6"><span class="calibre9">“Son durak!” dedi Angel.</span></span></p>

    <p class="style3"><span class="fontstyle6"><span class="calibre9">“Uç o zaman!” diye yanıtladı biletçi parmağını gökyüzüne doğru kaldırarak.</span></span></p>
  </div>
</body>
</html>
