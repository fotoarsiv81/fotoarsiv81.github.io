<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle"><span class="calibre12"><br class="calibre5" id="calibre_pb_53" /></span></span>

    <p class="msonormal"><span class="fontstyle"><span class="calibre13"> </span></span></p>

    <p class="twoonechaptersubtitle1" id="calibre_toc_68"><span class="fontstyle"><span class="calibre13">VII</span></span></p>

    <p class="onetext"><span class="fontstyle6"><span class="calibre9"> </span></span></p>

    <p class="style3"><span class="fontstyle6"><span class="calibre9">“Hata benimdi.” dedi arkeolog, Petitjean’a.</span></span></p>

    <p class="style3"><span class="fontstyle6"><span class="calibre9">“Hayır.” dedi Petitjean. “Ben de suçluyum.”</span></span></p>

    <p class="style3"><span class="fontstyle6"><span class="calibre9">“Rochelle’in artık özgür olduğunu Angel’e söylemesine engel olmamalıydık.”</span></span></p>

    <p class="style3"><span class="fontstyle6"><span class="calibre9">“O zaman da onun düştüğü yerde şimdi Angel olurdu.” dedi Petitjean.</span></span></p>

    <p class="style3"><span class="fontstyle6"><span class="calibre9">“Seçim yapmak neden?”</span></span></p>

    <p class="style3"><span class="fontstyle6"><span class="calibre9">“Çünkü yapmak gerek,” dedi Petitjean. “Bu çok can sıkıcı bir şey ama, yine de yapmak gerek.”</span></span></p>

    <p class="style3"><span class="fontstyle6"><span class="calibre9">Anne’ın boynu kırılmıştı ve taşların üstünde yatıyordu. Yüzünde anlamsız bir ifade vardı ve dağınık saçlarının altında oldukça büyük bir yara saklıydı. Bacaklarından biri bedeninin altında kalmıştı.</span></span></p>

    <p class="style3"><span class="fontstyle6"><span class="calibre9">“Onu buradan çıkarmak gerek,” dedi Petitjean. “Çıkarıp boylu boyunca yatırmak gerek.”</span></span></p>

    <p class="style3"><span class="fontstyle6"><span class="calibre9">Angel’in önce ayaklarının sonra da bedeninin aşağı indiğini gördüler. Genç adam sakin sakin yaklaştı.</span></span></p>

    <p class="style3"><span class="fontstyle6"><span class="calibre9">“Onu öldürdüm,” dedi. “Öldü o.”</span></span></p>

    <p class="style3"><span class="fontstyle6"><span class="calibre9">“Gereğinden fazla eğilmiş olmalı aşağı,” dedi arkeolog. “Siz bunun üstünde durmayın.”</span></span></p>

    <p class="style3"><span class="fontstyle6"><span class="calibre9">“Ama ben...” diye mırıldanacak oldu Angel.</span></span></p>

    <p class="style3"><span class="fontstyle6"><span class="calibre9">“Karıştırmayın artık,” dedi Petitjean. “Gereği yok. Bir kaza oldu işte.”</span></span></p>

    <p class="style3"><span class="fontstyle6"><span class="calibre9">“Hayır.” dedi Angel.</span></span></p>

    <p class="style3"><span class="fontstyle6"><span class="calibre9">“Evet.” dedi arkeolog. “Bunu kabul etmek o kadar zor olmamalı sizin için.”</span></span></p>

    <p class="style3"><span class="fontstyle6"><span class="calibre9">Angel ağlıyordu. Yüzü al al olmuş, yanıyordu.</span></span></p>

    <p class="style3"><span class="fontstyle6"><span class="calibre9">“Bizi şurada bekleyin.” dedi Athanagore.  “Koridoru izleyin”</span></span></p>

    <p class="style3"><span class="fontstyle6"><span class="calibre9">Anne’a yaklaştı. Genç adamın sarı saçlarını okşadı usulca. Yaralı bereli, berbat durumdaki bedeni seyretti bir süre.</span></span></p>

    <p class="style3"><span class="fontstyle6"><span class="calibre9">“Daha gençti.” dedi.</span></span></p>

    <p class="style3"><span class="fontstyle6"><span class="calibre9">“Evet,” diye mırıldandı Petitjean. “Hepsi gençtir.”</span></span></p>

    <p class="style3"><span class="fontstyle6"><span class="calibre9">“Ve hepsi ölür...” dedi Athanagore.</span></span></p>

    <p class="style3"><span class="fontstyle6"><span class="calibre9">“Hepsi değil... Bazıları yaşar, örneğin, siz ve ben.”</span></span></p>

    <p class="style3"><span class="fontstyle6"><span class="calibre9">“Bizler taş yapılıyız,” dedi arkeolog. “Bizimki sayılmaz.”</span></span></p>

    <p class="style3"><span class="fontstyle6"><span class="calibre9">“Yardım edin bana.” dedi Petitjean.</span></span></p>

    <p class="style3"><span class="fontstyle6"><span class="calibre9">Cesedi kaldırmakta epey zorluk çektiler. Gevşemiş beden yerde sürüklendi durdu ve onları epey uğraştırdı. Petitjean’ın ayakları ıslak toprağın üstünde kayı kayıveriyordu. Cesedi taş yığının üstünden kaldırıp galeri duvarının karşısına uzattılar.</span></span></p>

    <p class="style3"><span class="fontstyle6"><span class="calibre9">“Buraya geri döndüğüm için oldu,” dedi Athanagore. “Suç bende.”</span></span></p>

    <p class="style3"><span class="fontstyle6"><span class="calibre9">“Ben de diyorum ki, sizin suçunuz yok.” dedi Petitjean. “Yapacak başka bir şey yoktu ki.”</span></span></p>

    <p class="style3"><span class="fontstyle6"><span class="calibre9">“Bu iğrenç bir şey,” dedi Athanagore. “Yani bu işe çanak tutmuş olmamız.”</span></span></p>

    <p class="style3"><span class="fontstyle6"><span class="calibre9">“Her halükârda kandırıldık.” dedi Petitjean. “Saflık etimize kemiğimize işlemiş. Böyle düşünelim. Bu duyguya dayanmak daha zor ama, böylece suçluluk duygusunu daha kolay alt ederiz.”</span></span></p>

    <p class="style3"><span class="fontstyle6"><span class="calibre9">“Bu duyguyu alt etmek sizin için kolay.” dedi Athanagore. “Ne yakışıklı çocuktu.”</span></span></p>

    <p class="style3"><span class="fontstyle6"><span class="calibre9">“Hepsi yakışıklıdır.” dedi Petitjean. “Henüz yaşıyor olanlar yani.”</span></span></p>

    <p class="style3"><span class="fontstyle6"><span class="calibre9">“Çok katı yüreklisiniz.” dedi arkeolog.</span></span></p>

    <p class="style3"><span class="fontstyle6"><span class="calibre9">“Hiçbir papazın yufka yürekli olmaya hakkı yoktur.” dedi Petitjean.</span></span></p>

    <p class="style3"><span class="fontstyle6"><span class="calibre9">“Saçlarını taramak istiyorum,” dedi arkeolog. “Bir tarağınız var mı?”</span></span></p>

    <p class="style3"><span class="fontstyle6"><span class="calibre9">“Yok.” dedi Petitjean. “Hem ne gereği var artık? Haydi gelin.”</span></span></p>

    <p class="style3"><span class="fontstyle6"><span class="calibre9">“Onu burada bırakamam.”</span></span></p>

    <p class="style3"><span class="fontstyle6"><span class="calibre9">“Kendinizi koyvermeyin. Onu kendinize yakın buluyorsunuz, çünkü o ölü ve siz de çok yaşlısınız. Ama yine de o bir ölü.”</span></span></p>

    <p class="style3"><span class="fontstyle6"><span class="calibre9">“Ve ben yaşlıyım, ama yaşıyorum,” dedi arkeolog. “Ve Angel yapayalnız.”</span></span></p>

    <p class="style3"><span class="fontstyle6"><span class="calibre9">“Şimdiden sonra hiçbir dostu olmayacak,” dedi Petitjean. “Biz onunla birlikte kalırız.”</span></span></p>

    <p class="style3"><span class="fontstyle6"><span class="calibre9">“Hayır,” dedi Petitjean. “Çekip gider o. Tek başına çekip gider. Her şey öyle kolay kolay düzelmez. Henüz her şey bitmiş değil.”</span></span></p>

    <p class="style3"><span class="fontstyle6"><span class="calibre9">“Daha ne olabilir ki?” diye sordu Athanagore bıkkın ve bitkin bir sesle, ve içini çekti.</span></span></p>

    <p class="style3"><span class="fontstyle6"><span class="calibre9">“Görürsünüz,” dedi Petitjean. “Çölün ortasındayız diye tümüyle başımıza buyruk olacak değiliz ya. İşler yolunda gitmiyor. Kokusunu alıyorum.”</span></span></p>

    <p class="style3"><span class="fontstyle6"><span class="calibre9">“Siz cesetlerle haşır neşir olmaya alışmışsınız,” dedi Athanagore. “Ama benim durumum farklı. Ben yalnızca mumyalarla ilgileniyorum.”</span></span></p>

    <p class="style3"><span class="fontstyle6"><span class="calibre9">“İşin içinde değilsiniz de ondan,” dedi Petitjean. “Belki biraz acı çekebilirsiniz, ama başınıza herhangi bir şey gelmez.”</span></span></p>

    <p class="style3"><span class="fontstyle6"><span class="calibre9">“Sizin başınıza geldi mi o dediğiniz şeyden?”</span></span></p>

    <p class="style3"><span class="fontstyle6"><span class="calibre9">“Benim mi?” diye sordu Petitjean. “Ben acı çekmiyorum ki. Haydi gelin.”</span></span></p>
  </div>
</body>
</html>
