<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle"><span class="calibre12"><br class="calibre5" id="calibre_pb_29" /></span></span>

    <p class="msonormal"><span class="fontstyle"><span class="calibre13"> </span></span></p>

    <p class="twoonechaptersubtitle1" id="calibre_toc_48"><span class="fontstyle"><span class="calibre13">II</span></span></p>

    <p class="onetext"><span class="fontstyle6"><span class="calibre9"> </span></span></p>

    <p class="style3"><span class="fontstyle6"><span class="calibre9">Angel’in ayakları sıcak kumun üstünde kayıp duruyordu. Kum taneciklerinin sandaletinin deri tabanı üzerinde ilerleyip ayak parmaklarının arasına doluştuğunu hissediyordu. Anne’ın söyledikleri, Anne’ın sesi halâ kulaklarındaydı, ama gözlerinin önünde Rochelle’in tatlı, taptaze çehresi vardı. Amadis Dudu’nün bürosunda yazı makinesinin başına oturmuştu ve yay biçimindeki kaşları, ıslak dudakları iyice belirgindi.</span></span></p>

    <p class="style3"><span class="fontstyle6"><span class="calibre9">Önünde, daha uzakta bir yerde dümdüz, kapkara bantların ilkini görüyordu. Kıvrım kıvrım tepelere sımsıkı yapışan düz, kırıksız bir karaltı oluşturan kapkara bir bant. Hızlı yürüyordu; ayaklarının altında kayıp duran kumun üstünde ne kadar hızlı yürünebilirse o kadar. Yukarı doğru tırmanırken attığı her adımda birkaç santimetre geri gidiyor, tepelerden aşağı inerkense bayağı hızlanıyordu. Fiziksel bir mutluluk duyuyordu. Üzerinde yürüdüğü sarı pistin tanıştığı ilk ayak izleri kendisininkiler olmalıydı. Acısı yavaş yavaş diniyor, kuruyordu kendini aldatırcasına. Çevresini alan gözenekli saflık, çölün her şeyi yutan dinginliği ona, bayağı iyi geliyordu.</span></span></p>

    <p class="style3"><span class="fontstyle6"><span class="calibre9">Gölge çizgisi, mat, çıplak, belli belirsiz bir duvar gibi yaklaşıyordu. Gerçek bir gölgeden daha çekici bir görüntüydü bu. Çünkü, daha çok bir ışıksızlık ortamını, yoğun bir boşluğu, hiçbir şeyin değiştiremediği bir kesinliği ve süreklilik çözümünü çağrıştırıyordu.</span></span></p>

    <p class="style3"><span class="fontstyle6"><span class="calibre9">Birkaç adım daha atması gerekiyordu Angel’in, sonra doğruca karanlığın içine dalacaktı. Artık duvarın dibine ulaşmıştı ve çekine çekine elini uzattı ileri doğru. Elinin gözlerinin önünden silinip gittiğini ve öteki taraftaki soğuğu duyumsadı. Hiç</span></span> <span class="fontstyle"><span class="calibre13">duraksamadan içeri daldı ve loş örtü onu bir anda sarıp sarmaladı.</span></span></p>

    <p class="style3"><span class="fontstyle"><span class="calibre13">Adımlarını ağırlaştırmıştı. Üşümüştü ve yüreği daha hızlı çarpıyordu. Ceplerini karıştırdı, bir kibrit kutusu buldu ve kibritlerden birini çaktı. Yandığını sandı, ama karanlık hâlâ o eski karanlıktı. Korkuya benzer bir duyguyla elindeki kibrit çöpünü yere attı ve gözlerini kırpıştırdı. Küçük fosfor parçasını yeniden kutunun pürtüktü yüzeyine sürttü, daha büyük bir özenle. Alev alan kibritin hışırtısını duydu. Kutuyu sol cebine koydu ve sol elinin işaretparmağını kararlamayla, çöpün ucundaki ışığa tuttu. Yandığını duyumsar duyumsamaz da geri çekti ve ikinci kibriti de attı elinden.</span></span></p>

    <p class="style3"><span class="fontstyle"><span class="calibre13">Ağır ağır geri döndü ve başlangıç noktasına ulaşmaya çalıştı. Sanki bu kez yol daha uzun sürmüş gibi geldi ve karanlığı bir türlü aşamadı. Yeniden durdu. Kanı damarlarında daha hızlı dolaşıyordu, ama elleri buz gibiydi. Yere oturdu. Sakinleşmesi gerekiyordu. Isıtmak için ellerini koltuk altlarına soktu.</span></span></p>

    <p class="style3"><span class="fontstyle"><span class="calibre13">Bekledi. Yürek atışları eski şiddetini yitiriyordu giderek. Karanlığa girdiğinden bu yana bir sürü yıpratıcı hareket yapmış gibi sızlıyordu tüm organları. Hiç acele etmeden, yavaş yavaş döndü ve yeni bir yön belirleyerek, kararlı adımlarla güneşe doğru yürüdü. Birkaç saniye sonra sıcak kumlarla yüz yüze geldi. Çöl, kımıltısız ve sapsarı, gözlerinin önünde titreşip duruyordu. Çok uzakta bir yerde Barrizone Oteli’nin düz damı görülüyordu. O da sarsıntılar içindeydi.</span></span></p>

    <p class="style3"><span class="fontstyle"><span class="calibre13">Gölge duvarından iyice uzaklaştı ve kıpırtılar içindeki kumların üstüne kendisini bıraktı. Camsı bir nesnenin uzun, kıvrık bir otun üstünde tembel tembel kaydığını, bir yandan da üzerinde gezindiği bitkiyi sedef bir zarla kuşattığını gördü. Organlarının her birine ayrı bir çukur açarak yere uzandı. Kaslarını ve beynini gevşetti, dingin ama hüzünlü bir soluklanmaya bıraktı kendini.</span></span></p>
  </div>
</body>
</html>
