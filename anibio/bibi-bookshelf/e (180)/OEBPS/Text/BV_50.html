<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <p class="twochaptertitle1" id="calibre_toc_13"><span class="fontstyle15"><span class="calibre23">GEÇİŞ<br class="calibre5" />
    <br class="calibre5" />
    <br class="calibre5" /></span></span></p>

    <p class="style3"><span class="fontstyle8"><span class="calibre14">Kısa bir süre sonra, Başkan Ursus de Janpolent’ın ısrarı üzerine, Yönetim Kurulu yeni bir toplantı yaptı. Toplantıda Antenne Pernot’nun bir mektubu okundu. Ve Egzopotamya’ya teknisyen ve isçilerden oluşan yeni bir ekip gönderilmesi kararı alındı. Gidenler, eskisinden farklı bir güzergâhta, normal bir demiryolu yapmanın mümkün olup olmadığını araştıracaklardı. Böylece, önceki çalışmanın sonuçsuz kalmasına yol açan can sıkıcı olayın yinelenmesi önlenmiş olacaktı. Toplantıya katılan üyeler, özlemle andıkları Amadis Dudu’nun kişisel çabalarıyla toplanan bilgileri edindikleri için pek sevindiler. Yeni müdür Antenne Pernot’nun, yeni bir zahmete katlanmak zorunda kalmaksızın, bol bol yararlanacağı hazır bilgilerdi bunlar. Böylece yeni müdürün ücretinde hatırı sayılır bir indirim yapmak da mümkün olacaktı. Yeni sefere katılanların bileşimi aşağıdaki gibi düzenlenecekti: bir sekreter, iki mühendis, iki işçi ve üç kamyon şoförü. Egzopotamya güneşinin sahip olduğu kimi özellikler ve toprağın doğası gereği, her an ilginç bazı gelişmeler olabilirdi. Göz önünde tutulması gereken bir başka nokta da, bir arkeologla yardımcılarının, bir keşişle zenci kızının ve denetlenecek bir sürü keşişi olan Papaz Petitjean’ın hali hazırda Egzopotamya’da olmalarıydı, işçiler oraya aileleriyle gideceklerdi. Bir bütün halinde ele alındığında olay öyle karmaşıktı ki, yaşanan onca deneye karşın, gidenler başlarına gelecekleri değil kestirmek, tahayyül bile edemezlerdi. Ama şimdi bunu betimlemeye çalışmanın hiçbir yararı yok, çünkü tasarlanacak bir dolu çözüm olabilir.</span></span></p>
  </div>
</body>
</html>
