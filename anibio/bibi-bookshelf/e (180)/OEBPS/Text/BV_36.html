<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle"><span class="calibre12"><br class="calibre5" id="calibre_pb_43" /></span></span>

    <p class="msonormal"><span class="fontstyle"><span class="calibre13"> </span></span></p>

    <p class="twoonechaptersubtitle" id="calibre_toc_61"><span class="fontstyle"><span class="calibre13">XV</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">Amadis mektubunu bitirmek üzereydi, Rochelle de onun söylediklerini kâğıda geçiriyordu. Kâğıt, hareket ettikçe, odanın içinde gezinip duran kocaman bir gölge oluşturuyordu. Adam bir sigara yakıp koltuğuna devrildi. Sağda, köşeye yakın bir yerde, postalanmaya hazır bir mektup yığını vardı. Ama 975 günlerdir uğramıyor, mektuplar da sürekli gecikiyordu. Bu beklenmedik terslik Amadis’in epey canını sıkmıştı. Kararlar bir an önce alınmalıydı. Sonra verilecek hesaplar vardı. Mangemanche’ın yerine birisinin gelmesi gerekecekti belki. Sonra kırma taş sorunu çözülmeliydi. Ayrıca, Arland dışındaki personelin maaşlarında yeni bir indirim yapılması için çaba harcanmalıydı.</span></span></p>

    <p class="style3"><span class="fontstyle"><span class="calibre13">Birden sıçradı; şiddetli bir darbe yapıyı yerinden oynatmıştı çünkü. Sonra saatine baktı ve gülümsedi. Vakit gelmişti. Carlo ve Marin oteli yıkmaya başlamış olmalıydılar. Amadis’in bürosunun bulunduğu bölüm ayakta kalacaktı, Anne’ın çalıştığı oda da. Yalnızca orta bölüm, yani Barrizone’un odasıydı yıkılacak olan. Mangemanche ve asistanın odaları da kısmen yıkılacaktı. Rochelle’le Angel’in odalarına da dokunulmayacaktı, işçilerse zaten bodrum katta ve barakalarda barınıyorlardı.</span></span></p>

    <p class="style3"><span class="fontstyle"><span class="calibre13">Darbeler üçlü diziler halinde ve düzensiz aralıklarla inmeye başlamıştı şimdi. Tuğla molozlarının ve alçı kaplamaların alaşağı edildiği anlaşılıyordu seslerden. Cam parçaları şangırtılar çıkararak lokantanın döşemesine yayılıyordu.</span></span></p>

    <p class="style3"><span class="fontstyle"><span class="calibre13">“Bütün bunları daktilo edin,” dedi Amadis. “Sonra da bu mektupları nasıl göndereceğimizi düşünelim. Bu işe bir çözüm bulmak gerek.”</span></span></p>

    <p class="style3"><span class="fontstyle"><span class="calibre13">“Baş üstüne efendim,” dedi Rochelle.</span></span></p>

    <p class="style3"><span class="fontstyle6"><span class="calibre9">Kalemini elinden bırakıp daktilo makinesini çekti önüne. Makine kılıfın altında bayağı ısınmıştı, havayla temas eder etmez bir ürperti geçirdi. Rochelle eliyle okşayarak sakinleşirdi onu ve karbon kâğıtlarını hazırladı.</span></span></p>

    <p class="style3"><span class="fontstyle6"><span class="calibre9">Amadis yerinden doğruldu. İşlerini halletmek için bacaklarına yol verdi ve odadan çıktı. Rochelle onun merdivenden indiğini duydu. Gözleri bir an boşluğa takıldı, sonra toparlandı ve çalışmaya koyuldu.</span></span></p>

    <p class="style3"><span class="fontstyle6"><span class="calibre9">Parçalanan alçı kaplamaların çıkardığı toz, zemin kattaki salonda göz gözü görmez hale getirmişti. Amadis ışığa yüzünü döndüğünde işçilerin siluetlerini gördü. Ağır balyozlarını büyük bir güçle kaldırıp indiriyorlardı.</span></span></p>

    <p class="style3"><span class="fontstyle6"><span class="calibre9">Burnunu tıkayıp ters taraftaki kapıya yöneldi ve otelden çıktı. Dışarda Anne’ı gördü. Ellerini cebine sokmuş, sigara tüttürüyordu.</span></span></p>

    <p class="style3"><span class="fontstyle6"><span class="calibre9">“Merhaba!” dedi Anne rahatını bozmadan.</span></span></p>

    <p class="style3"><span class="fontstyle6"><span class="calibre9">“Ya işiniz?” diye sordu Amadis.</span></span></p>

    <p class="style3"><span class="fontstyle6"><span class="calibre9">“Siz bu hengâmede çalışılabileceğine inanıyor musunuz?”</span></span></p>

    <p class="style3"><span class="fontstyle6"><span class="calibre9">“Sorun bu değil. Size büroda oturup çalışmanız için para ödeniyor, eller cepte aylaklık etmeniz için değil.”</span></span></p>

    <p class="style3"><span class="fontstyle6"><span class="calibre9">“Bu gürültüde çalışmak istemiyorum.”</span></span></p>

    <p class="style3"><span class="fontstyle6"><span class="calibre9">“Ya Angel?”</span></span></p>

    <p class="style3"><span class="fontstyle6"><span class="calibre9">“Nerede olduğunu bilmiyorum,” dedi Anne. “Arkeolog ve papazla birlikte gezintiye çıktı sanıyorum.”</span></span></p>

    <p class="style3"><span class="fontstyle6"><span class="calibre9">“Bir tek Rochelle çalışıyor.” dedi Amadis. “Bundan utanmalı ve bu davranışınızı Yönetim Kurulu’na rapor edeceğimi bilmelisiniz.”</span></span></p>

    <p class="style3"><span class="fontstyle6"><span class="calibre9">“Onunki mekanik bir çalışma,” dedi Anne. “Düşünmesi gerekmiyor ki.”</span></span></p>

    <p class="style3"><span class="fontstyle6"><span class="calibre9">“Mademki size bu iş için para ödeniyor, insan hiç değilse çalışır gibi yapar,” dedi Amadis. “Hemen odanıza çıkın.”</span></span></p>

    <p class="style3"><span class="fontstyle6"><span class="calibre9">“Hayır.”</span></span></p>

    <p class="style3"><span class="fontstyle6"><span class="calibre9">Amadis söyleyecek bir şeyler arandı, ama Anne’ın suratında tuhaf bir ifade vardı.</span></span></p>

    <p class="style3"><span class="fontstyle6"><span class="calibre9">“Siz bile çalışmıyorsunuz,” dedi Anne.</span></span></p>

    <p class="style3"><span class="fontstyle6"><span class="calibre9">“Ben müdürüm. Başkalarının çalışmasını denetler, özellikle de işi iyi yapıp yapmadıklarına bakarım.”</span></span></p>

    <p class="style3"><span class="fontstyle6"><span class="calibre9">“Kim demiş,” dedi Anne. “Herkes biliyor sizin ne olduğunuzu. Siz bir oğlancısınız.”</span></span></p>

    <p class="style3"><span class="fontstyle6"><span class="calibre9">Amadis sırıttı.</span></span></p>

    <p class="style3"><span class="fontstyle6"><span class="calibre9">“Devam edin, devanı edin,” dedi. “Söylediklerinize hiç alınmıyorum.”</span></span></p>

    <p class="style3"><span class="fontstyle6"><span class="calibre9">“Öyleyse ben de devam etmem,” dedi Anne.</span></span></p>

    <p class="style3"><span class="fontstyle6"><span class="calibre9">“Ne oluyor size? Her zaman çok saygısız davranıyorsunuz bana karşı. Siz, Angel, hepiniz. Neyiniz var? Delirdiniz mi yoksa?”</span></span></p>

    <p class="style3"><span class="fontstyle6"><span class="calibre9">“Siz bunu anlayamazsınız,” dedi Anne, “Bilmem farkında mısınız ama, siz normal olarak, yani her zaman, anormal bir adamsınız. Bu sizi sakinleştirmiş olmalı. Ama biz az çok normal adamlarız, bu yüzden de arada bir bunalıma girmemiz gerekiyor”</span></span></p>

    <p class="style3"><span class="fontstyle6"><span class="calibre9">“Bunalımdan ne anlıyorsunuz? Şu yapmakta olduğunuz şey midir bunalım?”</span></span></p>

    <p class="style3"><span class="fontstyle6"><span class="calibre9">“Açıklayayım. Bana göre...”</span></span></p>

    <p class="style3"><span class="fontstyle6"><span class="calibre9">Durdu.</span></span></p>

    <p class="style3"><span class="fontstyle6"><span class="calibre9">“Ben size yalnızca kendi düşündüklerimi söyleyebilirim bu konuda, öyle sanıyorum ki ötekiler... yani normal olanlar da size aynı şeyi söyleyeceklerdir. Ama belki de öyle değildir.”</span></span></p>

    <p class="style3"><span class="fontstyle6"><span class="calibre9">Amadis onaylar gibi başını salladı, ama bir yandan da sabırsızlık belirtileri göstermeye başladı. Anne, demir balyozların darbeleri altında zangır zangır titreyen duvara sırtını verdi. Amadis’in başının üstünde bir yerlere bakıyor ve konuşmakta hiç acele etmiyordu.</span></span></p>

    <p class="style3"><span class="fontstyle6"><span class="calibre9">“Bir anlamda, müthiş tekdüze ve sıradan birtakım şeyleri temsil ediyorsunuz,” dedi.</span></span></p>

    <p class="style3"><span class="fontstyle6"><span class="calibre9">“Nasıl yani?”</span></span></p>

    <p class="style3"><span class="fontstyle6"><span class="calibre9">Amadis yeniden sırıttı ve sürdürdü:</span></span></p>

    <p class="style3"><span class="fontstyle6"><span class="calibre9">“Öyle sanıyorum ki oğlancı olmak, tekdüzeliğin değil, özgünlüğün belirtisi.”</span></span></p>

    <p class="style3"><span class="fontstyle6"><span class="calibre9">“Hayır,” dedi Anne. “Bu budalaca bir şey. Ve sizi muazzam sınırlıyor. Dolayısıyla, olsanız olsanız ancak böyle bir adam olursunuz, daha öteye geçmenize olanak yok. Ama normal bir erkek ve normal bir kadın o kadar çok şey yapabilir, o kadar değişik kişiliğe bürünebilirler ki. Dar kafalı olmanız da buradan geliyor belki...”</span></span></p>

    <p class="style3"><span class="fontstyle6"><span class="calibre9">“Yani sizce, oğlancılar dar görüşlü insanlar mıdır?”</span></span></p>

    <p class="style3"><span class="fontstyle6"><span class="calibre9">“Evet,” dedi Anne. “Oğlancılar ve seviciler ya da buna benzer bütün insanlar aklın alamayacağı kadar dar kafalıdır. Bunun kendi hataları olduğunu sanmıyorum. Ama genellikle bundan kendilerine bir pay çıkarmaya çalışırlar. Oysa bu önemsiz bir zayıflıktır, yalnızca.”</span></span></p>

    <p class="style3"><span class="fontstyle6"><span class="calibre9">“Hiç kuşkum yok ki bu toplumsal bir zayıflıktır.” dedi Amadis. “Normal bir yaşam süren insanların hepsi bizi her zaman horlamışlardır; yani kadınlarla yatan ve çoluk çocuk sahibi olan insanlar, demek istiyorum.”</span></span></p>

    <p class="style3"><span class="fontstyle6"><span class="calibre9">“Saçma sapan şeyler söylüyorsunuz,” dedi Anne. “İnsanların oğlancılardan nefret ettiği ya da onları horladığı savına kesinlikle inanmıyorum. Normal insanlarda böylesine güçlü bir üstünlük duygusu yok. Sizi horlayan bu değil: onların yaşam çerçevesi ve bu çerçeve içinde varlığı giderek küçülen birey aşağılıyor sizi. Ama önemli bir şey değil bu. Olanca manyaklıklarınız, hastalıklarınız, garip anlaşmalarınız ve kınadığım her şeyinizle kendi içinize kapanmanızın, kendi kendinizle yetinmeye çalışmanızın nedeni de bu değil. Bunun bir tek nedeni var, kendinizi gerçekten çok sınırlıyorsunuz. Basit bir hormonal ya da zihinsel sapma yüzünden kendinize bir etiket yapıştırıyorsunuz. Bu çok üzücü bir şey. Üstelik, bu da yetmiyormuş gibi, etiketin üstünde ne yazıyorsa onunla özdeşleşmeye çalışıyorsunuz. Ona gerçeği söyletmek istiyorsunuz, aklınızca. Küçük bir çocuk sakat biriyle nasıl alay ederse, insanlar da sizinle öyle alay ediyorlar: düşünmeden. Biraz düşünseler acımaya başlayacaklar oysa. Ama bu yine de körlükten daha da az ciddi bir sakatlık. Aslında körler insanın en kolay dalga geçebileceği sakatlardır, çünkü kendileriyle alay edildiğini görmezler. Bu nedenle de körlerle kimse dalga geçmez.”</span></span></p>

    <p class="style3"><span class="fontstyle6"><span class="calibre9">“Öyleyse neden dalga geçer gibi söz ediyorsunuz oğlancılığımdan?”</span></span></p>

    <p class="style3"><span class="fontstyle6"><span class="calibre9">“Çünkü şimdi kendi kendimi serbest bıraktım; çünkü artık düşünmeye bile katlanamadığım konular üzerinde çalışıyorsunuz ve benim müdürümsünüz, ben de size karşı her türlü direnme yolunu deniyorum; bunların içinde dürüst olmayan kimi yöntemler de var elbette.”</span></span></p>

    <p class="style3"><span class="fontstyle"><span class="calibre13">“Ama şimdiye kadar son derece düzenli bir biçimde çalıştınız.” dedi Amadis. “Ve birden, poff! Başladınız arka arkaya saçmalık üretmeye.”</span></span></p>

    <p class="style3"><span class="fontstyle"><span class="calibre13">“İşte normal olmaktan kastım bu,” dedi Anne. “İnsanı onca aptallaştıran çalışma ve yorgunluktan sonra bile tepki gösterebilmek yani.”</span></span></p>

    <p class="style3"><span class="fontstyle"><span class="calibre13">“Buna normal davranmak diyorsunuz, ama bir yandan da sersemlikten bunayıncaya kadar sekreterimle yatmaktan da geri durmuyorsunuz,” diye üsteledi Amadis.</span></span></p>

    <p class="style3"><span class="fontstyle"><span class="calibre13">“O işin de neredeyse sonuna geldim,” dedi Anne. “Öyle sanıyorum ki yakında aramızda her şey bitecek. Gidip şu zenci kızı görmek istiyorum bir kere de...”</span></span></p>

    <p class="style3"><span class="fontstyle"><span class="calibre13">Amadis tiksinmiş gibi ürperdi.</span></span></p>

    <p class="style3"><span class="fontstyle"><span class="calibre13">“Mesai saatlerinin dışında ne yaparsanız yapın,” dedi. “Ama bir kere, bana bundan hiç söz etmeyin. İkincisi, işinizin başına dönün.”</span></span></p>

    <p class="style3"><span class="fontstyle"><span class="calibre13">“Hayır,” dedi Anne, üstüne basarak.</span></span></p>

    <p class="style3"><span class="fontstyle"><span class="calibre13">Amadis suratını astı ve elini sinirli sinirli donuk sarı saçlarına götürdü.</span></span></p>

    <p class="style3"><span class="fontstyle"><span class="calibre13">“İnsanın, sonunda hiçbir şey elde edemeyeceğini bile bile ölesiye çalışan birtakım adamlar olduğunu düşünmesi korkunç bir şey,” dedi Anne. “Günde sekiz saat büroda kalan insanlar; günde sekiz saat büroda kalabilen insanlar.”</span></span></p>

    <p class="style3"><span class="fontstyle"><span class="calibre13">“Ama şimdiye kadar siz de öyle biriydiniz.” dedi Amadis.</span></span></p>

    <p class="style3"><span class="fontstyle"><span class="calibre13">“Geçmişten söz ede ede bunalttınız beni ama,” dedi Anne. “İnsanın, uzun süre kafası yerine kıçını kullandı diye, ömrü boyunca enayi kalması mı gerekir?”</span></span></p>

    <p class="style3"><span class="fontstyle"><span class="calibre13">“Böyle konuşmayın lütfen,” diye kınadı Amadis. “Gerçi bundan da kuşkuluyum ama, doğrudan beni hedef almasanız bile, böyle konuşmalar üzerimde hoş bir etki yaratmıyor.”</span></span></p>

    <p class="style3"><span class="fontstyle"><span class="calibre13">“Daha çok müdürlük kurumunu hedef alıyorum,” dedi Anne. “Ama saldırı tarzım sizi de hedef alıyorsa, ne yapalım, sağlık olsun. Kendinizi ne kadar sınırladığınızı, etiketinize nasıl sıkı sıkı yapıştığınızı siz de görüyorsunuz değil mi? Siyasal bir partiye kaydolan saf bir adam kadar sınırlıyorsunuz kendinizi.”</span></span></p>

    <p class="style3"><span class="fontstyle"><span class="calibre13">“Pis herifin tekisiniz siz,” dedi Amadis. “Fiziksel olarak sizden hiç hoşlanmıyorum, bilesiniz. Üstelik de tembelsiniz.”</span></span></p>

    <p class="style3"><span class="fontstyle6"><span class="calibre9">“Bürolarda bir sürü adam var.”, dedi Anne. “Yığınla adam var oralarda. Sabah girerken sıkılırlar. Akşam çıkarken yine sıkılırlar, öğlenleri, insani özelliklerini hepten yitirerek, alüminyum sefertaslarında getirdikleri şeyleri tıkınırlar. Öğleden sonraları da kâğıt delerek, mektuplarını yazarak, arkadaşlarıyla telefon sohbetleri yaparak, öğlende yediklerini sindirirler. Arada bir başka türden, işe yarayan türden bir adam da çıkar aralarından. Bir şeyler üreten bir adam. Bir mektup yazar, mektup başka bir büroya gider. Bir iş yapılmasıdır söz konusu olan. Her seferinde evet ya da hayır demek yeterli olacak ve her şey bitecektir, bağlanacaktır. Ama bir türlü sonuç alınamaz.”</span></span></p>

    <p class="style3"><span class="fontstyle6"><span class="calibre9">“Zengin bir düş gücünüz var,” dedi Amadis. “Şairane, epik bir ruh, ama hepsi o kadar. Son kez söylüyorum, işinizin başına dönün.”</span></span></p>

    <p class="style3"><span class="fontstyle6"><span class="calibre9">“Aşağı yukarı yaşayan her insan başına böyle bir büro adamı, bir asalak düşer. Yaşayan insanın işini yoluna koyacak olan bu mektup ya da yazı, asalak adamın da varlık nedenidir. Öyleyse onu olabildiğince süründürmelidir ki kendi ömrü de uzasın. Ama yaşayan insan bunu bilmez.”</span></span></p>

    <p class="style3"><span class="fontstyle6"><span class="calibre9">“Yeter,” dedi Amadis “Emin olun, bunların hepsi birer saçmalık. Mektuplara anında yanıt veren bir sürü insan vardır, ben buna kefilim. Böyle çalışılabileceğine ve yararlı işler yapılabileceğine de.”</span></span></p>

    <p class="style3"><span class="fontstyle6"><span class="calibre9">“Eğer her yaşayan insan ayağa kalksa ve bürolara dalıp çıksa,” diye sürdürdü Anne, “ve kendi asalağının kim olduğunu bulup onu öldürse...”</span></span></p>

    <p class="style3"><span class="fontstyle6"><span class="calibre9">“Beni üzüyorsunuz ama,” dedi Amadis. “Aslında sizi kovmalı ve yerinize başka birini getirmeliyim, ama inanın, bütün bunları başınıza güneş geçtiği ve kadınlarla yatmaktan başka bir şey düşünmediğiniz için söylediğinizi düşünüyorum.”</span></span></p>

    <p class="style3"><span class="fontstyle6"><span class="calibre9">“O zaman bütün bürolar tabuta dönerdi ve yeşile, sarıya boyanmış, çizgili linolyomlu küçük küplerin her birinde bir asalak iskeleti olurdu ve onları alüminyum sefertaslarına yerleştirirdik,” dedi Anne. “Haydi hoşça kalın. Gidip keşişi göreceğim.”</span></span></p>

    <p class="style3"><span class="fontstyle6"><span class="calibre9">Amadis Dudu dilini yutmuş gibi kalakaldı. Anne’ın kocaman ve sert adımlarla uzaklaştığını, gelişmiş kaslarını hiç yormadan tepeyi kolayca tırmandığını gördü. Arkasında sağa sola kıvrılarak tepeye kadar uzanan ve karşılıklı ayak izlerinden oluşan bir çizgi bıraktı. Derken çizgi kayboldu. Ve yola tek başına devam etti. Sonra gözden kayboldu.</span></span></p>

    <p class="style3"><span class="fontstyle6"><span class="calibre9">Müdür Dudu döndü ve otelin kapısından içeri girdi. Balyozların gümbürtüsü az önce kesilmişti. Carlo ve Marin önlerine yığılan molozları süpürmeye başlamışlardı. Birinci kattan, makinenin çıkardığı belli olan tıkırtılar ve satır sonlarındaki o hafif zil sesi geliyordu. Bir de küreğin yere sürtünürken çıkardığı metalik cızırtı. Daha şimdiden mavi-yeşil mantarlar bitmişti molozların üstünde.</span></span></p>
  </div>
</body>
</html>
