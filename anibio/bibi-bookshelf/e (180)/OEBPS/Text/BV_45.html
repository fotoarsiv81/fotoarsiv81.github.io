<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle17"><span class="calibre11"><br class="calibre5" id="calibre_pb_54" /></span></span>

    <p class="msonormal"><span class="fontstyle17"><span class="calibre9"> </span></span></p>

    <p class="twoonechaptersubtitle1" id="calibre_toc_69"><span class="fontstyle17"><span class="calibre13">VIII</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">Angel’i galeride bekler buldular. Gözleri kupkuruydu.</span></span></p>

    <p class="style3"><span class="fontstyle"><span class="calibre13">“Yapacak hiçbir şey yok mu?” diye sordu Petitjean’a.</span></span></p>

    <p class="style3"><span class="fontstyle"><span class="calibre13">“Hiçbir şey,” diye yanıtladı Petitjean. “Yalnız, başka gelmek isteyen olursa onları uyarmak gerek.”</span></span></p>

    <p class="style3"><span class="fontstyle"><span class="calibre13">“Pekâlâ,” dedi Angel. “O işi ben yaparım. Şimdi gidip kazı buluntularına bakıyor muyuz?”</span></span></p>

    <p class="style3"><span class="fontstyle"><span class="calibre13">“Elbette,” dedi Petitjean. “Buraya onun için gelmedik mi?”</span></span></p>

    <p class="style3"><span class="fontstyle"><span class="calibre13">Athanagore konuşmuyordu. Çenesi iyice uzamıştı ve titriyordu. O ikisinin arasından sıyrıldı ve sıra başına geçti.</span></span></p>

    <p class="style3"><span class="fontstyle"><span class="calibre13">Kazı yerine giden karmaşık yolu izlediler. Angel galerilerin tavanındaki çatkılara, duvarayaklara bakıyordu dikkatle. Yönünü bulmaya çalışır gibiydi. Sonunda ana galeriye ulaştılar. Galerinin sonunda, belli bir uzaklıkta, ancak seçilebilen ışıklı bir nokta vardı. Aydınlatma gereçlerinin ışık kümesiydi bu. Angel girişte durakladı.</span></span></p>

    <p class="style3"><span class="fontstyle"><span class="calibre13">“O orada mı?” diye sordu.</span></span></p>

    <p class="style3"><span class="fontstyle"><span class="calibre13">Athanagore hiçbir şey anlamadan baktı.</span></span></p>

    <p class="style3"><span class="fontstyle"><span class="calibre13">“Kız arkadaşınızı sordum,” diye yineledi Angel. “O orada mı?”</span></span></p>

    <p class="style3"><span class="fontstyle"><span class="calibre13">“Evet,” dedi arkeolog. “Briçe ve Bertil’le birlikte. Çalışıyor.”</span></span></p>

    <p class="style3"><span class="fontstyle"><span class="calibre13">“Onu görmek istemiyorum,” dedi Angel. “Göremem onu. Anne’ı öldürdüm çünkü.”</span></span></p>

    <p class="style3"><span class="fontstyle"><span class="calibre13">“Kesin artık,” dedi Petitjean. “Bu saçma sapan sözleri bir kez daha yineleyecek olursanız, işimi gücümü bırakır sizinle uğraşmak zorunda kalırım.”</span></span></p>

    <p class="style3"><span class="fontstyle"><span class="calibre13">“Onu öldürdüm.” dedi Angel.</span></span></p>

    <p class="style3"><span class="fontstyle6"><span class="calibre9">“Hayır” dedi Petitjean. “İttiniz yalnızca ve o da çakılların üstüne düşünce öldü. Bu rastlantısal bir şey.”</span></span></p>

    <p class="style3"><span class="fontstyle6"><span class="calibre9">“Çok düzenbaz bir adamsınız...” dedi Angel.</span></span></p>

    <p class="style3"><span class="fontstyle6"><span class="calibre9">“Yanılmıyorsam, Odist papazlarının yanında eğitim gördüğümü size daha önce söylemiştim,” dedi Petitjean sakin bir sesle. “Ben konuşurken söylediklerimi dinlemek zahmetine biraz olsun katlansaydınız, işler daha kolay yürürdü, daha iyi anlaşırdık. Az önce doğru dürüst tepki gösterir gibi bir haliniz vardı, ama birden su koyverdiniz. Ama söylemedi demeyin, bir saçmalık yapmanıza izin vermeyeceğim. Kokulu elma, kiraz elma...”</span></span></p>

    <p class="style3"><span class="fontstyle6"><span class="calibre9">“Halı, kırmızı halı alma...” diye sürdürdü Angel ve arkeolog, hiç soluk almadan.</span></span></p>

    <p class="style3"><span class="fontstyle6"><span class="calibre9">“Öyle sanıyorum ki devamını da biliyorsunuz,” dedi Petitjean. “Bu yüzden sizi daha fazla zorlamayacağım. Ayrıca, o koridorun sonundaki üç kişiyi gidip görmek için baskı yapmaya da niyetim yok. Cellat değilim ben.”</span></span></p>

    <p class="style3"><span class="fontstyle6"><span class="calibre9">“Elbette değilsiniz,” dedi Athanagore. “Eğer olsaydınız cüppeniz kara değil kırmızı olurdu zaten.”</span></span></p>

    <p class="style3"><span class="fontstyle6"><span class="calibre9">“Ama gece olunca aynı etkiyi yaratmaz mı?” dedi Petitjean,</span></span></p>

    <p class="style3"><span class="fontstyle6"><span class="calibre9">“Ya da bir kör için,” dedi arkeolog. “Herkes için aşikâr olan şeyleri tekrar tekrar yinelemekten bir türlü vazgeçmeyeceksiniz.”</span></span></p>

    <p class="style3"><span class="fontstyle6"><span class="calibre9">“Siz de insanı bıktırırsınız,” dedi Petitjean. “Moralinizi, ikinizin moralini düzeltmeye çalışıyorum, hepsi bu.”</span></span></p>

    <p class="style3"><span class="fontstyle6"><span class="calibre9">“Epey başarılı oldunuz,” dedi Athanagore. “O kadar ki, neredeyse esaslı bir papara yemek üzeresiniz.”</span></span></p>

    <p class="style3"><span class="fontstyle6"><span class="calibre9">“Bunu hakkıyla yaptığınız zaman ben de kendimi başarmış sayacağım,” dedi Petitjean.</span></span></p>

    <p class="style3"><span class="fontstyle6"><span class="calibre9">Angel susuyor ve galerinin sonunda bir yerlere bakıyordu. Sonra döndü ve büyük bir dikkatle, tam karşıya bakmaya başladı.</span></span></p>

    <p class="style3"><span class="fontstyle6"><span class="calibre9">“Hangi yönde yaptınız kazıyı?” diye sordu arkeologa. Doğal bir ses tonuyla konuşmak için büyük çaba harcıyordu.</span></span></p>

    <p class="style3"><span class="fontstyle6"><span class="calibre9">“Bilmiyorum.” dedi arkeolog.  “Meridyen düzleminin aşağı yukarı iki ölçü doğusuna doğru sanıyorum...”</span></span></p>

    <p class="style3"><span class="fontstyle6"><span class="calibre9">“Ya...” dedi Angel.</span></span></p>

    <p class="style3"><span class="fontstyle6"><span class="calibre9">Bir an durdu.</span></span></p>

    <p class="style3"><span class="fontstyle6"><span class="calibre9">“Artık bir karar verelim,” dedi Petitjean, “gidiyor muyuz, gitmiyor muyuz?”</span></span></p>

    <p class="style3"><span class="fontstyle6"><span class="calibre9">“Hesapları görmeliyim önce,” dedi Angel.</span></span></p>

    <p class="style3"><span class="fontstyle6"><span class="calibre9">“Ne var ki?” diye sordu arkeolog.</span></span></p>

    <p class="style3"><span class="fontstyle6"><span class="calibre9">“Hiçbir şey,” dedi Angel. “Bir varsayım yalnızca. Ama ben gitmek istemiyorum oraya.”</span></span></p>

    <p class="style3"><span class="fontstyle6"><span class="calibre9">“Pekâlâ,” dedi Petitjean. “Öyleyse geri dönelim.”</span></span></p>

    <p class="style3"><span class="fontstyle6"><span class="calibre9">Yarım bir tur yaptılar.</span></span></p>

    <p class="style3"><span class="fontstyle6"><span class="calibre9">“Otele geliyor musunuz?” diye sordu Angel papaza.</span></span></p>

    <p class="style3"><span class="fontstyle6"><span class="calibre9">“Geliyorum,” dedi Petitjean.</span></span></p>

    <p class="style3"><span class="fontstyle6"><span class="calibre9">Arkeolog bu kez arkadan yürüyordu ve gölgesi, öteki iki gölgenin yanında küçücük kalıyordu.</span></span></p>

    <p class="style3"><span class="fontstyle6"><span class="calibre9">“Acele etmeliyim,” dedi Angel. “Rochelle’i görmek istiyorum. Ona durumu anlatmalıyım.”</span></span></p>

    <p class="style3"><span class="fontstyle6"><span class="calibre9">“Ben de anlatabilirim,” dedi papaz.</span></span></p>

    <p class="style3"><span class="fontstyle6"><span class="calibre9">“Acele edelim,” dedi Angel. “Onu görmem gerek. Ne halde olduğunu görmek istiyorum.”</span></span></p>

    <p class="style3"><span class="fontstyle6"><span class="calibre9">“Peki, acele edelim.” dedi Petitjean.</span></span></p>

    <p class="style3"><span class="fontstyle6"><span class="calibre9">Arkeolog durdu.</span></span></p>

    <p class="style3"><span class="fontstyle6"><span class="calibre9">“Ben sizden ayrılayım,” dedi.</span></span></p>

    <p class="style3"><span class="fontstyle6"><span class="calibre9">Angel en arkadan geliyordu. Athanagore’un karşısına gelince durdu.</span></span></p>

    <p class="style3"><span class="fontstyle6"><span class="calibre9">“Sizden özür dilerim.” dedi. “Ve teşekkür ederim ayrıca.”</span></span></p>

    <p class="style3"><span class="fontstyle6"><span class="calibre9">“Ne için?” diye sordu Athanagore hüzünle.</span></span></p>

    <p class="style3"><span class="fontstyle6"><span class="calibre9">“Her şey için...” dedi Angel.</span></span></p>

    <p class="style3"><span class="fontstyle6"><span class="calibre9">“Hepsi benim hatamdı...”</span></span></p>

    <p class="style3"><span class="fontstyle6"><span class="calibre9">“Mersi...” dedi Angel. “Görüşmek üzere.”</span></span></p>

    <p class="style3"><span class="fontstyle6"><span class="calibre9">“Belki.” dedi arkeolog.</span></span></p>

    <p class="style3"><span class="fontstyle6"><span class="calibre9">“Haydi,” diye bağırdı Petitjean. “Haydi artık gelin. Hoşça kalın Atha!”</span></span></p>

    <p class="style3"><span class="fontstyle6"><span class="calibre9">“Güle güle papaz!” dedi Athanagore.</span></span></p>

    <p class="style3"><span class="fontstyle6"><span class="calibre9">Uzaklaşıp galerinin köşesini döndüklerini gördü. Sonra o da aynı yönde ilerlemeye başladı. Anne, soğuk taşın üstüne boylu boyunca uzanmış, tek başına bekliyordu. Angel ve Petitjean yolu tümüyle geçip gümüş basamakları tırmandılar. Athanagore ise Anne’ın yanına geldi. Yanına diz çöktü, bir süre onu seyretti. Sonra başı göğsünün üstüne düştü. Eskide kalmış kimi şeyleri düşünüyordu. Sıcak, bir parfüm kokusu gibi uçucu. Anne ya da Angel; bu seçim zorunlu muydu?</span></span></p>
  </div>
</body>
</html>
