<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <p class="twochaptertitle" id="calibre_toc_5"><span class="fontstyle15"><span class="calibre23">GEÇİŞ</span></span></p>

    <p class="onetext"><span class="fontstyle7"><span class="calibre14"> </span></span></p>

    <p class="style3"><span class="fontstyle7"><span class="calibre14">İşin burasında, durup bir dakika soluklanmakta yarar var. Çünkü çok geçmeden öykü güdükleşmeye ve sıradan bölümlere dönüşmeye başlayacak. Nedenini anlamak da zor değil; çünkü işin içine bir kız, güzel bir kız girdi. Bunu başkaları da izleyecek ve hiçbir şey bu koşullarda süremez.</span></span></p>

    <p class="style3"><span class="fontstyle7"><span class="calibre14">Eğer böyle olmasaydı, çoğu kez karşılaşılan türde keyifli bir öykü olabilirdi, ama işin içine kızlar girince biraz hüzün gerekecek. Kızlar hüzünden hoşlandıkları için değil -en azından onlar böyle söylüyorlar- ama kızların peşinden o da geldiği için, bu böyle olacak. Hüzün güzel kızların peşini hiç bırakmadığı için. Çirkinlere gelince, onları geçelim bir kalem. Varlıkları bile yeterli. Hem zaten bütün kızlar güzeldir.</span></span></p>

    <p class="style3"><span class="fontstyle7"><span class="calibre14">Birinin adı Bakır olacak, bir başkasının ki Lavanta; sonra başka adlar da gelecek. Ama ne bu kitapta, ne de aynı öyküde.</span></span></p>

    <p class="style3"><span class="fontstyle7"><span class="calibre14">Egzopotamya’da bir sürü insan olacak, çünkü orası çöl. İnsanlar çölde toplanmayı severler, çünkü orada bir sürü boş yer vardır. Başka yerlerde yaptıkları şeyleri orada da yapmaya çalışırlar ve bunları ilk kez yaptıklarını düşünürler, çünkü çöl, üzerindeki her şeyi olduğundan çok daha güzel gösteren bir dekordur. Hele güneşin de özel birtakım niteliklerle donatılmış olduğu da varsayılacak olursa.</span></span></p>

    <p class="style3"><span class="fontstyle"><span class="calibre13">Çöl,</span></span> <span class="fontstyle7"><span class="calibre14">sık sık kullanılır. Arthur Eddington çöldeki aslanları toplamanın kolay bir yolu olduğunu söyler, bu iş için kumu elemek yeterlidir, böylece aslanlar eleğin üstünde kalacaktır. Bu işlemin aşamalarından biri -belki de en ilginci- eleği sallama aşamasıdır. Sonuçta bütün aslanların eleğin üstünde biriktiği görülür. Ama Eddington bir şeyi unutmuştur; kumun elenmesi sırasında yalnızca aslanlar değil, çakıl taşları da eleğe takılır, öyle sanıyordum ki, zaman zaman bu çakıl taşlarından söz etme olanağı bulacağım.</span></span></p>

    <p class="style3"><span class="fontstyle7"><span class="calibre14"> </span></span></p>

    <p class="style3"><span class="fontstyle7"><span class="calibre14"> </span></span></p>

    <p class="style3"><span class="fontstyle"><span class="calibre13">Mangemanche ayağa kalktı. Keyfi yerine gelmişti.</span></span></p>

    <p class="style3"><span class="fontstyle"><span class="calibre13">“Evet,” dedi Angel. “En azından bana güzel görünüyor.”</span></span></p>

    <p class="style3"><span class="fontstyle"><span class="calibre13">“Siz ona âşıksınız öyleyse,” dedi profesör.</span></span></p>

    <p class="style3"><span class="fontstyle"><span class="calibre13">“Yo, hiç de değil!” dedi Angel. “O Anne’ı seviyor.”</span></span></p>

    <p class="style3"><span class="fontstyle"><span class="calibre13">“Ama siz de onu seviyorsunuz?”</span></span></p>

    <p class="style3"><span class="fontstyle"><span class="calibre13">“Evet,” dedi Angel. “Bu nedenle, Anne’ın da onu sevmesi gerek. Mademki Anne’ı seviyor, mutlu edilmeli.”</span></span></p>

    <p class="style3"><span class="fontstyle"><span class="calibre13">Mangemanche burnunu kaşıdı.</span></span></p>

    <p class="style3"><span class="fontstyle"><span class="calibre13">“Bakıyorum bu konuyla çok ilgilisiniz,” dedi. “Ama böyle akıl yürütmekten kaçının. Hem söyleyin bakalım, orada bir Ping 903’ü çalıştıracak kadar yer var mıdır?”</span></span></p>

    <p class="style3"><span class="fontstyle"><span class="calibre13">“İstemediğiniz kadar.”</span></span></p>

    <p class="style3"><span class="fontstyle"><span class="calibre13">“Nereden biliyorsunuz?”</span></span></p>

    <p class="style3"><span class="fontstyle"><span class="calibre13">“Ben mühendisim.” dedi Angel.</span></span></p>

    <p class="style3"><span class="fontstyle"><span class="calibre13">“Harikulade!”</span></span></p>

    <p class="style3"><span class="fontstyle"><span class="calibre13">Profesör, Cornélius’un başucundaki zile bastı.</span></span></p>

    <p class="style3"><span class="fontstyle"><span class="calibre13">“Biraz bekleyin,” dedi Angel’e. “Onları uyandıracağız.”</span></span></p>

    <p class="style3"><span class="fontstyle"><span class="calibre13">“Nasıl yapacaksınız bunu?”</span></span></p>

    <p class="style3"><span class="fontstyle"><span class="calibre13">“İğne batırarak elbet,” dedi Mangemanche. “Çocuk oyuncağı bu benim için.”</span></span></p>

    <p class="style3"><span class="fontstyle"><span class="calibre13">Sustu, ve düşünceye daldı.</span></span></p>

    <p class="style3"><span class="fontstyle"><span class="calibre13">“Ne düşünüyorsunuz?” diye sordu Angel.</span></span></p>

    <p class="style3"><span class="fontstyle"><span class="calibre13">“Asistanımın da benimle gelmesini sağlamalıyım,” dedi Mangemanche. “Dürüst bir çocuktur...”</span></span></p>

    <p class="style3"><span class="fontstyle"><span class="calibre13">İskemlenin üstünde kendisini rahatsız hissetti, ama konuşmayı sürdürdü.</span></span></p>

    <p class="style3"><span class="fontstyle"><span class="calibre13">“Umarım Cruc için de bir olanak buluruz orada. Çok iyi bir teknisyendir.”</span></span></p>

    <p class="style3"><span class="fontstyle"><span class="calibre13">“Elbette buluruz,” dedi Angel.</span></span></p>

    <p class="style3"><span class="fontstyle"><span class="calibre13">Ve tam bu sırada hastabakıcı içeri girdi, iğne yapmak için gerekli her şey elindeydi.</span></span></p>
  </div>
</body>
</html>
