<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle"><span class="calibre12"><br class="calibre5" id="calibre_pb_32" /></span></span>

    <p class="msonormal"><span class="fontstyle"><span class="calibre13"> </span></span></p>

    <p class="twoonechaptersubtitle1" id="calibre_toc_50"><span class="fontstyle"><span class="calibre13">IV</span></span></p>

    <p class="onetext"><span class="fontstyle6"><span class="calibre9"> </span></span></p>

    <p class="style3"><span class="fontstyle6"><span class="calibre9">Bakır ve Athanagore, birbirlerine sarılmış. Barrizone Oteli’ne doğru yürüyorlardı. Briçe ve Bertil’i galeride bırakmışlardı. Bu ikisi, birkaç gün önce izini yakaladıkları o muazzam salon bütünüyle ortaya çıkarılmadan dışarı çıkmak istememişlerdi. Makineler aralıksız kazıyordu ve yeni koridorlar, yeni odalar ortaya çıkarmışlardı. Sütunlu caddelerle birbirlerine bağlanan, ağızlarına kadar değerli eşyayla dolu salonlar bulunmuştu: saç tokaları, sabun ve yumuşak bronzdan fibülalar, adak heykelcikleri, gövdeli ya da gövdesiz heykelcikler ve yığınla çömlek. Atha’nın çekici hiç boş kalmıyordu. Ama arada bir dinlenmesi ve kafasını boşaltması, başka şeyler düşünmesi gerekiyordu ve Bakır bu nedenle onunla birlikteydi.</span></span></p>

    <p class="style3"><span class="fontstyle6"><span class="calibre9">Yuvarlak hatlı tepeleri iniyor, çıkıyorlardı ve güneş altın bir zarla kuşatıyordu onları. Otelin cephesini gördüler bir süre sonra. Ve bütün demiryolu şantiyesine egemen olan yüksek tepedeki kırmızı çiçekleri. İşçiler dev ray yığınlarının çevresinde dolaşıp duruyorlardı: Bakır, onların arasında görece daha çelimsiz duran iki silueti, Olive ve Didiche’i seçmeyi başardı. Kereste yığınlarının üstünde oynuyorlardı. Bakır ve Athanagore, hiç sağa sola sapmadan Otel’in barına vardılar</span></span></p>

    <p class="style3"><span class="fontstyle6"><span class="calibre9">“Selam Pippo,” dedi Athanagore.</span></span></p>

    <p class="style3"><span class="fontstyle8"><span class="calibre14">“Bon giorno,”</span></span> <span class="fontstyle6"><span class="calibre9">dedi Pippo.</span></span> <span class="fontstyle8"><span class="calibre14">“...Facce la barba a six homes c’to matteigno?”</span></span></p>

    <p class="style3"><span class="fontstyle6"><span class="calibre9">“Hayır,” dedi Athanagore.</span></span></p>

    <p class="style3"><span class="fontstyle8"><span class="calibre14">“De nocce cheigno Benedetto! Ne</span></span> <span class="fontstyle6"><span class="calibre9">edepsizlik?” diye haykırdı Pippo. “Siz hiç utanma nedir, bilmez misiniz patron?”</span></span></p>

    <p class="style3"><span class="fontstyle6"><span class="calibre9">“Hayır,” dedi Athanagore yeniden. “İşler iyi mi?”</span></span></p>

    <p class="style3"><span class="fontstyle6"><span class="calibre9">“Felaket.” dedi Pippo. “İnsanı deli edecek kadar felaket. Siz beni Spa’da başkasapken görecektiniz! Ama ya burada! Hepsi donguz bunların!”</span></span></p>

    <p class="style3"><span class="fontstyle6"><span class="calibre9">“Hepsi ne dedin?” diye sordu Bakır.</span></span></p>

    <p class="style3"><span class="fontstyle6"><span class="calibre9">“Donguz. Yani domuz!”</span></span></p>

    <p class="style3"><span class="fontstyle6"><span class="calibre9">“Bize içecek bir şeyler ver,” dedi Athanagore.</span></span></p>

    <p class="style3"><span class="fontstyle6"><span class="calibre9">“Şu diplomatik turtacıklarımdan çalayım kafalarına, Varşova’ya kadar yolları var.” dedi Pippo.</span></span></p>

    <p class="style3"><span class="fontstyle6"><span class="calibre9">Bu bedduayı uygun bir el hareketiyle de tamamladı; başparmağın el ayasına doğru bükülerek sağ elin dümdüz ileri doğru uzatılmasından ibaret bir hareketli bu.</span></span></p>

    <p class="style3"><span class="fontstyle6"><span class="calibre9">Athanagore gülümsedi.</span></span></p>

    <p class="style3"><span class="fontstyle6"><span class="calibre9">“Bize iki Torino ver.”</span></span></p>

    <p class="style3"><span class="fontstyle6"><span class="calibre9">“Buyur patron,” dedi Pippo.</span></span></p>

    <p class="style3"><span class="fontstyle6"><span class="calibre9">“Ne yaptılar ki?” diye sordu Bakır.</span></span></p>

    <p class="style3"><span class="fontstyle6"><span class="calibre9">“Ne yapacaklar,” dedi Pippo. “Barakamı havaya uçurmak istiyorlar. Bitti. Ölüp gitti mesleğim.”</span></span></p>

    <p class="style3"><span class="fontstyle6"><span class="calibre9">Şarkı söylemeye koyuldu sonra.</span></span></p>

    <p class="style3"><span class="fontstyle6"><span class="calibre9"> </span></span></p>

    <p class="style3"><span class="fontstyle6"><span class="calibre9">“Rastlayınca şu Guillome’a</span></span></p>

    <p class="style3"><span class="fontstyle6"><span class="calibre9">Hani Vittorio’nun bırakıp gittiği</span></span></p>

    <p class="style3"><span class="fontstyle6"><span class="calibre9">Göründü ona Roma</span></span></p>

    <p class="style3"><span class="fontstyle6"><span class="calibre9">Sözünü tutmak tek isteği...”</span></span></p>

    <p class="style3"><span class="fontstyle6"><span class="calibre9"> </span></span></p>

    <p class="style3"><span class="fontstyle6"><span class="calibre9">“Bu güzel bir şarkıymış,” dedi arkeolog.</span></span></p>

    <p class="style3"><span class="fontstyle6"><span class="calibre9"> </span></span></p>

    <p class="style3"><span class="fontstyle6"><span class="calibre9">“Trente ile Trieste’yi ver ona</span></span></p>

    <p class="style3"><span class="fontstyle6"><span class="calibre9">Ve hatta Trentlno’yu da.</span></span></p>

    <p class="style3"><span class="fontstyle6"><span class="calibre9">Vitiorio’ya söyleyin.</span></span></p>

    <p class="style3"><span class="fontstyle6"><span class="calibre9">Sana bedavaya geldi, deyin.</span></span></p>

    <p class="style3"><span class="fontstyle6"><span class="calibre9">Ama hele bir Merih’e gitsin,</span></span></p>

    <p class="style3"><span class="fontstyle6"><span class="calibre9">Gabriele d’Annunzio bile kuş gibi şakır</span></span></p>

    <p class="style3"><span class="fontstyle14"><span class="calibre9">Chivepianove sana...”</span></span></p>

    <p class="style3"><span class="fontstyle14"><span class="calibre9"> </span></span></p>

    <p class="style3"><span class="fontstyle6"><span class="calibre9">“Ben bunu bir yerden duymuş gibiyim,” dedi arkeolog.</span></span></p>

    <p class="style3"><span class="fontstyle6"><span class="calibre9"> </span></span></p>

    <p class="style3"><span class="fontstyle14"><span class="calibre9">“Chi va sano va lontano.</span></span></p>

    <p class="style3"><span class="fontstyle14"><span class="calibre9">Chi ve forte va a la morte</span></span></p>

    <p class="style3"><span class="fontstyle14"><span class="calibre9">Evviva ta Liberta!”</span></span></p>

    <p class="style3"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">Bakır alkışladı. Pippo, iyiden iyiye tarazlanmış sesinin olanca gücüyle tenorize olmuş, şakıyor da şakıyordu. Tavandan tok sesler duyuldu derken.</span></span></p>

    <p class="style3"><span class="fontstyle"><span class="calibre13">“Bu da neyin nesi?” dedi sordu arkeolog.</span></span></p>

    <p class="style3"><span class="fontstyle"><span class="calibre13">“Ne olacak, bu da öteki donguz!” dedi Pippo.</span></span></p>

    <p class="style3"><span class="fontstyle"><span class="calibre13">Her zaman olduğu gibi, öfke ve neşeyi iç içe yaşıyordu. Sürdürdü:</span></span></p>

    <p class="style3"><span class="fontstyle"><span class="calibre13">“Amapolis Dudu. Şarkı söylememden hoşlanmıyor.”</span></span></p>

    <p class="style3"><span class="fontstyle"><span class="calibre13">“Amadis,” diye düzeltti Bakır.</span></span></p>

    <p class="style3"><span class="fontstyle"><span class="calibre13">“Amadi, Amapolis, Amadou; ne fark eder?”</span></span></p>

    <p class="style3"><span class="fontstyle"><span class="calibre13">“Bu baraka hikâyesi de nedir?” diye sordu Athanagore.</span></span></p>

    <p class="style3"><span class="fontstyle"><span class="calibre13">“Bunlar Amapolis’in diplomatik hikâyeleri,” dedi Pippo. “Beni sepetlemek istiyor... Alçak! Ağzından hep bu tür sözcükler çıkıyor bu donguzun! Dediğine göre, yatıp kalkıp bunu düşünüyormuş.”</span></span></p>

    <p class="style3"><span class="fontstyle"><span class="calibre13">“Senin yerini kamulaştırmayı mı?”</span></span></p>

    <p class="style3"><span class="fontstyle"><span class="calibre13">“Evet, iyi bildiniz.” dedi Pippo. “Ama o sepet kökünden gelen bir sözcük kullanıyor, bunu anlatmak için.”</span></span></p>

    <p class="style3"><span class="fontstyle"><span class="calibre13">“İyi ya, artık çalışmak zorunda kalmayacaksın,” dedi Atha.</span></span></p>

    <p class="style3"><span class="fontstyle"><span class="calibre13">“Onların vereceği tatilden bana ne?” dedi Pippo.</span></span></p>

    <p class="style3"><span class="fontstyle"><span class="calibre13">“Bizimle bir şeyler iç,” dedi Atha.</span></span></p>

    <p class="style3"><span class="fontstyle"><span class="calibre13">“Mersi, patron.”</span></span></p>

    <p class="style3"><span class="fontstyle"><span class="calibre13">“Otelin şu demiryoluna mı engel oluyormuş?” diye sordu Bakır.</span></span></p>

    <p class="style3"><span class="fontstyle"><span class="calibre13">“Evet,” dedi Pippo. “Şu Allahın belası demiryolu. Haydi, çin çin.”</span></span></p>

    <p class="style3"><span class="fontstyle"><span class="calibre13">“Çin, çin,” diye yineledi Bakır. Ve üçü birden bardaklarını boşalttılar.</span></span></p>

    <p class="style3"><span class="fontstyle"><span class="calibre13">“Angel orada mı?” diye sordu Atha.</span></span></p>

    <p class="style3"><span class="fontstyle"><span class="calibre13">“Odasında olduğunu sanıyorum,” dedi Pippo. “Ama pek emin değilim. Öyle sanıyorum yalnızca. Hâlâ bir şeyler çiziyor.”</span></span></p>

    <p class="style3"><span class="fontstyle"><span class="calibre13">Barın arkasındaki bir zile bastı. “Oradaysa kalkar gelir.”</span></span></p>

    <p class="style3"><span class="fontstyle"><span class="calibre13">“Mersi,” dedi arkeolog.</span></span></p>

    <p class="style3"><span class="fontstyle"><span class="calibre13">“Bu Amapolis donguzun teki,” diye özetledi Pippo yeniden.</span></span></p>

    <p class="style3"><span class="fontstyle"><span class="calibre13">Yeni bir şarkı mırıldanmaya koyuldu bardakları yıkarken.</span></span></p>

    <p class="style3"><span class="fontstyle"><span class="calibre13">“Borcum nedir?” diye sordu arkeolog Angel’i beklemekten sıkılarak.</span></span></p>

    <p class="style3"><span class="fontstyle"><span class="calibre13">“Otuz frank,” dedi Pippo. “Rezalet bu!”</span></span></p>

    <p class="style3"><span class="fontstyle"><span class="calibre13">“İşte,” dedi arkeolog. “Bizimle şantiyeye bakmaya geliyor musun? Herhalde Angel odasında değil.”</span></span></p>

    <p class="style3"><span class="fontstyle"><span class="calibre13">“Yapamam!” dedi Pippo. “Hepsi atsineği gibi çevremde dolaşıyor. Buradan bir ayrılacak olsam, bütün içkilerimi midelerine indirirler.”</span></span></p>

    <p class="style3"><span class="fontstyle"><span class="calibre13">“Öyleyse sonra görüşürüz, hoşça kal,” dedi arkeolog.</span></span></p>

    <p class="style3"><span class="fontstyle"><span class="calibre13">“Görüşürüz, patron.”</span></span></p>

    <p class="style3"><span class="fontstyle"><span class="calibre13">Bakır’dan da tatlı bir gülücük aldı ve bir şeyler geveledi Pippo. Genç kız. Atha’nın peşi sıra çıktı ve birlikte şantiyenin yolunu tuttular.</span></span></p>

    <p class="style3"><span class="fontstyle"><span class="calibre13">Hava çiçek ve reçine kokuyordu. Özensizce doğranmış yeşil otlar, silindirlerin düzlediği pist benzeri bir alanın iki yanına yığılmıştı. Taze gövdelerinden saydam ve kokulu, büyük büyük damlalar sızıyordu. Damlalar kumun üstüne düşüyor ve sarı kum toplarına dönüşüyorlardı. Demiryolu güzergâhı. Amadis’in buyruğu uyarınca, makinelerin açtığı bu pisti izliyordu. Athanagore ve Bakır, son derece zevksiz bir biçimde, yolun sağına soluna istif edilmiş bu diri ot yığınlarına bakıyorlardı hüzünle. Kum tepelerinin kaygan yüzeyindeki yıkıntıların görüntüsü de içler açışıydı. Çıktılar, indiler, sonra yeniden çıktılar ve sonunda şantiyeyi gördüler.</span></span></p>

    <p class="style3"><span class="fontstyle"><span class="calibre13">Carlo ve Marin, kişiliksiz bir güneşin altında yarı bellerine kadar çıplak, eğilmiş çalışıyorlardı. Oldukça ağır, basınçlı çekiçler kullanıyorlardı ve iki elleriyle kavramışlardı aletlerini. Makinelerden çıkan kuru pat pat sesleri ve biraz ilerde dönüp duran kompresörün homurtusu duyuluyordu. Dur durak bilmeden çalışıyorlardı. Sıçrayarak ıslak tenlerine yapışan kum tanecikleri yüzünden neredeyse önlerini bile göremiyorlardı. Demiryolu raylarının yerleştirileceği düzlüğün hemen bir ölçülük bölümü tamamlanmıştı bile ve kazı alanının iki kıyısı net çizgilerle, açık seçik ortaya çıkmıştı. Kum tepelerinden birinin üstünde yapmışlardı buradaki düzleştirme işlemini ve raylar ortalama çöl düzeyindeki kumluk alanın üstüne oturacaktı. Bu düzey hesabım Angel ve Anne birlikte yapmışlardı ve önceden ellerinde bulunan topografik rölöveleri kullanmışlardı bunun</span></span> <span class="fontstyle6"><span class="calibre9">için. Her zaman arşınladıkları normal toprak düzeyinin oldukça altındaydı buradaki kumluğun düzeyi.</span></span></p>

    <p class="style3"><span class="fontstyle6"><span class="calibre9">Athanagore gözlerini kırpıştırdı.</span></span></p>

    <p class="style3"><span class="fontstyle6"><span class="calibre9">“Güzel bir şey olacak!” dedi.</span></span></p>

    <p class="style3"><span class="fontstyle6"><span class="calibre9">Bakır herhangi bir yanıt vermedi. Söz konusu iki adama yaklaştılar.</span></span></p>

    <p class="style3"><span class="fontstyle6"><span class="calibre9">“Merhaba,” dedi arkeolog.</span></span></p>

    <p class="style3"><span class="fontstyle6"><span class="calibre9">Carlo başını kaldırdı. İriyarı sarışın bir adamdı ve bebeklerine kan oturmuş mavi gözleriyle, sanki karşısındakini görmeden bakıyordu.</span></span></p>

    <p class="style3"><span class="fontstyle6"><span class="calibre9">“Selam!” diye mırıldandı.</span></span></p>

    <p class="style3"><span class="fontstyle6"><span class="calibre9">“İş ilerliyor...” dedi Bakır.</span></span></p>

    <p class="style3"><span class="fontstyle6"><span class="calibre9">“Zor iş,” dedi Carlo. “Çok zor. Taş gibi sert bu kumlar. Sanki ince kum katmanının altında kaya kitleleri var.”</span></span></p>

    <p class="style3"><span class="fontstyle6"><span class="calibre9">“Böyle olmak zorunda.” diye açıkladı Athanagore. “Burada hiç rüzgâr olmaz; kum da taşlaşmış artık.”</span></span></p>

    <p class="style3"><span class="fontstyle6"><span class="calibre9">“Peki yüzeydeki kum niye öyle değil?” diye sordu Carlo.</span></span></p>

    <p class="style3"><span class="fontstyle6"><span class="calibre9">“Güneş ışınlarının ulaşabildiği düzeye kadar durum farklı.” diye açıkladı arkeolog, “dolayısıyla yüzeydeki kumlarda herhangi bir taşlaşma olmuyor.”</span></span></p>

    <p class="style3"><span class="fontstyle6"><span class="calibre9">“Ya!” dedi Carlo.</span></span></p>

    <p class="style3"><span class="fontstyle6"><span class="calibre9">Marin de durdu sonra.</span></span></p>

    <p class="style3"><span class="fontstyle6"><span class="calibre9">“Biraz daha oyalanacak olursan şu Arland denen pis herif arkanda bitiverir, haberin olsun,” dedi</span></span></p>

    <p class="style3"><span class="fontstyle6"><span class="calibre9">Carlo basınçlı çekicini yeniden çalıştırdı.</span></span></p>

    <p class="style3"><span class="fontstyle6"><span class="calibre9">“Yalnız ikiniz mi çalışıyorsunuz bu iş için?” diye sordu Athanagore.</span></span></p>

    <p class="style3"><span class="fontstyle6"><span class="calibre9">Çekicin cehennemi gürültüsünü bastırmak için bağırmak zorunda kaldı. Çelik uçuk mavimtırak bir toz kaldırarak kuma saldırıyordu. Aletin yere koşut iki kolunu kavrayan Carlo’nun iri elleriyse, bir tür umutsuzlukla sarsılıp duruyordu.</span></span></p>

    <p class="style3"><span class="fontstyle6"><span class="calibre9">“Yalnız ikimiz...” dedi Marin. “ötekiler kırma taş bulmaya gittiler.”</span></span></p>

    <p class="style3"><span class="fontstyle6"><span class="calibre9">“Kamyonların üçü de mi?” diye haykırdı Athanagore.</span></span></p>

    <p class="style3"><span class="fontstyle6"><span class="calibre9">“Evet.” diye yanıtladı Marin aynı ses tonuyla.</span></span></p>

    <p class="style3"><span class="fontstyle6"><span class="calibre9">Saçları kapkara ve diken diken, göğsü kıllıydı. Yüzünde yaramaz çocuklarınkini andıran bir ifade vardı. Bakışları arkeologun üzerinden ayrılıp genç kadına yöneldi.</span></span></p>

    <p class="style3"><span class="fontstyle6"><span class="calibre9">“Bu da kim?” diye sordu arkeologa, çekicinin çalışmasına ara vererek.</span></span></p>

    <p class="style3"><span class="fontstyle6"><span class="calibre9">“Adım Bakır,” dedi genç kadın elini uzatarak. “Sizinle aynı işi yapıyoruz, ama bizimki yeraltında.”</span></span></p>

    <p class="style3"><span class="fontstyle6"><span class="calibre9">Marin gülümsedi ve üzerinde sinirler görünen parmakları usulca sıktı derisi çatlamış ve kuru eliyle.</span></span></p>

    <p class="style3"><span class="fontstyle6"><span class="calibre9">“Selam.” dedi o da.</span></span></p>

    <p class="style3"><span class="fontstyle6"><span class="calibre9">Carlo çalışmayı sürdürüyordu. Marin hayıflanarak Bakır’a baktı.</span></span></p>

    <p class="style3"><span class="fontstyle6"><span class="calibre9">“Şu Arland yüzünden ara vermemiz olanaksız. Böyle olmasaydı gidip bir kadeh bir şeyler içerdik.”</span></span></p>

    <p class="style3"><span class="fontstyle6"><span class="calibre9">“Peki ya karın?” diye bağırdı Carlo.</span></span></p>

    <p class="style3"><span class="fontstyle6"><span class="calibre9">Bakır gülmeye başladı.</span></span></p>

    <p class="style3"><span class="fontstyle6"><span class="calibre9">“Gerçekten o kadar kıskanç mıdır?”</span></span></p>

    <p class="style3"><span class="fontstyle6"><span class="calibre9">“Yok canım,” dedi Marin, “ona karşı tutumumun ne olduğunu iyi bilir.”</span></span></p>

    <p class="style3"><span class="fontstyle6"><span class="calibre9">“Epey sıkıntı çekeceksin,” dedi Carlo, Bakır’a. “Çevrede öyle fazla bir seçeneğin de yok...”</span></span></p>

    <p class="style3"><span class="fontstyle6"><span class="calibre9">“Pazar günü görüşürüz,” diye söz verdi Bakır</span></span></p>

    <p class="style3"><span class="fontstyle6"><span class="calibre9">“Ayinden sonra,” dedi Marin işe biraz gülünçlük katmak için.</span></span></p>

    <p class="style3"><span class="fontstyle6"><span class="calibre9">“Burada ayine gidilmez.”</span></span></p>

    <p class="style3"><span class="fontstyle6"><span class="calibre9">“Yakınlarda bir keşiş var,” dedi Athanagore. “Herhangi bir değişiklik olmazsa, pazar günü onu ziyarete gideceğiz.”</span></span></p>

    <p class="style3"><span class="fontstyle6"><span class="calibre9">“Bu da nereden çıktı?” diye karşı çıktı Marin. “Böyle yapmaktansa şu küçük kızla gidip bir kadeh bir şey içmeyi yeğlerim.”</span></span></p>

    <p class="style3"><span class="fontstyle6"><span class="calibre9">“Papaz size gelip her şeyi açıklayacak,” dedi arkeolog.</span></span></p>

    <p class="style3"><span class="fontstyle6"><span class="calibre9">“Yok canım,” dedi Marin, “Papazları sevmem ben.”</span></span></p>

    <p class="style3"><span class="fontstyle6"><span class="calibre9">“Başka yapacak neyin var ki?” dedi Carlo. “Karını ve çocuklarını yanına alıp gezintiye çıkacak değilsin ya!”</span></span></p>

    <p class="style3"><span class="fontstyle6"><span class="calibre9">“Papazları ben de hiç sevmem,” dedi Athanagore. “Ama bizim papaz ötekilerden farklı.”</span></span></p>

    <p class="style3"><span class="fontstyle6"><span class="calibre9">“Biliyorum,” dedi Marin. “Ama yine de onun da ötekiler gibi cüppesi var ya, ona bakın siz.”</span></span></p>

    <p class="style3"><span class="fontstyle6"><span class="calibre9">“Komik bir adam,” dedi Bakır.</span></span></p>

    <p class="style3"><span class="fontstyle6"><span class="calibre9">“En tehlikelileri onlardır.”</span></span></p>

    <p class="style3"><span class="fontstyle6"><span class="calibre9">“Haydi kımılda biraz Marin,” dedi Carlo. “Şu Arland denen herif şimdi tepemize binecek.”</span></span></p>

    <p class="style3"><span class="fontstyle6"><span class="calibre9">“Oraya gidecekmişiz...” diye söylendi öteki.</span></span></p>

    <p class="style3"><span class="fontstyle6"><span class="calibre9">Basınçlı çekiçler yeniden dövmeye başladılar zemini tok seslerle. Kum bulutları yeniden kalktı.</span></span></p>

    <p class="style3"><span class="fontstyle6"><span class="calibre9">“Hoşça kalın çocuklar.” dedi Athanagore. “Gidip Barrizone’da bir şey için ve benim hesabıma yazdırın.”</span></span></p>

    <p class="style3"><span class="fontstyle6"><span class="calibre9">Uzaklaştı. Bakır da Carlo ve Marin’e doğru elini salladı.</span></span></p>

    <p class="style3"><span class="fontstyle6"><span class="calibre9">“Pazara görüşürüz!” dedi Marin.</span></span></p>

    <p class="style3"><span class="fontstyle6"><span class="calibre9">“Kapa çeneni?” dedi Carlo. “Kaşına gözüne âşık değil senin herhalde!”</span></span></p>

    <p class="style3"><span class="fontstyle6"><span class="calibre9">“Yaşlı budalanın biri,” dedi Marin.</span></span></p>

    <p class="style3"><span class="fontstyle6"><span class="calibre9">“Hayır,” dedi Carlo. “İyi bir adama benziyor.”</span></span></p>

    <p class="style3"><span class="fontstyle6"><span class="calibre9">“Yaşlı ve iyi bir budala,” dedi Marin. “Böyleleri de vardır dünyada.”</span></span></p>

    <p class="style3"><span class="fontstyle6"><span class="calibre9">“Başımızı belaya sokacaksın,” dedi Carlo.</span></span></p>

    <p class="style3"><span class="fontstyle6"><span class="calibre9">Yüzünde biriken teri kolunun tersiyle sildi. Kolay değil, epeyce ağır âletlerdi kullandıkları. Kocaman yekpare parçalar kopartıyor, anında un ufak ediyorlardı. Ve kum boğazlarını dalıyordu. Kulakları çekiçlerin düzenli gürültüsüne alışmıştı; mırıldanarak bile konuşabiliyorlardı birbirleriyle. Yaşadıkları sıkıntıyı biraz olsun unutmak için, çalışırken genellikle gevezelik ederlerdi. Çünkü bu işin sonu yoktu ve işte Carlo yine yüksek sesle düş görmeye başlamıştı:</span></span></p>

    <p class="style3"><span class="fontstyle6"><span class="calibre9">“Bu iş bitince...”</span></span></p>

    <p class="style3"><span class="fontstyle6"><span class="calibre9">“Bu iş bitmeyecek.”</span></span></p>

    <p class="style3"><span class="fontstyle6"><span class="calibre9">“Çöl o kadar büyük bir yer değil ki.”</span></span></p>

    <p class="style3"><span class="fontstyle6"><span class="calibre9">“Başka işler var.”</span></span></p>

    <p class="style3"><span class="fontstyle6"><span class="calibre9">“Biraz olsun yatıp dinlenmeye hakkımız olsaydı...”</span></span></p>

    <p class="style3"><span class="fontstyle6"><span class="calibre9">“İşe ara verebilseydik...”</span></span></p>

    <p class="style3"><span class="fontstyle6"><span class="calibre9">“Ne kadar rahatlardık...”</span></span></p>

    <p class="style3"><span class="fontstyle6"><span class="calibre9">“Toprak, su ve ağaç olurdu çevremizde. Bir de güzel kızlar.”</span></span></p>

    <p class="style3"><span class="fontstyle6"><span class="calibre9">“Şu kazıyı durdursak...”</span></span></p>

    <p class="style3"><span class="fontstyle6"><span class="calibre9">“Asla bitiremeyeceğiz bu işi.”</span></span></p>

    <p class="style3"><span class="fontstyle6"><span class="calibre9">“Bir kere şu Arland denen herif var.”</span></span></p>

    <p class="style3"><span class="fontstyle6"><span class="calibre9">“Hiçbir şey yapmıyor, bizden fazla kazanıyor.”</span></span></p>

    <p class="style3"><span class="fontstyle6"><span class="calibre9">“Bu işi başaramayacağız.”</span></span></p>

    <p class="style3"><span class="fontstyle"><span class="calibre13">“Belki de çöl umduğumuzdan daha da geniştir.”</span></span></p>

    <p class="style3"><span class="fontstyle"><span class="calibre13">Parmakları aletlerin kollarını sıkı sıkı kavrıyor, damarlarındaki kan kuruyor ve sesleri eskisi kadar gür çıkmıyordu. Çekiç titremeleriyle bastırılmış bir mırıltı. Terli suratlarının çevresinde, kavrulmuş dudaklarının kıyısında dans edip, vızıldayıp duran, bitmek tükenmek bilmeyen bir sızlanma. Esmer tenlerinin altında boğum boğum duran kaslar derilerini bir çukurlaştırıp bir şişiriyordu: Eşgüdümlü hareket eden küçük yaratıkları andırıyorlardı bu görünümleriyle.</span></span></p>

    <p class="style3"><span class="fontstyle"><span class="calibre13">Carlo’nun gözleri yarı yarıya kapanmıştı. Çelik ucun bütün hareketlerini kollarında hissediyor ve aleti görmeden, içgüdüsel bir biçimde kullanıyordu.</span></span></p>

    <p class="style3"><span class="fontstyle"><span class="calibre13">Daha önce kazdıkları yer kocaman bir gölge gibi ağzını açmış duruyor ve taşlaşmış kum tepesinin içine gittikçe daha çok gömülüyorlardı. Başları açtıkları yeni yarığın hizasındaydı şimdi. Öteki tepeye doğru baktıklarında arkeologla portakal renkli kızın gittikçe küçülen siluetlerini gördüler. Sonra yeni bloklar koptu tepeden ve arkalarında bir yerlere yuvarlandı. Az sonra kazdıkları çukura biriken devasa toprak yığınını boşaltmak için durmak zorunda kalacaklardı; çünkü kamyonlar daha gelmemişti. Çelik pistonun delginin gövdesine her vuruşta çıkardığı sesler ve dışarı çıkan basınçlı havanın ıslığı yarığın çeperlerinde korkunç yankılar yaratıyordu, ama ne Marin ne de Carlo duyuyordu bu gürültüyü. Gözlerini önlerindeki yemyeşil ve serin engine dikmişlerdi çünkü. Ve otların arasına uzanmış onları bekleyen çırılçıplak, güzel bedenli kızlara.</span></span></p>
  </div>
</body>
</html>
