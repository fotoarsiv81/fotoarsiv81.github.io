<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle23"><span class="calibre33"><br class="calibre5" id="calibre_pb_48" /></span></span>

    <p class="msonormal"><span class="fontstyle23"><span class="calibre34"> </span></span></p>

    <p class="twoonechaptersubtitle1" id="calibre_toc_63"><span class="fontstyle23"><span class="calibre34">II</span></span></p>

    <p class="onetext"><span class="fontstyle6"><span class="calibre9"> </span></span></p>

    <p class="style3"><span class="fontstyle6"><span class="calibre9">Papaz Petitjean arkeologun kolundan tutup parmağıyla keşişin kulübesini gösterdi.</span></span></p>

    <p class="style3"><span class="fontstyle6"><span class="calibre9">“İşte geldik,” dedi.</span></span></p>

    <p class="style3"><span class="fontstyle6"><span class="calibre9">“Güzel. Çocukları bekleyelim...” dedi arkeolog.</span></span></p>

    <p class="style3"><span class="fontstyle6"><span class="calibre9">“Bu işi pekâlâ bizsiz de başarabilirler,” dedi papaz.</span></span></p>

    <p class="style3"><span class="fontstyle6"><span class="calibre9">Athanagore gülümsedi.</span></span></p>

    <p class="style3"><span class="fontstyle6"><span class="calibre9">“Bunu daha çok Angel için istiyorum,” dedi.</span></span></p>

    <p class="style3"><span class="fontstyle6"><span class="calibre9">“Şanslı çocuk!” dedi Petitjean. “Birkaç tane izin kâğıdını bu kız için feda edebilirdim kendi payıma.”</span></span></p>

    <p class="style3"><span class="fontstyle6"><span class="calibre9">“Haydi, haydi...” dedi arkeolog.</span></span></p>

    <p class="style3"><span class="fontstyle6"><span class="calibre9">“Bu papaz hırkasının altında bir aslan yüreği yatıyor,” dedi papaz.</span></span></p>

    <p class="style3"><span class="fontstyle6"><span class="calibre9">“O yürekle istediğinizi sevmekte özgürsünüz...” dedi arkeolog.</span></span></p>

    <p class="style3"><span class="fontstyle6"><span class="calibre9">“Eh... evet...” dedi Petitjean.</span></span></p>

    <p class="style3"><span class="fontstyle6"><span class="calibre9">Durmuşlardı ve arkalarına bakıyorlardı. Kuşkusuz beş saniye önce geçtikleri yere arka denebilirse.</span></span></p>

    <p class="style3"><span class="fontstyle6"><span class="calibre9">“İşte geliyorlar!” dedi Athanagore. “Ama Bakır nerede?”</span></span></p>

    <p class="style3"><span class="fontstyle6"><span class="calibre9">“Angel değil ki o,” dedi papaz. “Arkadaşı o gelen.”</span></span></p>

    <p class="style3"><span class="fontstyle6"><span class="calibre9">“Ne keskin gözleriniz var.”</span></span></p>

    <p class="style3"><span class="fontstyle6"><span class="calibre9">“Hayır,” dedi Petitjean. “Bunu şundan çıkarıyorum: Angel o işi böyle bir kızla bu kadar çabuk yapacak kadar dangalak biri olamaz.”</span></span></p>

    <p class="style3"><span class="fontstyle6"><span class="calibre9">“Gerçekten ötekiymiş,” diye doğruladı Athanagore. “Onu tanıyor musunuz?”</span></span></p>

    <p class="style3"><span class="fontstyle6"><span class="calibre9">“Pek az. Ya uyuyor, ya çalışıyor ya da o oğlancının sekreteriyle idman yapıyor da onun için sık karşılaşmıyoruz.”</span></span></p>

    <p class="style3"><span class="fontstyle6"><span class="calibre9">“Koşuyor...” dedi arkeolog.</span></span></p>

    <p class="style3"><span class="fontstyle6"><span class="calibre9">Anne hızla yaklaşıyordu.</span></span></p>

    <p class="style3"><span class="fontstyle6"><span class="calibre9">“Yakışıklı bir çocuk,” dedi Petitjean.</span></span></p>

    <p class="style3"><span class="fontstyle6"><span class="calibre9">“Hiç belli olmuyor... ne olmuş buna böyle?”</span></span></p>

    <p class="style3"><span class="fontstyle6"><span class="calibre9">“Böyle durumlarda bazı şeyler garip bir görünüm alırlar.” dedi papaz.</span></span></p>

    <p class="style3"><span class="fontstyle6"><span class="calibre9">“Haklısınız,” dedi arkeolog. “Zavallı Profesör Mangemanche.”</span></span></p>

    <p class="style3"><span class="fontstyle6"><span class="calibre9">Sustular.</span></span></p>

    <p class="style3"><span class="fontstyle6"><span class="calibre9">“Merhaba!” dedi Anne. “Ben Anne’ım.”</span></span></p>

    <p class="style3"><span class="fontstyle6"><span class="calibre9">“Merhaba,” dedi Athanagore.</span></span></p>

    <p class="style3"><span class="fontstyle6"><span class="calibre9">“Nasılsınız?” diye sordu Petitjean ilgiyle.</span></span></p>

    <p class="style3"><span class="fontstyle6"><span class="calibre9">“Daha iyi.” dedi Anne. “Sepetleyeceğim onu.”</span></span></p>

    <p class="style3"><span class="fontstyle6"><span class="calibre9">“Kimi?” diye sordu papaz. “Aftosunuzu mu?”</span></span></p>

    <p class="style3"><span class="fontstyle6"><span class="calibre9">“Aftosumu, evet. Canımı sıkıyor artık.”</span></span></p>

    <p class="style3"><span class="fontstyle6"><span class="calibre9">“Öyleyse yeni bir tane daha mı arıyorsunuz?”</span></span></p>

    <p class="style3"><span class="fontstyle6"><span class="calibre9">“İyi bildiniz, bay papaz,” dedi Anne.</span></span></p>

    <p class="style3"><span class="fontstyle6"><span class="calibre9">“Yo! Lütfen böyle konuşmayın!” diye karşı çıktı papaz “Bırakın bu kasıntı ağızları. Hem önce...”</span></span></p>

    <p class="style3"><span class="fontstyle6"><span class="calibre9">Birkaç adım uzaklaştı ve ayaklarını sertçe vurarak ötekilerin çevresinde dönmeye koyuldu</span></span></p>

    <p class="style3"><span class="fontstyle6"><span class="calibre9">“Üç küçük adam ormana gittiler!” diye şakıdı.</span></span></p>

    <p class="style3"><span class="fontstyle6"><span class="calibre9">“Döndüklerinde fısıltıyla şöyle dediler...” diye sürdürdü arkeolog.</span></span></p>

    <p class="style3"><span class="fontstyle6"><span class="calibre9">“Hapşu? Hapşu! Hapşu!” diye bağırdı Anne onlara ayak uydurarak.</span></span></p>

    <p class="style3"><span class="fontstyle6"><span class="calibre9">Petitjean durdu. Burnunu kaşıdı.</span></span></p>

    <p class="style3"><span class="fontstyle6"><span class="calibre9">“Formülü o da biliyor!” dedi arkeologa.</span></span></p>

    <p class="style3"><span class="fontstyle6"><span class="calibre9">“Evet...” dedi öteki.</span></span></p>

    <p class="style3"><span class="fontstyle6"><span class="calibre9">“Öyleyse onu da götürelim mi?” diye sordu Petitjean.</span></span></p>

    <p class="style3"><span class="fontstyle6"><span class="calibre9">“Elbette.” dedi Anne. “O zenci kızı görmek istiyorum çünkü.”</span></span></p>

    <p class="style3"><span class="fontstyle6"><span class="calibre9">“Pis herifin tekisiniz,” dedi Petitjean. “Bütün kızlar sizin mi olsun istiyorsunuz?”</span></span></p>

    <p class="style3"><span class="fontstyle6"><span class="calibre9">“Hiç de değil,” dedi Anne. “Rochelle’le aramızda bir şey kalmadı.”</span></span></p>

    <p class="style3"><span class="fontstyle6"><span class="calibre9">“Kalmadı mı?”</span></span></p>

    <p class="style3"><span class="fontstyle6"><span class="calibre9">“Kalmadı. Tümüyle bitti.”</span></span></p>

    <p class="style3"><span class="fontstyle6"><span class="calibre9">Petitjean bir an düşündü.</span></span></p>

    <p class="style3"><span class="fontstyle"><span class="calibre13">“Peki o bunu biliyor mu?” diye sordu.</span></span></p>

    <p class="style3"><span class="fontstyle"><span class="calibre13">Anne biraz sıkılır gibi oldu.</span></span></p>

    <p class="style3"><span class="fontstyle"><span class="calibre13">“Daha söyleyemedim...”</span></span></p>

    <p class="style3"><span class="fontstyle"><span class="calibre13">“Ben de böyle düşünmüştüm zaten.” dedi papaz. “Tek yanlı ve ani bir karar.”</span></span></p>

    <p class="style3"><span class="fontstyle"><span class="calibre13">“Size yetişeyim diye koşarken aldım bu kararı,” diye açıkladı mühendis.</span></span></p>

    <p class="style3"><span class="fontstyle"><span class="calibre13">Athanagore bozulmuştu.</span></span></p>

    <p class="style3"><span class="fontstyle"><span class="calibre13">“Can sıkıcı bir adamsınız,” dedi. “Bu, Angel için yeni sorunlar yaratacak.”</span></span></p>

    <p class="style3"><span class="fontstyle"><span class="calibre13">“Hiç de değil,” dedi Anne. “Çok hoşuna gidecek onun. Kız bütünüyle serbest artık.”</span></span></p>

    <p class="style3"><span class="fontstyle"><span class="calibre13">“İyi de o kızcağız ne düşünecek?”</span></span></p>

    <p class="style3"><span class="fontstyle"><span class="calibre13">“Şey, bunu bilmiyorum,” dedi Anne. “O kadar akıllı biri değildir.”</span></span></p>

    <p class="style3"><span class="fontstyle"><span class="calibre13">“Ne kadar da önyargılısınız...”</span></span></p>

    <p class="style3"><span class="fontstyle"><span class="calibre13">Anne yanağını kaşıdı.</span></span></p>

    <p class="style3"><span class="fontstyle"><span class="calibre13">“Belki bu onun biraz canını sıkacak,” dedi. “Beni soracak olursanız, bu beni hiç mi hiç etkilemez, ayrıca sabahtan akşama kadar kafamı bu konuya yormam da olanaksız.”</span></span></p>

    <p class="style3"><span class="fontstyle"><span class="calibre13">“Her şeyi kolayca hallediyorsunuz.”</span></span></p>

    <p class="style3"><span class="fontstyle"><span class="calibre13">“Eh, ben mühendisim,” dedi Anne.</span></span></p>

    <p class="style3"><span class="fontstyle"><span class="calibre13">“Piskopos bile olsanız fark etmez,” dedi papaz. “Daha düne kadar yatağınıza aldığınız bir kızı böyle palas pandıras sokağa atmanızı hiçbir biçimde haklı gösteremezsiniz.”</span></span></p>

    <p class="style3"><span class="fontstyle"><span class="calibre13">“Bu sabah da yattım,” dedi Anne.</span></span></p>

    <p class="style3"><span class="fontstyle"><span class="calibre13">“Tam arkadaşınız Angel kendini yatıştırmanın bir yolunu bulmaya hazırlanıyor, siz fırsattan yararlanıp onu yeni bir kararsızlığın içine iteliyorsunuz,” dedi Papaz Petitjean. “Ayrıca, silindir gibi ezip geçtiğiniz bu kız için, Angel’in tuttuğu yoldan geri döneceğinden de kesinlikle emin olamazsınız.”</span></span></p>

    <p class="style3"><span class="fontstyle"><span class="calibre13">“Bu yol, bu kendini yatıştırma yolu da neyin nesi?” diye sordu Anne. “Angel ne yapıyor ki?”</span></span></p>

    <p class="style3"><span class="fontstyle"><span class="calibre13">“Güzel bir pilicin işini bitiriyor!” dedi Petitjean. “Ah, domuz, ah!”</span></span></p>

    <p class="style3"><span class="fontstyle"><span class="calibre13">Gürültüyle dilini şaklattı ve hemen ardından haç çıkardı.</span></span></p>

    <p class="style3"><span class="fontstyle"><span class="calibre13">“Yine günaha girecek bir laf ettim,” diye özür diledi.</span></span></p>

    <p class="style3"><span class="fontstyle6"><span class="calibre9">“Girin öyleyse günaha…” dedi Anne içgüdüsel olarak. “Nasıl biri ki bu kadın? O zenci kız değildir, umarım?”</span></span></p>

    <p class="style3"><span class="fontstyle6"><span class="calibre9">“Elbette değil,” dedi Petitjean. “Zenci kız yalnız keşişe ait.”</span></span></p>

    <p class="style3"><span class="fontstyle6"><span class="calibre9">“Başka bir kız daha mı var?” diye sordu Anne. “Şöyle iyi bir parça?”</span></span></p>

    <p class="style3"><span class="fontstyle6"><span class="calibre9">“Bırakın artık,” diye araya girdi Athanagore. “Arkadaşınızla uğraşmayı kesin.”</span></span></p>

    <p class="style3"><span class="fontstyle6"><span class="calibre9">“Ama o beni çok sever,” dedi Anne. “Kızını halletmeme hiç kızmaz.”</span></span></p>

    <p class="style3"><span class="fontstyle6"><span class="calibre9">“Hiç de hoş değil bu söyledikleriniz,” diye kınadı arkeolog.</span></span></p>

    <p class="style3"><span class="fontstyle6"><span class="calibre9">“Ama Rochelle’in özgür olduğunu duyunca ihale kazanmış müteahhit gibi mutlu olacaktır, bundan eminim?”</span></span></p>

    <p class="style3"><span class="fontstyle6"><span class="calibre9">“Hiç sanmam,” dedi arkeolog. “Artık çok geç.”</span></span></p>

    <p class="style3"><span class="fontstyle6"><span class="calibre9">“Hiç de değil. Kız hâlâ çok iyi durumda. Ve eskisinden biraz daha deneyimli üstelik.”</span></span></p>

    <p class="style3"><span class="fontstyle6"><span class="calibre9">“Bir erkek için hoş şeyler değil bunlar. Angel gibi bir erkek bu konuda kendisine ders verilmesinden hoşlanmaz.”</span></span></p>

    <p class="style3"><span class="fontstyle6"><span class="calibre9">“Ya, öyle mi?” dedi Anne.</span></span></p>

    <p class="style3"><span class="fontstyle6"><span class="calibre9">“Tuhaf şey,” dedi papaz. “Bazen ilginç şeyler de söylediğiniz oluyor, ama şu anda çekilmez bir herifsiniz.”</span></span></p>

    <p class="style3"><span class="fontstyle6"><span class="calibre9">“Ben kadınlarla ilgili olarak ne gerekiyorsa hepsini yaparım,” dedi Anne. “Ama iş orada biter, anlıyorsunuz ya. Kadınları severim ama biriyle sürekli ilişki kuracaksam, onun erkek arkadaşlarımdan biri olmasını isterim. Kuşkusuz, yalnızca konuşmak için.”</span></span></p>

    <p class="style3"><span class="fontstyle6"><span class="calibre9">“Belki Angel sizin gibi biri değil,” dedi Athanagore.</span></span></p>

    <p class="style3"><span class="fontstyle6"><span class="calibre9">“Onu bu durumdan kurtarmak gerek,” dedi Anne. “Rochelle’le bir an önce yatmalı, göreceksiniz çabuk bıkacaktır.”</span></span></p>

    <p class="style3"><span class="fontstyle6"><span class="calibre9">“O başka bir şey arıyor,” dedi Petitjean. “Benim dinde aradığım şeyi... yani... genel olarak... çünkü benim de zaman zaman kurala aykırı kimi zararsız davranışlarım oluyor. Ama yine de en az elli tane dua bilirim. Kuşkusuz bu elli, yuvarlak bir rakam... Buna üç de diyebiliriz.”</span></span></p>

    <p class="style3"><span class="fontstyle6"><span class="calibre9">“Ona ikram ettiğiniz şeyi herhangi bir başka kızla da yapabilir,” dedi arkeolog. “Nitekim şu anda yapıyor da.”</span></span></p>

    <p class="style3"><span class="fontstyle6"><span class="calibre9">“Vay domuz vay!” dedi Anne. “Bana bundan hiç söz etmemişti. Görüyor musunuz şu Angel’i!”</span></span></p>

    <p class="style3"><span class="fontstyle6"><span class="calibre9">“O başka bir şey arıyor,” diye yineledi Petitjean. “Hemen kötüye yormayın. Başka bir şey var bunda...”</span></span></p>

    <p class="style3"><span class="fontstyle6"><span class="calibre9">Bir an arar gibi yaptı kullanmak istediği sözcüğü.</span></span></p>

    <p class="style3"><span class="fontstyle6"><span class="calibre9">“Neyse, ne olduğunu tam olarak bilmiyorum,” dedi. “Aslında kadınlarla ilgili olarak biraz sizinkilere benzer şeyler düşünüyorum ben de. Onları mıncıklamak gerek gerçekten, ama insan başka şeyler de düşünebilmeli.”</span></span></p>

    <p class="style3"><span class="fontstyle6"><span class="calibre9">“Elbette,” dedi Anne. “Dediğim gibi, geri kalan şeyleri erkek arkadaşlarımla yapmak isterim.”</span></span></p>

    <p class="style3"><span class="fontstyle6"><span class="calibre9">“Onun ne aradığını söyleyebilmek o kadar kolay değil,” dedi Athanagore. “Önce birtakım temel bilgilere sahip olmanız gerek. Sizin için hiçbir şey ifade etmeyen sözcüklerle anlatmam olanaksız bunu.”</span></span></p>

    <p class="style3"><span class="fontstyle6"><span class="calibre9">“Bir deneyin,” dedi Anne.</span></span></p>

    <p class="style3"><span class="fontstyle6"><span class="calibre9">“Öyle sanıyorum ki o bir tanık arıyor,” dedi Athanagore “Onu tanıyan ve yeterince ilgilenebileceği bir tanık. Öyle ki, onun yanında olunca, sürekli kendisini dinlemeden de kendi kendisini denetleyebilsin.”</span></span></p>

    <p class="style3"><span class="fontstyle6"><span class="calibre9">“Bu neden öteki kız olmasın?” diye sordu Anne.</span></span></p>

    <p class="style3"><span class="fontstyle6"><span class="calibre9">“Çünkü önce Rochelle’i sevdi. Buna karşılık kızın kendisini sevmemesi ona bir tarafsızlık güvencesi gibi geldi. Ayrıca, aradığı tanığı o kızda bulması için onun ilgisini yeterince çekmesi gerekiyordu.”</span></span></p>

    <p class="style3"><span class="fontstyle6"><span class="calibre9">“Angel iyi bir adamdır,” dedi Anne. “Bu tür fikirler taşımasına üzüldüm. Aslında her zaman biraz sıkıcı bir yanı olmuştur.”</span></span></p>

    <p class="style3"><span class="fontstyle6"><span class="calibre9">Arkeolog bir an duraksar gibi oldu.</span></span></p>

    <p class="style3"><span class="fontstyle6"><span class="calibre9">“Belki de uyduruyorum, bütün bunları,” dedi. “Bu işin bu kadar kolay olacağından kuşkuluyum doğrusu.”</span></span></p>

    <p class="style3"><span class="fontstyle6"><span class="calibre9">“Nasıl, bu kadar kolay olacağından?”</span></span></p>

    <p class="style3"><span class="fontstyle6"><span class="calibre9">“Bütünüyle özgür bir Rochelle’i sevebilmenin Angel’i düşündüğüm kadar mutlu edip etmeyeceğini bilmiyorum, öyle sanıyorum ki şu an ondan tiksiniyordur.”</span></span></p>

    <p class="style3"><span class="fontstyle6"><span class="calibre9">“Elbette ki zor olacak,” dedi Anne</span></span></p>

    <p class="style3"><span class="fontstyle6"><span class="calibre9">“Onu iyice yıprattınız,” dedi Petitjean. “Hem, onun sizin yerinizi doldurmasını belki kız da istemeyecektir.”</span></span></p>

    <p class="style3"><span class="fontstyle6"><span class="calibre9">“Aa, ben ona durumu açıklarım.” dedi Anne.</span></span></p>

    <p class="style3"><span class="fontstyle6"><span class="calibre9">“Yürümeye devam edemez miyiz?” dedi Petitjean.</span></span></p>

    <p class="style3"><span class="fontstyle6"><span class="calibre9">“Sizi izliyorum,” dedi Anne.</span></span></p>

    <p class="style3"><span class="fontstyle6"><span class="calibre9">“Sizden bir şey isteyeceğim.” dedi arkeolog</span></span></p>

    <p class="style3"><span class="fontstyle6"><span class="calibre9">Üçü birden yürümeye başladılar. Anne öteki arkadaşından bir baş öndeydi. Daha kesin bir anlatımla, kendi başıydı önde olan.</span></span></p>

    <p class="style3"><span class="fontstyle6"><span class="calibre9">“Bunu Angel’e söylememenizi rica edeceğim,” dedi arkeolog.</span></span></p>

    <p class="style3"><span class="fontstyle6"><span class="calibre9">“Neyi?”</span></span></p>

    <p class="style3"><span class="fontstyle6"><span class="calibre9">“Rochelle’in özgür olduğunu.”</span></span></p>

    <p class="style3"><span class="fontstyle6"><span class="calibre9">“Ama bundan hoşnut olacaktır!”</span></span></p>

    <p class="style3"><span class="fontstyle6"><span class="calibre9">“Bana kalırsa bunu Angel’den önce Rochelle’e söylemelisiniz.”</span></span></p>

    <p class="style3"><span class="fontstyle6"><span class="calibre9">“Neden?”</span></span></p>

    <p class="style3"><span class="fontstyle6"><span class="calibre9">“İşi yoluna koymak için,” dedi arkeolog. “Bunu Angel’e hemen söylemenin hiçbir yararı olmaz. Hiçbir şeyi halledemezsiniz böyle.”</span></span></p>

    <p class="style3"><span class="fontstyle6"><span class="calibre9">“Ya! Öyle mi!” dedi Anne. “O zaman daha sonra mı söylerim?”</span></span></p>

    <p class="style3"><span class="fontstyle6"><span class="calibre9">“Elbette,” dedi arkeolog.</span></span></p>

    <p class="style3"><span class="fontstyle6"><span class="calibre9">“Kısacası, önce Rochelle’e daha sonra da Angel’e söylemem gerekiyor, öyle mi?” diye sordu Anne.</span></span></p>

    <p class="style3"><span class="fontstyle6"><span class="calibre9">“Bu çok doğal,” dedi Petitjean. “Angel’e her şeyi anlattıktan sonra ve Rochelle’e daha hiçbir şey söylememişken fikir değiştirebileceğinizi bir düşünün. Bunda sizin hiçbir kaybınız olmaz. Ama Angel için yeni bir düş kırıklığı yaratır.”</span></span></p>

    <p class="style3"><span class="fontstyle6"><span class="calibre9">“Elbette,” dedi Anne.</span></span></p>

    <p class="style3"><span class="fontstyle6"><span class="calibre9">“Gerçek neden bu değil elbette,” diye açıkladı Petitjean. “Ama sizin de bu nedeni bilmeniz gerekmiyor.”</span></span></p>

    <p class="style3"><span class="fontstyle6"><span class="calibre9">“Bu kadarı bana yeter,” dedi Anne.</span></span></p>

    <p class="style3"><span class="fontstyle6"><span class="calibre9">“Teşekkür ederim,” dedi arkeolog. “Size güveniyorum.”</span></span></p>

    <p class="style3"><span class="fontstyle6"><span class="calibre9">“Haydi gidip zenci kızı görelim,” dedi Anne.</span></span></p>
  </div>
</body>
</html>
