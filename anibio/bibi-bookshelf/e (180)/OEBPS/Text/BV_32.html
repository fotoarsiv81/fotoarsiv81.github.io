<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle"><span class="calibre12"><br class="calibre5" id="calibre_pb_39" /></span></span>

    <p class="msonormal"><span class="fontstyle"><span class="calibre13"> </span></span></p>

    <p class="twoonechaptersubtitle1" id="calibre_toc_57"><span class="fontstyle"><span class="calibre13">XI</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">Athanagore tam ortadaydı. Solunda yürüyen Angel’in omzuna elini koymuştu, papaz ise sağındaydı ve Athanagore’un koluna girmişti. Hep birlikte arkeologun çadırına gidiyorlardı. Bakır’ı da alacak, Claude Léon’u görmeye gideceklerdi.</span></span></p>

    <p class="style3"><span class="fontstyle"><span class="calibre13">Önce bir süre sustular, ama Papaz Petitjean sessizliğe uzun boylu dayanamazdı.</span></span></p>

    <p class="style3"><span class="fontstyle"><span class="calibre13">“Profesör Mangemanche’ın bir inziva yeri ayarlama önerimi neden geri çevirdiğini bir türlü anlamadım doğrusu,” dedi.</span></span></p>

    <p class="style3"><span class="fontstyle"><span class="calibre13">“Öyle sanıyorum ki her şeyden bıktığı için böyle davrandı,” dedi Athanagore. “Bütün bir ömür boyunca insanları iyileştireceğim diye uğraş, sonunda geldiğin yere bak...”</span></span></p>

    <p class="style3"><span class="fontstyle"><span class="calibre13">“Ama bütün doktorların geldiği yer burası...” dedi papaz.</span></span></p>

    <p class="style3"><span class="fontstyle"><span class="calibre13">“Hepsini tutuklamıyorlar ama,” dedi Athanagore. “Genellikle üstü örtülür yaptıklarının. Hiç sanmam ki Profesör Mangemanche hayatı boyunca bir kez üçkâğıda yeltenmiş olsun.”</span></span></p>

    <p class="style3"><span class="fontstyle"><span class="calibre13">“Peki ama, nasıl örtbas ediyorlar ki?” diye sordu papaz.</span></span></p>

    <p class="style3"><span class="fontstyle"><span class="calibre13">“Hastalarını tam ölecekleri sırada daha genç meslektaşlarına havale ederler, olur biter.”</span></span></p>

    <p class="style3"><span class="fontstyle"><span class="calibre13">“Burada garipsemekten kendimi alamadığım bir şey var. Yani şimdi her ölen hastanın arkasında bir doktor üçkâğıdı mı var?”</span></span></p>

    <p class="style3"><span class="fontstyle"><span class="calibre13">“Böyle durumlarda hastalar genellikle iyileşir.”</span></span></p>

    <p class="style3"><span class="fontstyle"><span class="calibre13">“Hangi durumlarda?” diye sordu papaz. “Özür dilerim, dediklerinizi iyi izleyemedim sanıyorum.”</span></span></p>

    <p class="style3"><span class="fontstyle"><span class="calibre13">“Yani yaşlı bir doktorun hastasını genç bir meslektaşına havale ettiği durumlarda,” dedi Athanagore.</span></span></p>

    <p class="style3"><span class="fontstyle"><span class="calibre13">“İyi de, Doktor Mangemanche yaşlı bir doktor değildi ki...” dedi Angel.</span></span></p>

    <p class="style3"><span class="fontstyle"><span class="calibre13">“Kırk, kırk beş yaşında ya var ya yok.” dedi papaz.</span></span></p>

    <p class="style3"><span class="fontstyle"><span class="calibre13">“Evet,” dedi Athanagore. “Onun da şansı yokmuş ne yazık ki.”</span></span></p>

    <p class="style3"><span class="fontstyle"><span class="calibre13">“Of, herkes her gün birilerini öldürüyor,” dedi papaz, “İnziva yeri ayarlama önerimi neden geri çevirdiğini hâlâ anlayabilmiş değilim. Bu din denen şey suçluları bir yerlere yerleştirebilelim diye icat edilmedi mi, aslında bakarsanız?”</span></span></p>

    <p class="style3"><span class="fontstyle"><span class="calibre13">“Siz ona bu öneriyi yapmakta haklıydınız,” dedi arkeolog. “Ama o da bunu kabul etse gereğinden fazla dürüst davranmış olurdu.”</span></span></p>

    <p class="style3"><span class="fontstyle"><span class="calibre13">“Enayinin tekiymiş doğrusu,” dedi papaz. “Kimse ondan dürüst davranmasını istemiyor ki. Şimdi ne yapacak dersiniz?”</span></span></p>

    <p class="style3"><span class="fontstyle"><span class="calibre13">“Bu konuda bir, şey söyleyemem...” diye mırıldandı Athanagore.</span></span></p>

    <p class="style3"><span class="fontstyle"><span class="calibre13">“Çekip gider herhalde,” dedi Angel. ‘“Tutuklanmak istemiyor çünkü. Mahsus, olabildiğince pis bir yere gidecektir.”</span></span></p>

    <p class="style3"><span class="fontstyle"><span class="calibre13">“Başka şeylerden söz edelim artık,” dedi arkeolog.</span></span></p>

    <p class="style3"><span class="fontstyle"><span class="calibre13">“İyi fikir,” dedi Papaz Petitjean.</span></span></p>

    <p class="style3"><span class="fontstyle"><span class="calibre13">Angel hiçbir şey söylemedi. Üçü birden sessizce yürümeyi sürdürdüler. Arada bir salyangozları eziyor, sarı kumu havalandırıyorlardı. Küçük ama dik gölgeleri de onlarla birlikte ilerliyordu. Bacaklarını açtıklarında görebiliyorlardı onları. Ama tuhaf bir rastlantı sonucu, papazın gölgesi arkeologunkiyle yer değiştirmişti.</span></span></p>
  </div>
</body>
</html>
