<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle"><span class="calibre12"><br class="calibre5" id="calibre_pb_33" /></span></span>

    <p class="msonormal"><span class="fontstyle"><span class="calibre13"> </span></span></p>

    <p class="twoonechaptersubtitle1" id="calibre_toc_51"><span class="fontstyle"><span class="calibre13">V</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">Amadis Dudu, az önce aldığı ve Genel Merkez antetiyle Yönetim Kurulu’nun iki üyesinin imzalarını taşıyan mesajı yeniden okudu, imzalardan biri Başkan’a aitti. Gözleri bazı sözcüklerin üzerinde obur bir doygunlukla yeniden dolaştı. Dinleyicileri adamakıllı etkileyecek düzeydeki kimi cümleleri toparlamıştı bile kafasında. Onları Barrizone Oteli’nin büyük salonunda toplamalıydı, hem de en kısa zamanda. Mesai saatinden sonra toplansalar iyi olurdu, ama, şart da değildi doğrusu. Ve Barrizone’da kürsüye benzer bir şeyin olup olmadığını önceden kontrol etmeliydi. Mesajda belirtilen kararlardan biri Barrizone’un kendisi ve oteliyle ilgiliydi. Güçlü bir işletme doğrudan uğraşınca işler ne kadar da çabuk yürüyordu. Demiryolunun planları neredeyse tamamlanmıştı, ama hâlâ kırma taş bulunamamıştı. Kamyoncular taş arıyor, arada bir de yeni haberler getiriyorlardı; içlerinden bazıları ara sıra kamyonuyla birdenbire ortaya çıkıyor, sonra hemen geri dönüyordu. Bu kırma taş hikâyesi Amadis’in biraz canını sıkmıştı gerçi, ama demiryolunun yapımı da bir yandan sürüyordu. Yerden birkaç santim yüksekte, takozların, üstünde duruyordu raylar. Carlo ve Marin hiçbir şey yapmıyorlardı. İyi ki Arland vardı da bütün işi o kotarıyordu. O ikisiyse yalnızca otuz metre ray döşüyorlardı günde. Kırk sekiz saat sonra da oteli ikiye biçme işlemine geçilecekti.</span></span></p>

    <p class="style3"><span class="fontstyle"><span class="calibre13">Kapı çalındı.</span></span></p>

    <p class="style3"><span class="fontstyle"><span class="calibre13">“Girin!” dedi Amadis kuru bir sesle.</span></span></p>

    <p class="style3"><span class="fontstyle8"><span class="calibre14">“Bon giorno”</span></span> <span class="fontstyle"><span class="calibre13">dedi Pippo içeri girerek.</span></span></p>

    <p class="style3"><span class="fontstyle"><span class="calibre13">“Merhaba Barrizone,” dedi Amadis. “Benimle bir şey mi konuşacaksınız?”</span></span></p>

    <p class="style3"><span class="fontstyle"><span class="calibre13">“Elbette,” dedi Pippo. “Bu demiryolu denen meretin otelimin tam önüne gelip dikilmesi de neyin nesi? Ne yapacağım ben o demiryolunu?”</span></span></p>

    <p class="style3"><span class="fontstyle"><span class="calibre13">“Bakan sizinle ilgili kamulaştırma kararnamesini kısa bir süre önce imzaladı,” dedi Amadis. “Ben de bu akşam size bunu tebliğ etmeyi düşünüyordum.”</span></span></p>

    <p class="style3"><span class="fontstyle"><span class="calibre13">“Bunlar diplomatik ve büyükbaşları ilgilendiren şeyler,” dedi Pippo. “O nesneyi ne zaman kaldıracaklar otelimin önünden?”</span></span></p>

    <p class="style3"><span class="fontstyle"><span class="calibre13">“Demiryolunu tam ortasından geçirebilmek için oteli yıkmak zorundayız,” dedi Amadis. “Size bunu bildirmeliydim daha önce.”</span></span></p>

    <p class="style3"><span class="fontstyle"><span class="calibre13">“Nasıl?” diye sordu Pippo. “Ünlü Barrizone Oteli’ni yıkmak mı? Bologna usulü spagettilerimden tadanların hiçbiri ömürleri boyunca peşimi bırakmadıkları halde, öyle mi?”</span></span></p>

    <p class="style3"><span class="fontstyle"><span class="calibre13">“Bu çok üzücü bir durum, ama kararname imzalandı bile,” dedi Amadis. “Varsayın ki, otelinize devlet yararı için el kondu.”</span></span></p>

    <p class="style3"><span class="fontstyle"><span class="calibre13">“Peki ya ben?” diye sordu Pippo. “Ben o otelin içinde değil miyim? Yeniden başkasaplığa dönmekten başka yolum yok mu yani?”</span></span></p>

    <p class="style3"><span class="fontstyle"><span class="calibre13">“Size de tazminat ödenecek,” dedi Amadis. “Ama hemen değil elbette.”</span></span></p>

    <p class="style3"><span class="fontstyle"><span class="calibre13">“Donguzlar!” diye söylendi Pippo.</span></span></p>

    <p class="style3"><span class="fontstyle"><span class="calibre13">Amadis’e sırtını döndü ve kapıyı kapatmadan çıktı gitti. Amadis seslendi:</span></span></p>

    <p class="style3"><span class="fontstyle"><span class="calibre13">“Kapınızı kapatın!”</span></span></p>

    <p class="style3"><span class="fontstyle"><span class="calibre13">“Bu artık benim kapım değil,” dedi, Pippo çılgın gibi. “Kendiniz kapatın!”</span></span></p>

    <p class="style3"><span class="fontstyle"><span class="calibre13">Güneylilere özgü küfürler savurarak uzaklaştı.</span></span></p>

    <p class="style3"><span class="fontstyle"><span class="calibre13">Amadis otelle birlikte Pippo’ya da el koymanın yararlı olacağını düşündü bir an, ama bu süreci daha da karmaşıklaştırır ve formalitelerin yerine getirilmesi epey zaman alırdı. Kalktı ve odasında bir tur attı. Ve kapıyı vurmadan içeri dalan Angel’le burun buruna geldi. Genç adam böyle davranmakta haklıydı, çünkü kapı zaten açıktı.</span></span></p>

    <p class="style3"><span class="fontstyle"><span class="calibre13">“Merhaba bayım,” dedi Angel.</span></span></p>

    <p class="style3"><span class="fontstyle"><span class="calibre13">“Merhaba.” dedi Amadis elini uzatmaksızın.</span></span></p>

    <p class="style3"><span class="fontstyle"><span class="calibre13">Turunu tamamladı ve yerine oturdu.</span></span></p>

    <p class="style3"><span class="fontstyle"><span class="calibre13">“Kapınızı kapatın lütfen,” dedi. “Benimle bir şey mi konuşacaktınız?”</span></span></p>

    <p class="style3"><span class="fontstyle"><span class="calibre13">“Evet,” dedi Angel. “Paralarımız ne zaman ödenecek?”</span></span></p>

    <p class="style3"><span class="fontstyle"><span class="calibre13">“Çok acelecisiniz doğrusu.”</span></span></p>

    <p class="style3"><span class="fontstyle"><span class="calibre13">“Paraya ihtiyacım var ve paralarımızın üç gün önce ödenmiş olması gerekiyordu.”</span></span></p>

    <p class="style3"><span class="fontstyle"><span class="calibre13">“Çölün ortasında olduğumuzun farkında mısınız acaba?”</span></span></p>

    <p class="style3"><span class="fontstyle"><span class="calibre13">“Hayır.” dedi Angel. “Gerçek çöllerde demiryolu falan olmaz.”</span></span></p>

    <p class="style3"><span class="fontstyle"><span class="calibre13">“Kelime oyunu yapıyorsunuz,” dedi Amadis.</span></span></p>

    <p class="style3"><span class="fontstyle"><span class="calibre13">“Nasıl isterseniz öyle yorumlayın,” dedi Angel. “Hem sık sık 975 bile geçiyor.”</span></span></p>

    <p class="style3"><span class="fontstyle"><span class="calibre13">“Evet ama, hiçbir gönderi o deli şoföre emanet edilemez.”</span></span></p>

    <p class="style3"><span class="fontstyle"><span class="calibre13">“Biletçi deli değil ki.”</span></span></p>

    <p class="style3"><span class="fontstyle"><span class="calibre13">“Ben o otobüsle yolculuk ettim,” dedi Amadis... “Sizi temin ederim ki hiç de normal bir adam değil.”</span></span></p>

    <p class="style3"><span class="fontstyle"><span class="calibre13">“Ama bu iş çok uzun sürdü,” dedi Angel.</span></span></p>

    <p class="style3"><span class="fontstyle"><span class="calibre13">“Siz iyi bir delikanlısınız,” dedi Amadis... “Yani fiziksel olarak demek istiyorum. Çok... çekici bir teniniz var. Hem sonra bilmediğiniz, bir şeyler söyleyeceğim size. Ama ancak akşama.”</span></span></p>

    <p class="style3"><span class="fontstyle"><span class="calibre13">“Neden şimdi değil?” diye sordu Angel. “Nasıl olsa söyleyeceğinize göre.”</span></span></p>

    <p class="style3"><span class="fontstyle"><span class="calibre13">“Gerçekten iyi bir delikanlı olursanız söyleyeceğim size bunu,” dedi Amadis. “Hele yaklaşın şöyle.”</span></span></p>

    <p class="style3"><span class="fontstyle"><span class="calibre13">“Bana dokunmanızı tavsiye etmem,” dedi Angel.</span></span></p>

    <p class="style3"><span class="fontstyle"><span class="calibre13">“Şuna bakın! Hemen de alınıyor!” diye haykırdı Amadis. “Bu kadar katı olmayın, canım!”</span></span></p>

    <p class="style3"><span class="fontstyle"><span class="calibre13">“Bana hiçbir şey ifade etmiyor bu söyledikleriniz.”</span></span></p>

    <p class="style3"><span class="fontstyle"><span class="calibre13">“Gençsiniz. Tümden değişmek İçin bir sürü zamanınız var.”</span></span></p>

    <p class="style3"><span class="fontstyle"><span class="calibre13">“Bana ne söyleyecekseniz hemen söylüyor musunuz, yoksa çekip gideyim mi?” dedi Angel.</span></span></p>

    <p class="style3"><span class="fontstyle"><span class="calibre13">“Pekâlâ! Ücretlerinizden yüzde yirmi kesiyorum.”</span></span></p>

    <p class="style3"><span class="fontstyle"><span class="calibre13">“Kimin ücretinden?”</span></span></p>

    <p class="style3"><span class="fontstyle"><span class="calibre13">“Sizin, Anne’ın, işçilerin ve Rochelle’in. Arland’ın dışında herkesin.”</span></span></p>

    <p class="style3"><span class="fontstyle"><span class="calibre13">“Ne pis herif şu. Arland!” diye söylendi Angel.</span></span></p>

    <p class="style3"><span class="fontstyle"><span class="calibre13">“Eğer iyi niyet gösterirseniz sizi bu uygulamanın dışında tutarım,” dedi Amadis.</span></span></p>

    <p class="style3"><span class="fontstyle"><span class="calibre13">“Ben her zaman iyi niyetliyim,” dedi Angel “İşimi bana verdiğiniz süreden üç gün önce bitirdim ve ana garın yapımıyla ilgili hesapları da neredeyse tamamladım.”</span></span></p>

    <p class="style3"><span class="fontstyle"><span class="calibre13">“İyi niyetten ne anladığım konusunda size uzun boylu açıklama yapacak değilim,” dedi Amadis. “Daha fazla bilgi için Dupont’a başvurabilirsiniz.”</span></span></p>

    <p class="style3"><span class="fontstyle"><span class="calibre13">“Dupont da kim?”</span></span></p>

    <p class="style3"><span class="fontstyle"><span class="calibre13">“Arkeologun aşçısı,” dedi Amadis. “İyi bir delikanlı şu Dupont. Ama ne fettan yaratıktır o!”</span></span></p>

    <p class="style3"><span class="fontstyle"><span class="calibre13">“Ah, evet! Ne demek istediğinizi şimdi anlıyorum.”</span></span></p>

    <p class="style3"><span class="fontstyle"><span class="calibre13">“Hayır,” dedi Amadis. “Lardier’yle karıştırıyorsunuz beni. Ben Lardier’den iğreniyorum oysa.”</span></span></p>

    <p class="style3"><span class="fontstyle"><span class="calibre13">“Ama yine de...” dedi Angel.</span></span></p>

    <p class="style3"><span class="fontstyle"><span class="calibre13">“Hayır, gerçekten doğru söylüyorum,” dedi Amadis. “Lardier insanda tiksinti uyandıran bir tip. Üstelik evli de.”</span></span></p>

    <p class="style3"><span class="fontstyle"><span class="calibre13">“Anlıyorum.”</span></span></p>

    <p class="style3"><span class="fontstyle"><span class="calibre13">“Beni sevemez misiniz, söyleyin?” diye sordu Amadis.</span></span></p>

    <p class="style3"><span class="fontstyle"><span class="calibre13">Angel yanıtlamadı.</span></span></p>

    <p class="style3"><span class="fontstyle"><span class="calibre13">“Biliyorum. Bu durum sizi sıkıyor. Öyle her önüme gelene sırlarımı açmak gibi bir, huyum yoktur, anlıyor musunuz, ama itiraf etmeliyim ki benim hakkımda ne düşündüğünüzü çok iyi anlıyorum.”</span></span></p>

    <p class="style3"><span class="fontstyle"><span class="calibre13">“Öyleyse?” dedi Angel.</span></span></p>

    <p class="style3"><span class="fontstyle"><span class="calibre13">“Öyleyse, umurumda bile değil,” dedi Amadis. “Ben oğlancıyım ve bunu siz nasıl değiştirebilirsiniz ki?”</span></span></p>

    <p class="style3"><span class="fontstyle"><span class="calibre13">“Ben hiçbir şeyi değiştirmek istemiyorum,” dedi Angel. “Bir anlamda bu işime bile gelir.”</span></span></p>

    <p class="style3"><span class="fontstyle"><span class="calibre13">“Rochelle nedeniyle mi?”</span></span></p>

    <p class="style3"><span class="fontstyle"><span class="calibre13">“Evet,” dedi Angel. “Rochelle, nedeniyle. Onunla ilgilenmemeniz beni daha çok hoşnut eder.”</span></span></p>

    <p class="style3"><span class="fontstyle"><span class="calibre13">“Çekici bir insan olduğum için, değil mi?” diye sordu Amadis.</span></span></p>

    <p class="style3"><span class="fontstyle"><span class="calibre13">“Hayır,” dedi Angel. “Korkunç bir adamsınız, ama patron sizsiniz...”</span></span></p>

    <p class="style3"><span class="fontstyle"><span class="calibre13">“Tuhaf bir sevme stiliniz var,” dedi Amadis.</span></span></p>

    <p class="style3"><span class="fontstyle6"><span class="calibre9">“Onun nasıl biri olduğunu biliyorum. Onu seviyorum diye nasıl biri olduğunu da görmezlikten gelemem ya.”</span></span></p>

    <p class="style3"><span class="fontstyle6"><span class="calibre9">“Nasıl olup da bir kadını sevebilirsiniz?” dedi Amadis.</span></span></p>

    <p class="style3"><span class="fontstyle6"><span class="calibre9">Kendi kendine konuşur gibiydi.</span></span></p>

    <p class="style3"><span class="fontstyle6"><span class="calibre9">“İnanılır gibi değil! Her taraflarında bir sürü yumuşak çıkıntı. Her tarafları kıvrım kıvrım, ıslak ıslak yaratıklar...”</span></span></p>

    <p class="style3"><span class="fontstyle6"><span class="calibre9">Ürperdi.</span></span></p>

    <p class="style3"><span class="fontstyle6"><span class="calibre9">“Korkunç bir şey...” Angel gülmeye başladı.</span></span></p>

    <p class="style3"><span class="fontstyle6"><span class="calibre9">“Neyse,” dedi Amadis. “Ne olursa olsun, ücretlerinizin indirildiği konusunda Anne’a bir şey söylemeyin. Bunu size bir sır olarak söyledim. Şurada karşıt cinsten iki erkeğiz.”</span></span></p>

    <p class="style3"><span class="fontstyle6"><span class="calibre9">“Mersi,” dedi Angel, “Paranın ne zaman geleceğini bilmiyor musunuz?”</span></span></p>

    <p class="style3"><span class="fontstyle6"><span class="calibre9">“Bilmiyorum. Ben de bekliyorum.”</span></span></p>

    <p class="style3"><span class="fontstyle6"><span class="calibre9">“Pekâlâ.”</span></span></p>

    <p class="style3"><span class="fontstyle6"><span class="calibre9">Angel başını önüne eğdi, ayaklarına baktı, ilginç hiçbir şey göremedi orada ve yeniden başını kaldırdı. “Hoşça kalın,” dedi.</span></span></p>

    <p class="style3"><span class="fontstyle6"><span class="calibre9">“Güle güle,” dedi Amadis. “Rochelle’den yana kafanız rahat olsun.”</span></span></p>

    <p class="style3"><span class="fontstyle6"><span class="calibre9">Angel çıktı ve hemen içeri girdi.</span></span></p>

    <p class="style3"><span class="fontstyle6"><span class="calibre9">“Nerede şimdi o?”</span></span></p>

    <p class="style3"><span class="fontstyle6"><span class="calibre9">“Kuryeyi getirsin diye</span></span> <span class="fontstyle"><span class="calibre13">975</span></span> <span class="fontstyle6"><span class="calibre9">durağına yolladım.”</span></span></p>

    <p class="style3"><span class="fontstyle6"><span class="calibre9">“Pekâlâ,” dedi Angel.</span></span></p>

    <p class="style3"><span class="fontstyle6"><span class="calibre9">Odayı terk etti ve kapıyı kapattı.</span></span></p>
  </div>
</body>
</html>
