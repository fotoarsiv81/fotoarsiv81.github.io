<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle"><span class="calibre12"><br class="calibre5" id="calibre_pb_52" /></span></span>

    <p class="msonormal"><span class="fontstyle"><span class="calibre13"> </span></span></p>

    <p class="twoonechaptersubtitle1" id="calibre_toc_67"><span class="fontstyle"><span class="calibre13">VI</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">“İlk olarak ben iniyorum,” dedi Athanagore. “Dikkat edin. Aşağıda bir taş yığını var, onu yuvarlamamaya özen gösterin.”</span></span></p>

    <p class="style3"><span class="fontstyle"><span class="calibre13">Bedenini kuyunun ağzından içeri soktu ve ayakları gümüş basamaklardan birine sağlamca bastı.</span></span></p>

    <p class="style3"><span class="fontstyle"><span class="calibre13">“Siz geçin önce!” dedi Anne, Petitjean’ın yolundan çekilerek.</span></span></p>

    <p class="style3"><span class="fontstyle"><span class="calibre13">“Garip bir spor bu,” dedi Petitjean. “Hey, aşağıdakiler, gözlerinizi yere indirin. İşinize yarayacak bir şey yok burada!”</span></span></p>

    <p class="style3"><span class="fontstyle"><span class="calibre13">Bir eliyle cüppesini topladı. Ayağını da ilk basamağa yerleştirdi.</span></span></p>

    <p class="style3"><span class="fontstyle"><span class="calibre13">“İdare eder,” dedi. “İnebilirim sanıyorum.”</span></span></p>

    <p class="style3"><span class="fontstyle"><span class="calibre13">“Böyle ne kadar iniliyor, kestirebiliyor musun?” diye sordu Anne.</span></span></p>

    <p class="style3"><span class="fontstyle"><span class="calibre13">Angel’in yanındaydı.</span></span></p>

    <p class="style3"><span class="fontstyle"><span class="calibre13">“Bilmiyorum,” dedi Angel boğuk bir sesle. “Derin olmalı.”</span></span></p>

    <p class="style3"><span class="fontstyle"><span class="calibre13">Anne deliğin ağzından baktı eğilerek. “Pek bir şey görülmüyor,” dedi. “Petitjean varmış olmalı. Epey oldu çünkü ineli.”</span></span></p>

    <p class="style3"><span class="fontstyle"><span class="calibre13">“Daha değil...” dedi Angel umutsuzlukla.</span></span></p>

    <p class="style3"><span class="fontstyle"><span class="calibre13">“İnmiştir, inmiştir,” dedi Anne.</span></span></p>

    <p class="style3"><span class="fontstyle"><span class="calibre13">Kuyunun yanı başında diz çökmüştü ve yoğun karanlığın içine bakıyordu dikkatle.</span></span></p>

    <p class="style3"><span class="fontstyle"><span class="calibre13">“Hayır,” diye yineledi Angel. “Daha değil.”</span></span></p>

    <p class="style3"><span class="fontstyle"><span class="calibre13">Pes perdeden, ürkmüş gibi bir sesle konuşuyordu.</span></span></p>

    <p class="style3"><span class="fontstyle"><span class="calibre13">“Gitmek gerek,” dedi Anne. “Haydi bakalım. Yoksa korkuyor musun?”</span></span></p>

    <p class="style3"><span class="fontstyle"><span class="calibre13">“Korkmuyorum...” diye mırıldandı Angel.</span></span></p>

    <p class="style3"><span class="fontstyle"><span class="calibre13">Eli arkadaşının sırtına dokundu ve birden onu boşluğa itiverdi. Angel’in alnı ter içinde kalmıştı. Birkaç saniye sonra bir çatırtı oldu. Petitjean’ın, kuyunun dibinden gelen çığlığı işitildi sonra.</span></span></p>

    <p class="style3"><span class="fontstyle"><span class="calibre13">Angel’in bacakları titriyordu. Parmakları birinci basamağı bulmakta epey sıkıntı çektiler. Bacakları onu aşağı doğru götürüyordu. Soğutulmuş cıva kadar ağırdı bedeni. Kuyunun giriş deliği başının üstünde kalmıştı. Koyu lacivert fonu ikiye bölen mavi-siyah bir şerit vardı yukarda. Altındaki alan belli belirsiz aydınlandı ve Angel temposunu hızlandırdı. Petitjean’ın tekdüze bir sesle dua ettiğini işitiyordu. Aşağı hiç bakmadı.</span></span></p>
  </div>
</body>
</html>
