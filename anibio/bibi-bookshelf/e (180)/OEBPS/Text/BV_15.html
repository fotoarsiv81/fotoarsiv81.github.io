<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle6"><span class="calibre11"><br class="calibre5" id="calibre_pb_19" /></span></span>

    <p class="msonormal"><span class="fontstyle6"><i class="calibre19"><span class="calibre13"> </span></i></span></p>

    <p class="twoonechaptersubtitle1" id="calibre_toc_41"><span class="fontstyle6"><span class="calibre13">VI</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">Angel güverteye çıktı. Gemi artık açık denizdeydi. Rüzgâr enine, gemiyse boyuna ilerliyordu, tıpkı bir haç işareti gibi. Böyle olması da doğaldı, çünkü Papa’nın krallığına yaklaşılıyordu.</span></span></p>

    <p class="style3"><span class="fontstyle"><span class="calibre13">Anne ve Rochelle kamaralardan birine kapanmışlardı. Angel’e de oradan uzaklaşmak düşmüştü. Kafasını da oradan uzaklaştırabilse, başka şeyler düşünebilse daha rahat edecekti. Anne kendisine karşı çok kibar davranıyordu. Daha da korkuncu, Rochelle de aynı tutum içindeydi. Ama ikisi birlikte aynı kamaraya kapanmışlardı ve herhalde Angel’den söz etmeyeceklerdi orada. Hatta konuşmayacaklardı bile. Herhalde şey yapmayacaklardı... Belki de şey yapacaklardı... Belki de... kimbilir...</span></span></p>

    <p class="style3"><span class="fontstyle"><span class="calibre13">Angel’in yüreği gümbür gümbür çarpıyor, çünkü Rochelle’in çırılçıplak olduğunu düşünüyordu. Değil mi ki aşağıda, kamarada, Anne’la birlikteydi. Hem hiçbir şey yapmayacak olsalar kapıyı kapatmazlardı ki.</span></span></p>

    <p class="style3"><span class="fontstyle"><span class="calibre13">Kızcağız birkaç gündür Anne’a öyle bir bakıyordu ki, Angel müthiş rahatsızlık duyuyordu. Birkaç gün önce Anne onu arabada öperken nasıl bakıyorduysa tıpkı öyle: donuk, dehşetengiz, salyası akan gözlerle. Ve yaprakları berelenmiş çiçek misali gözkapakları. Süngerimsi, yarı saydam.</span></span></p>

    <p class="style3"><span class="fontstyle"><span class="calibre13">Enginden esen rüzgâr martıların kanatlarında şakıyor, gemilerin güvertesinde gördüğü her yükseltiye yapışıyordu. Rastladığı her çıkıntının tepesinde Everest tepesindekiler gibi buhardan kuyruklar oluşuyordu. Güneşin ışıkları yer yer ağarmıştı, göz kırpıp duran denizin üstünde yansıyarak dosdoğru insanın gözüne giriyorlardı. Her tarafta enfes bir koku geziniyordu: denizdanası yahnisi ve sıcakta olgunlaşmış denizyemişi kokusu. Pistonlar makineyi düzenli bir tempoyla tokmaklıyor, teknenin gövdesini titretiyorlardı. Makine dairesindeki sıcak havayı dışarı v</span></span><span class="fontstyle18"><span class="calibre14">eren</span></span> <span class="fontstyle"><span class="calibre13">hava deliğinin incecik çatısının üstünde mavi bir duman yükseliyor, ama rüzgârın etkisiyle hemen dağılıyordu. Angel bütün bunların hepsini görüyordu. Siz de bilirsiniz, denizde bir tur atmak insanı bayağı sakinleştirir. Suların tatlı hışırtısı, köpüklerin geminin bordasında bıraktığı saydam izler, martıların çığlıkları ve kanat sesleri onu bayağı ferahlatmıştı, derken damarlarında çılgınca dolaşan kanın durulduğunu hissetti. Şimdi Anne’ın varlığına aldırmıyor, kendisini aşağıda Rochelle’in yanında hissediyordu. Yan yanaydılar ve damarlarındaki kan fosurtular çıkartıyordu, tıpkı yeni açılan bir şampanya şişesi gibi.</span></span></p>

    <p class="style3"><span class="fontstyle"><span class="calibre13">Havanın rengi açık sarı ve yıkanmış turkuvaz mavisi karışımıydı. Balıklar geminin gövdesine arada bir de olsa toslama işini bırakmamışlardı. Angel aşağı inmeyi ve ne yaptıklarını görmeyi ne kadar da isterdi. Bari iyiden iyiye eskimiş sac levhaları delecek kadar tehlikeli şeyler olmasaydı yaptıkları. Ama bu düşünceyi de sildi kafasından, artık gözlerinin önüne Anne ve Rochelle’in görüntüsü gelmiyordu: harikulade tatlı bir rüzgâr vardı ve güvertenin tabanını kaplayan mat renkli ziftin üstünde yer yer çatlaklar oluşmuştu. İncecik yaprakların üstündeki damarları çağrıştırıyordu bu görüntü. Geminin ön tarafına doğru ilerledi, gidip küpeşteden aşağıyı seyredecekti. Didiche ve Olive eğilmiş, beyaz birer bıyık gibi geminin bordasına yapışan köpük öbeklerini seyrediyorlardı. Bıyık kondurmak için bundan daha garip bir yer bulunamazdı doğrusu. Didiche’in kolu hâlâ Olive’in boynundaydı ve rüzgâr çocukların saçlarının arasına dalıp karmakarışık ediyor, kulaklarına şarkılar fısıldıyordu. Angel durdu ve onların yakınında bir yere tutundu. Çocuklar varlığını hissettiler. Didiche kaygıyla ona doğru döndü. Olive’in yanaklarında kurumuş yaş damlaları gördü Angel. Kızcağız bir yandan da usul usul iç çekiyordu.</span></span></p>

    <p class="style3"><span class="fontstyle"><span class="calibre13">“Nasılsınız bakalım,” diye sordu Angel, “halinizden memnun musunuz?”</span></span></p>

    <p class="style3"><span class="fontstyle"><span class="calibre13">“Hayır,” diye yanıtladı Didiche. “Kaptan moruk ineğin teki.”</span></span></p>

    <p class="style3"><span class="fontstyle"><span class="calibre13">“Ne yaptı size?” diye sordu Angel. “Sizi köprüden mi kovdu yoksa?”</span></span></p>

    <p class="style3"><span class="fontstyle"><span class="calibre13">“Olive’e kötü bir şeyler yapmak istedi,” dedi çocuk. “Onu çimdikledi şurasından.”</span></span></p>

    <p class="style3"><span class="fontstyle"><span class="calibre13">Olive elini işaret edilen bölgeye koydu ve yeniden içini çekti.</span></span></p>

    <p class="style3"><span class="fontstyle"><span class="calibre13">“Hâlâ ağrıyor,” dedi.</span></span></p>

    <p class="style3"><span class="fontstyle"><span class="calibre13">“Evet, domuz moruğun tekiymiş,” dedi Angel.</span></span></p>

    <p class="style3"><span class="fontstyle"><span class="calibre13">Kaptana çok kızmıştı.</span></span></p>

    <p class="style3"><span class="fontstyle"><span class="calibre13">“Ağzına huniyi patlattım ben de.” dedi Didiche.</span></span></p>

    <p class="style3"><span class="fontstyle"><span class="calibre13">“Evet, çok eğlenceliydi,” dedi Olive.</span></span></p>

    <p class="style3"><span class="fontstyle"><span class="calibre13">Tatlı tatlı gülmeye başladı. Kaptanın yüzünün hali gözlerinin önüne gelince Angel ve Didiche de güldüler.</span></span></p>

    <p class="style3"><span class="fontstyle"><span class="calibre13">“Yine aynı şeyi yapmaya kalkarsa gelin beni bulun.” dedi Angel. “Ben onun ağzını burnunu dağıtırım.”</span></span></p>

    <p class="style3"><span class="fontstyle"><span class="calibre13">“Siz bize dostça davranıyorsunuz hiç değilse,” dedi Didiche.</span></span></p>

    <p class="style3"><span class="fontstyle"><span class="calibre13">“Beni öpmek istiyordu.” dedi Olive. “Üstelik de kırmızı şarap kokuyordu.”</span></span></p>

    <p class="style3"><span class="fontstyle"><span class="calibre13">“Siz de çimdiklemeye kalkmayacaksınız ya onu?”</span></span></p>

    <p class="style3"><span class="fontstyle"><span class="calibre13">Birden kaygılanmıştı. Bu büyüklerle öyle çabucak ahbaplık kurmaya gelmezdi doğrusu.</span></span></p>

    <p class="style3"><span class="fontstyle"><span class="calibre13">“Korkma.” dedi Angel. “Onu öpmeye ya da çimdiklemeye kalkışmayacağım.”</span></span></p>

    <p class="style3"><span class="fontstyle"><span class="calibre13">“Yo, beni öpmenizi isterim doğrusu,” dedi Olive, “ama sakın çimdiklemeyin. Çok acıyor.”</span></span></p>

    <p class="style3"><span class="fontstyle"><span class="calibre13">“Ben Olive’i öpmenize de karşıyım doğrusu,” dedi Didiche. “Eğer öpmek gerekiyorsa bunu pekâlâ ben de yapabilirim...”</span></span></p>

    <p class="style3"><span class="fontstyle"><span class="calibre13">“Yoksa kıskandın mı?” dedi Angel.</span></span></p>

    <p class="style3"><span class="fontstyle"><span class="calibre13">“Hiç de değil.”</span></span></p>

    <p class="style3"><span class="fontstyle"><span class="calibre13">Didiche’nin yanakları al al oldu birden ve Angel’in başının üstünde bir yerlere bakmaya başladı. Bunu yapmak için başını öyle geriye atmak zorunda kaldı ki boynu garip, öyle sık görülmeyen türden bir acı oluşturdu gövdesiyle. Angel gülüyordu. Olive’i koltuk altlarından yakaladı, kendi boyunca kaldırdı ve her iki yanağından öptü.</span></span></p>

    <p class="style3"><span class="fontstyle"><span class="calibre13">“İşte şimdi gerçek anlamda dost olduk.” dedi kızı yere indirirken, “Haydi artık el sıkışalım.”</span></span></p>

    <p class="style3"><span class="fontstyle"><span class="calibre13">Didiche elini isteksizce uzattı, ama Angel’in suratını görünce gülmeye başladı.</span></span></p>

    <p class="style3"><span class="fontstyle"><span class="calibre13">“Benden daha büyük olduğunuz için fırsatçılık yapıyorsunuz.” dedi. “Ama ne yaparsanız yapın, umurumda bile değil. Nasıl olsa ben onu sizden daha önce öptüm.”</span></span></p>

    <p class="style3"><span class="fontstyle"><span class="calibre13">“Kutlarım seni,” dedi Angel. “Ağzının tadını bilen bir erkeksin. Bu kızı öpmek pek hoş oluyor doğrusu.”</span></span></p>

    <p class="style3"><span class="fontstyle"><span class="calibre13">“Siz de mi Egzopotamya’ya geliyorsunuz?” diye sordu Olive.</span></span></p>

    <p class="style3"><span class="fontstyle"><span class="calibre13">Nedense konuyu değiştirmek istemişti.</span></span></p>

    <p class="style3"><span class="fontstyle"><span class="calibre13">“Evet,” dedi Angel. “Mühendis olarak tuttular beni.”</span></span></p>

    <p class="style3"><span class="fontstyle"><span class="calibre13">“Bizim babalarımız ise inşaatçı,” dedi Olive kasılarak.</span></span></p>

    <p class="style3"><span class="fontstyle"><span class="calibre13">“Bütün işi onlar yapıyor,” diye ekledi Didiche. “Mühendislerin kendi başlarına kaldıklarında hiçbir işin altından kalkamayacağını söylerler hep.”</span></span></p>

    <p class="style3"><span class="fontstyle"><span class="calibre13">“Haklılar.” dedi Angel.</span></span></p>

    <p class="style3"><span class="fontstyle"><span class="calibre13">“Sonra bir de ustabaşı Arland var,” dedi Olive.</span></span></p>

    <p class="style3"><span class="fontstyle"><span class="calibre13">“Pis herifin teki,” dedi Didiche.</span></span></p>

    <p class="style3"><span class="fontstyle"><span class="calibre13">“Göreceğiz bakalım,” dedi Angel.</span></span></p>

    <p class="style3"><span class="fontstyle"><span class="calibre13">“Tek mühendis siz misiniz?” diye sordu Olive.</span></span></p>

    <p class="style3"><span class="fontstyle"><span class="calibre13">Bunun üzerine Angel birden Anne ve Rochelle’in aşağıda kamarada baş başa olduklarını anımsadı. Rüzgârsa daha bir serin esiyordu. Güneş batıyor ve gemi de daha çok sallanıyordu. Martıların çığlığından rahatsız olmaya başlamıştı üstelik.</span></span></p>

    <p class="style3"><span class="fontstyle"><span class="calibre13">“Hayır...” diyebildi güçlükle. “Arkadaşlarımdan biri de bu gemide. Aşağıda şey yapıyor...”</span></span></p>

    <p class="style3"><span class="fontstyle"><span class="calibre13">“Adı ne?” diye sordu Didiche.</span></span></p>

    <p class="style3"><span class="fontstyle"><span class="calibre13">“Anne,” diye yanıtladı Angel.</span></span></p>

    <p class="style3"><span class="fontstyle"><span class="calibre13">Tuhaf bir ad, diye düşündü Didiche. Köpek adı gibi sanki.</span></span></p>

    <p class="style3"><span class="fontstyle"><span class="calibre13">“Güzel bir admış,” dedi Olive.</span></span></p>

    <p class="style3"><span class="fontstyle"><span class="calibre13">“Köpek adı gibi,” dedi Didiche. “Bir insana köpek adı vermek aptalca bir şey.”</span></span></p>

    <p class="style3"><span class="fontstyle"><span class="calibre13">“Aptalca,” dedi Angel.</span></span></p>

    <p class="style3"><span class="fontstyle"><span class="calibre13">“Karabatağımızı görmek ister misiniz?” diye sordu Olive.</span></span></p>

    <p class="style3"><span class="fontstyle"><span class="calibre13">“Hayır,” dedi Angel. “Onu uyandırmasak daha iyi olur.”</span></span></p>

    <p class="style3"><span class="fontstyle"><span class="calibre13">“Canınızı sıkan bir şey mi söyledik size?” diye sordu Olive.</span></span></p>

    <p class="style3"><span class="fontstyle6"><span class="calibre9">“Yok canım.” diye yanıtladı Angel. Elini kızın saçlarında gezdirdi, başını okşadı ve iç geçirdi. Yukardaysa, güneş yeniden görünüp görünmemek konusunda kararsızlık geçiriyordu.</span></span></p>

    <p class="style3"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13"> </span></span></p>
  </div>
</body>
</html>
