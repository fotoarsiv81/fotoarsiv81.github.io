<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <p class="twochaptertitle1" id="calibre_toc_11"><span class="fontstyle15"><span class="calibre23">GEÇİŞ<br class="calibre5" />
    <br class="calibre5" />
    <br class="calibre5" /></span></span></p>

    <p class="style3"><span class="fontstyle8"><span class="calibre14">Hiç kuşku yok ki Profesör Mangemanche tam o karanlık bölgeye girdiği anda ölmüş, ve bu, erişilmez güzellikte bir av tablosu oluşturmuştu. Onu aramaya çıkan müfettiş biraz daha dayanmış olmalıydı, çünkü daha gençti ve Olive’le karşılaştığında bir miktar ısınmıştı. Her şeye karşın, o karanlık bölgenin ardında başlarına ne geldiğini tam olarak kimse bilemez. Konuşan papağan satıcılarının deyimiyle, burada belli bir belirsizlik payı var. Tuhaf bir şey daha; keşişle zenci kız arasındaki zina sahnesi de henüz gerçekleşmedi. Başlangıçta Claude Léon’un kişiliğine hatırı sayılır bir önem atfedildiği düşünülecek olursa, bu gecikmenin herhangi bir açıklaması olamaz. Bu işi tarafsız izleyicilerin gözleri önünde yapmaları kuşkusuz daha iyi olurdu. Çünkü böyle bir sahnenin sık sık yinelenmesinin keşişin fiziksel yapısı üstünde bir sürü yan etkisi olur. Bakarsınız dayanır ya da yorgunluktan ölür. Ve bunların her ikisi de gerçeğe çok yakın tahminlerdir. Gelişmelerin bundan sonraki seyri konusunda herhangi bir önyargıya kapılmaksın, Angel’in neler yapabileceğini kesinlikle ve rahatça belirleyebiliriz artık: Arkadaşının, yani Anne’ın düşüncelerinden ve davranışlarından önemli ölçüde etkilendiğini (bunda onun bir köpek adı taşımasının da payı var, ama bu belirleyici bir öğe değil) rahatça söyleyebiliriz. Anne’ın bu işte bir hatası var, o da uyarılarını gerektiği zaman ya da hiç değilse belli aralıklarla değil, sık sık ve düzenli bir biçimde yapması. Neyse ki, her seferinde yanlarında bir tanık oluyor. Aslında öteki kişilerin sonunu önceden kestirmek daha zor; onlarla ilgili bölümlerin oldukça düzensiz bir biçimde ele alınmış olması çeşitli derecelerden özgürleşmelere de yol açabilir, ya da, harcanan onca çabaya karşın, gerçek anlamda hiç mi hiç var olmamış da olabilirler. Ama, ancak sınırlı bir yarar sağladıkları için yok edilmeleri önemli bir sorun yaratmaz. Romanın başlıca kahramanının yani Rochelle’in varlığının çok belirgin olmadığını siz de fark etmişsinizdir. Duruma göre 975’in şoförü, biletçisi ya da sarı-siyah taksinin sahibi olabilen</span></span> <span class="fontstyle"><span class="calibre13">Deus ex maduna</span></span> <span class="fontstyle8"><span class="calibre14">için de aynı şey söylenebilir. (Renklerinden de anlaşılacağı gibi, hüküm giymiş bir taksidir söz konusu olan.) Ama bunlar elimizdeki kimyasal reaksiyon için yardımcı birer eleman olmanın dışında herhangi bir işlev taşımıyorlar. Yani, ne bizzat bu reaksiyon sürecinin kendisine, ne de bu reaksiyon sonunda ortaya çıkan kimyasal dengeye bir katkıları var.</span></span></p>
  </div>
</body>
</html>
