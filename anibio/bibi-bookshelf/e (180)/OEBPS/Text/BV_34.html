<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle17"><span class="calibre11"><br class="calibre5" id="calibre_pb_41" /></span></span>

    <p class="msonormal"><span class="fontstyle17"><span class="calibre9"> </span></span></p>

    <p class="twoonechaptersubtitle1" id="calibre_toc_59"><span class="fontstyle17"><span class="calibre13">XIII</span></span></p>

    <p class="onetext"><span class="fontstyle6"><span class="calibre9"> </span></span></p>

    <p class="style3"><span class="fontstyle6"><span class="calibre9">Papaz Petitjean ve Angel, Athanagore’un çadırında bekliyorlardı. Arkeolog esmer kızı aramaya gitmiş ve onları bir süre yalnız bırakmıştı.</span></span></p>

    <p class="style3"><span class="fontstyle6"><span class="calibre9">Sessizliği ilk bozan Petitjean oldu.</span></span></p>

    <p class="style3"><span class="fontstyle6"><span class="calibre9">“O saçma sapan şeyleri hala düşünüyor musunuz?” diye sordu. “Yani cinsel konularla ilgili olarak, demek istiyorum.”</span></span></p>

    <p class="style3"><span class="fontstyle6"><span class="calibre9">“Of, ne diyeyim,” dedi Angel. “Kıçıma tekme atma isteği duymakta haklısınız. Yapmak istediklerim gerçekten iğrenç şeyler. Bunu gerçekten istiyordum, çünkü şu anda kadınlara karşı fiziksel olarak büyük bir açlık duyuyorum.”</span></span></p>

    <p class="style3"><span class="fontstyle6"><span class="calibre9">“Hele şükür!” dedi papaz. “İşte şimdi daha kolay anlıyorum, öyleyse, az sonra gelecek yavruyla ilgilenmekten başka çareniz yok.”</span></span></p>

    <p class="style3"><span class="fontstyle6"><span class="calibre9">“Hiç kuşkusuz ilgileneceğim onunla,” dedi Angel. “Hayatımın bir döneminde bunu yapamadım. Yatacağım ilk kadını sevmek istiyordum.”</span></span></p>

    <p class="style3"><span class="fontstyle6"><span class="calibre9">“Peki bunu başardınız mı?”</span></span></p>

    <p class="style3"><span class="fontstyle6"><span class="calibre9">“Başardım, ama tam anlamıyla değil,” dedi Angel, “Şimdi Rochelle’i sevdiğimi söylüyorum ya, bu duyguya daha önce iki kez daha kapıldım.”</span></span></p>

    <p class="style3"><span class="fontstyle6"><span class="calibre9">“Nasıl bir duyguymuş bu?” diye sordu Petitjean.</span></span></p>

    <p class="style3"><span class="fontstyle6"><span class="calibre9">“Bilme, emin olma isteği,” diye yanıtladı Angel. “Ne yapmak gereğinden emin olma isteği. Ve niçin yaşadığımdan.”</span></span></p>

    <p class="style3"><span class="fontstyle6"><span class="calibre9">“Niçin yaşıyorsunuz peki?”</span></span></p>

    <p class="style3"><span class="fontstyle6"><span class="calibre9">“İşte bunu bilemiyorum,” dedi Angel. “Ya da söyleyemiyorum. İnsan sözcüklere alışkın olmayınca, istediğini anlatmakta büyük sıkıntı çekiyor.”</span></span></p>

    <p class="style3"><span class="fontstyle6"><span class="calibre9">“Yeniden başa dönelim,” dedi Petitjean. “Kafamı karıştırıyorsunuz ve emin olun, ipin ucunu kaçırıveriyorum. Çok tuhaf bir şey bu. Yoksa Petitjean değil miyim ben, ha? Ne dersiniz?”</span></span></p>

    <p class="style3"><span class="fontstyle6"><span class="calibre9">“Her neyse, bir kadın sevmiştim,” dedi Angel. “İkimiz için de bu ilk kez oluyordu. Dediğim gibi, başarmıştım. Şimdiyse Rochelle’i seviyorum ve üstelik o günden bu yana çok bir zaman da geçmedi. Ama onun... umurunda bile değilim.”</span></span></p>

    <p class="style3"><span class="fontstyle6"><span class="calibre9">“Böyle melankolik ifadeler kullanmayın,” dedi Petitjean. “Tam olarak bilmiyorsunuz çünkü.”</span></span></p>

    <p class="style3"><span class="fontstyle6"><span class="calibre9">“Anne’la yatıyor o,” dedi Angel “Anne ise onu çirkinleştiriyor, berbat ediyor. Pelteleştiriyor. Aslında hiç kötü bir niyeti yok ve bu konuda Rochelle’le bütünüyle hemfikir. Ama bu neyi değiştirir ki?”</span></span></p>

    <p class="style3"><span class="fontstyle6"><span class="calibre9">“Değiştirir elbette,” dedi Petitjean. “Nitekim Anne’a bu yüzden kızamıyorsunuz.”</span></span></p>

    <p class="style3"><span class="fontstyle6"><span class="calibre9">“Hayır,” dedi Angel. “Kızamıyorum. Ama onu giderek daha az seviyorum. Çünkü haddinden fazla yararlanıyor ondan. Hem bana işin başında, kızın umurunda bile olmadığını söylemişti.”</span></span></p>

    <p class="style3"><span class="fontstyle6"><span class="calibre9">“Bilirim,” dedi papaz. “Sonra da gidip evlenirler.”</span></span></p>

    <p class="style3"><span class="fontstyle6"><span class="calibre9">“Hayır, onunla evlenmeyecek. Rochelle beni sevmiyor. Oysa ben onu seviyorum, ama neredeyse tükenmek üzere olduğunu da görüyorum.”</span></span></p>

    <p class="style3"><span class="fontstyle6"><span class="calibre9">“Hâlâ iyi durumda,” dedi papaz. “Sizin o iğrenç betimlemelerinize karşın, yine de iş görür.”</span></span></p>

    <p class="style3"><span class="fontstyle6"><span class="calibre9">“Bu yeterli değil. Benimle karşılaşmadan önce daha iyi miydi kötü müydü, bu benim için pek önem taşımıyor, anlıyor musunuz? Ama tanıdığım günden bu yana uğradığı çöküntü canımı sıkmaya yetiyor. Üstelik de sorumlusu olmadığım bir şey bu.”</span></span></p>

    <p class="style3"><span class="fontstyle6"><span class="calibre9">“Ama sizinle olsaydı da aynı çöküntüyü yaşamayacak mıydı?” dedi papaz.</span></span></p>

    <p class="style3"><span class="fontstyle6"><span class="calibre9">“Hayır,” dedi Angel. “Ben kaba bir adam değilim. Onu örselemeden önce epey bir süre dinlendirirdim ben olsam. Bunu kendim için değil, onun için yapardım. Başka birini kolayca bulabilsin diye. Ellerinde erkek bulmalarını sağlayacak bir tek olanak var, o da beden ölçülerinin düzgün olması.”</span></span></p>

    <p class="style3"><span class="fontstyle"><span class="calibre13">“Of, güldürmeyin beni,” dedi papaz. “Erkek yakalamayı başarmış bir sürü çirkin kadın var.”</span></span></p>

    <p class="style3"><span class="fontstyle"><span class="calibre13">“Ben onları saymıyorum,” dedi Angel. “Özür dilerim ama, ben kadın deyince, güzel kadınları kastediyorum. Ötekiler benim için tümüyle yabancı bir dünyanın insanları.”</span></span></p>

    <p class="style3"><span class="fontstyle"><span class="calibre13">“Onlar nasıl erkek buluyor öyleyse?”</span></span></p>

    <p class="style3"><span class="fontstyle"><span class="calibre13">“Doktorların özel olarak kullanılmasını öğütlediği ilaçlar gibidir onlar,” dedi Angel. “Piyasada asla satılmazlar, ama doktorlar özel hastalarına onları kullanmalarını öğütlerler. Yalnızca bu yolla satılabilen şeylerdir. Kulağa fısıldanan, kulaktan kulağa yayılan şeyler. Bu kadınlar, yani çirkinler kendilerini tanıyan insanlarla evlenirler. Ya da kokularıyla tembel erkekleri ve benzerlerini yakalarlar.”</span></span></p>

    <p class="style3"><span class="fontstyle"><span class="calibre13">“Bu korkunç bir şey,” dedi Petitjean. “Namuslu ve tefekküre yatılan günlerle dolu bir yaşam sürdürdüğüm için bir türlü öğrenme olanağı bulamadığım bir sürü ayrıntı hakkında bilgi sahibi yaptınız beni. Ama şunu da söylemeliyim ki, manastır dışındaki rahiplerin durumu benimkinden farklıdır. Demek kadınlar gelip sizi bulur ve size de aralarından birini seçmekten başka bir iş düşmez, teorik olarak; ama hepsi çirkin olduğu için, zorunlu olarak, herhangi bir seçim yapmazsınız. Evet, bu, sorunu çözmenin bir yolu olabilir. Aman beni durdurun, çünkü kalanı yeniden karışmaya başladı.”</span></span></p>

    <p class="style3"><span class="fontstyle"><span class="calibre13">“İşte dediğim gibi.” diye sürdürdü Angel, “İnsan bir kadını terk edecek ya da onu serbest bırakacaksa, bu işi kadın sıfırı tüketmeden yapmalı. Yaşamım boyunca benim temel ilkem bu olmuştur.”</span></span></p>

    <p class="style3"><span class="fontstyle"><span class="calibre13">“İyi de, sizi terk etmeyi her zaman kabul etmeyebilirler,” dedi Petitjean.</span></span></p>

    <p class="style3"><span class="fontstyle"><span class="calibre13">“Ederler pekâlâ. Bunu isterseniz kendileriyle anlaşarak yapabilirsiniz, çünkü aralarında bazıları size az önce anlattıklarımı anlayabilen insanlardır ve o andan başlayarak, onları tümüyle yitirmeden de yaşayabilirsiniz kendi hayatınızı; ya da sizi terk etmeleri için onlara bile bile kötü davranırsınız. Ama böylesi insana hüzün verir, çünkü onlara yol verdiğiniz ânı sık sık anımsamanız, onları yine de seviyor olmanız gerekir.”</span></span></p>

    <p class="style3"><span class="fontstyle"><span class="calibre13">“Sanıyorum bunu henüz tümüyle tükenmemiş olanlar, hâlâ sevmekte olduğunuz kadınlar için söylüyorsunuz?”</span></span></p>

    <p class="style3"><span class="fontstyle"><span class="calibre13">“Evet,” dedi Angel. “Zorluk da burada zaten. Tümüyle soğuk davranamazsınız onlara. Kendi isteğinizle bırakır, hatta ona başka birini bile bulursunuz kendi ellerinizle. Ama onunla aralarının iyi olduğunu görünce bu kez kıskanmaya başlarsınız.”</span></span></p>

    <p class="style3"><span class="fontstyle"><span class="calibre13">Bir an sustu. Papaz Petitjean başını ellerinin arasına almıştı. Alnındaki kırışıklıklar epey ciddi şeyler düşündüğünü gösteriyordu.</span></span></p>

    <p class="style3"><span class="fontstyle"><span class="calibre13">“Ve bu, siz de başka birini buluncaya kadar sürer, değil mi?” dedi papaz.</span></span></p>

    <p class="style3"><span class="fontstyle"><span class="calibre13">“Hayır. Kendiniz de başka birini bulsanız bile sürer kıskançlığınız. O kıskançlık duygusunu kendiniz için özenle saklamanız gerekir. Bir önceki kadınla her şeyi sonuna kadar yaşamadığınız için, kıskanç olmamak elinizde değildir zaten. Hâlâ bir şeyler kalmıştır onunla yaşanacak ve siz onu yaşayamamışsınızdır. Ve işte kıskançlık budur. Hiçbir zaman yaşayamayacağınız, hiçbir zaman alamayacağınız şeydir kıskançlık. Elbette, ince duygulu bir insansanız, demek istiyorum.”</span></span></p>

    <p class="style3"><span class="fontstyle"><span class="calibre13">“Yani sizin gibi biriysem,” diye düzeltti papaz sorunu tümüyle kavramış olarak.</span></span></p>

    <p class="style3"><span class="fontstyle"><span class="calibre13">“Anne sonuna kadar gideyim diye uğraşıyor,” dedi Angel. “Ve durmayacak da. Dolayısıyla geriye hiçbir şey kalmayacak. Elbette biri çıkıp onu durdurmazsa.”</span></span></p>

    <p class="style3"><span class="fontstyle"><span class="calibre13">“Birisi onu durduracak olursa, geriye bir şeyler kalır mı dersiniz?” diye sordu papaz.</span></span></p>

    <p class="style3"><span class="fontstyle"><span class="calibre13">Angel yanıtlamadı. Yüzü solmuş, düşüncelerini bir kez daha açıklamak zorunda kalmak onu yormuştu. Arkeologun yatağının üstüne yan yana oturmuşlardı. Sonra Angel kollarını başının altında birleştirip yatağın üstüne uzandı. Yukarıya, sağlam kumaştan dikilmiş çadırın tavanına dikti gözlerini.</span></span></p>

    <p class="style3"><span class="fontstyle"><span class="calibre13">“Hayatım boyunca ilk kez, boyumdan büyük bir saçmalık yumurtlamadan, uzun süre susmuş oluyorum böylece,” dedi Petitjean. “Ve bana neler olduğunu da kendi kendime sormadan edemiyorum.”</span></span></p>

    <p class="style3"><span class="fontstyle"><span class="calibre13">“Rahat olun,” dedi Angel. “İşte kız geldi.”</span></span></p>
  </div>
</body>
</html>
