<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <p class="twochaptertitle" id="calibre_toc_12"><span class="fontstyle5"><span class="calibre23">ÜÇÜNCÜ HAREKET<br class="calibre5" />
    <br class="calibre5" />
    <br class="calibre5" /></span></span></p>

    <p class="twoonechaptersubtitle1" id="calibre_toc_62"><span class="fontstyle"><span class="calibre13">I</span></span></p>

    <p class="onetext"><span class="fontstyle6"><span class="calibre9"> </span></span></p>

    <p class="style3"><span class="fontstyle6"><span class="calibre9">Amadis, Carlo’yla Marin’in hareketlerini gözlüyordu. Otele henüz yeterince zarar verilememişti, çünkü şimdiye kadar yapılan her şey ancak zemin katla sınırlıydı. Oysa yapıyı tümüyle ikiye bölmek gerekiyordu. Gel gör ki bu iki işçi yıkımı sürdürecekleri yerde temizlik işine girişmişlerdi. Dudu, birinci kat merdivenlerinin orada sırtını duvara dayamış, ellerini cebine sokmuş. Anne’ın söylediklerini düşünüyordu ve ne yapacağına bir türlü karar verememişti. Ondan vazgeçebilir miydi acaba? Sonunda yukarı çıkıp iki mühendisin şimdiye kadar neler yaptığına bir göz atmaya karar verdi. Eğer bitirmişlerse ya da bitime yakın bir noktaya gelmişlerse, onlara zorunlu ve ebedi tatil yolu da görünmüş demekti.</span></span></p>

    <p class="style3"><span class="fontstyle6"><span class="calibre9">Bir an, o güne kadar yerleştirilmiş raylara göz gezdirdi. Takozların üstünde duruyordu raylar ve bu haliyle oyuncağa benziyorlardı. Traverslerin altındaki kum iyice düzlenmişti ve kırma taşları bekliyordu. Vagon ve lokomotifler henüz monte edilmemişti. Travers ve ray yığınlarına yakın bir yerde, örtülerin altında yatıyorlardı.</span></span></p>

    <p class="style3"><span class="fontstyle6"><span class="calibre9">Carlo durdu. Sırtı çok ağrıyordu. Usulca doğruldu, küreğin sapına ellerini dayadı ve yumruğunun tersiyle alnında biriken terleri sildi. Saçları terden parlıyordu ve tozlar, ıslak bedenin her tarafına yapışmıştı. Pantolonu kıçına yapışık duruyordu ve diz yerlerinde kocaman kocaman cepler oluşmuştu. Başını ağır ağır bir sağa bir sola çevirerek yere bakıyordu. Marin süpürge işine devam ediyordu. Cam kırıkları küreğine değdikçe şıngırdayıp duruyorlardı. Onları alıp bir kalça hareketiyle arkasındaki çöp yığınına savuruyordu</span></span></p>

    <p class="style3"><span class="fontstyle6"><span class="calibre9">“İşinize bakın,” dedi Amadis, Carlo’ya.</span></span></p>

    <p class="style3"><span class="fontstyle6"><span class="calibre9">“Yoruldum,” dedi Carlo.</span></span></p>

    <p class="style3"><span class="fontstyle6"><span class="calibre9">“Tembellik edesiniz diye para ödemiyoruz size.”</span></span></p>

    <p class="style3"><span class="fontstyle6"><span class="calibre9">“Ben tembellik etmiyorum Bayım. Soluklanıyorum.”</span></span></p>

    <p class="style3"><span class="fontstyle6"><span class="calibre9">“Bu işi yapacak durumda değildiniz madem, kabul etmeseydiniz.”</span></span></p>

    <p class="style3"><span class="fontstyle6"><span class="calibre9">“Bu işi yapmayı ben istemedim, bayım. Yapmak zorunda bırakıldım.”</span></span></p>

    <p class="style3"><span class="fontstyle6"><span class="calibre9">“Kimse zorlamadı sizi,” dedi Amadis. “Sözleşme imzaladınız.”</span></span></p>

    <p class="style3"><span class="fontstyle6"><span class="calibre9">“Yorgunum,” dedi Carlo.</span></span></p>

    <p class="style3"><span class="fontstyle6"><span class="calibre9">“Tekrar söylüyorum, işinizi yapın.”</span></span></p>

    <p class="style3"><span class="fontstyle6"><span class="calibre9">Bu kez Marin de durdu.</span></span></p>

    <p class="style3"><span class="fontstyle6"><span class="calibre9">“Hiç soluk almadan, hayvanlar gibi de çalışamayız ya,” dedi.</span></span></p>

    <p class="style3"><span class="fontstyle6"><span class="calibre9">“Çalışırsınız pekâlâ,” dedi Amadis. “Ustabaşıları buraya bunun için, herkesi bu kesin kurala uymaya zorlasınlar diye getirttik zaten.”</span></span></p>

    <p class="style3"><span class="fontstyle6"><span class="calibre9">“Neye uymaya zorlasınlar diye?” diye sordu Marin.</span></span></p>

    <p class="style3"><span class="fontstyle6"><span class="calibre9">“Bu kesin kurala.”</span></span></p>

    <p class="style3"><span class="fontstyle6"><span class="calibre9">“Kafa ütülediniz ama.” dedi Marin.</span></span></p>

    <p class="style3"><span class="fontstyle6"><span class="calibre9">“Sizi daha kibar konuşmaya davet ediyorum.” dedi Amadis.</span></span></p>

    <p class="style3"><span class="fontstyle6"><span class="calibre9">“Şu Arland denen herif bir kerecik olsun bizi rahat bırakmıştı,” dedi Marin. “Siz de öyle yapın ve çekip gidin başımızdan.”</span></span></p>

    <p class="style3"><span class="fontstyle6"><span class="calibre9">“Ben Arland’a kuralları hatırlatmasını bilirim,” dedi Amadis.</span></span></p>

    <p class="style3"><span class="fontstyle6"><span class="calibre9">“Biz işimizi yapıyoruz.” dedi Marin. “Şöyle ya da böyle, nasıl yaptığımız yalnızca bizi ilgilendirir.”</span></span></p>

    <p class="style3"><span class="fontstyle6"><span class="calibre9">“Son kez söylüyorum,” dedi Amadis. “İşinizin başına dönün.”</span></span></p>

    <p class="style3"><span class="fontstyle6"><span class="calibre9">Carlo pençelerinin arasında tuttuğu kürek sapını bırakıp kuru ellerine tükürdü. Marin de bıraktı küreğini.</span></span></p>

    <p class="style3"><span class="fontstyle6"><span class="calibre9">“Ağzınızı burnunuzu dağıtacağız.” dedi.</span></span></p>

    <p class="style3"><span class="fontstyle6"><span class="calibre9">“Yapma, Marin...” diye mırıldandı Carlo.</span></span></p>

    <p class="style3"><span class="fontstyle6"><span class="calibre9">“Eğer bana dokunursanız sizi çok fena kınarım,” dedi Amadis.</span></span></p>

    <p class="style3"><span class="fontstyle6"><span class="calibre9">Marin ona doğru iki adım attı, durdu, baktı ve yeniden ilerleyerek adamla göğüs göğüse geldi.</span></span></p>

    <p class="style3"><span class="fontstyle6"><span class="calibre9">“Ağzınızı burnunuzu dağıtacağım,” dedi. “Keşke bunu yapmak zorunda kalmasaydım, çünkü leş gibi parfüm kokuyorsunuz. Siz bir baş belası ve pis bir oğlancısınız.”</span></span></p>

    <p class="style3"><span class="fontstyle6"><span class="calibre9">“Bırak onu, Marin,” dedi Carlo. “O bizim patronumuz.”</span></span></p>

    <p class="style3"><span class="fontstyle6"><span class="calibre9">“Çölde patron matron olmaz.” dedi Marin.</span></span></p>

    <p class="style3"><span class="fontstyle6"><span class="calibre9">“Burası artık çöl değil.” dedi Amadis alaylı bir sesle. “Siz hiç demiryolu döşenmiş bir çöl gördünüz mü daha önce?”</span></span></p>

    <p class="style3"><span class="fontstyle6"><span class="calibre9">Marin düşündü.</span></span></p>

    <p class="style3"><span class="fontstyle6"><span class="calibre9">“Gel çalış, Marin,” dedi Carlo.</span></span></p>

    <p class="style3"><span class="fontstyle6"><span class="calibre9">“Diliyle alt ediyor beni.” dedi Marin. “Eğer söylediklerini dinlemeye başlayacak olursam bana madik atacak. Onu dövmemek gerektiğini ben de biliyorum ama, öyle sanıyorum ki yine de pataklayacağım, yoksa o beni kazıklayacak.”</span></span></p>

    <p class="style3"><span class="fontstyle6"><span class="calibre9">“Neyse sen bilirsin,” dedi Carlo. “Ama ille de yapacağını diyorsan, ben de yardım ederim sana.”</span></span></p>

    <p class="style3"><span class="fontstyle6"><span class="calibre9">Amadis direnmeye çalıştı.</span></span></p>

    <p class="style3"><span class="fontstyle6"><span class="calibre9">“Bana dokunmanızı yasaklıyorum.” dedi</span></span></p>

    <p class="style3"><span class="fontstyle6"><span class="calibre9">“Eğer konuşmanıza izin verirsek, bizi aldatırsınız.” dedi Carlo. “Bundan hiç kuşkumuz yok. Görüyorsunuz ya, başka çaremiz kalmıyor.”</span></span></p>

    <p class="style3"><span class="fontstyle6"><span class="calibre9">“İkiniz de birer aptal, birer hayvansınız.” dedi Amadis. “Küreklerinizi alın elinize, yoksa beş para ödemeyiz.”</span></span></p>

    <p class="style3"><span class="fontstyle6"><span class="calibre9">“Umurumda bile değil,” dedi Marin. “Yukarıda bir sürü mangır var, ama hâlâ paralarımızı ödemediniz. Biz de gidip kendimiz alacağız hak ettiğimiz parayı.”</span></span></p>

    <p class="style3"><span class="fontstyle6"><span class="calibre9">“Hırsızsınız siz.” dedi Amadis.</span></span></p>

    <p class="style3"><span class="fontstyle6"><span class="calibre9">Carlo’nun yumruğu havada seri, parıltılı, kısa bir yörünge çizdi ve Amadis’in yanağında bir çatırtı oldu. Bir inilti kopardı.</span></span></p>

    <p class="style3"><span class="fontstyle6"><span class="calibre9">“Lafınızı geri alın,” dedi Marin. “Geri alın, yoksa öleceksiniz.</span></span></p>

    <p class="style3"><span class="fontstyle"><span class="calibre13">“Hırsızlar.” dedi Amadis. “İşçi değil, hırsızsınız siz.”</span></span></p>

    <p class="style3"><span class="fontstyle"><span class="calibre13">Marin de vurmaya hazırlandı.</span></span></p>

    <p class="style3"><span class="fontstyle"><span class="calibre13">“Bırak,” dedi Carlo. “Bir kişiye karşı iki kişi olmaz. Bırak onu bana.”</span></span></p>

    <p class="style3"><span class="fontstyle"><span class="calibre13">“Çok kızmışsın,” dedi Marin. “Öldüreceksin onu.”</span></span></p>

    <p class="style3"><span class="fontstyle"><span class="calibre13">“Evet,” dedi Carlo.</span></span></p>

    <p class="style3"><span class="fontstyle"><span class="calibre13">“Ben de çok sinirlendim,” dedi Marin. “Ama bu durumda o kazanmış sayılır.”</span></span></p>

    <p class="style3"><span class="fontstyle"><span class="calibre13">“Korksaydı çok daha kolay olurdu,” dedi Carlo.</span></span></p>

    <p class="style3"><span class="fontstyle"><span class="calibre13">“Hırsızlar.” diye bağırdı Amadis yeniden.</span></span></p>

    <p class="style3"><span class="fontstyle"><span class="calibre13">Carlo’nun kolları iki yanına düştü.</span></span></p>

    <p class="style3"><span class="fontstyle"><span class="calibre13">“Pis bir oğlancısınız siz,” dedi. “Canınızın istediğini söyleyin. Biz de sizin oğlancılık hikâyelerinizi anlatsak ne yaparsınız ha? Korkarsınız değil mi?”</span></span></p>

    <p class="style3"><span class="fontstyle"><span class="calibre13">“Hayır,” dedi Amadis.</span></span></p>

    <p class="style3"><span class="fontstyle"><span class="calibre13">“Öyleyse biraz sabredin,” dedi Marin. “Karıma söyleyeyim de sizinle biraz ilgilensin.”</span></span></p>

    <p class="style3"><span class="fontstyle"><span class="calibre13">“Kesin artık,” dedi Amadis. “İşinizin başına dönün.”</span></span></p>

    <p class="style3"><span class="fontstyle"><span class="calibre13">“Ne pis herif bu!” diye söylendi Carlo.</span></span></p>

    <p class="style3"><span class="fontstyle"><span class="calibre13">“Hırsız ve aptalsınız,” dedi Amadis.</span></span></p>

    <p class="style3"><span class="fontstyle"><span class="calibre13">Marin’in tekmesi onu tam karnının altından yakaladı. Boğuk bir çığlık attı ve iki büklüm, yere kapaklandı. Yüzü bembeyazdı ve uzun süre koşmuş bir köpek gibi soluyordu.</span></span></p>

    <p class="style3"><span class="fontstyle"><span class="calibre13">“Bana haksızlık ettin Marin,” dedi Carlo. “Ben sakinleşmiştim oysa.”</span></span></p>

    <p class="style3"><span class="fontstyle"><span class="calibre13">“Of, boşver,” dedi Marin. “Çok sen vurmadım. Beş dakika sonra ayağa kalkar. Böyle bir şeye ihtiyacı vardı.”</span></span></p>

    <p class="style3"><span class="fontstyle"><span class="calibre13">“Haklısın sanıyorum,” dedi Carlo.</span></span></p>

    <p class="style3"><span class="fontstyle"><span class="calibre13">Aletlerini aldılar yerden.</span></span></p>

    <p class="style3"><span class="fontstyle"><span class="calibre13">“Bizi kovacaklar,” dedi Carlo.</span></span></p>

    <p class="style3"><span class="fontstyle"><span class="calibre13">“Sağlık olsun,” diye söylendi arkadaşı. “Biz de dinleniriz. Bu çölde bir sürü salyangoz varmış. Çocuklardan duydum.”</span></span></p>

    <p class="style3"><span class="fontstyle"><span class="calibre13">“Evet,” dedi Carlo. “Mükellef bir yemek yaparız onlardan.”</span></span></p>

    <p class="style3"><span class="fontstyle"><span class="calibre13">“Demiryolu bitince.”</span></span></p>

    <p class="style3"><span class="fontstyle"><span class="calibre13">“Evet, bitince.”</span></span></p>

    <p class="style3"><span class="fontstyle"><span class="calibre13">Uzaktan gelen bir homurtu işittiler.</span></span></p>

    <p class="style3"><span class="fontstyle"><span class="calibre13">“Sus bir dakika,” dedi Marin. “Bu da neyin nesi?”</span></span></p>

    <p class="style3"><span class="fontstyle"><span class="calibre13">“Hah!” dedi Carlo. “Mutlaka kamyonlar geliyordur.”</span></span></p>

    <p class="style3"><span class="fontstyle"><span class="calibre13">“Kırma taş yerleştirmek gerek.” dedi Marin.</span></span></p>

    <p class="style3"><span class="fontstyle"><span class="calibre13">“Evet, bütün rayların altına...” dedi Carlo.</span></span></p>

    <p class="style3"><span class="fontstyle"><span class="calibre13">Marin küreğini alıp işine yumuldu. Kamyonların gürültüsü büyüdü, büyüdü ve belli bir anda en yüksek noktaya çıktı. Derken frenlerin acı çığlıkları duyuldu ve her şey sustu.</span></span></p>
  </div>
</body>
</html>
