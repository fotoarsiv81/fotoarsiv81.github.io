<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <p class="twochaptertitle1" id="calibre_toc_9"><span class="fontstyle16"><span class="calibre24">ikinci hareket<br class="calibre5" />
    <br class="calibre5" />
    <br class="calibre5" /></span></span></p>

    <p class="twoonechaptersubtitle1" id="calibre_toc_47"><span class="fontstyle"><span class="calibre13">I</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">Hiç rüzgâr yoktu, ama hava serin ve fırtınalıydı. Yeşil otlar, her zamanki gibi, dimdik, direniyorlardı. Güneşse bitmez tükenmez bir inatla, bitkilerin sivri uçlarını ağartıyordu. Hepatroller bunalmış, yarı yarıya kapanmışlardı. Joseph Barrizone, lokantasının önündeki tentelerin hepsini indirmişti. Binanın üstünde garip bir salınım vardı. Önündeyse, harekete hazır bir durumda, sarı-siyah taksi bekliyordu. Kamyonlar az önce kırma taş bulmak için yola çıkmışlardı. Mühendisler odalarında çalışıyor, işçilerse eşit uzunlukta kesilmemiş olan rayların uçlarını eğeliyorlardı. Eğe seslerinin yarattığı melodik bir gıcırtı egemendi çevreye. Angel penceresinden el ele dolaşan Olive ve Didiche’i izliyordu. Çocuklar bir o tarafa bir bu tarafa gidiyor, ellerindeki kahverengi küçük sepete lümet dolduruyorlardı. Hemen yanı başında bir çizim masası vardı Angel’in. Masanın üstünde de kuruyan mürekkep. Yandaki odada Anne hesap yapıyor, az ilerde Amadis, Rochelle’e mektuplarını dikte ettiriyordu. Aşağıdaki barda ise, o Arland denen pis herif Marin ve Carlo’yu beklerken sıkılmamak için bir tek atıyordu. Hele bir dönsünler, onları iyice azarlayacaktı. Yukarda ise Profesör Mangemanche’ın ayak seslerinin tınısını duyuyordu Angel. Adam tavan arasını örnek bir revire dönüştürmüştü. Kimse hastalanmadığı için ameliyat masasında o küçük uçaklarından yapıyordu. Angel arada bir onun sevinçle havalara sıçradığını duyuyordu. Bazen de tavanı bile delip geçen tok haykırışlar işitiliyordu: profesör asistanını azarlarken. Böyle anlarda zil birkaç saniye inim inim inliyordu.</span></span></p>

    <p class="style3"><span class="fontstyle"><span class="calibre13">Angel yeniden masasının üstüne eğildi. Amadis Dudu’nun verilerine bakılacak olursa, durum hiç kuşkuya yer bırakmayacak kadar açıktı. Başını salladı ve cetvelini yerine bıraktı. Biraz geri çekildi ve bitkin bir hamleyle kapıya seğirtti.</span></span></p>

    <p class="style3"><span class="fontstyle"><span class="calibre13">“Girebilir miyim?”</span></span></p>

    <p class="style3"><span class="fontstyle"><span class="calibre13">Angel’in sesiydi bu. Anne başını kaldırıp evetledi.</span></span></p>

    <p class="style3"><span class="fontstyle"><span class="calibre13">“Selam, moruk.”</span></span></p>

    <p class="style3"><span class="fontstyle"><span class="calibre13">“Merhaba,” dedi Angel. “İş ilerliyor mu?”</span></span></p>

    <p class="style3"><span class="fontstyle"><span class="calibre13">“Evet,” dedi Anne. “Neredeyse bitmek üzere.”</span></span></p>

    <p class="style3"><span class="fontstyle"><span class="calibre13">“Can sıkıcı bir durum yakaladım.”</span></span></p>

    <p class="style3"><span class="fontstyle"><span class="calibre13">“Nedir?”</span></span></p>

    <p class="style3"><span class="fontstyle"><span class="calibre13">“Barrizone’u kamulaştırmak gerekiyor.”</span></span></p>

    <p class="style3"><span class="fontstyle"><span class="calibre13">“Matrak geçme.” dedi Anne. “Emin misin bundan?”</span></span></p>

    <p class="style3"><span class="fontstyle"><span class="calibre13">“Adım gibi. Hesabı iki kez yaptım.”</span></span></p>

    <p class="style3"><span class="fontstyle"><span class="calibre13">Anne hesap ve çizimlere baktı.</span></span></p>

    <p class="style3"><span class="fontstyle"><span class="calibre13">“Haklısın,” dedi. “Demiryolu otelin tam ortasından geçiyor.”</span></span></p>

    <p class="style3"><span class="fontstyle"><span class="calibre13">“Ne yapılabilir?” dedi Angel. “Hattın güzergâhını değiştirmek gerek.”</span></span></p>

    <p class="style3"><span class="fontstyle"><span class="calibre13">“Amadis bundan hoşlanmayacak.”</span></span></p>

    <p class="style3"><span class="fontstyle"><span class="calibre13">“Gidip soralım mı?”</span></span></p>

    <p class="style3"><span class="fontstyle"><span class="calibre13">“Haydi,” dedi Anne.</span></span></p>

    <p class="style3"><span class="fontstyle"><span class="calibre13">İri kıyım bedenini topladı ve iskemlesini geriye itti.</span></span></p>

    <p class="style3"><span class="fontstyle"><span class="calibre13">“Belalı bir iş,” dedi.</span></span></p>

    <p class="style3"><span class="fontstyle"><span class="calibre13">“Öyle,” dedi Angel.</span></span></p>

    <p class="style3"><span class="fontstyle"><span class="calibre13">Anne çıktı. Angel de onu izledi ve kapıyı kapattı. Anne Amadis’in kapısının önüne vardı. Kapının arkasında birinin konuştuğu ve yazı makinesinin kuru kuru takırdadığı duyuluyordu. İki kez vurdu kapıya.</span></span></p>

    <p class="style3"><span class="fontstyle"><span class="calibre13">“Girin!” diye bağırdı Amadis.</span></span></p>

    <p class="style3"><span class="fontstyle"><span class="calibre13">Makine durdu. Anne ve Angel girdiler ve Angel kapıyı kapattı.</span></span></p>

    <p class="style3"><span class="fontstyle"><span class="calibre13">“Ne vardı?” diye sordu Amadis. “Rahatsız edilmekten hoşlanmam.”</span></span></p>

    <p class="style3"><span class="fontstyle6"><span class="calibre9">“Durum iyi değil.” dedi Anne. “Sizin verilerinize göre demiryolu oteli ikiye biçiyor.”</span></span></p>

    <p class="style3"><span class="fontstyle6"><span class="calibre9">“Hangi oteli?”</span></span></p>

    <p class="style3"><span class="fontstyle6"><span class="calibre9">“Bunu. Barrizone Oteli’ni.”</span></span></p>

    <p class="style3"><span class="fontstyle6"><span class="calibre9">“Pekâlâ, bunun ne önemi var ki?” dedi Amadis. “Kamulaştırırız, olur biter.”</span></span></p>

    <p class="style3"><span class="fontstyle6"><span class="calibre9">“Güzergâhı değiştiremez miyiz?”</span></span></p>

    <p class="style3"><span class="fontstyle6"><span class="calibre9">“Hastasınız siz, azizim.” dedi Amadis. “Önce bana söyler misiniz, Barrizone hangi akla hizmetle, birilerini rahatsız edeceğini düşünmeden çölün ortasına yerleşmiş?”</span></span></p>

    <p class="style3"><span class="fontstyle6"><span class="calibre9">“Kimseyi rahatsız etmiyordu ki.” diye araya girecek oldu Angel.</span></span></p>

    <p class="style3"><span class="fontstyle6"><span class="calibre9">“Siz de görüyorsunuz ki pekâlâ ediyor.” dedi Amadis. “Beyler size hesap yapasınız, plan çizesiniz diye para ödeniyor. Bunu yaptınız mı?”</span></span></p>

    <p class="style3"><span class="fontstyle6"><span class="calibre9">“Yapıyoruz,” dedi Anne.</span></span></p>

    <p class="style3"><span class="fontstyle6"><span class="calibre9">“Öyleyse, hâlâ bitirmediyseniz önce onları bitirin. Yüce Yönetim Kurulu’nu durumdan haberdar edeceğim elbette, ama şundan hiç kuşkunuz olmasın ki, önceden belirlenen güzergâhta hiçbir değişiklik olmayacak.”</span></span></p>

    <p class="style3"><span class="fontstyle6"><span class="calibre9">Rochelle’e döndü.</span></span></p>

    <p class="style3"><span class="fontstyle6"><span class="calibre9">“Devam edelim. Matmazel.”</span></span></p>

    <p class="style3"><span class="fontstyle6"><span class="calibre9">Angel, Rochelle’e baktı. Çehresi inik tentelerin ışığında daha bir tatlı ve düzgün görünüyordu, ama gözleri yorgunluktan biraz çekilmişti. Anne’a bakıp gülümsedi, iki delikanlı Amadis’in bürosunu terk ettiler.</span></span></p>

    <p class="style3"><span class="fontstyle6"><span class="calibre9">“Ne yapacağız?” diye sordu Angel.</span></span></p>

    <p class="style3"><span class="fontstyle6"><span class="calibre9">“Ne yapacağımız belli, devam edeceğiz,” dedi Anne omuzlarını silkerek. “Hem başka ne yapabiliriz ki?”</span></span></p>

    <p class="style3"><span class="fontstyle6"><span class="calibre9">“Hiçbir şey.” diye mırıldandı Angel.</span></span></p>

    <p class="style3"><span class="fontstyle6"><span class="calibre9">Amadis’in odasına girip onu öldürmek ve sonra da Rochelle’i öpmek için büyük bir istek duyuyordu. Koridorun ahşap döşemesinde belli belirsiz bir çamaşır suyu kokusu vardı. Tahtaların arasından sarı sarı kumlar çıkmıştı. Koridorun ucunda bir pencere vardı. Hafif bir hava akımı ağır bir hepatrol dalını sallayıp duruyordu pencerenin önünde. Angel, Claude Léon’u ziyarete gittikleri akşamkine benzer bir canlanma duydu içinde.</span></span></p>

    <p class="style3"><span class="fontstyle6"><span class="calibre9">“Sıkıldım,” dedi. “Gel dolaşalım.”</span></span></p>

    <p class="style3"><span class="fontstyle"><span class="calibre13">“Nasıl yani?”</span></span></p>

    <p class="style3"><span class="fontstyle"><span class="calibre13">“Bırak hesaplarını. Gidip bir tur atalım.”</span></span></p>

    <p class="style3"><span class="fontstyle"><span class="calibre13">“Ama şunları bitirmek gerek,” dedi Anne.</span></span></p>

    <p class="style3"><span class="fontstyle"><span class="calibre13">“Sonra bitiririz.”</span></span></p>

    <p class="style3"><span class="fontstyle"><span class="calibre13">“İflahım kesildi,” dedi Anne.</span></span></p>

    <p class="style3"><span class="fontstyle"><span class="calibre13">“Bu senin hatan.”</span></span></p>

    <p class="style3"><span class="fontstyle"><span class="calibre13">Anne keyifle gülümsedi.</span></span></p>

    <p class="style3"><span class="fontstyle"><span class="calibre13">“Evet,” dedi, “benim hatam, ama tümüyle değil. Biliyorsun, biz iki kişiyiz.”</span></span></p>

    <p class="style3"><span class="fontstyle"><span class="calibre13">“Onu buraya getirmemeliydin.” dedi Angel.</span></span></p>

    <p class="style3"><span class="fontstyle"><span class="calibre13">“Sürekli uykusuzum.”</span></span></p>

    <p class="style3"><span class="fontstyle"><span class="calibre13">“Her gece onunla yatmak zorunda değilsin ki.”</span></span></p>

    <p class="style3"><span class="fontstyle"><span class="calibre13">“Ama o bundan çok hoşlanıyor.”</span></span></p>

    <p class="style3"><span class="fontstyle"><span class="calibre13">Angel, söyleyeceğini söylemeden önce bir an durakladı.</span></span></p>

    <p class="style3"><span class="fontstyle"><span class="calibre13">“Bu işi başka herhangi biriyle yapmak da hoşuna gider onun.”</span></span></p>

    <p class="style3"><span class="fontstyle"><span class="calibre13">“Hiç sanmam,” diye yanıtladı Anne.</span></span></p>

    <p class="style3"><span class="fontstyle"><span class="calibre13">Bir an düşündü. Kibirli bir ses tonuyla sürdürdü sonra.</span></span></p>

    <p class="style3"><span class="fontstyle"><span class="calibre13">“Aslına bakarsan, bu işi başka birileriyle de yapsaydı ve bu beni hiç mi etkilemeseydi keşke. Ama gel gör ki benden başka kimseyle yapmak istemiyor. Üstüne üstlük böyle bir şey yapacak olsa müthiş bozulurum.”</span></span></p>

    <p class="style3"><span class="fontstyle"><span class="calibre13">“Neden evlenmiyorsun onunla?”</span></span></p>

    <p class="style3"><span class="fontstyle"><span class="calibre13">“Oo, o kadar da uzun boylu değil. Çünkü öyle bir an gelecek ki, onun bu işi kiminle yaptığını artık umursamaz olacağım, işte ben de o ânı bekliyorum.”</span></span></p>

    <p class="style3"><span class="fontstyle"><span class="calibre13">“Ya böyle bir an hiç gelmezse?”</span></span></p>

    <p class="style3"><span class="fontstyle"><span class="calibre13">“Eğer birlikte olduğum ilk kadın o olsaydı, durum dediğin gibi olabilirdi. Burada bir tür duygu yoğunluğu azalması sorunu var aslında. Örneğin, birinciyi, diyelim iki yıl boyunca çok güçlü bir duyguyla seversin. Ama o iki yılın sonunda, seni eskisi gibi etkilememeye başladığını fark edersin birden.”</span></span></p>

    <p class="style3"><span class="fontstyle"><span class="calibre13">“Neden ki?” diye sordu Angel. “Onu sevdiğine göre.”</span></span></p>

    <p class="style3"><span class="fontstyle"><span class="calibre13">“Sana yemin ederim, bu böyle,” dedi Anne. “Eğer seçimini kötü yapmışsan, bu, iki yıldan biraz daha uzun da olabilir. Ve birden bir başkasının seni birinciden daha çok etkilemeye başladığını hissedersin. Ama bu kez süre daha kısadır, örneğin bir yıl. Ve böyle sürer gider. Bu arada birinciyi her zaman görebil</span></span><span class="fontstyle6"><span class="calibre9">ir, onu sevebilir ve onunla yatabilirsin elbette, ama artık hiçbir şey eskisi gibi değildir. Bir tür refleks halini almıştır yaptıkların.”</span></span></p>

    <p class="style3"><span class="fontstyle6"><span class="calibre9">“Bu senin masalının hiçbir ilginç yanı yok.” dedi Angel. “Durumun benim için de aynı olacağını hiç sanmıyorum.”</span></span></p>

    <p class="style3"><span class="fontstyle6"><span class="calibre9">“Yapacağın hiçbir şey yok,” dedi Anne. “Bu herkes için böyledir. Aslında, insan şu ya da bu kadının kendisi için vazgeçilmez olduğunu söyleyecek durumda değildir bence. Böyle bir gereksinim yoktur erkekler için.”</span></span></p>

    <p class="style3"><span class="fontstyle6"><span class="calibre9">“Fiziksel olarak vardır belki,” dedi Angel.</span></span></p>

    <p class="style3"><span class="fontstyle6"><span class="calibre9">“Hayır,” dedi Anne. “Ne fiziksel olarak ne de kafaca. Hiçbir erkek için vazgeçilmez, belli bir kadın tipi yoktur. Hepsi çok patavatsızdır.”</span></span></p>

    <p class="style3"><span class="fontstyle6"><span class="calibre9">Angel hiçbir şey demedi. Koridorda yan yana duruyorlardı. Anne sırtını oda kapısının pervazına dayamıştı. Angel ona baktı. Güçlü bir soluk aldı ve konuştu sonra.</span></span></p>

    <p class="style3"><span class="fontstyle6"><span class="calibre9">“Bunu sen mi söylüyorsun, Anne... sen mi söylüyorsun bunu?”</span></span></p>

    <p class="style3"><span class="fontstyle6"><span class="calibre9">“Evet,” dedi Anne. “Çünkü böyle olduğunu biliyorum.”</span></span></p>

    <p class="style3"><span class="fontstyle6"><span class="calibre9">“Eğer Rochelle’i bana verselerdi, eğer o beni sevseydi, başka hiçbir kadının sevgisine gereksinimim olmazdı.” dedi Angel.</span></span></p>

    <p class="style3"><span class="fontstyle6"><span class="calibre9">“Kim demiş? İki, üç, bilemedin dört yıl içinde durum değişirdi. Ve hatta o kadar yıldan sonra bile seni halâ aynı güçle sevdiğini gördüğün anda, bu kez sen çaba harcardın durumu değiştirmek için.”</span></span></p>

    <p class="style3"><span class="fontstyle6"><span class="calibre9">“Nedenmiş o?”</span></span></p>

    <p class="style3"><span class="fontstyle6"><span class="calibre9">“Seni artık sevmemesi için.”</span></span></p>

    <p class="style3"><span class="fontstyle6"><span class="calibre9">“Ben senin gibi değilim,” dedi Angel.</span></span></p>

    <p class="style3"><span class="fontstyle6"><span class="calibre9">“Bakış açıları çok dardır kadınların.” dedi Anne. “Düş kurmasını bile bilmezler. Bütün bir yaşamı varlıklarıyla doldurabileceklerini sanırlar. Ama aslında o kadar çok şey var ki yaşanacak.”</span></span></p>

    <p class="style3"><span class="fontstyle6"><span class="calibre9">“Hayır,” dedi Angel. “Rochelle’i tanımadan önce ben de böyle söylüyordum.”</span></span></p>

    <p class="style3"><span class="fontstyle6"><span class="calibre9">“Değişen bir şey olmamalı. Sen Rochelle’i tanıdın diye gerçekler gerçek olmaktan çıkmadı ki. Bir sürü şey var daha yaşanacak. Şu yeşil ve diken uçlu otlar, örneğin. Bu otlara dokunmak, sarı salyangoz kabuklarını ezmek parmaklarının arasında.</span></span> <span class="fontstyle"><span class="calibre13">Bu kuru sıcak kumun üstünde dolaşmak, kumun içindeki parlak, koyu tanecikleri seyretmek ve onları parmaklarında hissetmek. Mavi, çıplak ve soğuk bir raya bakmak, hava deliğinden çıkan buharı görmek ve başka şeyler... ne bileyim, daha bir sürü şey...”</span></span></p>

    <p class="style3"><span class="fontstyle"><span class="calibre13">“Bunları sen söylüyorsun ha, Anne...”</span></span></p>

    <p class="style3"><span class="fontstyle"><span class="calibre13">“Ya da şu güneş ve yarattığı gölge bantları... kimbilir ne var güneşin yarattığı o kara bantların arkasında... Profesör Mangemanche’ın uçakları, bir bulut, toprağı kazıp bir şeyler bulmak. Ya da bir müzik dinlemek.”</span></span></p>

    <p class="style3"><span class="fontstyle"><span class="calibre13">Angel gözlerini yumdu.</span></span></p>

    <p class="style3"><span class="fontstyle"><span class="calibre13">“Rochelle’i bana bırak,” diye yalvardı. “Sen onu sevmiyorsan.”</span></span></p>

    <p class="style3"><span class="fontstyle"><span class="calibre13">“Seviyorum,” dedi Anne. “Ama daha fazlasını yapamam, daha ötede hiçbir şey yokmuş gibi davranamam. Madem istiyorsun, onu sana bırakırım. Ama o beni bırakmaz. O öyle istiyor ki bütün zamanı onunla yaşayayım, her şeyi onunla düşüneyim.”</span></span></p>

    <p class="style3"><span class="fontstyle"><span class="calibre13">“Başka,” dedi Angel. “Söyle bana başka ne istiyor?”</span></span></p>

    <p class="style3"><span class="fontstyle"><span class="calibre13">“İstiyor ki dünyada geri kalan her şey ölsün, kuruyup gitsin. İstiyor ki her şey yok olsun ve yalnız ikimiz kalalım. İstiyor ki Amadis Dudu’nun yerine geçeyim. Böylece benim sekreterim olacakmış.”</span></span></p>

    <p class="style3"><span class="fontstyle"><span class="calibre13">“Ama sen de onu mahvediyorsun,” diye mırıldandı Angel.</span></span></p>

    <p class="style3"><span class="fontstyle"><span class="calibre13">“Yerimde olsan, sen ne yapardın?”</span></span></p>

    <p class="style3"><span class="fontstyle"><span class="calibre13">“Ben onu mahvetmezdim,” dedi Angel. “Ona dokunmazdım bile. Yalnızca öper ve bembeyaz bir kumaşın içine çırılçıplak yatırırdım.”</span></span></p>

    <p class="style3"><span class="fontstyle"><span class="calibre13">“Senin bildiğin insanlardan değildir kadınlar,” dedi Anne. “Ondan başka bir şey bilmezler. Ya da en azından pek azı başka şey de düşünür. Ama bu onların suçu değil. Cesaretleri yok. Yapacak bir sürü şey olduğunu anlayamıyorlar.”</span></span></p>

    <p class="style3"><span class="fontstyle"><span class="calibre13">“Ama yapacak ne var ki?”</span></span></p>

    <p class="style3"><span class="fontstyle"><span class="calibre13">“Toprağın üstüne basmak,” dedi Anne. “Hafif bir rüzgârla birlikte yere, bu kumların üstüne inmek ve kafesi bomboş olmak; yürümek ve her şeyi görmek, bir şeyler yapmak, insanlar için taş yapılar kurmak, onların altına araba vermek, ışık vermek ve herkesin sahip olabileceği her şeyi vermek insanlara.</span></span> <span class="fontstyle6"><span class="calibre9">Onlara hiçbir eksikleri olmadığını hissettirmek böylece ve kumun üstünde, güneşin altında boş kafayla dolaşmalarını, kadınlarla rahat rahat yatmalarını sağlamak.”</span></span></p>

    <p class="style3"><span class="fontstyle6"><span class="calibre9">“Hem istiyorsun hem istemiyorsun.” dedi Angel.</span></span></p>

    <p class="style3"><span class="fontstyle6"><span class="calibre9">“Her zaman istiyorum.” dedi Anne. “Ama geri kalan şeyleri de istiyorum.”</span></span></p>

    <p class="style3"><span class="fontstyle6"><span class="calibre9">“Rochelle’i mahvetme,” dedi Angel.</span></span></p>

    <p class="style3"><span class="fontstyle6"><span class="calibre9">Sesi titriyor, neredeyse yalvarıyordu. Anne elini alnında gezdirdi.</span></span></p>

    <p class="style3"><span class="fontstyle6"><span class="calibre9">“Kendi kendisini mahvediyor,” dedi. “Sen bile engelleyemezsin onu. Hem ben onu terk ettiğimde belki gerçekten mahvolmuş bir durumda olacak, ama seni sevecek olursa, çok çabuk toparlanır. Hemen hemen eskisi gibi olur. Ama bu kez, eskisinden iki kat daha hızlı yıpranacaktır ve sen de ona fazla katlanamayacaksın.”</span></span></p>

    <p class="style3"><span class="fontstyle6"><span class="calibre9">“O zaman ne olacak?” diye sordu Angel.</span></span></p>

    <p class="style3"><span class="fontstyle6"><span class="calibre9">“O zaman ne yapacağını şimdiden bilemem,” dedi Anne. “Ve giderek, geometrik biçimde artan bir hızla, yıpranmaya devam edecek.”</span></span></p>

    <p class="style3"><span class="fontstyle6"><span class="calibre9">“Onun hakkında bir canavarmış gibi konuşmaktan vazgeç,” dedi Angel.</span></span></p>

    <p class="style3"><span class="fontstyle6"><span class="calibre9">“Henüz öyle konuşamam. Onu hâlâ seviyorum. Onunla yatmak hoşuma gidiyor.”</span></span></p>

    <p class="style3"><span class="fontstyle6"><span class="calibre9">“Kapa çeneni,” dedi Angel</span></span></p>

    <p class="style3"><span class="fontstyle6"><span class="calibre9">“Gidip hesaplarımı bitireyim,” dedi Anne. “Sen aptalın tekisin. Her taraf güzel kızlarla dolu.”</span></span></p>

    <p class="style3"><span class="fontstyle6"><span class="calibre9">“Onlar canımı sıkıyor,” dedi Angel. “Çok acı çekiyorum.”</span></span></p>

    <p class="style3"><span class="fontstyle6"><span class="calibre9">Anne güçlü eliyle Angel’in omzunu sıktı.</span></span></p>

    <p class="style3"><span class="fontstyle6"><span class="calibre9">“Git biraz dolaş.” dedi. “Git biraz hava al, ve başka şeyler düşünmeye çalış.”</span></span></p>

    <p class="style3"><span class="fontstyle6"><span class="calibre9">“Ben zaten dolaşmak istiyordum,” dedi Angel. “Bana sen engel oldun. Hem başka şeyler düşünmem de olanaksız. Onu o kadar değiştirdin ki.”</span></span></p>

    <p class="style3"><span class="fontstyle6"><span class="calibre9">“Yok canım,” dedi Anne. “Yatakta boğuşmayı biraz daha iyi öğrendi, hepsi o kadar.”</span></span></p>

    <p class="style3"><span class="fontstyle6"><span class="calibre9">Angel derin derin soluklandı ve çekip gitti. Anne gülüyordu. Kapıyı açıp odasına girdi.</span></span></p>
  </div>
</body>
</html>
