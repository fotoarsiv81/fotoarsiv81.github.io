<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>B</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection3">
    <span class="fontstyle6"><span class="calibre11"><br class="calibre5" id="calibre_pb_56" /></span></span>

    <p class="msonormal"><span class="fontstyle6"><span class="calibre9"> </span></span></p>

    <p class="twoonechaptersubtitle1" id="calibre_toc_71"><span class="fontstyle6"><span class="calibre13">X</span></span></p>

    <p class="onetext"><span class="fontstyle"><span class="calibre13"> </span></span></p>

    <p class="style3"><span class="fontstyle"><span class="calibre13">Merdivenden artakalan şeyden aşağı indiler. Küçük kahverengi şişe hâlâ Angel’in elindeydi. Petitjean önden yürüyor ve hiçbir şey söylemiyordu. Otelin iki parçasının ortasındaki gediği kırmızı çiçeklerin kokusu kaplamıştı. Şimdi son basamakla rayların üstüne iniliyordu. İnsanın ayağını paralayan keskin çakıl taşlarının üstünde sendeleye sendeleye ilerlediler. Angel, daha rahat olur diye traverslerin üstünde yürüdü bir süre. Onların yüzeyi dümdüzdü. Sonra Petitjean demiryolunu terk edip kumların üstüne atladı. Angel de onu izledi. Her şeyi yalnızca gözleriyle değil, bütün kafasıyla görüyordu. Az sonra uyanacaktı. Uyuşukluk hissinin kafatasının içinde iyiden iyiye yoğunlaştığını duyumsuyordu. Ama sonra birden boşalıverecekti. Kuşkusuz, önce birisinin kafatası çeperini delmesi gerekiyordu ki, o işi de Petitjean yapıyordu. Sonra, sıra o küçük şişenin içindekini içmeye gelecekti.</span></span></p>

    <p class="style3"><span class="fontstyle"><span class="calibre13">“Ne yapmayı düşünüyordunuz?” diye sordu Petitjean.</span></span></p>

    <p class="style3"><span class="fontstyle"><span class="calibre13">“Herhalde açıklarsınız...” dedi Angel.</span></span></p>

    <p class="style3"><span class="fontstyle"><span class="calibre13">“Siz bulacaksınız onu,” dedi Petitjean. “Bulduğunuz şeyi doğrulamak isterim elbette, ama önce kafanızı bir zorlayın bakalım.”</span></span></p>

    <p class="style3"><span class="fontstyle"><span class="calibre13">“Uyurken bir şey bulamam ki,” dedi Angel. “Şimdi uyuyorum. Tıpkı Rochelle gibi.”</span></span></p>

    <p class="style3"><span class="fontstyle"><span class="calibre13">“Her ölen insanın arkasından böyle kinayeli kinayeli konuşmasanız olmaz, değil mi?” dedi Petitjean.</span></span></p>

    <p class="style3"><span class="fontstyle"><span class="calibre13">“Eğer bir konuda taraf tutuyorsam bu çok doğal.” dedi Angel.</span></span></p>

    <p class="style3"><span class="fontstyle"><span class="calibre13">“Yani şimdi sizin tarafını tuttuğunuz birisi ya da bir konu var mı?”</span></span></p>

    <p class="style3"><span class="fontstyle"><span class="calibre13">“Elbette.” dedi Angel.</span></span></p>

    <p class="style3"><span class="fontstyle"><span class="calibre13">“Kalkıp pekâlâ birini öldürebiliyor, ondan sonra da uyanamıyorum, diyebiliyorsunuz...”</span></span></p>

    <p class="style3"><span class="fontstyle"><span class="calibre13">“Bu aynı şey değil. Ben onları öldürürken uyuyordum.”</span></span></p>

    <p class="style3"><span class="fontstyle"><span class="calibre13">“Hiç de değil,” dedi Petitjean. “Anlatım tarzınız yanlış. Onlar sizi uyandırmak için öldüler.”</span></span></p>

    <p class="style3"><span class="fontstyle"><span class="calibre13">“Biliyorum,” dedi Angel. “Ve anlıyorum. Şu geri kalan ilacı içmem gerek. Ama şimdi oldukça sakinleştim.”</span></span></p>

    <p class="style3"><span class="fontstyle"><span class="calibre13">Petitjean durdu, Angel’e döndü ve tam iki gözünün arasına baktı:</span></span></p>

    <p class="style3"><span class="fontstyle"><span class="calibre13">“Anlayamadım?” dedi.</span></span></p>

    <p class="style3"><span class="fontstyle"><span class="calibre13">“Şu geri kalan ilacı içmeliyim diyorum.” dedi, Angel. “Anne’ı da, Rochelle’i de seviyordum ve ikisi de öldüler.”</span></span></p>

    <p class="style3"><span class="fontstyle"><span class="calibre13">Petitjean sağ yumruğuna baktı şöyle bir, parmaklarını iki üç kez açtı kapattı, kolunu sıyırdı ve şöyle dedi:</span></span></p>

    <p class="style3"><span class="fontstyle"><span class="calibre13">“Dikkat edin!”</span></span></p>

    <p class="style3"><span class="fontstyle"><span class="calibre13">Ve Angel kapkara bir kitlenin tam burnunun ortasına doğru geldiğini gördü. Sendeledi ve kumun üstüne kıçüstü düştü. Kafası gümüş bir çan gibi, çın çın ötüyordu. Burnundan kan akıyordu.</span></span></p>

    <p class="style3"><span class="fontstyle"><span class="calibre13">“Vay canına!” diye haykırdı nezleli bir sesle.</span></span></p>

    <p class="style3"><span class="fontstyle"><span class="calibre13">“Şimdi daha iyi misiniz?” diye sordu Petitjean. “İzninizle.” Tespihini aldı eline sonra. “Kaç yıldız saydınız?”</span></span></p>

    <p class="style3"><span class="fontstyle"><span class="calibre13">“Üç yüz on.” dedi Angel,</span></span></p>

    <p class="style3"><span class="fontstyle"><span class="calibre13">“Şuna dört diyelim...” dedi Petitjean.</span></span></p>

    <p class="style3"><span class="fontstyle"><span class="calibre13">Böyle durumlarda sık sık kanıtladığı bir ustalıkla dört kez çekti tespihi.</span></span></p>

    <p class="style3"><span class="fontstyle"><span class="calibre13">“Şişem nerede?” dedi Angel birden.</span></span></p>

    <p class="style3"><span class="fontstyle"><span class="calibre13">Kahverengi şişe kumun üstüne devrilmişti ve ağız bölümünün altında, uzun, ıslak bir leke oluşmuştu. Kumun o bölümü kararmaya başlamıştı ve kıvrım kıvrım bir duman yükseliyordu.</span></span></p>

    <p class="style3"><span class="fontstyle"><span class="calibre13">Angel dizlerini iki yana açıp başını ileri doğru uzatmıştı. Burnundan damlayan kan kumun üstünde benek benek çukurlar oluşturuyordu.</span></span></p>

    <p class="style3"><span class="fontstyle"><span class="calibre13">“Barıştık mı?” diye seslendi Petitjean. “Yoksa yeniden başlayayım mı?”</span></span></p>

    <p class="style3"><span class="fontstyle6"><span class="calibre9">“Benim için fark etmez,” dedi Angel. “Başka ölüm biçimleri de var aslında.”</span></span></p>

    <p class="style3"><span class="fontstyle6"><span class="calibre9">“Evet,” dedi Petitjean. “Sizi uyarıyorum burnunuzun üstü ne sürekli yumruk çıkarmak da bunlardan biridir,”</span></span></p>

    <p class="style3"><span class="fontstyle6"><span class="calibre9">“Yok, canım, sürekli başımda bekleyemezsin ki,” dedi Angel.</span></span></p>

    <p class="style3"><span class="fontstyle6"><span class="calibre9">“Elbette bekleyemem. Bunun bir yararı olmaz.”</span></span></p>

    <p class="style3"><span class="fontstyle6"><span class="calibre9">“Rochelle…” diye mırıldandı Angel.</span></span></p>

    <p class="style3"><span class="fontstyle6"><span class="calibre9">“Ne kadar muzip bir adamsınız,” dedi Petitjean. “Ağzınızdan burnunuzdan kan akarken bile kadın adları sayıklayabiliyorsunuz. Ama artık Rochelle yok. Yol buraya kadar. Hem o şişeyi size neden verdiğimi sanıyorsunuz?”</span></span></p>

    <p class="style3"><span class="fontstyle6"><span class="calibre9">“Bilmiyorum,” dedi Angel. “Peki, yani artık yanımda kimse olmayacak mı? Yine mi başıma geldi bu?”</span></span></p>

    <p class="style3"><span class="fontstyle6"><span class="calibre9">“Canınızı sıktı değil mi?”</span></span></p>

    <p class="style3"><span class="fontstyle6"><span class="calibre9">Angel düşünmeye çalışıyordu. Kafasından bir sürü şey geçiyordu. O kadar hızlı da yol almıyorlardı, ama öylesine iç içe geçmişlerdi ve o kadar çok titriyorlardı ki, hiçbirini tanıyamıyordu.</span></span></p>

    <p class="style3"><span class="fontstyle6"><span class="calibre9">“Neden hemen içmediniz?”</span></span></p>

    <p class="style3"><span class="fontstyle6"><span class="calibre9">“Bu kez yaparım...” dedi Angel.</span></span></p>

    <p class="style3"><span class="fontstyle6"><span class="calibre9">“Haydi öyleyse. Alın size bir şişe daha.”</span></span></p>

    <p class="style3"><span class="fontstyle6"><span class="calibre9">Papaz Petitjean ceplerini karıştırdı ve birincisine tıpatıp benzeyen, yeni bir kahverengi şişe daha çıkardı. Angel elini uzatıp aldı. Sonra ağzını açtı ve birkaç damlasını kumun üstüne döktü. Minik bir leke oluştu ve sarı bir duman kıvrılarak havaya yükseldi, tembel tembel.</span></span></p>

    <p class="style3"><span class="fontstyle6"><span class="calibre9">Angel tıpayı bıraktı, ama şişeyi sıkı sıkı kavradı. Kolunun yeniyle burnunu sildi ve sonra, kolunun ön tarafına sıvanan izlere baktı hoşnutsuzlukla. Burnu artık kanamıyordu.</span></span></p>

    <p class="style3"><span class="fontstyle6"><span class="calibre9">“Burnunuzdakileri sümkürün,” dedi Petitjean.</span></span></p>

    <p class="style3"><span class="fontstyle6"><span class="calibre9">“Mendilim yok,” dedi Angel.</span></span></p>

    <p class="style3"><span class="fontstyle6"><span class="calibre9">“Hiç kuşkusuz haklısınız,” dedi Petitjean. “Hiçbir işe yaramıyor ve hiçbir şey görmüyorsunuz.”</span></span></p>

    <p class="style3"><span class="fontstyle6"><span class="calibre9">“Kumu görüyorum,” dedi Angel. “Sonra demiryolunu... kırma taşları şu ikiye bölünmüş oteli... hiçbir işe yaramayan bu hummalı çalışmayı...”</span></span></p>

    <p class="style3"><span class="fontstyle6"><span class="calibre9">“Evet; fena değil.” dedi Petitjean. “Bunları söylemek de bir şeydir.”</span></span></p>

    <p class="style3"><span class="fontstyle6"><span class="calibre9">“Görüyorum, ne bileyim işte, Anne ve Rochelle’i. Haydi burnuma bir yumruk daha atın.”</span></span></p>

    <p class="style3"><span class="fontstyle6"><span class="calibre9">“Gerek yok,” dedi Petitjean. “Başka ne görüyorsunuz?”</span></span></p>

    <p class="style3"><span class="fontstyle6"><span class="calibre9">Angel’in yüzü giderek aydınlanır gibiydi.</span></span></p>

    <p class="style3"><span class="fontstyle6"><span class="calibre9">“Gelirken deniz vardı.” dedi. “Köprüde iki çocuk. Sonra kuşlar,”</span></span></p>

    <p class="style3"><span class="fontstyle6"><span class="calibre9">“Bu güneşten başka bir şey yok burada,” dedi Petitjean. “Bu size yetmiyor mu yoksa?”</span></span></p>

    <p class="style3"><span class="fontstyle6"><span class="calibre9">“İdare eder,” dedi Angel usulca. “Sonra keşişle o zenci kız da var.”</span></span></p>

    <p class="style3"><span class="fontstyle6"><span class="calibre9">“Ve Athanagore’un kız arkadaşı...”</span></span></p>

    <p class="style3"><span class="fontstyle6"><span class="calibre9">“Bırakın da görmeye çalışayım,” dedi Angel. “Görülecek o kadar çok şey var ki.”</span></span></p>

    <p class="style3"><span class="fontstyle6"><span class="calibre9">Şişeye baktı.</span></span></p>

    <p class="style3"><span class="fontstyle6"><span class="calibre9">“Ama Rochelle ve Anne’ı da görüyorum yine...” diye söylendi.</span></span></p>

    <p class="style3"><span class="fontstyle6"><span class="calibre9">“İnsan neyi görmek istiyorsa onu görür,” dedi Petitjean. “Hem görmek iyi bir şeydir, ama yeterli değildir.”</span></span></p>

    <p class="style3"><span class="fontstyle6"><span class="calibre9">“Belki bir şeyler yapabilmek, aynı zamanda...” dedi Angel. “İnsanlara yardım etmek örneğin...”</span></span></p>

    <p class="style3"><span class="fontstyle6"><span class="calibre9">Sırıttı.</span></span></p>

    <p class="style3"><span class="fontstyle6"><span class="calibre9">“Ama insanı hemen durduruyorlar,” dedi. “Bilmem anlıyor musunuz, Anne ve Rochelle de öldürülebilir bu arada...”</span></span></p>

    <p class="style3"><span class="fontstyle6"><span class="calibre9">“Ona ne şüphe,” dedi Petitjean.</span></span></p>

    <p class="style3"><span class="fontstyle6"><span class="calibre9">“Ve hiçbir işe yaramayan demiryolları inşa edilebilir.”</span></span></p>

    <p class="style3"><span class="fontstyle6"><span class="calibre9">“Elbette,” dedi Petitjean.</span></span></p>

    <p class="style3"><span class="fontstyle6"><span class="calibre9">“Yani?”</span></span></p>

    <p class="style3"><span class="fontstyle6"><span class="calibre9">“Yani, bütün gördüğünüz bu mu?” Petitjean kuma, Angel’in yanına oturdu, “Öyleyse için,” dedi. “Değil mi ki düş gücünüz bu kadarla sınırlı...”</span></span></p>

    <p class="style3"><span class="fontstyle6"><span class="calibre9">İkisi de sustular. Angel bir şeyler arar gibiydi. Yüzü iyice süzgündü.</span></span></p>

    <p class="style3"><span class="fontstyle6"><span class="calibre9">“Bilemiyorum,” dedi, “Görecek, duyumsayacak bir şeyler buluyorum, ama henüz yapacak bir şey yakalayamadım. Daha önce yaptıklarım hiç olmamış gibi davranamam ki...”</span></span></p>

    <p class="style3"><span class="fontstyle6"><span class="calibre9">“Canımızı iyice sıktınız.” dedi Petitjean. “Haydi oyalanıp durmayın. İçin şunu.”</span></span></p>

    <p class="style3"><span class="fontstyle6"><span class="calibre9">Angel şişeyi elinden bıraktı. Petitjean ilacın dökülmesini önlemek için herhangi bir şey yapmadı. Ve şişe çabucak boşaldı. Angel kaskatı kesildi, gerildi önce. Sonra kasları gevşedi, elleri ceset eli kadar kıpırtısızlardı. Başını kaldırıp derin derin içini çekti.</span></span></p>

    <p class="style3"><span class="fontstyle6"><span class="calibre9">“Bilemiyorum...” dedi. “Görmek, başlangıç için bana yeterli görünüyor. İnsan hiçbir şeyden tat alamaz olunca daha uzağı görebiliyor.”</span></span></p>

    <p class="style3"><span class="fontstyle6"><span class="calibre9">“Gördüğünüzden emin misiniz?” diye sordu Petitjean.</span></span></p>

    <p class="style3"><span class="fontstyle6"><span class="calibre9">“Bir sürü şey görüyorum,” dedi Angel. “Görülecek o kadar çok şey var ki...”</span></span></p>

    <p class="style3"><span class="fontstyle6"><span class="calibre9">“İnsan bu kadar çok şey görünce ne yapması gerekliğini de bilir,” dedi Petitjean.</span></span></p>

    <p class="style3"><span class="fontstyle6"><span class="calibre9">“Ne yapması gerektiğini de bilir, demek...” dedi Angel</span></span></p>

    <p class="style3"><span class="fontstyle6"><span class="calibre9">“Elbette,” dedi Petitjean. “Bu çok basit...”</span></span></p>

    <p class="style3"><span class="fontstyle6"><span class="calibre9">Angel bir şey demedi. Kafasında bir şeyler tartar gibiydi.</span></span></p>

    <p class="style3"><span class="fontstyle6"><span class="calibre9">“Profesör Mangemanche karanlık bölgeye gitti,” dedi.</span></span></p>

    <p class="style3"><span class="fontstyle6"><span class="calibre9">“Eğer ilacı içmiş olsaydınız, siz de orada olacaktınız.” dedi Petitjean. “Gördünüz mü, yapılabilecek şeyler de var.”</span></span></p>

    <p class="style3"><span class="fontstyle6"><span class="calibre9">“Öylesi daha mı iyi?” diye sordu Angel.</span></span></p>

    <p class="style3"><span class="fontstyle6"><span class="calibre9">“Ben pek tutmam,” dedi Petitjean. “Ama yine de bir örnek olarak işe yarar, hiç değilse. Kötü örnekler de gerekir bazen.”</span></span></p>

    <p class="style3"><span class="fontstyle6"><span class="calibre9">Bir an derin düşüncelere dalar gibi oldu.</span></span></p>

    <p class="style3"><span class="fontstyle6"><span class="calibre9">“Küçük bir dua ister misiniz?” diye sordu sonra. “Sakalımdan tuttun, sakalından tuttum ben seni...”</span></span></p>

    <p class="style3"><span class="fontstyle6"><span class="calibre9">“İlk gülen kollasın ensesini...”</span></span></p>

    <p class="style3"><span class="fontstyle6"><span class="calibre9">“Eğer gülersen, pan, pan Amin,” diye bağladı papaz.</span></span></p>

    <p class="style3"><span class="fontstyle6"><span class="calibre9">“Bu şarkıyı asıl Amadis’e söylemek gerek.” dedi Angel.</span></span></p>

    <p class="style3"><span class="fontstyle6"><span class="calibre9">“Siz alaycı ve kötü niyetli bir insansınız oğlum,” dedi Petitjean.</span></span></p>

    <p class="style3"><span class="fontstyle6"><span class="calibre9">Kalktılar. Tren neredeyse tümüyle monte edilmişti, önlerinde, rayların üstünde uzayıp gidiyordu. Kamyon şoförleri ellerindeki kocaman balyozlarla kazanın saçlarını dövüyorlardı. Kara çelik güneşin altında çınlayıp duruyordu.</span></span></p>
  </div>
</body>
</html>
