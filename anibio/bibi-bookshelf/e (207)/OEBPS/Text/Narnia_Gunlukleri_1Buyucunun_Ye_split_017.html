<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Narnia Günlükleri 1Büyücünün Yeğeni</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="calibre13" id="filepos259583"><span class="calibre3"><span class="calibre5">Beklenmedik Bir Karşılaşma</span></span></p>

  <p class="calibre4"><span class="calibre16"><span class="italic"><span class="calibre5">“U</span></span></span><span class="calibre5">yan Digory, uyan Kızılkanat” diye sesi geliyordu Polly’nin. “Karamela ağacı büyümüş! Harika bir sabah bu!”</span></p>

  <p class="calibre6"><span class="calibre5">Güneşin ilk ışıkları ağaçların arasından süzülmekteydi. Çimler, çiyle gri renge bürünmüştü. Örümcek ağları gümüş gibiydi. Yanı başlarında, bir elma ağacı büyüklüğünde, küçük, koyu renkli bir ağaç vardı. Yaprakları gözlükotu denilen baharata benzer beyazımsı ve kâğıt gibiydi. Sanki hurmaya benzeyen küçük, kahverengi meyvelerle doluydu.</span></p>

  <p class="calibre6"><span class="calibre5">“Yaşasın! dedi Digory. “Fakat ben önce biraz yüzeceğim.” Çiçeklerle bezeli çalıların arasından nehrin kenarına koştu. Hiç, üstünde güneşin parladığı mavi ve sarı renkli taşlarla dolu bir dağ nehrinde yıkandınız mı? Deniz kadar güzeldir; hatta bazen daha da iyidir. Kuşkusuz Digory kurulanmadan giyinmek zorunda kaldı, ama buna değdi doğrusu. O döndükten sonra Polly de nehre giderek yüzdü; en azından öyle yaptığını söyledi ama biz biliyoruz ki o pek iyi yüzme bilmez ve belki de en iyisi fazla soru sormamaktır. Kızılkanat da nehri ziyaret etti ama yalnızca kana kana su içmek için. Nehrin ortasında başını suya uzatmış ve yelesini sallayıp defalarca kişnemişti.</span></p>

  <p class="calibre6"><span class="calibre5">Polly ve Digory karamela ağacında işe giriştiler! Meyveler çok nefisti; gerçek karamela gibi değildi – daha yumuşak ve suluydu – ama karamelayı andıran bir meyveydi. Kızılkanat da bir güzel kahvaltı etti. Karamela meyvelerinden birini denemiş ve hoşuna gitmişti fakat sabahın bu saatinde otu tercih edeceğini söylemişti. Kahvaltıdan sonra çocuklar biraz zorlukla atın sırtına bindiler ve ikinci yolculuk başladı. Yolculuk dünkünden daha iyi başlamıştı, çünkü hem kendilerini yeniden doğmuş gibi hissediyorlardı, hem de güneş arkalarındaydı. Kuşkusuz ışık arkadan gelince her şey daha güzel görünüyordu. Harika bir yolculuktu. Etraflarından büyük karlı dağlar yükseliyordu. Aşağıdaki vadiler öyle yeşil, ve buzullardan inip nehre karışan dereler öyle maviydi ki sanki dev mücevher parçalarının üzerinden uçuyorlarmış gibiydi. Yaşadıkları maceranın bu anının hiç bitmemesini istiyorlardı. Fakat biraz sonra üçü birden havadaki kokuyu hissedip “Bu da ne?”, “Kokuyu alıyor musun?”, “Nereden geliyor acaba?” demeye başladılar. Ötelerde bir yerden, sanki dünyanın en nefis meyve ve çiçeklerinden geliyormuş gibi yumuşak ve harika bir koku geliyordu.</span></p>

  <p class="calibre11"><img alt="" class="calibre59" src="../Images/00026.jpg"/></p>

  <p class="calibre18"><span class="calibre5">“Koku, gölün bulunduğu şu vadiden geliyor” dedi Kızılkanat.</span></p>

  <p class="calibre6"><span class="calibre5">“Doğru” dedi Digory. “Suyu ne kadar da mavi. Bak! Gölün öbür yakasında yeşil bir tepe var.”</span></p>

  <p class="calibre6"><span class="calibre5">“Aradığımız yer burası olmalı” dediler.</span></p>

  <p class="calibre6"><span class="calibre5">Kızılkanat büyük daireler çizerek alçaldı. Buzlu tepeler, üzerlerinde yükseldikçe yükseldi. Hava her geçen an ılıdı ve tatlılaştı, öylesine tatlılaştı ki neredeyse gözlerini yaşartacaktı. Kızılkanat artık büyük kanatları iki yana hareketsizce açılmış olarak süzülüyordu ve ayakları yere dokunmak üzere hazırdı. Dik, yeşil tepe hızla onlara doğru yaklaşıyordu. Az sonra biraz sakarca tepenin eteğine kondu. Çocuklar yuvarlanarak, kendilerini incitmeksizin serin ve yumuşak otların üzerine düştüler ve nefes nefese ayağa kalktılar.</span></p>

  <p class="calibre6"><span class="calibre5">Tepenin yamacındaydılar ve hemen tepeye doğru yola koyuldular (Kızılkanat’ın, kendini dengeleyecek kanatları olmaksızın ve arada sırada kanatlarını çırpmaksızın bunu başarabileceğini sanmıyorum). Tepenin üstü çepeçevre yüksek bir yeşillik duvarıyla çevriliydi. Duvarın içinde büyük ağaçlar vardı. Dalları duvardan dışarı sarkıyordu ve yaprakları rüzgâr estiği zaman yalnızca yeşil değil, mavi ve gümüşi bir renkte görünmekteydi. Gezginler tepeye ulaştıklarında, kapıyı bulmadan önce neredeyse yeşil duvarın tüm etrafını çepeçevre yürüdüler. Doğuya bakan çift kanatlı büyük, altın kapı sımsıkı kapalıydı.</span></p>

  <p class="calibre6"><span class="calibre5">Bu ana kadar Kızılkanat ve Polly sanırım Digory ile birlikte içeriye gireceklerini umuyorlardı. Fakat artık böyle düşünmüyorlardı. Doğrusu, bu kadar kendine özgü bir yer görmemişsinizdir. İlk bakışta başka birine ait olduğunu hissediyordunuz. Özel bir iş için gönderilmediyse, yalnızca bir aptal içeriye girmeyi hayal ederdi. Digory diğerlerinin kendisiyle gelmeyeceklerini, gelemeyeceklerini hemen anlamıştı. Yalnız başına kapıya yaklaştı.</span></p>

  <p class="calibre6"><span class="calibre5">Kapıya iyice yaklaştığında, altın zemin üzerine gümüş harflerle yazılmış sözcükler gördü; şöyle bir şeydi:</span></p>

  <p class="calibre30"><span class="calibre5">Altın kapılardan içeri gir, ya da girme</span></p>

  <p class="calibre30"><span class="calibre5">Al meyvemi diğerleri için ya da sakın</span></p>

  <p class="calibre30"><span class="calibre5">Çünkü çalanlar ya da duvara tırmananlar</span></p>

  <p class="calibre30"><span class="calibre5">Gönüllerinin arzusunu ve kederi bulacaklar.</span></p>

  <p class="calibre6"><span class="calibre5">“Al meyvemi diğerleri için” dedi kendi kendine. “Benim yapacağım şey de bu. Sanırım, kendim yememeliyim anlamına geliyor. Son dizedeki uyarının ne olduğunu bilmiyorum. Altın kapılardan içeri gir. Kapıdan girebilirse kim duvara tırmanmak ister ki? Ama kapı nasıl açılıyor?” Eliyle dokunur dokunmaz kapı içeriye doğru, sonuna kadar ve menteşelerinden en ufak bir ses çıkarmadan açıldı.</span></p>

  <p class="calibre6"><span class="calibre5">Şimdi içerisini görüyordu ve orası dış bölümden daha da özel bir yer gibiydi. İçerisi çok sessizdi. Bahçenin ortasındaki havuzun sesi bile zor işitiliyordu. O güzel koku her tarafı kaplamıştı: Huzur verici fakat ağırbaşlı bir yerdi. Aradığı ağacın hangisi olduğunu hemen görmüştü, çünkü hem bahçenin tam ortasındaydı, hem de dallarında büyük gümüş elmalar parıldamakta ve güneşin erişemediği gölgelik yerlerde kendilerine has bir ışık yansıtmaktaydı. Dosdoğru ağaca yürüdü, bir elma kopardı ve Norfolk ceketinin üst cebine koydu. Fakat cebine koymadan önce bakıp koklamadan da edemedi.</span></p>

  <p class="calibre11"><img alt="" class="calibre60" src="../Images/00048.jpg"/></p>

  <p class="calibre18"><span class="calibre5">Keşke öyle yapmasaydı. Üzerine korkunç bir açlık ve susuzluk çöktü. O meyvenin tadına bakma isteği bütün benliğini sardı. Aceleyle elmayı cebine koydu fakat daha sürüyle elma vardı. Birinin tadına bakmak fena mı olurdu? Kapıdaki uyarı kesinlikle bir emir değil, sadece bir nasihatten ibaretti. Nasihati kim dinlerdi ki? Ya da bir emir olsa bile, bir elma yemekle emre karşı gelmiş mi olacaktı? Şimdiden “diğerleri için” bir elma almakla emirlere uymuştu.</span></p>

  <p class="calibre6"><span class="calibre5">Bütün bunları düşünürken bilinçsizce dalların arasından ağacın tepesine doğru baktı. Orada başının üstündeki bir dala harika bir kuş tünemişti. “Tünemişti” diyorum çünkü, tam anlamıyla olmasa da, hemen hemen uyuyor gibi görünüyordu. Bir gözü aralıktı. Bir kartaldan daha büyük bir kuştu, göğsü safran rengi, başı kırmızı sorguçlu ve kuyruğu mordu.</span></p>

  <p class="calibre6"><span class="calibre5">“Ve bunun gösterdiği yalnızca şuydu ki” diyecekti Digory sonraları hikâyesini başkalarına anlatırken, “bu büyülü yerlerde ne kadar dikkatli olsan azdır. Seni kimin gözetlediğini asla bilemezsin.” Fakat bence Digory zaten kendisi için bir elma koparmazdı. O günlerde “Sakın çalma” gibi nasihatler çocukların kafasına bugünkünden daha iyi sokuluyordu. Yine de asla emin olamayız.</span></p>

  <p class="calibre6"><span class="calibre5">Digory kapıya yönelmek üzereyken etrafa son bir kez göz atmak üzere döndü. O da ne! Yalnız değildi! Cadı orada, birkaç metre ilerisinde ayakta duruyordu. Yediği bir elmanın eşeleğini atmak üzereydi. Elmanın suyu umduğunuzdan daha koyu renkliydi ve Cadı’nın ağzı etrafında iğrenç bir leke bırakmıştı. Digory o an, Cadı’nın duvardan tırmanarak içeri girdiğini anladı. Ve son mısradaki, gönlünün arzusuyla birlikte kederin de bulunacağının ne anlama geldiğini düşünmeye başladı. Çünkü Cadı her zamankinden daha güçlü ve kibirli ve hatta bir bakıma daha da muzafferane görünmekteydi, ancak yüzü tuz kadar beyaz; ölümcül bir beyazlıktaydı. Bütün bunlar Digory’nin aklından bir saniyede geldi geçti, sonra tabana kuvvet kapıya doğru koşarken, Cadı da arkasındaydı. Dışarı çıkar çıkmaz kapı kendiliğinden kapandı. Bu ona biraz zaman kazandırmıştı fakat fazla değil. Diğerlerine ulaşıp “Çabuk, kalk Polly, kalk Kızılkanat” diye bağırırken Cadı duvara tırmanmış ya da üzerinden atlamıştı ve arkasında, çok yakınındaydı.</span></p>

  <p class="calibre6"><span class="calibre5">“Olduğun yerde kal!” diye bağırdı Digory, Cadı’yla yüz yüze gelmek için dönerek, “yoksa biz uçup kayboluruz. Bir santim bile yaklaşma.”</span></p>

  <p class="calibre6"><span class="calibre5">“Aptal çocuk” dedi Cadı. “Neden benden kaçıyorsun? Şimdi durup beni dinlemezsen tüm yaşamın boyunca seni mutlu edecek bilgilerden yoksun kalacaksın.”</span></p>

  <p class="calibre6"><span class="calibre5">“Duymak istemiyorum, teşekkürler” dedi Digory. Fakat duymak istiyordu.</span></p>

  <p class="calibre6"><span class="calibre5">“Ne yapmaya geldiğinizi biliyorum” diye devam etti Cadı. “Çünkü dün gece ormanda yanınıza yaklaşan bendim ve bütün konuşmalarınızı duydum. Sen bu bahçeden meyve kopardın. Şu anda meyve senin cebinde. Ve sen onu tadına bakmadan Aslan’a geri götüreceksin; onun yemesi için, onun kullanması için. Seni aptal! O meyvenin ne olduğunu biliyor musun? Sana söyleyeyim. Gençlik elması, yaşam elması o. Ben biliyorum, çünkü ben tadına baktım ve şimdiden kendimde öyle değişiklikler hissediyorum ki hiç yaşlanmayacağım ve ölmeyeceğim. Ye onu oğlum ye; sen ve ben sonsuza kadar yaşayıp tüm bu dünyanın – ya da geri dönmeye karar verirsek senin dünyanın – kral ve kraliçesi oluruz.”</span></p>

  <p class="calibre6"><span class="calibre5">“Hayır teşekkürler” dedi Digory, “tanıdığım herkesin ölümünden sonra sonsuza kadar yaşamaktan hoşlanıp hoşlanmayacağımı pek bilmiyorum. Sıradan biri gibi yaşayıp, ölüp, cennete gitmeyi tercih ederim.”</span></p>

  <p class="calibre6"><span class="calibre5">“Ama çok sevdiğini söylediğin annenden ne haber?”</span></p>

  <p class="calibre6"><span class="calibre5">“Onun bununla ne ilgisi var?” dedi Digory.</span></p>

  <p class="calibre6"><span class="calibre5">“Elmadan bir lokmanın onu iyileştireceğini görmüyor musun aptal? Elma cebinde. Burada biz bizeyiz ve Aslan uzakta. Büyünü kullan ve kendi dünyana geri dön. Bir dakikada annenin yatağının dibinde olabilir, meyveyi ona verebilirsin. Beş dakika sonra annenin yüzüne renk geldiğini göreceksin. Sana ağrısının kalmadığını söyleyecek. Sonra kendini daha güçlü hissettiğini söyleyecek. Sonra da uykuya dalacak – düşün, ağrısız, ilaçsız, doğal ve tatlı bir uyku. Ertesi gün herkes nasıl hayret verici bir şekilde iyileştiğini konuşacak. Çok yakında tamamen iyileşecek. Her şey daha iyi olacak. Eviniz yeniden mutlulukla dolacak. Sen de diğer çocuklar gibi olacaksın.”</span></p>

  <p class="calibre6"><span class="calibre5">“Of!” diye soludu Digory sanki incinmiş gibi ve elini başına koydu. Çünkü şimdi korkunç bir seçimin eşiğinde olduğunu biliyordu.</span></p>

  <p class="calibre6"><span class="calibre5">“Aslan senin için ne yaptı ki onun kölesi olasın?” dedi Cadı. “Sen kendi dünyana döndüğünde sana ne yapabilir ki? Ve annen, onun ağrısını kesebileceğin ve yaşamasını sağlayabileceğin ve babanın kalbinin kırılmasını önleyebileceğin halde, yapmadığını – hiç işin olmayan yabancı bir dünyada vahşi bir hayvanın işlerini yapmayı tercih ettiğini bilseydi ne düşünürdü?”</span></p>

  <p class="calibre6"><span class="calibre5">“Ben – Ben onun vahşi bir hayvan olduğunu sanmıyorum” dedi Digory kuru bir sesle. “O – bilmem ki—”</span></p>

  <p class="calibre6"><span class="calibre5">“O zaman daha da kötü ya” dedi Cadı. “Bak sana şimdiden ne yaptı; bak seni ne kadar kalpsiz yaptı. Onu dinleyen herkese yaptığı budur. Zalim, insafsız çocuk! Annenin ölmesine izin vereceksen eğer—”</span></p>

  <p class="calibre6"><span class="calibre5">“Of! Kapa çeneni” dedi mutsuz Digory yine aynı sesle. “Görmediğimi mi sanıyorsun? Fakat ben – ben söz verdim.”</span></p>

  <p class="calibre6"><span class="calibre5">“İyi ama neye söz verdiğini bilmiyorsun. Ve buradaki hiç kimse seni engelleyemez.”</span></p>

  <p class="calibre6"><span class="calibre5">“Annem” dedi Digory sözcükleri zorlukla mırıldanarak, “bundan hoşlanmazdı – sözünü tutmak konusunda çok katıdır – ve de hırsızlık – ve bu türden şeyler. Eğer burada olsaydı – hemen – bana bunu yapmamamı söylerdi.”</span></p>

  <p class="calibre6"><span class="calibre5">“Fakat bilmesine gerek yok ki” dedi Cadı, böylesine vahşi bir yüze sahip birinden umulmayacak kadar tatlı bir sesle. “Elmayı nasıl bulduğunu söylemezsin. Babanın bilmesine de gerek yok. Senin dünyandaki hiç kimsenin bu hikâyeyi bilmesine gerek yok. Biliyorsun ki küçük kızı geri götürmek zorunda değilsin.”</span></p>

  <p class="calibre6"><span class="calibre5">Cadı burada büyük gaf yapmıştı. Digory kendisi gibi, Polly’nin de kendi yüzüğüyle kolayca gidebileceğini elbette biliyordu. Fakat görünen o ki Cadı bunu bilmiyordu. Ve Polly’yi geride bırakma fikrinin iğrençliği karşısında, Cadı’nın söylediği tüm diğer şeylerin yanlış ve boş olduğu beyninde şimşek gibi çaktı. Tüm mutsuzluğuna karşın, aklı başına gelerek (değişik ve yüksek bir sesle) dedi ki:</span></p>

  <p class="calibre6"><span class="calibre5">“Bana bak; sen tüm bunlara niye karışıyorsun? Neden aniden annemden bu kadar çok hoşlanmaya başladın? Seninle ne ilgisi var? Çıkarın ne?”</span></p>

  <p class="calibre6"><span class="calibre5">“Aferin, Digs” diye fısıldadı Polly kulağına. “Çabuk! Uzaklaşalım şimdi.” Tartışma boyunca tek bir söz söylemeye cesaret edememişti çünkü biliyorsunuz ki, ölmekte olan Polly’nin annesi değildi.</span></p>

  <p class="calibre6"><span class="calibre5">“Bin o zaman” dedi Digory, Polly’nin atın sırtına binmesine yardım ederek ve kendisi de olabildiğince hızlı davranarak. At kanatlarını açtı.</span></p>

  <p class="calibre6"><span class="calibre5">“Gidin öyleyse, aptallar” diye bağırdı Cadı. “Yaşlı, zayıf ve ölüm döşeğindeyken beni düşün çocuk. Sonsuz gençlik olanağını nasıl reddettiğini hatırla! Sana kimse bunu yeniden teklif etmeyecek.”</span></p>

  <p class="calibre6"><span class="calibre5">O kadar yükselmişlerdi ki Cadı’yı güçlükle duyuyorlardı. Cadı da onlara bakmakla vakit kaybetmedi. Onu tepeden aşağı, kuzeye doğru yürürken gördüler.</span></p>

  <p class="calibre6"><span class="calibre5">Bahçede olanlar fazla zaman almamıştı ve o sabah erken yola çıkmışlardı. Bu nedenle Kızılkanat ve Polly karanlık çökmeden kolaylıkla Narnia’ya varabileceklerini söylüyorlardı. Geriye dönüşte Digory hiç ağzını açmamış, diğerleri de onunla konuşmaktan çekinmişlerdi. Çok üzgündü ve doğru şeyi yapıp yapmadığından tam olarak emin değildi, ama Aslan’ın gözlerindeki parıldayan yaşları hatırlayınca içi rahatlıyordu.</span></p>

  <p class="calibre6"><span class="calibre5">Kızılkanat bütün gün yorulmaz kanatlarıyla nehri izleyerek doğuya doğru, dağların arasından, vahşi ormanların bulunduğu tepelerin üzerinden ve sonra büyük şelalenin üzerinden aşağıya, görkemli kayalıkların gölgesiyle kararmış Narnia ormanlarının bulunduğu aşağıya doğru, daha sonra da arkalarındaki günbatımıyla gökyüzü kızarmaya başladığı zaman, nehrin yanında bir araya toplanmış bir sürü yaratığı görene dek uçtu. Biraz sonra onların ortasında Aslan’ı görebiliyordu. Kızılkanat aşağı süzüldü, ayaklarını açtı, kanatlarını kapattı ve yere inip eşkin giderek durdu. Çocuklar attan indiler. Digory, bütün hayvanların, cücelerin, satirlerin, su perilerinin ve diğerlerinin, ona yol açmak için sağa sola çekildiklerini gördü. Aslan’a yaklaştı, elmayı verdi ve:</span></p>

  <p class="calibre6"><span class="calibre5">“İstediğiniz elmayı getirdim efendim” dedi.</span></p>

  <div class="mbppagebreak" id="calibre_pb_17"/>
</body>
</html>
