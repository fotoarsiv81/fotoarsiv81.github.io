<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_42" style="text-align: center;"><span class="sgc1">GÖZÜN İÇİNE DOĞRU</span></h4>

  <p class="heading"><span class="sgc3">Discovery, Bowman’in onu uzayda son gördüğü gibi, yani gökyüzünün yarısını kaplayan Ay’ın yörüngesinde sürüklenirken olduğu gibi görünüyordu. Belki de küçük bir fark vardı. Emin değildi ama gemideki kapıların, bağlantı yerlerinin, astronot kordonlarının ve diğer bağlantı aletlerinin amacını gösteren, geminin gövdesindeki harfler uzun süre direkt olarak güneş aldığı için solmuştu.</span></p>

  <p class="heading"><span class="sgc3">Şimdi o güneş, kimsenin tanıyamayacağı bir cisme dönüşmüştü. Bir yıldız olamayacak kadar parlaktı, ancak bu küçük yuvarlağa çıplak gözle rahatsız olmadan da bakılabilirdi. Artık ısı da ver miyordu. Bowman eldivensiz ellerini uzay kapsülünün penceresine vuran güneş ışınlarına doğru tuttuğunda, teninde hiçbir şey hissetmiyordu. Kendini Ay ışığında ısıtmaya çalışıyor gibiydi. Ancak elli mil altındaki yabancı manzara bile Dünya’ya olan uzaklığını tam olarak hatırlatamıyordu ona.</span></p>

  <p class="heading"><span class="sgc3">Aylar boyu evi olan bu metal dünyadan belki de son kez ayrılıyordu. Geri dönmese bile, devrelerinde felakete yolaçan bir arıza oluncaya dek gemi, görevini yerine getirmeye devam edecek, gösterge okumalarını Dünya’ya iletecekti.</span></p>

  <p class="heading"><span class="sgc3">Peki ya geri döndüğünde? Belki hayatta kalabilirdi, belki de birkaç ay içinde delirebilirdi. Bunun sebebi ise dönemlik uyku sistemlerinin, onu izleyecek bir bilgisayar olmaksızın işe yaramamasıydı. Discovery II dört beş yıla kadar Iapetus ile ikinci buluşmayı gerçekleştirene dek hayatta kalabilmesi imkansızdı.</span></p>

  <p class="heading"><span class="sgc3">Bu düşünceleri bir kenara bıraktı. Satürn’ün altın renkli hilali gökyüzünde yükseliyordu. Tarih boyunca bu manzarayı görebilen tek insandı. Bu zamana dek bütün gözlere, Güneş’e dönük olan ve tamamı parlayan yüzünü göstermişti. Şimdi gezegen ince bir yaya benziyor, etrafındaki halkaların oluşturduğu ince çizgi, Güneş’e doğru fırlamaya hazır bir oku andırıyordu.</span></p>

  <p class="heading"><span class="sgc3">Halkaların hizasında Titan ve diğer uyduların soluk ışıkları parlıyordu. Yüzyılın bu yarısı geçmeden önce insanoğlu bu uyduların hepsini ziyaret ederdi. Ancak gizledikleri sırları asla öğrenemezdi.</span></p>

  <p class="heading"><span class="sgc3">Kör ve beyaz olan keskin kenarlı göz ona doğru yaklaşıyordu. Yüz mil kadar daha ilerlemesi gerekiyordu, yani on dakikadan az bir süre içinde hedefinin üzerinde olabilecekti. Konuştuklarının ışık hızıyla bir buçuk saatlik bir uzaklıkta olan Dünya’ya ulaşıp ulaşmadığını anlamanın bir yolu olmasını diledi. İletişim sisteminde bir arıza olması ve kimsenin ona ne olduğunu öğrenemeden sessizlikte kaybolması büyük bir felaket olurdu.</span></p>

  <p class="heading"><span class="sgc3">Discovery uzaklarda, simsiyah gökyüzünde hala parlak bir yıldız gibi görünüyordu. Alçalırken hız kazanan kapsül, geminin önüne geçmişti, ancak fren motorları onu yavaşlattı ve gemi, ortasında siyah bir gizem olan parlak arazide onu yalnız bırakarak gözden kayboldu.</span></p>

  <p class="heading"><span class="sgc3">Abanoz siyahı bir kaya parçası, önündeki yıldızları gölgeleyerek ufukta yükselmeye başlamıştı. Kapsül, kendi ekseni etrafında döndü ve yörünge hızını kesmek için tam güç kullandı. Uzun, düz bir kavis çizerek Iapetus’un yüzeyine doğru alçaldı.</span></p>

  <p class="heading"><span class="sgc3">Yerçekiminin daha fazla olduğu bir gezegende bu manevra aşırı yakıt harcamasına neden olabilirdi. Ancak burada uzay kapsülü sadece yirmi-otuz kilogram geliyordu. Büyük tehlike yaratacak şekilde yakıt rezervi bitmeden ve hala yörüngede sürüklenen Discovery’ye dönme umudu kalmadan önce havada asılı kalabileceği birkaç dakikası vardı. Bu tasarruf belki pek de bir şey fark ettirmeyecekti...</span></p>

  <p class="heading"><span class="sgc3">Yüksekliği hala beş mil kadardı ve düz vadinin üzerinde kusursuz geometrik şekliyle yükselen büyük, siyah kütleye doğru ilerliyordu. Kütle, altındaki beyaz düzlük kadar pürüzsüzdü. O ana dek onun gerçek boyutlarının farkına varamamıştı. Dünya’daki binaların sadece birkaç tanesi bu kadar büyüktü. Dikkatle çekilmiş fotoğraflar altı yüz metrelik bir yüksekliği olduğunu gösteriyordu. Anlaşıldığı kadarıyla, oranları TMA-1’inkinin tamamen aynısıydı. Şu garip oran 1:4:9.</span></p>

  <p class="heading"><span class="sgc3">“Sadece üç mil uzaktayım ve bin iki yüz metrelik yüksekliğimi koruyorum. Hiçbir hareket belirtisi yok, göstergelerde de bir şey yok. Yüzeyleri tamamen düz ve pürüzsüz. Öyle sanıyorum ki bunca zaman boyunca meteorların verdiği bazı zararlar olduğunu düşünüyordunuz! Ayrıca orada, herhalde çatı diyebiliriz buraya, hiçbir enkaz yığını yok. Hiç giriş izi de yok, içine girilebilecek bir yer olduğunu düşünmüştüm... Şimdi tam üzerinde, yüz elli metre yükseklikteyim. Discovery birazdan menzil dışına çıkacağı için harcayacak fazla zamanım yok. Yere iniyorum. Yeterince katı görünüyor, eğer değilse o anda parçalanırım. Bir dakika, bu çok garip...”</span></p>

  <p class="heading"><span class="sgc3">Bowman’in hayret dolu sesi sessizliğe gömüldü. Paniğe kapılmamıştı, sadece gördüklerini tam anlamıyla açıklayabilmesi mümkün değildi.</span></p>

  <p class="heading"><span class="sgc3">İki yüz kırk metre uzunluğunda ve altmış metre genişliğinde, büyük düz bir dikdörtgene ben zeyen, kaya gibi sert görünen bir şeyin üzerinde asılı duruyordu. Ama şimdi o şey uzaklaşıyor gibiydi. Biraz isteyerek de olsa, yakın ve uzak köşelerin birbirinin içine girerek birdenbire yer değiştirebildiği şu üç boyutlu nesne yanılsamalarından birine benziyordu.</span></p>

  <p class="heading"><span class="sgc3">Aynı şey bu dev, sert cisimde de oluyordu. İmkansız ve inanılmaz bir biçimde düz bir vadi üzerinde duran bir tektaş değildi artık. Çatısı gibi görünen şey sonsuz bir boşluğa gömülmüş gibiy di. Baş döndüren bir anlık bir süre için Bowman dikey ve dikdörtgen bir boruya baktığını sandı. Bu manzara perspektif kurallarını alt üst ediyor gibiydi çünkü boyutu uzaklığa oranla küçülmüyordu...</span></p>

  <p class="heading"><span class="sgc3">Iapetus’un Gözü ufak bir toz zerresinden kurtulmak istiyormuş gibi açılıp kapandı. David Bowman dokuz yüz milyon mil uzaklıkta ve doksan dakika gelecekte bekleyen Görev Kontrol’dekilerin asla unutamayacakları son birkaç kelime soyleyebildi ancak...</span></p>

  <p class="heading"><span class="sgc3">“Bu şey boş... Sonsuza dek sürüyor ve... Aaa, Aman Tanrım, bu yıldızlarla dolu!”</span>&nbsp;</p>
</body>
</html>
