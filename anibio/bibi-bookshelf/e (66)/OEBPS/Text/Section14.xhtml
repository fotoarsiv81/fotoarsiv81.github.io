<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_13" style="text-align: center;"><span class="sgc1">CLAVİUS ÜSSÜ</span></h4>

  <p class="heading"><span class="sgc3">Yüz elli millik çapı ile Clavius, Ay’ın görülen yüzündeki ikinci büyük kraterdir. Güney Dağlık Bölgesi’nin ortasında bulunur. Oldukça yaşlıdır, yüzyıllar süren volkanik faaliyetler ve meteor yağmurları duvarlarında derin izler bırakmış ve yüzeyi çiçek bozuğu gibi çukurlarla doludur. Krater oluşumunun son döneminden bu yana -ki hala astroid bölgesinden gelen kaya parçaları daha içteki gezegenlere çarpmaktadır- burası yarım milyar yıldır huzuru tanımaktadır.</span></p>

  <p class="heading"><span class="sgc3">Şimdi ise yüzeyinde ve yeraltında, yeni ve garip faaliyetler oluyordu, çünkü insanoğlu burada, Ay’da, ilk kalıcı üssünü kuruyordu. Clavius Üssü acil bir durumda kendi kendine varlığını sürdürebilirdi. Yaşamak için gerekli olan herşey buradaki kayaların ezilmesi, ısıtılması ve kimyasal işlemlerden geçirilmesiyle elde ediliyordu. Hidrojen, oksijen, karbon, nitrojen, fosfor ve diğer birçok element, eğer doğru yerde aranırsa, Ay’da bulunabiliyordu.</span></p>

  <p class="heading"><span class="sgc3">Üs, kapalı bir sistemdi, hayatın tüm kimyasal maddelerini yeniden dönüştüren, çalışan küçük bir Dünya modeli gibiydi. Atmosfer, Ay yüzeyinin hemen altına gömülmüş, büyük, yuvarlak bir oda şeklindeki ‘sera’da arıtılıyordu. Geceleri yoğun ışıklar, gündüzleri ise filtreden geçmiş güneş ışınları ile yüzlerce dönüm yeşil bodur bitki, ılık ve nemli atmosferde yetişebiliyordu. Bunlar havayı yeniden oksijenle doldurmak ve yan ürün olarak besin elde etmek amacıyla özel bir değişime tabi tutularak yetiştirilen bitkilerdi.</span></p>

  <p class="heading"><span class="sgc3">Kimyasal işlem sistemleri ve su yosunları kültürü ile daha çok besin üretilebiliyordu. Metrelerce şeffaf plastik tüpün içinde dolaşan, küle benzeyen yeşil bir madde ağzının tadını bilen birinin pek hoşuna gitmezdi, biyokimyagerler bu küfü sadece bir uzmanın, gerçeğinden ayırdedebileceği pirzola ve bifteğe dönüştürebilirlerdi.</span></p>

  <p class="heading"><span class="sgc3">Üssün personeli, Dünya’dan ayrılmadan önce titizlikle seçilmiş ve sıkı bir eğitimden geçirilmiş bin yüzü erkek, altı yüzü kadın bilim adamı ve teknisyenden oluşuyordu. Ay’da yaşam, artık eski günlerdeki gibi güçlükler, olumsuz koşullar ve her an ortaya çıkabilen tehlikelerden hemen hemen kurtulmuştu, ancak hâlâ psikolojik olarak yıpratıcıydı ve kapalı yer korkusu olanlar için pek uygun değildi. Sert kaya ya da sıkıştırılmış lavlardan geniş bir yeraltı üssü oluşturmak hem çok pahalı hem de zaman alıcı bir iş olduğundan, standart bir ‘tek kişilik modül’ sadece 1.8 metre genişliğinde, 3 metre uzunluğunda ve 2.4 metre yüksekliğinde bir odaydı.</span></p>

  <p class="heading"><span class="sgc3">Her oda güzel bir şekilde döşenmişti, öyle ki açılıp kapanan kanepesi, televizyonu, küçük müzik seti ve görüntülü telefonuyla lüks bir motel odasını andırıyordu. Dahası, basit bir iç mimari hilesiyle, düğmeye basıldığında yekpare duvarlardan biri gerçeğine yakın Dünya görüntüleri sunuyordu. Sekiz görüntü seçeneği vardı.</span></p>

  <p class="heading"><span class="sgc3">Bu lüks tarz, Üsse özgüydü ancak Dünya’da yaşayanlara bunun gerekliliğini açıklayabilmek bazen güç oluyordu. Clavius’taki her erkek ve kadın personelin eğitimi, ulaşımı ve barındırılması tam yüz bin dolara mal oluyordu. Ancak zihin sağlıklarını sağlamak için biraz daha harcamaya değerdi. Bu, sanat için sanat değil, akıl sağlığı için sanattı.</span></p>

  <p class="heading"><span class="sgc3">Üsteki -ve genel olarak Ay’daki- yaşamın cazip yanlarından biri hiç şüphesiz insanı iyi hissettiren düşük yerçekimiydi. Tabii bunun da tehlikeleri vardı ve Dünya’dan gelen birinin yerçekimine alışması birkaç haftayı buluyordu. İnsan bedeni Ay’da tamamen yeni bir dizi refleks öğrenmeliydi. İnsanoğlu ilk kez kütle ile ağırlık arasındaki farkı algılayabiliyordu.</span></p>

  <p class="heading"><span class="sgc3">Dünya’da doksan kilo olan bir insanın Ay’da sadece 15 kilo geldiğini farketmesi epey mutluluk verici olabilir. Sabit bir hızla düz bir şekilde yüründüğünde, insan kendini yüzüyormuş gibi hissedebilir. Ancak yön değiştirmeye, köşelerden dönmeye ya da durmaya çalıştığında, hâlâ doksan kiloluk kütle veya süreduruma sahip olduğunu fark edecektir. Çünkü ister Dünya’da, ister Ay’da, isterse Güneş’te ya da uzay boşluğunda olsun bu ağırlık sabittir ve değiştirilemez. Bu yüzden Ay’da yaşamaya tamamen alışılmadan önce, her cismin, gerçek ağırlığının altı katı oranında yavaş hareket ettiğinin öğrenilmesi gerekiyordu. Bu da ancak sayısız çarpışma ve sert darbeler atlatıldıktan sonra öğrenilirdi ve çoktan beri Ay’da yaşayanlar, yeni gelenler ortama alışana dek onlardan uzak dururlardı.</span></p>

  <p class="heading"><span class="sgc3">Clavius Üssü atölyeleri, büroları, depoları, bilgisayar merkezi, jeneratörleri, garajı, mutfağı, laboratuarları ve besin işlem santraliyle minyatür bir Dünya’ydı. Ancak ironik biçimde, bu yeraltı imparatorluğunun inşasında kullanılan birçok teknik, Soğuk Savaş’ın son elli yılı boyunca geliştirilmişti.</span></p>

  <p class="heading"><span class="sgc3">Geliştirilmiş füze üretimi sitesinde çalışmış herhangi biri, Clavius üssünde kendi evinde gibi hissedebilirdi. Yeraltı yaşam tarzı, gerekli araçlar ve vahşi çevreye karşı korunma yolları Ay’da da aynıydı. Ancak burada bunlar barış amaçlı kullanılırdı. En sonunda on bin yıl sonra insanoğlu savaş kadar heyecan verici birşey bulmuştu. Ne yazık ki bütün uluslar henüz bu gerçeğin farkına varamamışlardı.</span></p>

  <p class="heading"><span class="sgc3">İnişten önce müthiş büyük görünen dağlar, dik kıvrımları olan Ay ufkunun altında gizemli bir şekilde gözden kaybolmuşlardı. Uzay aracı, Dünya’nın eğik ışığıyla aydınlanan geniş ve gri bir düzlükte duruyordu. Gökyüzü tabii ki kapkaraydı, ancak gözler yüzeyin pırıltısından korunmadığı takdirde yalnızca en parlak yıldızlar ve gezegenler görülebiliyordu.</span></p>

  <p class="heading"><span class="sgc3">Vinçler, ağır yük asansörleri, bakım kamyonları gibi birçok garip araç Aries IB uzay gemisine doğru ilerliyordu. Bu araçların bazıları otomatik, bazıları ise küçük basınç kabinlerindeki sürücüler tarafından kullanılan araçlardı. Ancak birçoğu balon tekerlekler ile hareket ediyorlardı. Çünkü geniş düz arazi hiçbir ulaşım zorluğu yaratmıyordu. Bunun yanında bir tankerin, Ay’da ulaşım için en iyi çok-amaçlı araç olduğunu kanıtlayan garip, esnek tekerlekleri vardı. Her biri bağımsız olarak yükselip alçalan ve daire biçiminde düzenlenmiş bir dizi düz tabaka vardı.</span></p>

  <p class="heading"><span class="sgc3">Esnek-tekerler, kendisinden üretildiği paletli traktörün birçok avantajlarına sahipti. Bunlar şeklini ve çapını üzerinde hareket ettiği araziye göre ayarlayabilir ve paletli traktörden farklı olarak, birkaç bölümü eksik olsa bile çalışmaya devam edebilirdi.</span></p>

  <p class="heading"><span class="sgc3">Kalın bir fil hortumuna benzeyen uzatma tüpünün takılı olduğu küçük bir otobüs şimdi uzay aracına doğru istekli bir şekilde ilerliyordu. Birkaç saniye sonra dışarıdan darbe ve sarsıntı hissedilmeye başladı. Daha sonra bağlantı sağlandığında ve basınç eşitlendiğinde havanın tıslaması duyuldu. Hava bölmesinin iç kapısı açıldı ve karşılama heyeti içeriye girdi.</span></p>

  <p class="heading"><span class="sgc3">Heyetin başında Güney Eyaleti yöneticisi Ralph Halvorsen bulunuyordu. Güney Eyaleti sadece üssü değil, onun için çalışan bütün araştırma kollarını da içine alıyordu. Onun yanında, Floyd’un daha önceki ziyaretlerinden tanıdığı, hafif kır saçlı bir jeofizikçi olan yetkili bilim adamı Dr. Roy Michaels da vardı. Ayrıca birçok üst düzey bilim adamı ve yönetici vardı. Floyd’u sıkıntılarından kurtulmak üzere olmanın verdiği rahatlık içinde saygıyla selamladılar. Üst düzey yöneticiden en alt rütbedekine kadar hepsinin endişelerinin birazını hafifletmek için sabırsızlandıkları açıktı.</span></p>

  <p class="heading"><span class="sgc3">“Bizimle olduğunuza çok sevindik Dr. Floyd” dedi Halvorsen. “Yolculuğunuz iyi geçti mi?”&nbsp;</span></p>

  <p class="heading"><span class="sgc3">“Mükemmeldi” diye karşılık verdi Floyd. “Daha iyisi olamazdı. Mürettebat bana çok iyi baktı.”&nbsp;</span></p>

  <p class="heading"><span class="sgc3">Otobüs uzay aracından uzaklaşmaya başladığında nezaketin gerektirdiği her zamanki kısa konuşmalardan birini yaptılar ancak söze dökülmeyen bir anlaşma ile kimse onun ziyaretinin amacından bahsetmedi. İniş alanından üç yüz metre kadar yol aldıktan sonra, otobüs büyük bir tabelanın önünde durdu.</span></p>

  <p class="heading"><span class="sgc3">CLAVIUS ÜSSÜNE HOŞGELDİNİZ</span></p>

  <p class="heading"><span class="sgc3">ABD UZAY MÜHENDİSLİĞİ A.Ş.</span></p>

  <p class="heading"><span class="sgc3">1994</span></p>

  <p class="heading"><span class="sgc3">Otobüs daha sonra bir geçitten geçerek hızla yeraltına indi. Önlerinde büyük bir kapı açıldı ve arkalarından kapandı. Aynı şey ikinci ve üçüncü defa oldu. Son kapı da kapandığında hava şiddetli bir şekilde uğuldamaya başladı. Bir kez daha atmosfere, üssün açık alanına çıkmışlardı.</span></p>

  <p class="heading"><span class="sgc3">Boru ve kablolarla döşenmiş, ritmik darbe ve gümbürtülerin yankılandığı tüneldeki kısa bir yürüyüşten sonra yönetim bölgesine ulaştılar. Floyd kendini yeniden daktiloları, büro bilgisayarları, asistan kızlar, duvar haritaları ve çalan telefonlarıyla tanıdık bir ortamda buldu. Üzerinde ‘MÜDÜR’ yazılı kapının önünde durduklarında, Halvorsen diplomatik bir sesle “Dr. Floyd ve ben, birkaç dakika içinde toplantı salonunda olacağız” dedi.</span></p>

  <p class="heading"><span class="sgc3">Diğerleri başlarını sallayıp onayladıktan sonra koridordan aşağı doğru yürüdüler. Ancak Halvorsen, Floyd’u bürosuna sokmadan önce birden kapı açıldı ve küçük bir karaltı Müdür’e doğru atıldı.</span></p>

  <p class="heading"><span class="sgc3">“Baba! Yukarıya çıkmışsın. Ama beni de alacağına söz vermiştin.”&nbsp;</span></p>

  <p class="heading"><span class="sgc3">“Tamam Diana” dedi Halvorsen, sabırsız ama şefkatli bir sesle. “Mümkün olursa götürebileceğimi söylemiştim yalnızca. Ancak Dr. Floyd’u ağırlamakla meşgulüm. Kendisinin elini sık, Dünya dan az önce geldi.”</span></p>

  <p class="heading"><span class="sgc3">Küçük kız yumuşacık elini uzattı. Floyd’a göre sekiz yaşlarında olmalıydı. Yüzü sanki tanıdık gibi geliyordu.</span></p>

  <p class="heading"><span class="sgc3">Bu arada Floyd, müdürün merak dolu bir gülümsemeyle ona baktığını farketti. Birden bunun nedenini hatırlayıverdi.</span></p>

  <p class="heading"><span class="sgc3">“İnanamıyorum!” dedi hayretle. “Buraya son geldiğimde o sadece bir bebekti.”&nbsp;</span></p>

  <p class="heading"><span class="sgc3">“Geçen hafta dördüncü yaş gününü kutladık” diye gururla karşılık verdi Halvorsen. “Bu düşük yerçekiminde çocuklar çok hızlı büyüyor, ama yaşları çabuk ilerlemiyor. Bizden çok daha uzun yaşayacaklar.”</span></p>

  <p class="heading"><span class="sgc3">Floyd kendinden emin küçük hanıma büyülenmiş bir şekilde bakakaldı. Kızın zarif duruşunu ve oldukça nazik kemik yapısını hemen farketti. “Seni tekrar görmek çok güzel Diana” dedi. Belki merak, belki de kibarlık, onu birşeyler daha söylemeye itti. “Dünya’ya gitmek ister miydin?”</span></p>

  <p class="heading"><span class="sgc3">Gözlerini şaşkınlık içinde kocaman açtı ve başını iki yana salladı. “Orası berbat bir yer. Düştüğün zaman canın acıyor. Ayrıca çok da kalabalık.”&nbsp;</span></p>

  <p class="heading"><span class="sgc3">Uzayda doğanların ilk kuşağı bu diye düşündü Floyd. Gelecek yıllarda sayıları daha da artacaktı. Bu düşüncede biraz hüzün olduğu kadar büyük bir umut da vardı. Dünya güvenli bir hale getirilip huzurlu ve belki biraz da yorulmuş bir yer olduğunda, özgürlük aşıkları, kararlı öncüler ve yorulmaz maceracılar için hala araştırılabilecek bir yerler olacaktı. Ancak balta, silah, kano ve araba gibi aletler değil, nükleer güç santralı, plazma üretim merkezleri ve hidrofonik çiftlikler kullanıyorlardı. Tüm anneler gibi, Dünya’nın da çocuklarına elveda diyeceği zaman hızla yaklaşıyordu.</span></p>

  <p class="heading"><span class="sgc3">Tehdit ve söz verme karışımı bir edayla Halvorsen kararlı kızından kurtulmayı başardı ve Floyd’u bürosuna aldı. Müdür odası yalnızca beş metrekare olmasına rağmen, yılda elli bin dolar kazanan bir bölüm başkanının konumuna yakışır şekilde döşenmişti. Duvarlardan birini, aralarında ABD Başkanı ve Birleşmiş Milletler Genel Sekreteri’ninkinin de bulunduğu önemli politikacıların imzalı fotoğrafları süslerken, diğer duvarlar ünlü astronotların imzalı fotoğraflarıyla doluydu.</span></p>

  <p class="heading"><span class="sgc3">Floyd rahat bir deri koltuğa oturdu ve kendisine Ay biokimya laboratuarlarının ürettiği ‘şarap’tan bir bardak ikram edildi. İhtiyatla şarabından bir yudum alıp beğeniyle başını salladıktan sonra, “Nasıl gidiyor Ralph?” diye sordu Floyd.</span></p>

  <p class="heading"><span class="sgc3">“Fena değil” diye karşılık verdi Halvorsen. “Yine de oraya gitmeden önce bilmen gereken bir şey var.”</span></p>

  <p class="heading"><span class="sgc3">“Nedir o?”</span></p>

  <p class="heading"><span class="sgc3">“Şey, sanırım bunu ahlaki bir sorun olarak açıklayabiliriz” dedi Halvorsen, derin bir nefes alarak.</span></p>

  <p class="heading"><span class="sgc3">“Eee?”</span></p>

  <p class="heading"><span class="sgc3">“Henüz pek ciddi değil ama hızla ciddileşiyor.”</span></p>

  <p class="heading"><span class="sgc3">“Haberleşmenin kesilmesi olayı...” dedi Floyd normal bir ses tonuyla. “Doğru” diye karşılık verdi Halvorsen. “Halkım giderek sinirlenmeye başlıyor. Ne de olsa çoğunun Dünya’da aileleri var ve onlar buradakilerin ay ve basından olduğunu düşünüyor olabilirler.”</span></p>

  <p class="heading">“Buna çok üzüldüm” dedi Floyd. “Ancak kimse daha iyi bir hikaye bulamazdı ve şu ana kadar&nbsp;işe yaradı. Bu arada, Uzay istasyonu’nda Moisewitch ile karşılaştım ve o bile inandı.”&nbsp;</p>

  <p class="heading">“Güzel, bu Güvenliği sevindirecektir.”</p>

  <p class="heading"><span class="sgc3">“Çok sevinmeseler iyi olur. TMA-1’i duymuş, söylentiler yayılmaya başladı. Ancak bu lanet olası şeyin ne olduğunu anlamadan ve bu işin arkasında Çinli dostlarımızın olup olmadığını öğrenmeden herhangi bir açıklama yapamayız.”</span></p>

  <p class="heading"><span class="sgc3">“Dr. Michaels buna bir çözüm bulduğunu düşünüyor. Bunu size söylemek için sabırsızlanıyor.”&nbsp;</span></p>

  <p class="heading"><span class="sgc3">Floyd bardağındaki şarabı bitirerek, “Ben de onu dinlemek için sabırsızlanıyorum. Haydi gide</span>lim” dedi.</p>
</body>
</html>
