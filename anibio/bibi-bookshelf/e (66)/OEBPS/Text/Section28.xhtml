<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_27" style="text-align: center;"><span class="sgc1">GEZİNTİ</span></h4>

  <p class="heading"><span class="sgc3">Discovery’nin dışındaki kapsüller ya da ‘uzay bölmeleri’ çapı üç metre olan kürelerdi. Kullanıcı önüne muhteşem bir manzara seren bir pencerenin arkasında otururdu. Ana roket mekanizması yerçekiminin beşte biri kadar bir hız sağlıyordu ve bu Ay’da gezmek için yeterliydi. Küçük hareket-kontrol körüğü yönü belirlemek için kullanılıyordu. Pencerenin hemen altındaki bir yerden iki tane metal kol ya da ‘valdo’lar uzanıyordu. Bunlardan biri ağır, diğeri incelikli işlerde kullanılıyordu. Ayrıca tornavidalar, basınçlı matkap, testereler ve delgiler taşıyan küçük bir edevat kulesi vardı.</span></p>

  <p class="heading"><span class="sgc3">Uzay bölmeleri insanoğlu tarafından icat edilen en mükemmel ulaşım aracı değildi. Ancak havasız ortamlarda inşaat ve onarım yapmak için kesinlikle gerekliydi. Bunlara genellikle kadın is mi verilirdi. Bu, belki de, bazen ne yapacaklarının tam olarak bilinmemesinden kaynaklanıyordu. Discovery’nin üçlüsünün adları Anna, Betty ve Clara’ydı.</span></p>

  <p class="heading"><span class="sgc3">Poole en son başvuracağı savunma aracı olan basınç elbisesini giydi. Bölmenin içine tırmandıktan sonra on dakika boyunca dikkatle denetim aletlerini kontrol etti. Dümen motorlarına gaz verdi, valdoları gevşetti, oksijeni, yakıtı ve enerji stoğunu tekrar gözden geçirdi. Bir sorun olmadığından tam olarak emin olduktan sonra telsiz kullanarak HAL ile konuştu. Kontrol Kabini’nde Bowman de bulunuyordu ancak açık bir hata ya da aksaklık olmadıkça araya girmeyecekti.</span></p>

  <p class="heading"><span class="sgc3">“Burası Betty. Pompalamaya başlayın.”</span></p>

  <p class="heading"><span class="sgc3">“Pompalama başladı,” diye karşılık verdi HAL.</span></p>

  <p class="heading"><span class="sgc3">O sırada, Poole pompalardan gelen gürültüyü duydu. Zaten az bulunan hava basınç odasından dışarı sızıyormuş gibiydi. Az sonra, bölmenin dış kalkanındaki ince metalden çatır çutur sesler gel meye başladı. Yaklaşık beş dakika sonra HAL şöyle rapor verdi...</span></p>

  <p class="heading"><span class="sgc3">“Pompalama tamamlandı.”</span></p>

  <p class="heading"><span class="sgc3">Poole küçük alet panelini son kez kontrol etti. Herşey oldukça mükemmeldi.</span></p>

  <p class="heading"><span class="sgc3">“En dıştaki kapıyı aç,” diye emretti.</span></p>

  <p class="heading"><span class="sgc3">HAL talimatlarını yerine getirdi. Görevin herhangi bir aşamasında Poole’un “Dur” demesi yeterliydi, bilgisayar işlemi hemen durdururdu.</span></p>

  <p class="heading"><span class="sgc3">Önünde durduğu geminin duvarları iki yana açıldı. Son hava zerrecikleri de uzaya hücum ettiği zaman Poole bölmenin sarsıldığını hissetti. Daha sonra kendini yıldızlara ve hala dört yüz milyon mil uzaktaki küçük, altın renkli Satürn’e bakar buldu.</span></p>

  <p class="heading"><span class="sgc3">“Bölmeyi fırlatmaya hazırlanın.”</span></p>

  <p class="heading"><span class="sgc3">Bölmenin asılı olduğu raylı sistem, araç geminin ön tarafında boşlukta asılı durana kadar, açık duran kapıya doğru ilerledi.</span></p>

  <p class="heading"><span class="sgc3">Poole ana motora yarım saniyelik bir gaz verdi ve bölme usulca raydan kayıp, güneş etrafında kendi yörüngesini izleyen bağımsız bir araç halini aldı. Şu anda Discovery ile hiç bir bağı kalma mıştı, güvenlik kordonu dahi yoktu. Bu bölmelerde nadiren bir sorun yaşanırdı. Zor durumda kalsa bile, Bowman gelip onu kolaylıkla kurtarabilirdi.</span></p>

  <p class="heading"><span class="sgc3">Betty yapılan denetlemelere cevap veriyordu. Poole onu izlediği yörüngenin otuz metre ilerisine alarak dönüş hızını kontrol etti. Daha sonra onu çevirdi, böylece geminin arkasına bakabilecekti. Ve basınç gövdesinin etrafındaki turuna devam etti.</span></p>

  <p class="heading"><span class="sgc3">İlk hedefi ortasında bir çukur olan yarım inç genişliğinde erimiş bir bölgeydi. Saatte yüz bin milin üzerinde bir hızla buraya çarpan toz parçacıkları bir iğne ucundan daha küçüktüler ancak içindeki muazzam kinetik enerji onları anında buharlaştırmıştı. Çoğunlukla olduğu gibi, çukur, geminin içindeki bir patlamayla oluşmuş gibi görünüyordu. Maddeler, bu hızla gelen parçacıklara garip bir şekilde tepki veriyor, alışılmış mekanik bilimi kanunlarına nadiren uyuyorlardı.</span></p>

  <p class="heading"><span class="sgc3">Poole bu bölgeyi dikkatle inceledi ve daha sonra bölmenin çok amaçlı alet takımındaki hava basıncı ayarlanmış şişe ile üzerine kapatıcı bir madde püskürttü. Beyaz ve esnek sıvı metal yüzeye dağılarak çukuru kapattı. Çatlaktan gelen sızıntıyla oluşan altı inçlik büyük kabarcığı daha küçük bir kabarcık izledi. Bu da çimentonun hızla donmasıyla birlikte kayboldu Olayı birkaç dakika boyunca dikkatle seyretti ancak başka bir belirti göremedi. Yine de iyice emin olmak için bu bölgeye ikinci kez o maddeden püskürttü ve sonra antene yöneldi.</span></p>

  <p class="heading"><span class="sgc3">Discovery’nin yuvarlak basınç gövdesinin etrafında dönmek bayağı vaktini aldı, çünkü bölmenin saniyede bir metreden fazla bir hıza ulaşmasına izin vermedi. Acelesi yoktu, ayrıca geminin bu kadar yakınındayken yüksek hızla hareket etmek tehlikeliydi. Geminin olmadık yerlerinden çıkan çeşitli saptayıcılar ve vinç kollarına karşı çok dikkatli olmalıydı, ayrıca kendi motorunun yapabileceği patlamaya da dikkat etmeliydi. Eğer bu patlama hassas aygıtlara etki ederse ciddi hasara yol açabilirdi.</span></p>

  <p class="heading"><span class="sgc3">Sonunda uzun menzilli antene ulaştığında, durumu dikkatle inceledi. Çapı altı metre olan büyük çanak Güneş’e doğru yönelmişti çünkü Dünya o sırada, güneş ile neredeyse aynı hizadaydı. Antenin üzerinde durduğu plaka ve tüm yön göstergeleri bu yüzden tamamen karanlıkta kalmıştı ve büyük metal çanağın gölgesine saklanmıştı.</span></p>

  <p class="heading"><span class="sgc3">Poole antene arkadan yaklaşmıştı. Betty ışını engellemesin ve Dünya ile kurulan bağlantıyı bir an için ve can sıkıcı şekilde kesmesin diye, dar parabolik yansıtıcının önünden geçmemeye dikkat etmişti. Bölmenin projektörlerini yakıp gölgeyi aydınlatana dek onaracağı aleti göremedi.</span></p>

  <p class="heading"><span class="sgc3">Sorunun kaynağı küçük metal plakanın altındaydı. Plaka dört emniyet somunu ile korunuyordu AE 35 ünitesi kolayca değiştirilebilmek üzere tasarlandığı için, Poole herhangi bir sorunla kar şılaşacağını ummuyordu.</span></p>

  <p class="heading"><span class="sgc3">Uzay bölmesinin içinde kaldığı sürece bu işi beceremeyeceği ortadaydı. Antenin hassas ve örümcek ağına benzeyen gövdesinin bu kadar yakınında manevra yapmak riskliydi. Ayrıca Betty’nin kontrol motorları büyük radyo aynasının kağıt gibi ince yansıtıcı yüzeyini kolayca eğip bükebilirdi. Bölmeyi altı metre kadar uzakta bırakıp uzay elbiseleri içinde dışarı çıkmalıydı. Her ne olursa olsun eldivenli ellerinin yardımıyla bu üniteyi Betty’nin uzaktan kumandalı kollarından daha çabuk çıkarabilirdi.</span></p>

  <p class="heading"><span class="sgc3">Bütün bunları, gerçekleştirilmeden önce işlemin her aşamasını iki kez kontrol eden Bowman’e dikkatle bildirdi. Bu basit ve sıradan bir iş olmasına rağmen, uzayda hiçbir şey üstünkörü geçiştirilemezdi, hiçbir ayrıntı gözardı edilemezdi. Gemi dışı faaliyetlerde, ‘küçük’ hata diye bir şey olamazdı.</span></p>

  <p class="heading"><span class="sgc3">İşlem için onay alan Poole, bölmeyi anten plakasından altı metre kadar öteye bıraktı. Bölmenin uzaya sürüklenmesi gibi bir tehlike söz konusu değildi ama yine de uygun şekilde dış cepheye yerleştirilmiş merdiven basamaklarının birçok küçük bölümünden birine, bölmenin bir kolunu kenetledi.</span></p>

  <p class="heading"><span class="sgc3">Daha sonra basınç elbisesinin sistemlerini kontrol etti ve tam olarak emin olduktan sonra bölmenin içindeki havayı boşalttı. Betty’nin içindeki hava tıslayarak uzay boşluğuna sızarken, çevresinde bir buz kristali bulutu oluştu ve yıldızlar bir an için bulanıklaştı.</span></p>

  <p class="heading"><span class="sgc3">Bölmeyi terketmeden önce yapılması gereken bir şey daha vardı. Elle kumandayı kapatıp uzaktan kumandaya geçerek Betty’yi HAL’ın kontrolüne bıraktı. Bu bilinen bir güvenlik önlemiydi. Sağlam ve pamuktan biraz daha kalın yaylı bir kordonla hala Betty’ye kenetlenmişti ancak en iyi güvenlik kordonunun bile sorun çıkarabileceği biliniyordu. Aracına ihtiyaç duyup HAL’a emir vererek dahi araca ulaşamazsa aptal konumuna düşerdi.</span></p>

  <p class="heading"><span class="sgc3">Bölmenin kapısı açıldı ve arkasında çözülen güvenlik kordonuyla beraber uzayın sessizliğine doğru yavaşça süzüldü. Sakin ol, sakın hızlı hareket etme, dur ve düşün... Bütün bunlar araç dışı faaliyetler için geçerli olan kurallardı. Eğer bunlara uyulursa, hiçbir zaman sorun çıkmazdı.</span></p>

  <p class="heading"><span class="sgc3">Betty’nin dışındaki tutulacak yerlerden birine tutunarak, yedek AE 35 ünitesini içine koyulduğu kanguru kesesine benzeyen taşıma torbasından çıkardı. Çoğu insan eliyle kullanılmak üzere tasarlanmadığı için bölmedeki aletlerin hiçbirini almadı. Ona gerekli olabilecek bütün o her yere uyabilecek İngiliz anahtarları ve normal anahtarlar elbisesinin kemerine takılmıştı.</span></p>

  <p class="heading"><span class="sgc3">Kendini hafifçe iterek, Güneş’le kendi arasında dev bir tabak gibi görünen büyük çanağın alet dolu tabanına indi. Betty’nin iki taraftaki projektörleriyle oluşan gölgeleri ilginç şekiller meydana getirerek kavisli yüzeyin üzerinde dans ediyordu. Ancak onu şaşırtan şey büyük radyo aynasının arka tarafının göz kamaştırıcı parlaklıkta ışık noktacıklarıyla parlıyor olmasıydı.</span></p>

  <p class="heading"><span class="sgc3">Sessizce yaklaşırken birkaç saniye onların ne olduğunu düşündü ve sonra ne olduklarını anladı. Yolculuk sırasında mikrometeorlar birçok defa yansıtıcıyı delmiş olmalıydı, gördüğü ışık nok tacıkları bu ufak deliklerden gelen güneş ışığıydı. Ama bu delikler sistemin verimliliğini etkilemeyecek kadar küçüktüler.</span></p>

  <p class="heading"><span class="sgc3">Yavaş yavaş ilerlerken, öne doğru uzattığı kollarıyla çarpışmanın hafif olmasını sağladı ve çar pıp geri gelmeden önce antenin tutulacak yerlerinden tuttu. Güvenlik kemerini çabucak en yakın tutacağa bağladı. Aletlerini kullanırken dayanabileceği bir şeylere ihtiyacı vardı. Az sonra durdu ve durumu Bowman’e bildirip bir sonraki aşamanın ne olacağını düşündü.</span></p>

  <p class="heading"><span class="sgc3">Ufak bir sorun vardı. Kendi ışığının önünde duruyor, daha doğrusu yüzüyordu. Gölgesi AE 35 ünitesine vurduğu için de onu görmekte zorlanıyordu. Bu yüzden HAL’a projektörleri o yöne çevirmesini emretti. Birkaç denemeden sonra çanak antenin arkasından yansıtılan ikinci bir ışıktan daha eş-dağılımlı bir aydınlık elde etti.</span></p>

  <p class="heading"><span class="sgc3">Birkaç saniye boyunca dört köşesinde elektrik telleriyle kaplı emniyet somunu olan küçük metal kapağı inceledi. Sonra “Yetkili olmayan görevliler tarafından kurcalanması üretici firmanın garantisini geçersiz kılar” diye mırıldandı. Buna rağmen telleri çabucak kesti ve somunları gevşetti. Bu somunların belirli bir büyüklükleri vardı ve yanında taşıdığı sıfır burgulu İngiliz anahtarına uyuyordu. Anahtarın içindeki yay mekanizması somunların gevşetilmesi esnasında oluşan tepkiyi emiyordu. Böylece kullanıcı somunu ters yöne çevirmek için zorlanmıyordu.</span></p>

  <p class="heading"><span class="sgc3">Dört somunu da herhangi bir zorluk yaşanmadan çıkaran Poole, onları uygun bir torbaya dikkatle yerleştirdi. (Bir gün, adamın biri, Dünya’nın da Satürn’ünki gibi bir halkası olacağını ve bu halkanın tamamen yörüngede çalışan dikkatsiz inşaat işçilerinin kaybettiği civatalar, kemerler ve hatta aletlerden oluşacağını ileri sürmüştü.) Metal kapak biraz sıkışmıştı. Poole bir an için kapağın soğuktan dolayı olduğu yere kaynadığını düşünerek korktu. Ancak birkaç hafiften vuruştan sonra kapak gevşedi ve geniş bir kıskaçla onu çanak antene sıkıca tutturdu.</span></p>

  <p class="heading"><span class="sgc3">Artık AE 35 ünitesinin elektronik devresini görebiliyordu. Devre, kartpostal ebadında ince bir levhaydı, levha onu tutabilecek kadar geniş olan bir yarık ile tutuluyordu Ünite buraya iki emniyet çubuğu ile sıkıca yerleştirilmişti. Ünitede bulunan küçük bir tutacak ise kolayca yerinden çıkarılmasını sağlıyordu.</span></p>

  <p class="heading"><span class="sgc3">Ancak hala çalışıyor ve uzaklarda bir iğne ucu kadar görünen Dünya’ya kilitlenmiş olarak antene sinyaller göndermeye devam ediyordu. Ünite şimdi çıkarılacak olursa, bütün kontrol kaybedilir ve çanak nötr ya da sıfır azimut konumunu alarak Discovery’nin eksenine yönelirdi. Ve bu oldukça tehlikeliydi çünkü çanak döndüğü sırada ona çarpabilirdi.</span></p>

  <p class="heading"><span class="sgc3">Bu ciddi tehlikeyi önlemek için kontrol sisteminin elektriğini kesmesi gerekiyordu. Böylelikle anten, Poole ona çarpmadıkça hareket edemeyecekti. Üniteyi değiştirirken geçen birkaç dakika içinde Dünya’yı kaybetme tehlikesi yoktu. Bu kadar kısa bir zamanda hedefleri hissedilir derecede arka fondaki yıldızlara kaymazdı.</span></p>

  <p class="heading"><span class="sgc3">Poole telsiziyle “HAL” diye seslendi. “Üniteyi çıkarmak üzereyim. Anten sistemindeki kontrol elektriğini kes.”</span></p>

  <p class="heading"><span class="sgc3">“Antendeki kontrol elektriği kesildi” dedi HAL.</span></p>

  <p class="heading"><span class="sgc3">“İşte geliyor. Üniteyi şimdi dışarı çıkarıyorum.”</span></p>

  <p class="heading"><span class="sgc3">Levha içinde bulunduğu girintiden kolayca çıktı. Bir yere takılmadı ve düzinelerce sürgülü bağlantı yeri sıkışmadı. Bir dakika içinde yedek ünite yerleştirildi. Ama Poole işi şansa bırakmadı. Kendini çanak antenden yavaşça itti, çünkü tekrar elektrik&nbsp;verildiğinde büyük çanak çılgına dönecekti. Antenin etki alanından yeterince uzaklaşınca, HAL’a seslendi, “Yeni ünite kullanıma hazır. Kontrol elektriğini verebilirsin.”</span></p>

  <p class="heading"><span class="sgc3">“Elektrik verildi”, diye karşılık verdi HAL. Anten sallanmadan duruyordu.&nbsp;</span></p>

  <p class="heading"><span class="sgc3">“Hata talimin testlerini yap “</span></p>

  <p class="heading"><span class="sgc3">Şimdi mikroskobik titreşimler ünitenin karışık devrelerinden geçerek olası arızaları araştıracak ve binlerce parçanın hâlâ hata payları içinde olup olmadığını kontrol edecekti. Bu işlem, ünite fabrikadan çıkmadan önce birçok kez yapılmıştı elbette, ancak bu iki yıl ve yarım milyar mil önceydi. Bu sağlam elektronik parçaların bozulabilmesi imkansızdı, ama yine de oluyordu.</span></p>

  <p class="heading"><span class="sgc3">“Devre tam olarak çalışıyor”, dedi HAL on saniye sonra. Bu süre içinde, bir araştırma ordusunun yapabileceği kadar çok testi yapabilmişti.</span></p>

  <p class="heading"><span class="sgc3">“Güzel” dedi Poole memnuniyetle. “Şimdi kapağı yerine yerleştiriyorum.” Bir iş bittikten sonra yapılanlar gemi dışında yürütülen çalışmaların en tehlikeli bölümüydü.</span></p>

  <p class="heading"><span class="sgc3">Oradakileri toparlamak ve tekrar gemiye dönmek gerekiyordu, fakat hatalar en çok bu arada yapılıyordu. Ancak dikkatli ve titiz olmasaydı, Frank Poole bu göreve alınmazdı. Bu yüzden ge rektiğinden de fazla zaman harcayarak işi halledecekti. Somunlardan biri elinden kaydıysa da, onu bir metre ileride boşlukta yüzerken yakaladı.</span></p>

  <p class="heading"><span class="sgc3">On beş dakika sonra Poole uzay kapsülü garajına giriyordu. Kendine o kadar güveniyordu ki buranın bir daha onarılmaya ihtiyacı kalmadığını düşünüyordu.</span></p>

  <p class="heading"><span class="sgc3">Bu düşüncesinde ne yazık ki yanılıyordu.</span></p>
</body>
</html>
