<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_12" style="text-align: center;"><span class="sgc4">AY MEKİĞİ</span><br class="calibre" /></h4>

  <p class="heading"><span class="sgc3">Rus astronom sarışın, uzun boylu ve zayıf biriydi. Yüzünde tek bir kırışık olmayışı onun elli beş yaşında olduğu gerçeğini yalanlıyordu. Son on yılını Ay’ın en uzak tarafında iki bin millik bir kaya kütlesiyle Dünya’nın elektronik yoğunluğundan kocaman dev radyo gözlem evini inşa etmekle geçirmişti.</span></p>

  <p class="heading"><span class="sgc3">Sertçe tokalaşarak “Selam Heywood” dedi “Ne kadar da küçük bir evren değil mi? Nasılsın? Sevimli çocukların nasıl?”</span></p>

  <p class="heading"><span class="sgc3">“Biz iyiyiz” dedi Floyd samimi bir sesle, ancak aklı başka yerdeydi. “Sık sık geçen yaz sizinle geçirdiğimiz güzel günlerden bahsediyoruz.” Daha içten konuşamadığı için çok üzgündü. Dimitri’nin Dünya’ya yaptığı ziyaretlerin birinde onunla Odessa’da bir haftalık tatil yapmışlardı.</span></p>

  <p class="heading"><span class="sgc3">“Ya sen? Umarım yukarı gidiyorsundur ha?” diye sordu Dimitri. “Şey, evet. Yarım saat içinde kalkıyoruz. Mr. Miller’ı tanıyor musun?” Güvenlik Görevlisi uygun bir uzaklıkta, elinde kahve dolu bir plastik bardak ile bekliyordu.&nbsp;</span><span class="sgc3">“Tabii tanıyorum. Ama lütfen elinizdekini bırakın Mr. Miller. Bu, Dr. Floyd’un iyi bir içki içmek &nbsp;</span>için son şansı, bunu harcamayalım. Hayır ısrar ediyorum.”</p>

  <p class="heading"><span class="sgc3">Dimitri’yi takıp ederek ana salondan gözlem evi bölümüne geçtiler. Az sonra loş ışıkların altında hareket eden yıldızların panoramasını seyrediyorlardı. Uzay istasyonu I, dakikada bir dönüş yapıyordu. Bu yavaş dönüşün oluşturduğu merkezkaç kuvveti Ay’ınkine eşit, yapay bir yerçekimi yaratıyordu. Keşfedilen bu olay, Dünya’nın yerçekimiyle, yerçekimsiz ortam arasında iyi bir uzlaşmaydı. Dahası, Ay’a alışmış yolcuların yerçekimsiz ortama uyum sağlamalarına şans tanıyordu.</span></p>

  <p class="heading"><span class="sgc3">Neredeyse görünmeyen pencerelerin dışında Dünya ve yıldızlar sessizce geçit törenlerini yapıyorlardı. O sırada, Istasyon’un o yüzü güneşe dönük değildi. Öyle olsaydı, salon güneş ışığıyla kavrulacağından, dışarı bakmak mümkün olmayacaktı. Bu haliyle, Dünya’nın parıltısı gökyüzünün yarısını ısıtıyor ve en parlak yıldızlar dışında hepsini yutuyordu.</span></p>

  <p class="heading"><span class="sgc3">Ancak İstasyon, Dünya’nın geceyi yaşayan tarafına doğru yörüngesini izlerken, Dünya ışıltısını kaybetmeye başladı. Birkaç dakika sonra şehir ışıklarının pırıltısının görülebildiği büyük, karanlık bir yuvarlağa dönüşecekti. Ve gökyüzü yıldızlara kalacaktı.</span></p>

  <p class="heading"><span class="sgc3">Dimitri ilk kadehini çabucak bitirmiş ve ikincisini yudumlarken, “Şimdi ABD bölümündeki salgın söylentileri de neyin nesi? Bu yolculuk sırasında oraya gitmek istedim. ‘Hayır Profesör, üzgünüz ama bir sonraki emre kadar orası sıkı bir karantinaya alındı’ dediler. Herşeyi denedim ancak yararı olmadı. Şimdi sen anlat bakalım, neler oluyor?” dedi.</span></p>

  <p class="heading"><span class="sgc3">Floyd içinden homurdandı. İşte yine başlıyoruz. Ay’a giden şu mekiğe ne kadar çabuk binersem, o kadar çok mutlu olacağım, diye düşündü</span></p>

  <p class="heading"><span class="sgc3">“Karantina tamamen bir güvenlik önlemi” dedi dikkatle. “Önemli bir şey olup olmadığından bile emin değiliz, ama şansa bırakmamamız gerekiyor.”</span></p>

  <p class="heading"><span class="sgc3">“Peki ama hastalık neymiş? Belirtileri nelermiş? Dünya dışı birşey olabilir mi? Bizim sağlık hizmetlerimizden yardım ister misiniz?”</span></p>

  <p class="heading"><span class="sgc3">“Üzgünüm Dimitri. Şu aşamada hiçbir şey söylemememiz emredildi. Teklifin için teşekkürler ama biz halledebiliriz.”</span></p>

  <p class="heading"><span class="sgc3">Moisewitch pek ikna olmamışçasına, ‘‘Hımmm” dedi.</span></p>

  <p class="heading"><span class="sgc3">“Senin, yani bir astronomun Ay’daki salgını araştırmak için oraya gönderilmesi bana biraz tuhaf geliyor.”</span></p>

  <p class="heading"><span class="sgc3">“Ben eski bir astronomum. Gerçek bir araştırma yapmayalı yıllar oldu. Şimdi ise bilim uzmanıyım, bu da herşey hakkında hiçbir şey bilmediğim anlamına gelir.”</span></p>

  <p class="heading"><span class="sgc3">“O halde T.M.A.-1’in ne anlama geldiğini de biliyorsundur?”</span></p>

  <p class="heading"><span class="sgc3">Miller içkisini içerken boğulacak gibi oldu, ancak Floyd daha sakindi. Eski arkadaşının gözlerinin içine baktı ve sakince, “T.M A.-1 mi dedin? Ne garip bir ifade bu? Nereden duydun?”</span></p>

  <p class="heading"><span class="sgc3">“Boşver” dedi Rus. “Beni kandıramazsın. Ancak beceremeyeceğin bir işe kalkışırsan çok geç olmadan yardım isteyeceğini umarım.”</span></p>

  <p class="heading"><span class="sgc3">Miller imalı bir şekilde saatine baktı.</span></p>

  <p class="heading"><span class="sgc3">“Binmek için beş dakikamız var, Dr. Floyd” dedi. “Sanırım gitsek iyi olacak.” Daha yirmi dakikaları olduğunu bildiği halde Floyd aceleyle ayağa kalktı. O kadar hızlı hareket ettiki, altıda birlik yerçekimini unutuverdi. Neyse ki tam zamanında masaya tutundu da uçmaktan kurtuldu.</span></p>

  <p class="heading"><span class="sgc3">“Seni görmek güzeldi Dimitri” dedi ancak pek içten değildi. “Dünya’ya giderken iyi bir yolculuk geçirirsin umarım. Geri döner dönmez seni ararım.”</span></p>

  <p class="heading"><span class="sgc3">Salonu terkedip ABD bariyerinde durduklarında Floyd, “Oh! Ucuz atlattık. Beni kurtardığınız için teşekkürler,” dedi.</span></p>

  <p class="heading"><span class="sgc3">“Biliyorsunuz Doktor” dedi Güvenlik Görevlisi, “Umarım haklı değildir.”&nbsp;</span></p>

  <p class="heading"><span class="sgc3">“Ne konuda haklı olmamasını umuyorsun?”</span></p>

  <p class="heading"><span class="sgc3">“Beceremeyeceğimiz bir işe kalkışmak konusunda...”</span></p>

  <p class="heading"><span class="sgc3">“Ben de bunu anlamak için buradayım” dedi Floyd kararlı bir tavırla. Kırk beş dakika sonra Aries-lB ay taşıyıcısı İstasyon’dan ayrıldı. Dünya’dan kalkışta yaşanan şiddet ve gürültüden eser yoktu. Yalnızca alçak itiş güçlü plazma jetleri çok uzaklarda elektrikli sıvılarını patlatırken belli belirsiz bir ıslık sesi duyuldu. Hafif kalkış on beş dakikadan fazla sürdü ve dengeli hızlanma oranı kabinde hareket etmeyi engellemeyecek hızdaydı. Ancak kalkış tamamlandığında gemi İstasyon’la birlikte olduğundaki gibi Dünya ile bağlantılı değildi artık. Yerçekiminden kurtulmuş kendi yörüngesinde güneşin etrafında dönen özgür ve bağımsız bir gezegene dönüştü.</span></p>

  <p class="heading"><span class="sgc3">Floyd’un tek bulunduğu kabin otuz kişi için hazırlanmıştı. Etrafındaki bütün o boş koltukları görmek, erkek ve kadın hosteslerin üstüne üstlük pilotun, yardımcı pilotun ve iki mühendisin ona karşı olan ilgisi oldukça garipti ve kendini yalnız hissettirdi. Floyd tarihte bu kadar ayrıcalıklı bir hizmet daha gören biri olduğundan şüpheliydi ve gelecekte de herhangi birine böyle davranılması pek olası değildi. Pek tanınmış olmayan papalardan birinin sözlerini hatırladı. ‘Ee madem Papalık bizde, şimdi tadını çıkaralım.” Evet Floyd da yolculuğun tadını çıkaracak ve ağırlıksız olmanın verdiği coşkuyu tadacaktı. Yerçekiminin kaybıyla en azından bir süre sıkıntılarından kurtulmuştu. Birileri bir zamanlar, ‘Uzayda insan dehşete düşebilir ama endişelenemez’ demişti. Bu kesinlikle doğruydu.</span></p>

  <p class="heading"><span class="sgc3">Erkek hostesler yirmi beş saatlik yolculuk boyunca onun yemek yemesini sağlamaya kararlıydılar. Sürekli getirilen istemediği yemeklerden kendini koruyordu. Eski astronotların kötü önsezilerinin aksine, sıfır yerçekiminde yemek yemek sorun değildi.</span></p>

  <p class="heading"><span class="sgc3">Dalgalı bir denizde gemi yolculuğundaymış gibi, tabakların üzerine tutturulduğu sıradan bir masada oturuyordu. Bütün yemeklerde biraz yapışkanımsı bir madde vardı, böylece yiyecekler uçup kabinde dolaşamıyorlardı. Bir pirzola koyu bir sos sayesinde tabağa yapışık kalıyor, salata ise yapışkan bir karışımla kontrol altında tutuluyordu. Biraz beceri ve dikkatle güvenli bir şekilde üstesinden gelinemeyecek yemek yok gibiydi. Yasak olan tek şey sıcak çorbalar ve aşırı derecede kırıntılı çöreklerdi. Tabii ki içecekler ayrı bir sorundu. Bütün sıvılar sıkılabilir plastik tüplerle içilebilirdi.</span></p>

  <p class="heading"><span class="sgc3">Adları anılmayan ama kahraman gönüllülerden bu kuşak, araştırmaları sonucu bir tuvalet tasarlamışlardı. Şimdi ise tuvaletler aşağı yukarı kusursuzdu. Floyd burayı serbest düşüş başladıktan sonra inceledi. Kendini sıradan bir uçak tuvaletindeki herşeyin bulunduğu küçük bir bölmede buldu. Ancak burası gözü oldukça rahatsız eden kırmızı bir ışıkla aydınlatılmıştı. Kocaman harflerle şöyle bir duyuru asılmıştı...</span></p>

  <p class="heading"><span class="sgc3">“ÇOK ÖNEMLİ! RAHATINIZ İÇİN AŞAĞIDAKİ TALİMATI DİKKATLE OKUYUNUZ” Floyd oturdu (ağırlıksız ortamda olduğu halde, insan oturmaya çalışıyordu) ve uyarıyı birkaç kez okudu. Son yolculuğundan beri hiçbir değişiklik yapılmadığından emin olunca, BAŞLATMA düğmesine bastı.</span></p>

  <p class="heading"><span class="sgc3">Kendisine yakın bir yerde, elektrikli bir motor çalışmaya başladı ve Floyd hareket ettiğini hissetti. Talimatlara uyarak gözlerini kapadı ve bekledi. Bir dakika sonra yumuşak bir zil sesi duydu ve etrafına baktı.</span></p>

  <p class="heading"><span class="sgc3">Işık, gözü rahatsız etmeyen, beyaza yakın bir pembeye dönüşmüştü. Ancak daha önemlisi, yine yerçekimli ortamdaydı. Belli belirsiz bir titreşimden bunun, bütün tuvalet bölümünün atlıkarınca gibi dönmesiyle oluşan yapay bir yerçekimi olduğu açıktı. Floyd bir parça sabun aldı ve yavaşça düşmesini seyretti. Merkezkaç kuvvetinin normal yerçekiminin dörtte biri kadar olduğuna karar verdi. Ancak bu kadarı bile, herşeyin doğru yönde hareket edebilmesi ve istenilen yere boşaltılması için yeterliydi.</span></p>

  <p class="heading"><span class="sgc3">ÇIKIŞ İÇİN DURDURMA düğmesine bastı ve tekrar gözlerini kapadı. Dönüş azaldıkça ağırlık da giderek azalmaya başladı. Zil iki kez çaldı ve kırmızı uyarı ışığı tekrar yandı. Kapı, çabucak kendini dışarı atıp halısına tutunduğu kabine geçmek için doğru konumda kilitlendi. Ağırlıksız ortamda olmak yeni olmaktan çıkmıştı. Ayağında normal yürümesini sağlayan Velcro ayakkabılar olduğu için memnundu.</span></p>

  <p class="heading"><span class="sgc3">Oturup birşeyler okumaktan başka yapacak bir şeyi olmamasına rağmen, vaktini değerlendirmek için yapacağı birkaç şey bulmuştu. Resmi raporlar, taslaklar ve tutanaklardan sıkıldığında, büyük dosya kağıdı boyutundaki haber bloknotunu geminin bilgi devrelerine bağlayıp, Dünya’dan son haberlere göz atabilirdi. Dünya’nın en büyük gazetelerini teker teker çağırabilirdi. En önemlilerinin kodlarını ezbere biliyordu, bu yüzden bloknotunun arkasındaki listeye bakmasına gerek yoktu. Gösterim biriminin kısa süreli hafızasını açarak, on sayfayı açık tutabilir, bu sırada başlıklara ve ilgilendiği konulara gözatabilirdi. Her birinin kendine ait iki haneli bir kodu vardı. Bunları tuşladığında posta pulu büyüklüğündeki bir dikdörtgen, tüm ekranı kaplayıncaya dek genişler ve Floyd bunu rahatlıkla okuyabilirdi. Bu işlemi bitirdiğinde, ana sayfaya geri dönebilir ve daha detaylı araştırma için yeni bir konu seçebilirdi.</span></p>

  <p class="heading"><span class="sgc3">Floyd bazen haber-bloknotunun ve onun ardındaki müthiş teknolojinin insanoğlunun kusursuz iletişim arayışında attığı son adım olup olmadığını merak ediyordu. Uzay derinliklerinde, saatte binlerce mil hızla Dünya’dan uzaklaşıyordu ama yine de birkaç mili-saniye içinde istediği herhangi bir gazetenin başlığını görebiliyordu. (Tabii ki elektronik çağında ‘gazete’ kelimesi anakronik bir sarkmaydı). Metin her saat başı otomatik olarak değiştiriliyordu. Sadece İngilizce olanı okumakla bile, bir insan haber uydularından gelen ve her an değişen bilgi akışını özümsemeye çalışmak dışında hiçbir şey yapmasa dahi, bunun için bir ömür harcayabilirdi.</span></p>

  <p class="heading"><span class="sgc3">Sistemin daha fazla nasıl geliştirilebileceğini ve daha kullanışlı hale getirilebileceğini hayal etmek zordu. Ama er geç, Caxton ve Gutenberg’e inanılmaz gelecek haber-bloknotu da tarihe karışacak ve yerini en az onun kadar inanılmaz olan icatlara bırakacak, diye düşünüyordu Floyd.</span></p>

  <p class="heading"><span class="sgc3">Bu küçük elektronik başlıkları taramanın sık sık çağrıştırdığı bir başka düşünce vardı. İletişim yöntemleri daha mükemmel hale geldikçe, içeriği daha önemsiz, bayağı ve can sıkıcı gibi görünüyordu. Kazalar, suçlar, doğal ya da insan eliyle olan felaketler, tehditler ve çatışmalar, iç karartıcı başyazılar. Atmosfere yayılan milyonlarca kelime hala bunlarla ilgiliydi. Ama Floyd yine de bunların bütünüyle kötü olup olmadığını merak ediyordu. Uzun zaman önce Ütopya gazetelerinin iyice sıkıcı hale geldiğine kanaat getirmişti.</span></p>

  <p class="heading"><span class="sgc3">Kaptan ve mürettebatın diğer üyeleri zaman zaman kabine gelip onunla biraz sohbet ediyorlardı. Ayrıcalıklı yolcularına oldukça saygılı davranıyorlardı. Floyd’un görevini çok merak ediyorlardı ancak soru sormayacak kadar da naziktiler, hatta ima dahi etmiyorlardı. Yalnızca küçük sevimli hostes kız onun yanında tamamiyle rahat hareket edebiliyordu. Floyd&nbsp;kızın Bali’li olduğunu hemen farketti. Kız hala büyük bir bölümü mahvedilmeden kalabilen bu adanın güzellik ve gizeminin bir kısmını atmosferin ötesine taşıyordu. Bütün yolculuğu boyunca yaşadığı en garip ve en büyüleyici anısı kızın sıfır yerçekimi olan bir ortamda arka planda giderek küçülen mavi-yeşil Dünya manzarasının büyüleyici güzelliği önünde yaptığı klasik Bali dans figürleriydi.</span></p>

  <p class="heading"><span class="sgc3">Uyku zamanı gelip ana kabin ışıkları söndürüldüğünde Floyd boşlukta sürüklenmesini önlemek için kollarını ve bacaklarını esnek şeritlerle bağladı ve uykuya daldı. Rahatsızlık verici bir durum gibi görünse de, içine yumuşak maddeler koyulmamış koltuğu yerçekimsiz ortamda Dünya’daki en konforlu yataktan daha rahattı.</span></p>

  <p class="heading"><span class="sgc3">Kendini bağladıktan sonra Floyd çabucak uykuya daldı. Bir kez uyandı, ancak yarı bilinçli bir halde bulunduğu garip ortamdan dolayı afalladı. Bir an için loş ışıklı bir Çin fenerinin tam ortasında olduğunu sandı. Kabinin diğer bölmelerinden sızan belli belirsiz ışık bu izlenimi veriyordu. Sonra kendi kendine sertçe, “Hadi oğlum, uyu artık. Bu sadece sıradan bir ay mekiği” demesi büyük başarıydı. Uyandığında Ay gökyüzünün yarısını yutmuştu ve fren manevraları başlamak üzereydi. Yolcu bölümünün kıvrımlı duvarlarındaki geniş açılı pencerelerden, artık yaklaşan yerküre değil, gökyüzü görünüyordu. Kabine geçti bu nedenle. Burada arkayı gösteren TV ekranlarından inişin son aşamalarını seyredebilirdi.</span></p>

  <p class="heading"><span class="sgc3">Giderek yakınlaşan Ay dağları, Dünya’dakilerden tamamen farklıydı. Ne baş döndürücü kar tabakaları, ne yeşillik, ne bitki örtüsü ne de hareketli bulutların oluşturduğu taçları vardı. Ne var ki keskin ışık ve gölge kontrastları onlara özgü garip bir güzellik veriyordu. Dünya’daki estetik kuralları burada geçersizdi. Bu dünya, geçip giden Buzul Çağları, hızla yükselip alçalan denizleri, şafaktan önceki sisler gibi dağılan sıradağlarıyla genç ve yeşil Dünya’nın bilemeyeceği, ölçülemeyecek kadar uzun bir zaman dilimi boyunca, Dünya’daki güçlerden bambaşka güçlerle oluşturulmuş ve şekillendirilmişti. Yaşı kavranılamazdı, ama ölüme gelince Ay ölmemişti çünkü şimdiye kadar hiç yaşamamıştı.</span></p>

  <p class="heading"><span class="sgc3">Alçalan gemi gece ile gündüzü ayıran çizginin neredeyse üzerindeydi. Hemen aşağıda uzunlu kısalı gölgeler ve ağır ağır söken ay şafağının ilk ışıklarını yakalayan parlak ve yalnız zirvelerin oluşturduğu bir karmaşa vardı. Akla gelebilecek bütün elektronik aletlere rağmen, iniş yapılamayacak kadar korkunç bir yerdi. Ancak yavaş yavaş buradan uzaklaşarak, Ay’ın geceyi yaşayan tarafına ulaştılar.</span></p>

  <p class="heading"><span class="sgc3">Gözleri loş ışığa alıştığında, Floyd geceyi yaşayan yerin tamamen karanlık olmadığını farketti. Hafif bir ışık tepeleri, vadileri ve düzlüklerin açıkça görülebilmesini sağlıyordu. Ay’dan daha büyük bir ‘ay’ olan Dünya parlaklığıyla aşağısındaki bu toprakları aydınlatıyordu.</span></p>

  <p class="heading"><span class="sgc3">Kontrol panelinde, radar ekranlarının üzerindeki ışıklar yanıp sönüyor, giderek yakınlaşan Ay’ın uzaklığını ölçen bilgisayar göstergelerindeki rakamlar sürekli değişiyordu. Jet motorları yavaş ama düzenli bir şekilde hız kesmeye başladığında, Ay’a ulaşmalarına bin milden biraz fazla kala ağırlık tekrar kazanıldı. Ay’ın yavaşça bütün gökyüzünü kaplaması yüzyıllar sürmüş gibiydi. Güneş ufukta kayboldu ve en sonunda büyük bir krater bütün görüş alanını kapladı. Mekik Ay’ın merkezi zirvesine doğru düşüyordu ve Floyd aniden bu zirvelerden birinin yakınında düzenli bir ritimle yanıp sönen parlak bir ışık farketti. Bu, Dünya’daki bir havaalanının gönderdiği bir işaret ışığı olabilirdi. Boğazında bir şeyin düğümlendiğini hissederek ona baktı. Bu insanoğlunun Ay’da güvenle ayağını basacağı başka bir yer kurduğunun kanıtıydı.</span></p>

  <p class="heading"><span class="sgc3">Krater o kadar çok büyümüştü ki yükseltileri ufkun gerisinde kalıyor ve içinde oraya buraya serpilmiş olan daha küçük kraterlerin gerçek boyutu algılanmaya başlıyordu. Binlerce mil uzaklıktan, uzayın derinliklerinden bakıldığında oldukça küçük görünen bazıları, bütün kentleri&nbsp;</span>yutacak büyüklükteydi.</p>

  <p class="heading"><span class="sgc3">Otomatik kontrol altında olan mekik, yıldızların aydınlattığı gökyüzünde, yarıdan fazlası parlak olan büyük Dünya’nın aydınlattığı çorak topraklara doğru kayıyordu. Jet motorlarının uğultusu ve kabindeki elektronik bip seslerini bastıran bir ses duyulmaya başladı.</span></p>

  <p class="heading"><span class="sgc3">“Clavius Kontrol’den Özel Uçuş 14’e. İyi gidiyorsunuz. Lütfen ellerinizi kullanarak iniş takım kilidi, hidrolik basınç ve darbe yastığının şişkinliğini kontrol edin.”</span></p>

  <p class="heading"><span class="sgc3">Pilot birkaç düğmeye bastı ve yeşil ışıklar yanıp söndü. “Bütün el kontrolleri tamamlandı, iniş takım kilidi, hidrolik basınç, darbe yastığı tamam” diye karşılık verdi pilot.</span></p>

  <p class="heading"><span class="sgc3">Ay’dan gelen “Onaylandı” yanıtı üzerine, mekik başka konuşma yapılmadan inişini sürdürdü. Ancak yine de birkaç konuşma oluyordu. Yavaş düşünen yaratıcılarından bin kat daha hızlı iletişim kurabilen makineler birbirlerine gönderdikleri karşılıklı sinyallerle konuşmalarını sürdürüyorlardı.</span></p>

  <p class="heading"><span class="sgc3">Bazı dağ zirveleri mekiğin üzerinden yükselmeye başlamıştı. Yer yalnızca birkaç bin fit aşağıdaydı. İşaret ışığı alçak binalar ve garip araçlar arasında parlak bir yıldız gibi düzenli bir şekilde yanıp sönüyordu. İnişin son aşamasına gelindiğinde, jet motorları hızlı bir tempoyla garip sesler çıkararak inişin son ince ayarını yaptılar.</span></p>

  <p class="heading"><span class="sgc3">Birdenbire, dönerek yükselen bir toz bulutu herşeyi kapladı. Jet motorları son bir hamle yaptı ve mekik, yanından ufak bir dalga geçen bir kayık gibi yavaşça sallandı. Floyd’un etrafını saran sessizliğe ve vücudunu yakalayan zayıf yerçekimine alışabilmesi birkaç dakika aldı.</span></p>

  <p class="heading"><span class="sgc3">Bir günden az bir süre içinde, insanoğlunun iki bin yıldır hayal ettiği inanılmaz yolculuğu neredeyse hiçbir sorun yaşanmadan tamamlamıştı. Normal ve sıradan bir uçuştan sonra, Ay’a inmişti.</span></p>
</body>
</html>
