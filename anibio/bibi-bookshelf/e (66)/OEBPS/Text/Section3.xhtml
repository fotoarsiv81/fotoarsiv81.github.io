<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_2" style="text-align: center;"><span class="sgc1">ÖNSÖZ</span></h4>

  <p class="heading"><span class="sgc3">Şimdi hayatta olan her insanoğlunun ardında otuz hayalet duruyor, çünkü bu aynı zamanda yaşayanların ölenlere oranıdır. Zamanın başlangıcından günümüze kadar Dünya gezegeninde aşağı yukarı yüz milyar insan yaşamıştır.</span></p>

  <p class="heading"><span class="sgc3">Bu sayı ilginçtir, çünkü şaşılası bir rastlantıyla bizim yerel evrenimiz Samanyolu’nda yaklaşık yüz milyar yıldız olduğu tespit edilmiştir. Buna göre yaşayan her insan için evrende bir yıldız parlamaktadır.</span></p>

  <p class="heading"><span class="sgc3">Fakat bu yıldızların herbiri bir güneştir, çoğunlukla bizim Güneş olarak isimlendirdiğimiz daha yakında bulunan küçük yıldızdan daha parlak ve görkemlidir. Ve birçoğunun -belki de tamamına yakınının- kendi etrafında dönen gezegenleri vardır. Maymun adamlardan günümüze insan türünün her üyesine kendine ait, dünya büyüklüğünde cennet ve cehennemi verecek kadar yer vardır kuşkusuz gökyüzünde.</span></p>

  <p class="heading"><span class="sgc3">Şu potansiyel cennet ve cehennemlerin şimdi kaç tanesinde yaşanıldığını ve hangi türden yaratıkların bulunduğunu tahmin edemeyiz, en yakını Mars veya Venüs’ten bir milyon kat daha uzak olan bu yerler, gelecek kuşakların da ulaşmaya çalışacakları uzak hedefler olarak kalacaktır. Fakat uzaklık engelleri parçalanıyor, bir gün bizim denklerimizle veya efendilerimizle karşılaşacağız yıldızlarda.</span></p>

  <p class="heading"><span class="sgc3">İnsanoğlunun bu olasılıkla yüzyüze gelmesi uzun zaman almıştır, bazıları hala asla gerçek olamayabileceğini umut ediyor. Artan bir çoğunluk ise daima şunu soruyor. “Neden biz uzaya gitmeye cesaret ettiğimizden beri bu tür buluşmalar gerçekleşmedi?”</span></p>

  <p class="heading"><span class="sgc3">Gerçekten de, neden? İşte bu çok makul sorunun olası cevaplarından biri elinizde. Fakat lütfen unutmayın, bu yalnızca kurmaca bir eserdir. Gerçek, her zaman olduğu gibi, çok daha tuhaf olacaktır.</span></p>

  <p class="heading"><span class="sgc3">1964’ün ilkbaharında, Stanley Kubrick’in, ‘dillere destan bir bilimkurgu filmi’ yapabileceği bir fikrimin olup olmadığını soran mektubunu alalı çeyrek yüzyıldan fazla oluyor. Şimdi 2001, birkaç yıl ötede olduğu halde o yıllarda -bugün yaşayan birçok insanın henüz doğmamış olduğu o yıllarda- bu kadar uzak bir geleceğin ruhunu yakalayabilmek neredeyse imkansızdı...</span></p>

  <p class="heading"><span class="sgc3">Bu duruma biraz boyut kazandırması açısından, izin verirseniz her şey kafamda yeni oluşmaya başladığı sıralarda, 1971’de yazdığım (büyük ölçüde) kurgusal olmayan girişimlerimizden biri olan The Lost Worlds of 2001’den (2001’in Kayıp Dünyaları) şöyle bir alıntı yapmak istiyorum:</span></p>

  <p class="heading"><span class="sgc3">‘‘64’ün ilkbaharında... Ay’a iniş uzak bir geleceğe ait psikolojik bir hayal gibi görünüyordu hâlâ. Kuramsal yönden bunun kaçınılmaz olduğunu biliyorduk, duygusal yönden ise buna gerçekten inanamıyorduk. İlk çift kişilik Gemini uçuşu (Grissom ve Young) başka bir yıl gerçekleşmeyecekti ve Ay yüzeyinin doğası hakkındaki tartışmalar şiddetlenerek sürüyordu. NASA filmimizin bütün bütçesini karşılıyordu (10.000.000 Amerikan Doları’ndan fazla) ancak her geçen gün uzay keşiflerinde ilerleme kaydedilemiyordu. Ancak belirtiler açıktı. Sık sık Stanley’ye filmin ilk kesintisiz gösterimde olduğu sırada insanoğlunun da gerçekten Ay’da yürüyeceğini söylüyordum. O halde, en önemli meselemiz önümüzdeki birkaç yılda olacak olaylar yüzünden modası geçmeyecek, ya da kötü ve gülünç hale gelmeyecek bir hikaye yaratmaktı. Geleceği önceden tahmin etmek zorundaydık. Bunu yapabilmenin yollarından biri, içinde bulunduğun zamanın oldukça ilerisini düşünerek, olay ve olguların bizi sollayıp geçmesi tehlikesini ortadan kaldırmaktı. Diğer yandan, eğer aşırı derecede düşünecek olsaydık, bu sefer de seyircimizle iletişimimizi kaybetmek gibi korkunç bir tehlikeyle karşılaşırdık.”</span></p>

  <p class="heading"><span class="sgc3">Evet, 2001: A Space Odyssey (2001: Bir Uzay Efsanesi)’nin başarısı tarihe geçti, öyle ki film, şimdiye dek çekilmiş en etkili filmlerden biri olarak anılıyor ve ‘tüm zamanların ilk on filmi’ listesindeki sabit yerini neredeyse hep koruyor. Eğer bu listenin son halini görmek isterseniz, hem filmin tamamını, hem de yapıma ilişkin geniş bir arşivi içeren muhteşem Voyager-Criterion video-diskine bakabilirsiniz. Bu diskte çekim aşamasından görüntüler, yapımda emeği geçen oyuncular, bilim adamları ve teknisyenler ile yapılan konuşmaları bulabilirsiniz. Ayrıca burada genç Arthur C. Clarke’ın birkaç yıl sonra Ay yüzeyine yerleştirilecek araçların bulunduğu, Grumman Aircraft’taki Ay Modülü toplantı salonunda yapılan röportajını seyredebilirsiniz. Bu bölüm film ve son Apollo, Skylab ve Shuttle uçuşlarının -ki bu uçuşların bazıları Stanley’nin öngörüleri kadar inandırıcı görünmüyordu- arasında kurulan ilginç karşılaştırma ile sona eriyor. Dolayısıyla benim kafamda bile, kitap ve filmin birbirine ve gerçeğe karışmış olması oldukça şaşırtıcıdır, bazı sonuçlar (aşağıya bakınız) ise durumu daha karışık hale getirmektedir. Bu yüzden en başa dönüp bütün bunların nasıl başladığını hatırlatmak istiyorum.</span></p>

  <p class="heading"><span class="sgc3">Nisan 1964’te Seylan’dan ayrıldım ve TIME/LIFE’ın Man and Space (İnsan ve Uzay) kitabının yayım işlerini tamamlamak üzere New York’a gittim. O güne ait yazılı anılarımdan şu alıntıyı yapmaktan kendimi alamıyorum:</span></p>

  <p class="heading"><span class="sgc3">‘Seylan’ın tropik cennetinde geçirdiğim birçok yıldan sonra tekrar New York’a dönmek oldukça tuhaf geldi. Filler, mercan kayalıkları, musonlar ve batık define gemileri arasındaki tekdüze bir hayattan sonra ev ile iş arasındaki geliş gidiş -IRT’deki sadece üç istasyon arasında olsa da- alışılmadık bir yenilik olmuştu benim için. Gizemli işlerine giden Manhattan’lıların tuhaf bağırtıları, insana mutluluk veren güler yüzleri ve hiç kaybolmayan kibar hareketleri, ayrıca tertemiz yeraltı istasyonlarında işleyen rahat trenleri, Levy’nin ekmeğinin, New York Post’un, Piel’in birasının ve birbirleriyle yarışan ve ağız yoluyla alınan kanserojen madde içeren markaların (amatör sanatçılar tarafından genellikle güzelce süslenen) tuhaf ürünlerinin reklamları bende sürekli bir hayranlık uyandırıyordu. Ancak insan zamanla her şeye alışıyor ve bir süre sonra (yaklaşık on beş dakika) o büyüleyicilik kayboluyordu.’</span></p>

  <p class="heading"><span class="sgc3">Report on Flanel Three:Son of Dr. Strangelove’dan (Gezegen Üç Raporu: Dr. Strangelove’ın Oğlu)</span></p>

  <p class="heading"><span class="sgc3">Man and Space adlı çalışmam pek aksaklık olmadan ilerledi, çünkü her ne zaman TIME/LIFE’ın bağnaz araştırmacılarından biri bana “Bunu hangi kaynağa ya da kişiye dayanarak söylediniz?” diye sorduğunda ona Basilikos (nefesi ve bakışlarıyla canlıları öldürebilme gücü olan yılana benzer yaratık, ç. n.) bakışımı yöneltip “Şu anda o kaynağa bakıyorsunuz” diye cevap verirdim. Stanley ile ek bir iş yapmak için oldukça fazla enerjim vardı. Ve ilk karşılaşmamız 23 Nisan’da Trader Vics’de oldu (Orada bulunduğumuza dair bir tabela koymalılar). Stanley hala son filmi Dr. Strangelove’da elde ettiği başarının tadını çıkarıyor, bu arada daha ihtiraslı bir tema arıyordu. İnsanoğlunun evrendeki yeri hakkında bir film yapmak istiyordu. Bu türden projeler eski ya da yeni ekoldeki öncü stüdyoları bile kalp sektesine uğratabilecek nitelikteydi. Bugün bile, Hollywood’un bu projeyi kabul ettiğini hayal etmek çok zor.</span></p>

  <p class="heading"><span class="sgc3">İlgilendiği konu üzerinde anında uzman olabilen Stanley, çabucak birçok kütüphanedeki bilim ve bilim-kurgu dökümanlarını yutmuştu. Ayrıca adı merak uyandıran Shadow on the Sun (Güneş’teki Gölge) adlı bir kitabın telif haklarını dahi almıştı. Onun hakkında pek bir şey hatırlamı yorum, yazarının adını bile hatırlayamıyorum, sanırım bilim-kurguculardan değildi. Her kim idiyse, umarım kendisinin kariyerini baltaladığımı asla öğrenmez, çünkü Kubrick’e çok geçmeden Clarke’ın başka insanların fikirlerini geliştirmekle pek ilgilenmediği söylenmişti. Bu konu kapandıktan sonra tamamen yeni birşeyler yaratmaya karar verdik.</span></p>

  <p class="heading"><span class="sgc3">Şimdi, bir film yapmadan önce bir senaryonuzun ve senaryonuz olmadan önce de bir hikayenizin olması gerekiyor. Bazı avangard yönetmenler son söylediğim olmadan da birşeyler yapmaya çalıştılar ancak onların çalışmalarını sadece birkaç sanat tiyatrosunda görebilirsiniz. Stanley’ye kısa hikayelerimi vermiştim ve birinin, ‘The Sentinell’in (Gözcü), üzerine konuyu kurabileceğimiz temel düşünceye sahip olduğuna karar verdik.</span></p>

  <p class="heading"><span class="sgc3">‘Gözcü’, 1948 Noel’indeki bir enerji patlaması sırasında yazılmıştı. BBC’nin düzenlediği kısa hikaye yarışmasına girmek için yazmıştım. Dereceye bile girememişti ve neyin kazandığını bazen merak ediyorum (muhtemelen Tunbridge Wells’deki bir epikti). Şu anda bu o kadar sık (İlk antolojim “Expedition to Earth’te (Dünya’ya Yolculuk) tekrar basıldı.) antolojilere koyuluyor ki konusunun, Ay’da yabancı varlıklar tarafından yapılmış, insanoğlunun oraya gelmesiyle çalışmayı bekleyen bir çeşit hırsız alarmının keşfi olduğunu söyleyebilirim.</span></p>

  <p class="heading"><span class="sgc3">2001’in genellikle ‘Gözcü’ üzerine kurulduğu söylenir ancak bu oldukça basite indirgemek olur. Bu ikisi arasında meşe palamudu ve meşe ağacı arasındaki gibi bir ilişki var daha çok. Filmi yapmak içinse daha fazla malzeme gerekti, bunların çoğu da ‘Encounter in the Dawn’ (Şafakta Karşılaşma) (a.k.a. Expedition to Earth) ve diğer dört kısa hikayeden alınmıştı. Ancak ortaya çıkan eserin çoğu tamamen yeniydi ve Stanley ile aylar boyu yaşadığım beyin fırtınası sonucu ortaya çıktı. Bu beyin fırtınasını daha sonra yalnız başıma -tamamen yalnız- 222 Batı 23. Cadde’deki ünlü Hotel Chelsea’nin 1008 numaralı odasında yaşadım.</span></p>

  <p class="heading"><span class="sgc3">Burası romanlarımın birçoğunun yazıldığı yerdir ve bu zorlu sürecin detaylarının bulunduğu günlük “The Lost Worlds of 2001”de bulunabilir. Film yapmayı hedeflemişken, neden bir roman yazdığımı sorabilirsiniz. “Roman uyarlamalarının (iğ!) genellikle sonradan yapıldığı doğrudur, bu durumda Stanley’nin işlemi tersine çevirmek için mükemmel sebepleri vardı.</span></p>

  <p class="heading"><span class="sgc3">Çünkü bir senaryo en ufak ayrıntıyı dahi açıkça belirtmelidir, ayrıca onu okumak en az yazmak kadar yorucu ve bıktırıcıdır. John Fowles’un şu sözü bunu oldukça iyi açıklamaktadır: “Roman yazmak denizde yüzmek gibidir, senaryo yazmak ise pekmez içinde kıvranmak gibi bir şeydir” Belki de sıkıcılığa karşı tahammülünün olmadığını anladığı için Stanley senaryo yazımı gibi zor bir işe başlamadan önce, senaryoya çevirebileceğimiz bir roman yazmak için bütün hayal gücümüzü sonuna dek serbest bırakmamızı önerdi (Ve tabii ki biraz da nakit para ümidiyle).</span></p>

  <p class="heading"><span class="sgc3">Olaylar aşağı yukarı böyle gelişti. Ancak sonlara doğru, roman ve senaryo aynı anda, iki yönde de geri besleme yapmak suretiyle yazıldı. Biraz pahalı bir edebi yaratım yöntemi olsa da, birkaç yazarın da bunun tadını çıkarttığı gibi ben de bazı bölümleri film gösterildikten sonra tekrar yaz dım. ‘Tadını çıkartmak’ deyiminin doğru bir kullanım olup olmadığından pek emin değilim.</span></p>

  <p class="heading"><span class="sgc3">O heyecanlı zamanların tadını biraz olsun verebilmek için, sabahın birkaç boş saatinde hızlıca yazmış olduğum günlükten birkaç alıntı sunmak istiyorum.</span></p>

  <p class="heading"><span class="sgc3">28 Mayıs 1964. Stanley’ye, ‘Onların’ organik hayatı korkunç bir hastalık olarak kabul eden makineler olabileceğini teklif ettim. Stanley bu fikrin hoş olduğunu söyledi.</span></p>

  <p class="heading"><span class="sgc3">2 Haziran. Günde ortalama bin ya da iki bin kelime yazıyoruz Stanley, “Elimizde bir çok-satar var” diyor.</span></p>

  <p class="heading"><span class="sgc3">11 Temmuz. Olaylar dizisinin gelişimi üzerine Stanley ile tartıştık ancak neredeyse tüm zamanımızı Cantor’s Transfinite Groups hakkında tartışarak geçirdik. Onun gizli bir matematik dehası olduğuna karar verdim.</span></p>

  <p class="heading"><span class="sgc3">12 Temmuz. Artık herşey kararlaştırıldı, olaylar dizisi hariç.</span></p>

  <p class="heading"><span class="sgc3">26 Temmuz. Stanley’nin (36.) doğum günü. Köye gittiğinde üzerinde şu notun yazılı olduğu bir kart buldu. “Bütün dünya herhangi bir dakikada patlayabilecekken, nasıl mutlu bir doğum günü geçirebilirsin”</span></p>

  <p class="heading"><span class="sgc3">28 Eylül. Tekrar yapılan bir robot olduğumu hayal ettim Bana güzel bir biftek pişiren Stanley’ye iki bölüm daha götürmüştüm ve bana “Joe Levine yazarları için bunu yapmıyor” dedi.</span></p>

  <p class="heading"><span class="sgc3">17 Ekim. Stanley, kahramanlarımızı rahatlatmak için Victoria tarzı bir çevre yaratan cinsel robotların olabileceği yolundaki çılgınca fikri önerdi.</span></p>

  <p class="heading"><span class="sgc3">28 Kasım. Vejeteryanları et oburlara çevirme üzerine biyokimya hakkında tartışmak için Isaac Asimov’a telefon ettim.</span></p>

  <p class="heading"><span class="sgc3">10 Aralık. Stanley, H.G. Wells’in Things to Come’ın gösteriminden sonra beni arayıp, bir daha benim tavsiye ettiğim bir filmi asla izlemeyeceğini söyledi.</span></p>

  <p class="heading"><span class="sgc3">24 Aralık. Son sayfalar üzerinde düşünüyorum, bunu Stanley’ye noel armağanı olarak götürebilirim.</span></p>

  <p class="heading"><span class="sgc3">Bu başlangıç, romanın artık tamamen bittiği konusunda umutlarımı kaydetmektedir. Aslında elimizdeki tek şey, ilk bölümün üçte ikilik kaba bir taslağıydı. Ve taslak en heyecan verici yerin deydi, çünkü bir sonraki olayın ne olacağı konusunda en ufak bir fikrimiz yoktu. Ancak bu kadarı bile, adı Joumey Beyond the Stars (Yıldızların Ötesine Yolculuk) olarak ilan edilen çalışma için Stanley’nin M.G.M. ve Cinerama ile bağlantı kurması için yeterliydi (Diğer bir seçenek, How the Solar System Was Won -Güneş Sistemi Nasıl Kazanıldı). Kötü bir isim değil ve artık zamanı geldi. Beni arama, ben de seni aramayacağım.</span></p>

  <p class="heading"><span class="sgc3">1965 boyunca Stanley, inanılmaz zor bir yapımda görev aldı, hatta o hala New York’tayken, filmin İngiltere’de çekiliyor olması işi daha da zorlaştırıyordu, çünkü o katiyen havayoluyla seyahat etmeyi sevmezdi. Onu eleştirecek değilim ama pilot lisansı aldığı sırada, Stanley nasıl uçulmaması gerektiğini öğrenmiş. Benzer nedenlerden dolayı, 1956’da Avustralya, Sydney’deyken (zar zor) geçtiğim sürücü testinden bu yana kesinlikle direksiyona geçmedim. Ben de travmatik bir deneyimle hayata dönmüştüm çünkü.</span></p>

  <p class="heading"><span class="sgc3">Stanley filmi çekerken, ben romanın son kısmını tamamlamaya çalışıyordum. Yani basılmadan önce onun takdisini alması gereken romanın son halini tamamlamak için çalışıyordum. Bunu yapmak son derece zordu, çünkü stüdyoda o kadar meşgul oluyordu ki, benim el yazımla gönderdiğim bölümlere dikkatini vermek için hiç zamanı olmuyordu. Ağırdan almadığına yemin ediyordu, filmin kitaptan önce çıkması için uğraşıyordu. Zaten öyle oldu, 1968’in baharında çıktı.</span></p>

  <p class="heading"><span class="sgc3">Bu acı verici doğum sancılarını düşününce, romanın birçok yönden filmle farklılık göstermesi şaşırtıcı değil. Daha da önemlisi -ve ne terslik ki zamanında düşünemediğimiz bir şekilde- Stanley Jüpiter ile buluşmaya karar vermişti. Ancak romanda uzay gemisi Discovery, hızını arttırması için Jüpiter’in yerçekimsel alanını kullanarak Satürn’e gidiyordu.</span></p>

  <p class="heading"><span class="sgc3">Doğrusu bu ‘başka bir gezegenin çekim alanını kullanma manevrası’ on bir yıl sonra Voyager uzay aracı tarafından kullanılmıştır ve ben 24 Ağustos 1989 akşamında bu kelimeleri daktilo ederken, Voyager II, yıldızlardan önceki son durak olan Neptün gezegeni ile nihai buluşmasını gerçekleştiriyor.</span></p>

  <p class="heading"><span class="sgc3">Peki neden Satürn yerine Jüpiter ile buluşması gibi bir değişiklik yapıldı. Çünkü bu çok daha basit ve anlaşılması kolay bir olay dizisiydi, ancak daha da önemlisi, özel efekt bölümü Stanley’nin inandırıcı bulduğu bir Satürn yapamadılar. Eğer öyle yapılmış olsaydı film feci bir şekilde köhnemiş olacaktı, çünkü Voyager’ın elde ettiği görüntüler Satürn’ün halkalarını hiç kimsenin hayal bile edemeyeceği bir inanılmazlıkla gösterdi.</span></p>

  <p class="heading"><span class="sgc3">Romanın basıldığı yıldan (Temmuz 1968) yaklaşık on yıl boyunca, herhangi bir hikayenin olanaklı olabileceğini öfkeyle reddettim veya bunlardan birini yazmak niyetinde değildim. Ancak Vo yager’ın elde ettiği muhteşem başarılar fikrimi değiştirdi, Stanley ile ben çalışmaya başladığımızda haklarında kesinlikle bir şey bilinmeyen uzak gezegenler birdenbire inanılmaz yüzey şartlarıyla bilinen yerler haline geldiler. Buz kütleleri ve uzayın yüz kilometre derinliğine sülfür fışkırtan vol kanlarla çevrili olan uyduların var olabildiğini kim hayal edebilirdi? Bilim-kurgu artık bilimsel gerçeklik sayesinde çok daha inandırıcı yapılabilir.</span></p>

  <p class="heading"><span class="sgc3">2010- Odyssey Two (2010- Efsane iki) gerçek Jüpiter uydu sistemiyle ilgilidir. Bu iki kitap arasında da son derece büyük farklılıklar vardır. 2001 insanlık tarihinin büyük&nbsp;</span><span class="sgc3">dönüm noktalarından birinin öncesindeki bir tarihte yazılmıştı, Neil Armstrong ve Buzz Aldrin’in Huzur Denizi’ne ayak basmasından hemen sonra bu dönüm noktasını aşmış olduk. Artık tarih ve kurgunun yolları engellenemez şekilde çakışmış oldu. Apollo’daki astronotlar Ay’a yollandıklarında filmi çoktan seyretmişlerdi. 1968 Noeli’nde Ay’ın enginliklerine bakabilen ilk insanoğlu olan Apollo 8 mürettebatı bana, her an telsizle büyük siyah bir tektaşın keşfedildiğini bildirecekmiş gibi hissettiklerini söylediler. Heyhat, sağduyu buna engel olmuştu.</span></p>

  <p class="heading"><span class="sgc3">Nasıl olduysa, Apollo 13 uçuşunun, 2001 ile esrarengiz bir bağlantısı oldu. HAL’ın AE - 35 ünitesindeki ‘arıza’yı bildirdiği zaman kullandığı kelimeler “Eğlenceyi bozduğum için üzgünüm ama bir sorunumuz var” olmuştu.</span></p>

  <p class="heading"><span class="sgc3">Apollo 13’ün Kumanda Modülü’nün adı Odyssey idi. Ve bir oksijen deposu patladığında Apollo 13’ün Kumanda Modülü’nün adı Odyssey idi. Ve bir oksijen deposu patladığında mürettebat daha yeni ünlenmiş bir film müziği olan Zarathustra’yı dinliyordu. Ve Dünya’ya ilettikleri ilk kelimeler, “Houston, bir sorunumuz var” olmuştu.</span></p>

  <p class="heading"><span class="sgc3">Ay Modülü’nü ‘cankurtaran sandalı’ olarak kullanarak müthiş bir yaratıcılık gösteren astro notlar Odyssey’in içinde sağ salim eve dönmüşlerdi. NASA Müdürü Tom Paine bana görevin raporlarını gönderdiğinde, kapakta şöyle yazıyordu: “Her zamanki gibi senin dediğin oldu Arthur.”</span></p>

  <p class="heading"><span class="sgc3">Başka şeyler de var tabii. Bunların en dikkat çekici olanı, Şubat 1984’te fırlatılan Wester VI ve Palapa B-2 iletişim uydularının, ateşlenmeyen roketleri yüzünden yararsız yörüngelere girmiş ol masıdır.</span></p>

  <p class="heading"><span class="sgc3">Romanın daha önce yazılmış versiyonlarında, David Bowman Discovery’nin uzay kapsüllerin den birinde EVA yapmak ve geminin bozulan anten iletişimini sağlamak zorunda kalmıştı (Bu kısım The Lost Worlds of 2001’in 26. bölümünde bulunmaktadır). Daha sonra oraya kadar ilerle miş ancak yavaş dönüşünü kontrol edemeyince, Discovery’ye geri getirmişti.</span></p>

  <p class="heading"><span class="sgc3">Kasım 1984’te, astronot Joe Ailen Uzay Mekiği Discovery’yi (hayır, bu ismi uydurmuyorum) terk edip Palapa ile buluşabilmek için manevra ünitesini kullanmıştı. Bowman’den farklı olarak Ailen, sırtındaki nitrojen-jet motorundan çıkan itici güç ile dönüşü kontrol edebilmiştir. Uydu Discovery’nin kargo bölümüne geri getirilmiş ve iki gün sonra Westa da kurtarılmıştır. Şimdiye dek gerçekleştirilen en iyi ve başarılı mekik görevlerinden birinden sonra ikisi de onarım ve tekrar fırlatma işlemleri için sağ salim Dünya’ya geri getirilmiştir.</span></p>

  <p class="heading"><span class="sgc3">Henüz bitirmedim. Joe’nun bütün bunları yaptığı sırada, Entering Space An Astronaut’s Odyssey (Uzaya Girmek Bir Astronotun Efsanesi) adlı güzel kitabının bir kopyasını aldım ve içinde şunların yazdığı bir mektup vardı. “Sevgili Arthur, küçük bir çocukken bana yazı ve uzay hevesini aşılamıştın, ama bu iki işin de ne kadar zor olduğunu söylemeyi ihmal etmişsin.”</span></p>

  <p class="heading"><span class="sgc3">Şunu söylemek istiyorum ki bu tür övgüler, memnuniyetimden yüzümün kızarmasını sağlıyor, ayrıca bunlar kendimi Wright Kardeşler’in bir çağdaşı gibi hissetmemi sağlıyor.</span></p>

  <p class="heading"><span class="sgc3">İlk iki Odyssey -romanlar ve filmlerden bahsediyorum- tamamlandıktan sonra, en azından 1990’a kadar bilinçaltımda HAL, Bowman ve tektaşı olduğundan aşağı göstermek için iyi sebeplerim vardı. NASA’nın en hırslı derin-uzay projesi Galileo sondası, Aralık 1988’de Jüpiter’in uydularını araştırmaya başlamak üzere Uzay Mekiği yardımıyla Mayıs 1986’da fırlatılacaktı. Bu sonda Jüpiter ve uyduları hakkında büyük bir bilgi akışı sağlayacaktı. Bu durum o güne dek yazabileceğim her şeyi bir anda köhnemiş kılabilir, belki de sonu gelmeyen yeni spekülasyonları teşvik edebilirdi.</span></p>

  <p class="heading"><span class="sgc3">Ne yazık ki, Challenger faciası bu senaryoyu suya düşürdü ve Galileo ancak Ekim 1989’da Uzay Mekiği Atlantis ile fırlatılacak. Böylece planlandığından yedi yıl sonra, Aralık 1995’e kadar Jupiter’e ulaşamayacaktı. 2061 OdysseyThree (2061 Efsane Üç)’nin önsözünde vazdığım gibi, “Beklememeye karar vermiştim.”</span></p>

  <p class="heading"><span class="sgc3">Şimdi, sormamanızdan korktuğum bir soruyu cevaplayacağım. Başka bir Odyssey olacak mı? Odyssey Three en heyecanlı yerinde kalmış olsa bile, seriye bir kitap daha eklemeyi düşünmüyorum, kitabı sonlandırmak en iyisi gibi geliyor bana.</span></p>

  <p class="heading"><span class="sgc3">Dördüncü bir Odyssey’nin olup olmaması benim kontrolümün dışındaki etkenlere bağlı. Galileo bağlı olduğu kapsülden sağ salim ayrılırsa, durumları oldukça değiştirecektir bu. Ancak ne yazık ki, Jüpiter ve uydularından altı yıl sonra haber almayı beklemek zorundayım. Eğer haberler iyi olursa -ve 1995’te de bu konu ile ilgilenmek hoşuma giderse- yazı işlem&nbsp;makinemden Final Odyssey (Son Efsane) çıkabilir pekala. Yapmak istediğim şey, tabii ki onu acele etmeden ve 1 Ocak 2001’deki yayınlanmasını gözeterek yazmaktır.</span></p>
</body>
</html>
