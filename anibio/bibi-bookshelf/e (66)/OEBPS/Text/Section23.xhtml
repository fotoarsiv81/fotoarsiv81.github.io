<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_22" style="text-align: center;"><span class="sgc4">ASTEROİTLER ARASINDA</span><br class="calibre" /></h4>

  <p class="heading"><span class="sgc3">Ardı ardına geçen haftalar boyunca, Discovery, önceden belirlenmiş, yörüngesinin raylarında ilerleyen bir tramvay gibi Mars’ın yörüngesini geçerek Jüpiter’e yöneldi. Dünya’nın gökyüzünde ve denizlerinde yol alan bütün o gemilerden farklı olarak, Discovery’nin bir dakika bile kumanda edilmesine gerek yoktu. Rotası yerçekim kanunlarına göre belirlenmişti, haritada gösterilmemiş sığ yerler, saplanıp kalacağı tehlikeli kayalıklar yoktu önünde. Ayrıca başka bir gemiyle en ufak bir çarpışma tehlikesi de yoktu, çünkü o ve sonsuzluğa uzanan yıldızlar arasında -en azından insan yapımı- hiçbir gemi yoktu.</span></p>

  <p class="heading"><span class="sgc3">Ancak şimdi yol almakta olduğu uzay kesimi pek boş değildi. Önlerinde, bir milyondan fazla asteroitin dolaştığı ıssız bir yer vardı. Astronomlar tarafından yörüngeleri kesin olarak saptanmış bu asteroitlerin sayısı onbinden azdı. Yalnızca dört tanesinin çapı yüz milden fazlaydı, büyük çoğunluğu uzayda amaçsızca sürüklenen kaya parçalarından ibaretti.</span></p>

  <p class="heading"><span class="sgc3">Asteroitlerden korunmak için yapılabilecek hiçbir şey yoktu. En küçüğü bile saatte bin milin onda bin kadarı bir hızla gemiye çarptığı taktirde gemiyi tamamen yok edebilirdi ancak bunun ger çekleşme olasılığı, üzerinde durulmayacak kadar azdı. Geminin bir tarafında uzayda kapladığı ortalama alanı bir milyon mil olan bir asteroit vardı. Bu yüzden Discovery’nin bu asteroitle aynı anda aynı noktada bulunması mürettebatın kaygılandığı en son şeydi. Seyrin 86. gününde bilinen bir asteroitin oldukça yakınından geçmek üzereydiler. Adı yoktu, yalnızca 7794 numaralı asteroit olduğu bilinen, elli metre çapındaki bir kayaydı. 1997’de Ay Gözlemevi tarafından tespit edilmiş ancak Küçük Gezegen Bürosu’ndaki sabırlı bilgisayarlar dışın daki herkes onu çabucak unutmuştu.</span></p>

  <p class="heading"><span class="sgc3">Bowman görevi devraldığında, HAL ona yakın zamanda gerçekleşecek olan karşılaşmayı hatırlattı. Ancak Bowman’in tüm yolculuk boyunca, uçuş sırasında meydana gelecek olan program lanmış tek olayı unutması mümkün değildi. Asteroitlerin yıldızlar arasında oluşturduğu yol ve o asteroitin en yakın mesafeye gelindiği zamanki koordinatları ekranda çoktan gösterilmişti. Ayrıca yapılacak ya da yapılmış araştırmalar da liste halinde ekrana yansımıştı. 7794, saatte sekiz bin mil gibi göreli bir hızla, sadece dokuz yüz mil kadar uzaktan geçerken oldukça meşgul olacaklardı.</span></p>

  <p class="heading"><span class="sgc3">Bowman, HAL’dan teleskop görüntülerini isterken, ekranda oraya buraya dağılıp parıldayan bir yıldız alanı belirdi. Bu bir asteroite benzemiyordu. En yüksek derece büyütüldüğünde dahi görünen tek şey boyutsuz ışık noktalarıydı.</span></p>

  <p class="heading"><span class="sgc3">“Hedef karesini göster” dedi Bowman. Birdenbire ekranda beliren dört küçük ince çizgi, ufak ve silik bir yıldızı içine alarak gösteriyordu. Bowman, HAL’ın bir hata yapmış olabileceğini düşünerek birkaç saniye bu görüntüye baktı. Daha sonra iğne ucu büyüklüğündeki bu ışığın yıldızların arkasında, fark edilebilir bir yavaşlıkta hareket ettiğini gördü. Hala yarım milyon mil uzaklıkta olabilirdi ancak kozmik uzaklık ortadan kalktığında, hareketleri, onun dokunulabilecek kadar yakında olduğunu gösteriyordu.</span></p>

  <p class="heading"><span class="sgc3">Poole altı saat sonra Kontrol Kabini’ne geldiğinde, 7794 yüzlerce kat daha parlak bir hale gelmişti ve varlığından şüphe duyulmasına yer vermeyecek kadar hızla hareket ediyordu. Ve artık bir ışık noktası değildi, açıkça görülebilen bir yuvarlak halini almıştı.</span></p>

  <p class="heading"><span class="sgc3">Gökyüzünden geçen bu taşı, uzun bir deniz yolculuğunda, demir atamayacakları bir kıyıdan geçip giden denizcilerin hissettiği duygularla seyrettiler. 7794’ün üzerinde hayat ve hava olmayan bir kaya yığını olduğunu çok iyi bilmeleri, hissettikleri şeyleri pek değiştirmiyordu. Hala iki yüz milyon mil ötede olan Jüpiter’in bu yanında karşılaşabilecekleri tek cisim 7794’tü.</span></p>

  <p class="heading"><span class="sgc3">Yüksek güce sahip teleskop sayesinde, asteroitin engebeli bir şekli olduğunu ve bir baştan diğer başa yavaşça döndüğünü görebiliyorlardı. Bazen yassı bir küre, bazen de üstünkörü şekil verilmiş bir tuğlaya benzeyen asteroitin dönüş süresi iki dakikadan fazla tutuyordu. Yüzeyinde rastgele dağılmış olan ışık demetleri ve gölgeler vardı. Ve güneş, üzerindeki düzlükler ve kristal kaya çıkıntılarına vurunca asteroit uzaklardaki bir pencere gibi aydınlanıyordu.</span></p>

  <p class="heading"><span class="sgc3">Neredeyse saniyede otuz mil hızla geçen asteroiti yakından incelemek için yalnızca birkaç dakikaları vardı. Otomatik kameralar düzinelerce fotoğraf çekti, seyir radarları geri dönen yankıları, daha sonra incelenmek üzere dikkatle kaydediyordu. Darbe sondasını göndermenin tam zamanıydı.</span></p>

  <p class="heading"><span class="sgc3">Sonda içinde başka bir alet taşımıyordu, çünkü böylesi bir kozmik hızla çarpışan hiçbir şey sağlam kalamazdı. Bu yüzden sonda, asteroitin rotasıyla kesişecek şekilde Discovery’den fırlatılan küçük bir metal yığınından ibaretti.</span></p>

  <p class="heading"><span class="sgc3">Çarpışma anı geldiğinde, Poole ve Bowman heyecan dorukta bekliyorlardı. Deney, esas itibariyle basit gibi görünmesine rağmen, aletlerini son kapasitesine kadar zorlayacaktı. Binlerce mil öteden elli metre çapında bir cismi hedef almışlardı.</span></p>

  <p class="heading"><span class="sgc3">Asteroidin karanlık tarafında, ani ve göz kamaştırıcı bir ışık patlaması oldu. Küçük sonda, göktaşı hızıyla asteroite çarpmıştı. Saniyeden bile kısa bir sürede bütün enerjisi ısıya dönüşmüştü. Akkor haline gelmiş gaz bulutu uzayın derinliklerine püskürmüştü. Discovery’nin kameraları ise hızla kaybolan ışık tayfını kaydediyorlardı. Dünya’daki uzmanlar alev alan atomların izlerine bakarak, bu görüntüleri çözümleyeceklerdi. Ve böylece, ilk kez olarak, bir asteroit tabakasının bileşenleri tespit edilmiş olacaktı.</span></p>

  <p class="heading"><span class="sgc3">Bir saat içinde, 7794 yuvarlak halini haybedip giderek küçülen bir yıldız halini almıştı. Bowman kumandaya geçtiğinde ise tamamen yok olmuştu.</span></p>

  <p class="heading"><span class="sgc3">Ve yine yalnızdılar. Bundan üç ay sonra Jüpiter’in kendisinden biraz uzakta olan uyduları onlara doğru yüzene kadar da yalnız kalacaklardı.</span></p>
</body>
</html>
