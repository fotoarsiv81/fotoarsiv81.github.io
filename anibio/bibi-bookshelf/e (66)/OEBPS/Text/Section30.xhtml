<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_29" style="text-align: center;"><span class="sgc1">KESİK DEVRE</span></h4>

  <p class="heading"><span class="sgc3">O günlerde, HAL’ın her an hesapta olmayan bir anons yapabileceğini bekler olmuşlardı. Günlük, otomatik raporları verirken ya da ona yüklenen sorulara karşılık verirken herhangi bir başlangıç yapmıyordu, ancak kendi çıkarımları hakkında bilgi verecek olduğunda, kısa bir elektronik boğaz temizlemesiyle başlıyordu. Bu, son birkaç haftadır edindiği tuhaf bir alışkanlıktı. Eğer rahatsız edici olmaya başlarsa, bu konu hakkında birşeyler yapacaklardı. Ama şimdi oldukça yararlıydı çünkü onları beklenmedik bir şeylere karşı hazırlıyordu.</span></p>

  <p class="heading"><span class="sgc3">HAL bilgi vermeye başladığında Poole uyuyor, Bowman ise Kontrol Kabini’nde kitap okuyordu. “Ee... Dave, size bir raporum var.”</span></p>

  <p class="heading"><span class="sgc3">“Ne oldu?”</span></p>

  <p class="heading"><span class="sgc3">“Arızalı bir AE 35 ünitemiz daha var. Hata tahmin sistemim yirmidört saat içinde bir arıza ola bileceğini gösteriyor.”</span></p>

  <p class="heading"><span class="sgc3">Bowman kitabı bıraktı ve düşünceli bir şekilde bilgisayarın ana kumanda masasına baktı. HAL’ın aslında orada olmadığını -bu her ne demek oluyorsa- biliyordu. Eğer bilgisayarın kişiliğinin uzayda kapladığı bir yer varsa, orası, birbiriyle bağlantılı hafıza ünitelerinin oluşturduğu labi rentlerin ve elektrik şebekesinin bulunduğu santrifüjün merkez ekseninin yakınındaki odaydı. Ama Kontrol Kabini’nde HAL ile konuşmaya başladıklarında sanki onunla yüz yuzeymişçesine ana kumanda masasının merceğine bakmak gibi psikolojik bir dürtüleri vardı. Başka şekilde davranmaksa nezaketsizlik gibi geliyordu.</span></p>

  <p class="heading"><span class="sgc3">“Anlamıyorum HAL, iki gün içinde iki ünite de arızalanamaz.”</span></p>

  <p class="heading"><span class="sgc3">“Garip göründüğünü biliyorum Dave. Ama seni temin ederim ki olası bir arıza var.”</span></p>

  <p class="heading"><span class="sgc3">“Sıralama gözlem göstergesine bir bakalım.”</span></p>

  <p class="heading"><span class="sgc3">Bowman bunun hiçbir şey kanıtlamayacağını çok iyi biliyordu, ama düşünmek için zamana ihtiyacı vardı. Görev Kontrol’den beklediği rapor henüz gelmemişti, HAL’ı kırmadan küçük bir araştırma yapmanın tam zamanı gelmiş olabilirdi.</span></p>

  <p class="heading"><span class="sgc3">Dünya’nın tanıdık manzarası görünmüştü. Dünya, uzaktaki Guneş’in bir tarafına doğru kayıp giderek, büyüyerek yarım ay şeklini aldı ve tamamen aydınlık olan yüzünü onlara doğru döndürmeye başladı. Hedef çizgilerinin tam ortasındaydı. İnce ışın demeti hâlâ Dıscovery’nin, Dünya ile bağlantısını sağlıyordu. Bowman de bunun böyle olması gerektiğini biliyordu, tabii iletişimde herhangi bir kopukluk olduysa, alarmın çoktan çalması gerekirdi.</span></p>

  <p class="heading"><span class="sgc3">‘‘Arızaya neyin sebep olduğu konusunda” dedi Bowman, “Herhangi bir fikrin var mı?”</span></p>

  <p class="heading"><span class="sgc3">HAL’ın bu kadar uzun süre duraksaması pek normal değildi Daha sonra cevap verdi, “Pek yok,&nbsp;</span><span class="sgc3">Dave. Önceden de belirttiğim gibi sorunun nerede olduğunu tespit edemiyorum.” Bowman temkinli bir sesle, “Bir hata yapmadığından emin misin? Diğer AE 35 ünitesini baştan aşağı incelediğimizi ve bir arıza bulamadığımızı biliyorsun,” dedi.</span></p>

  <p class="heading">“Evet, biliyorum. Ama seni temin ederim ki bir hata var. Eğer ünitede değilse, bütün alt sistemde olabilir.”</p>

  <p class="heading"><span class="sgc3">Bowman parmaklarını ana kumanda masası üzerinde vurmaya başladı. Evet bu mümkündü, ama kanıtlaması oldukça zor olabilirdi, tabii sistem çöküp sorunun nerede olduğu saptanıncaya dek.</span></p>

  <p class="heading"><span class="sgc3">“Pekâlâ, bunu Görev Kontrol’e bildireceğim, onlar ne tavsiye edecekler bakalım.” Bir an duraksadı ama HAL bir tepki göstermedi.</span></p>

  <p class="heading"><span class="sgc3">“HAL,” diye devam etti. “Canını sıkan bir şey mı var? Belki de bu sorunla ilgili bırşeyler...”&nbsp;</span></p>

  <p class="heading"><span class="sgc3">Yine o alışılmadık duraksama. HAL daha sonra normal ses tonuyla cevap verdi. “Bak Dave. Yardımcı olmaya çalıştığını biliyorum. Ama arıza ya anten sisteminde ya da sizin test işlemlerinizde. Benim bilgi işlevimim gayet iyi durumda. Kayıtlarımı incelersen bir hata ol</span>madığını görürsün.”</p>

  <p class="heading"><span class="sgc3">“Hizmet kayıtlarınla ilgili herşeyı biliyorum Hal, ama bu senin şimdi haklı olduğunu göstermez Herkes hata yapabilir.”</span></p>

  <p class="heading"><span class="sgc3">“Bu konuda diretmek istemiyorum Dave, ama ben hata yapmam.”&nbsp;</span></p>

  <p class="heading"><span class="sgc3">Buna verebileceği sağlam bir cevabı yoktu, bu yüzden Bowman tartışmadan vazgeçti.</span></p>

  <p class="heading"><span class="sgc3">“Tamam HAL” dedi biraz aceleyle. “Ne demek istediğini anladım. Burada bırakalım.”</span></p>

  <p class="heading"><span class="sgc3">“Herşeyi unut gitsin lütfen,” de demek istiyordu ama HAL’ın asla yapamayacağı tek şey buydu.</span></p>

  <p class="heading"><span class="sgc3">Otomatik yazı onaylı konuşma devresi oldukça gerekliyken, Görev Kontrol’un görüntülü telsiz bandını aşırı derecede kullanıp israf etmesi alışılmış bir şey değildi. Zaten ekranda beliren yüz, her zamanki yöneticinin yüzü değildi, bu yüz Baş Programcı Dr. Simonson’a aitti. Poole ve Bowman o anda bunun sorun anlamına geldiğini anlamışlardı.</span></p>

  <p class="heading"><span class="sgc3">“Merhaba, X-Işını-Delta-Bir. Burası Görev Kontrol. AE 35 ile ilgili sorununuzun analizini ta mamladık ve her iki HAL 9000’imiz de aynı fikirdeler. İki-bir-dört-altı numaralı yayınınızda gön derdiğiniz raporda belirtilen ikinci hata tahmini, teşhisimizi doğruluyor. Tahminlerimize göre arıza AE 35 ünitesinde değil ve bir kez daha değiştirilmesine hiç gerek yok. Arıza, tahmin devrelerinde. Bunun programlama uyuşmazlığını gösterdiğini düşünüyoruz. Bu durumu çözebilmemiz için sizin 9000’ininizi devre dışı bırakıp Dünya Kontrol Modu’na geçmeniz gerekiyor. Bu yüzden Gemi Zamanı ile 22:00’den başlayarak şu aşamaları izleyeceksiniz.”</span></p>

  <p class="heading"><span class="sgc3">Görev Kontrol’ün sesi giderek azaldı. Aynı anda alarm çaldı ve HAL’ın alarmı bastıran çığlığı duyuldu. “Sarı Durum! Sarı Durum!”</span></p>

  <p class="heading"><span class="sgc3">Bowman, cevabını tahmin ettiği halde “Sorun ne?” diye sordu. “Tahmin ettiğim gibi AE 35 ünitesi arızalandı.”</span></p>

  <p class="heading"><span class="sgc3">“Sıralama göstergelerine bir bakalım.”</span></p>

  <p class="heading"><span class="sgc3">Yolculuk başladığından bu yana görüntü ilk kez değişmişti. Dünya hedef göstergelerinin dışına kayıyor, radyo anteni artık asıl hedefi göstermiyordu.</span></p>

  <p class="heading"><span class="sgc3">Poole alarmı kesmek için yumruğunu düğmeye indirdiği anda ses kesildi. Kontrol Kabini’ne çöken ani sessizlik içinde iki adam utançla karışık bir tedirginlikle birbirlerine baktılar.</span></p>

  <p class="heading"><span class="sgc3">“Olur şey değil” dedi Bowman en sonunda. “HAL başından beri haklıymış demek.”&nbsp;</span></p>

  <p class="heading"><span class="sgc3">“Öyle görünüyor. Özür dilesek iyi olur.”</span></p>

  <p class="heading"><span class="sgc3">“Bunu yapmaya hiç gerek yok” diye söze girdi HAL. “AE 35 ünitesinin arızalanmasına doğal olarak ben de üzüldüm, ancak bu, bana olan güveninizi tekrar kazanmanızı sağlar umarım.”</span></p>

  <p class="heading"><span class="sgc3">“Bu yanlış anlaşılmadan dolayı üzgünüm HAL,” dedi Bowman biraz suçluluk duyarak.&nbsp;</span></p>

  <p class="heading"><span class="sgc3">“Bana olan güveninizi tamamen kazandınız mı?”</span></p>

  <p class="heading"><span class="sgc3">“Tabii ki HAL.”</span></p>

  <p class="heading"><span class="sgc3">“Pekala, bu iç rahatlatıcı. Bu görev için duyulabilecek en büyük heyecanı duyduğumu biliyorsunuz.”</span></p>

  <p class="heading"><span class="sgc3">“Bundan eminim. Şimdi lütfen, antenin elle kontrolünü kullanmama izin ver.”&nbsp;</span></p>

  <p class="heading"><span class="sgc3">“Tamam Dave.”</span></p>

  <p class="heading"><span class="sgc3">Bowman bunun gerçekten işe yarayacağını ummuyordu ama denemeye değerdi. Artık Dünya hizalama göstergelerinin tamamen dışına kaymıştı. Ama düğmelerle oynamaya başladıktan birkaç saniye sonra tekrar ekranda belirdi. Büyük zorlukla Dünya’yı hedef göstergelerinin merkezine çekmeyi başardı. Bir an için ışın aynı hizaya girdi ve bağlantı kuruldu. Bulanık bir görüntü halindeki Dr. Simonson şöyle diyordu, “Lütfen bize haber verin, eğer Devre K King R Rob... “ Daha sonra evrenin o anlamsız mırıltıları bir kez daha duyulmaya başladı.</span></p>

  <p class="heading"><span class="sgc3">“Bağlantıyı devam ettiremiyorum” dedi Bowman, birkaç denemeden sonra. “Vahşi bir at gibi sıçrayıp duruyor. Sanki bağlantıyı kesen sahte bir kontrol sinyali var.”</span></p>

  <p class="heading"><span class="sgc3">“Peki şimdi ne yapacağız?”</span></p>

  <p class="heading"><span class="sgc3">Poole’un sorusu kolayca yanıt verilecek bir soru değildi. Dünya ile bağlantıları kesilmişti ama bu olay, geminin güvenliğini pek etkilemiyordu. Bu arada iletişimin tekrar kurulabilmesi için bir çok yol düşünebilirdi. En kötü ihtimalle anteni sabit bir konuma getirip gemiyi ona hedefleyebilirlerdi. Bu çok zor olabilirdi ve son manevralarını yapmaya başladıklarında planları suya düşebilirdi. Ama hiçbir şey yapamazlarsa, bu uygulanabilirdi.</span></p>

  <p class="heading"><span class="sgc3">Bu kadar aşırı önlemler almaya gerek kalmayacağını umuyordu. Ellerinde hala yedek bir AE 35 ünitesi vardı, ama ilk üniteyi bozulmadan önce yerinden çıkarttıkları için iki yedek ünitelerinin olduğu da söylenebilirdi. Ancak sistemle ilgili sorunu bulana dek ikisini de kullanmaya cesaret edemezlerdi. Yeni üniteyi devreye soktukları taktirde, büyük olasılıkla o an yanardı.</span></p>

  <p class="heading"><span class="sgc3">Bu, her ev sahibinin aşina olduğu sıradan bir durumdu aslında. Onlar sigortanın kesin olarak neden attığını bilmeden, sigortayı değiştirmezler çünkü.</span></p>
</body>
</html>
