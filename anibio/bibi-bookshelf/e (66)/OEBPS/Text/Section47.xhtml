<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_46" style="text-align: center;"><span class="sgc1">YABANCI GÖKYÜZÜ</span></h4>

  <p class="heading"><span class="sgc3">Uzaklarda, yangın duvarları, gizli bir kaynaktan aşağıya doğru yayılan belli belirsiz bir ışık ile bir kez daha görünmeye başladı. Küçük uzay kapsülü yıldızların parıldadığı bir gökyüzüne doğru fırlayınca, karanlık aniden dağıldı.</span></p>

  <p class="heading"><span class="sgc3">Tekrar, tanıdığı uzaya çıkmıştı, küçük bir bakış Dünya’dan yüzlerce ışık yılı uzakta olduğunu anlattı ona. Tarihin başlangıcından beri insanoğluna arkadaşlık eden tanıdık yıldız kümelerini bul mak için hiçbir çaba sarf etmedi. Belki de etrafını saran yıldızların hiçbiri daha önce çıplak gözle görülmemişti.</span></p>

  <p class="heading"><span class="sgc3">Birçoğu panldayan bir kuşak oluşturacak şekilde bir araya toplanmıştı. Bütün göğü baştan başa saran kuşağın birçok yeri kalın bir kozmik tozdan oluşan şeritlerle gölgelenmişti. Samanyolu’na benziyordu ama ondan yüzlerce kat daha parlaktı. Bowman gerçekten de bunun çok daha parlak yıldızlarla dolu bir bölümden görülen kendi galaksisi olup olmadığını merak ediyordu. Öyle olduğunu umuyordu, o halde evden çok uzakta sayılmazdı. Az sonra bunun çocukça bir düşünce olduğunu fark etti. Güneş Sistemi’nden o kadar inanılmaz derecede uzaktaydı ki kendi galaksisinde ya da herhangi bir teleskobun gösterebileceği en uzak galakside olup olmaması pek bir şeyi değiştirmeyecekti.</span></p>

  <p class="heading"><span class="sgc3">Az önce çıktığı yere tekrar baktığında başka bir şok yaşadı. Burası ne çok yönlü dev bir gezegen, ne de Iapetus’un bir kopyasıydı. Yıldızların arasında kapkara bir gölgeden başka hiçbir şey yoktu. Gölge, karanlık bir odadan daha karanlık bir geceye açılan bir kapıyı andırıyordu. Hala oraya bakıyorken, kapı kapandı. Ondan uzaklaşmadı. Sadece, burası, uzaydaki bir yarığı kapatırcasına yavaşça yıldızlarla doldu. Artık yabancı bir gökyüzünün altında yapayalnız kalmıştı.</span></p>

  <p class="heading"><span class="sgc3">Uzay kapsülü yavaşça dönmeye başladı ve gözler önüne yeni harikalar sundu. Önce küre biçiminde bir yıldız kümesi, tam ortası sürekli parlayan bir ışığa dönene dek merkezde birleşmeye başladı. Daha uzaktaki yıldızların oluşturduğu arka plana karışıp kaybolan ve yavaş yavaş incelen bir yıldız halesinin bulunduğu dış kenarları belli belirsizdi.</span></p>

  <p class="heading"><span class="sgc3">Bowman, hayranlık uyandıran bu görüntünün küresel bir küme olduğunu biliyordu. Hiçbir insanın şimdiye dek göremediği bir manzaraya bakıyordu, çünkü bu küresel kümeler teleskopla bile ışık lekeleri olarak görülebiliyordu. En yakın kümenin Dünya’ya olan uzaklığını hatırlayamasa da Güneş Sistemi’nin bin ışık yılı uzağına kadar bir tane bile küme olmadığından emindi.</span></p>

  <p class="heading"><span class="sgc3">Uzay kapsülü yavaşça dönmeye devam ederken daha garip bir manzarayla karşılaştı. Ay’ın Dünya’dan görünüşünün birkaç katı büyüklüğünde kırmızı bir yıldız. Bowman rahatlıkla ona bakabiliyordu. Rengine bakılırsa, kor halindeki bir kömürden daha sıcak değildi. Koyu kırmızı yüzeyinde açık sarı renkte nehirler vardı. Akkor halindeki bu Amazonlar binlerce mil kıvrılarak sönmek üzere olan bir yıldızın çöllerinde kayboluyordu.</span></p>

  <p class="heading"><span class="sgc3">Sönmek üzere olan mı? Hayır, bu insan deneyimlerinden doğan, günbatımının renklerinin ya da giderek soluklaşan korların ışığının uyandırdığı yanıltıcı bir izlenimdi. Bu, gençliğinin sınırsız ateşli günlerini geride bırakmış, çabucak geçen birkaç milyar yıl içinde tayfın morunu, mavisini ve yeşilini geçirmiş, şimdi de hayal edilemez uzunlukta, huzurlu bir olgunluk dönemine girmiş bir yıldızdı. Bu yaşadıkları, sonra yaşayacaklarının binde biri bile değildi, bu yıldızın hikayesi başlamıştı.</span></p>

  <p class="heading"><span class="sgc3">Kapsül dönmeyi bıraktı, büyük kırmızı yıldız tam önünde duruyordu. Hareket ettiğini hisset memiş olsa da, Bowman hala onu Satürn’den getiren yönlendirici güç tarafından sürüklendiğini biliyordu. Dünya’da öğrendiği tüm fen ve mühendislik bilgisi, kendisini bu hayal edilemeyen kadere taşıyan güç karşısında yazık ki ilkel kalıyordu.</span></p>

  <p class="heading"><span class="sgc3">Gökyüzüne baktı, götürüldüğü hedefi görmeye çalışıyordu. Belki de bu hedef bu büyük yıldızın etrafında dönen bir gezegendi. Ancak ne bir yuvarlak ne de alışılmadık bir parlaklık vardı. Onun yörüngesinde olan gezegenler varsa bile, onları arka plandaki yıldızlardan ayıramazdı. Daha sonra yıldızın kızıl yuvarlağının tam kenarında garip bir şeyler olduğunu farketti. Beyaz&nbsp;bir ışık belirmiş ve hızla göz kamaştırıcı bir pırıltıya dönüşmüştü. Bunun, birçok yıldızı zaman zaman rahatsız eden ani patlama ve alevlenmelerden biri olup olmadığını merak etti.</span></p>

  <p class="heading"><span class="sgc3">Işık giderek parlaklaşıp mavileşerek yıldızın kenarı boyunca yayılırken, kan kırmızısı renkleri hızla soluklaşıyordu. Neredeyse bir güneşin üzerinde gün doğumunu seyrediyorum, diyerek, dü şüncesinin komikliği karşısında gülümsedi Bowman.</span></p>

  <p class="heading"><span class="sgc3">Gerçekten de gündoğumunu seyrediyordu. Yanan ufkun üzerinde yıldızdan büyük olmayan, ancak çıplak gözle bakılamayacak kadar parlak olan bir şey duruyordu. Tıpkı bir elektrik yayına benzeyen mavi-beyaz bir nokta, büyük yıldızın yüzeyinde inanılmaz bir hızla ilerliyordu. Dev güneşe oldukça yakın olmalıydı, çünkü hemen altında, onun çekim gücüyle yukarı çekilen binlerce millik bir alev çubuğu vardı. Sanki ateşten bir dalga, gökyüzündeki bu kavurucu görüntüyü, bu yıldızın ekvatoru boyunca boş yere kovalıyordu.</span></p>

  <p class="heading"><span class="sgc3">Akkor halindeki bu nokta bir Beyaz Cüce olmalıydı. Beyaz Cüceler Dünya’dan büyük olmayan ama ondan milyonlarca kat daha büyük bir kütleyi içeren garip, kızgın ve küçük yıldızlardı. Bunun gibi yanlış eşleşmiş yıldız kümeleri olağandı, ancak Bowman bir gün böyle bir çifti kendi gözleriyle görebileceğini hiç düşünmemişti.</span></p>

  <p class="heading"><span class="sgc3">Beyaz Cüce eşinin yarı yuvarlağını kat etmişti ki -yörüngeyi tamamlaması birkaç dakika alıyor olmalıydı- Bowman kendisinin de hareket ettiğinden emin oldu. Önündeki yıldızlardan biri hızla parlaklaşmaya ve arkaya doğru kaymaya başladı. Belki bu küçük cisim ulaşmaya çalıştığı gezegendi. İnanılmaz bir hızla üzerinde uçuyordu ve onun aslında bir gezegen olmadığını anladı.</span></p>

  <p class="heading"><span class="sgc3">Yüzlerce mil genişliğinde belli belirsiz parıldayan bir örümcek ağı ya da bir metal kafes gökyüzünü kaplayana dek her yeri doldurdu. Bir kıta büyüklüğündeki yüzeyinde şehir büyüklüğünde, makineye benzeyen yapılar vardı. Bu yapıların çoğunun etrafında, düzgün dizi ve sütunlar halinde yüzlerce küçük nesne toplanmıştı. Bowman bunlara benzer birkaç grubun üzerinden geçer geçmez onlann uzay gemisi filosu olduğunu farketti, devasa bir yörünge park yerinin üzerinde uçuyordu.</span></p>

  <p class="heading"><span class="sgc3">Altında parlayan manzaranın boyutlarını kendisiyle karşılaştırarak algılayabileceği tanıdık bir nesne olmadığından, uzayda asılı duran bu araçların boyutlarını talimin etmesi neredeyse imkan sızdı. Ama oldukça büyük, bazılarının millerce uzunlukta oldukları kesindi. Çeşit çeşit şekilleri vardı, küreler, kesitli kristaller, ince bir kurşun kalem, ovaller, yuvarlaklar... Burası, yıldızlar arası ticaretin buluşma noktalarından biri olmalıydı. Ya da milyonlarca yıl önce bir ticaret noktası olmuştu. Bowman hiçbir yerde hareket göremiyordu, bu geniş uzay limanı Ay kadar ölüydü.</span></p>

  <p class="heading"><span class="sgc3">Burasının ölü olduğunu, sadece hareket olmamasından değil, yüzyıllar önce çarpan asteroitlerin metal örümcek ağında fark edilir derecede açtığı yarıklardan da anlayabilmişti.</span></p>

  <p class="heading"><span class="sgc3">Burası artık bir park alanı değil, kozmik bir uzay gemisi çöplüğüydü. Onları yapan yaratıkları yitireli yüzyıllar olmuştu ve bunu fark edince Bowman, içinin aniden burkulduğunu hissetti. Ne umması gerektiğini bilmiyordu ama en azından yıldızlardan gelen zeka sahibi varlıklar görmeyi umut ediyordu. Artık çok geç gibi görünüyordu. Bilinmeyen bir nedenle kurulmuş olan, ancak onu kuranlar yok olmuş olsalar dahi hala çalışan, eski, otomatik bir tuzağa yakalanmıştı. Tuzak onu -ve kimbilir başka kimleri- Galaksi boyunca sürükleyip havası bittiğinde ölüme mahkum olacakları bu uzay Sargasso’suna fırlatıvermişti.</span></p>

  <p class="heading"><span class="sgc3">Aslında daha fazlasını beklemek de mantıksızdı. Birçok kişinin hayatını feda edeceği harikalar görmüştü o ana dek. Ölen arkadaşlarını düşündü, şikayet etmek için hiçbir nedeni yoktu onun.</span></p>

  <p class="heading"><span class="sgc3">Daha sonra aynı hızla ilerleyerek terk edilmiş uzay limanının yanından geçtiğini farketti. Limanın uzaktaki bölgelerinin üzerinden geçiyordu. Pürüzlü kenarları kaybolmuştu ve artık yıldızları gölgelemiyordu. Birkaç dakika içinde arkada kalıp kayboldu.</span></p>

  <p class="heading"><span class="sgc3">Ama kaçınılmaz sonu onu burada değil, çok uzaklarda, uzay kapsülünün şu an yanlışlıkla düşmekte olduğu büyük kızıl yıldızda bekliyordu.</span></p>

  <p class="heading"><span class="sgc3">Artık sadece gökyüzünü bir uçtan diğerine dolduran kırmızı yıldız görünüyordu. Ona o kadar yakındı ki yukarıdan bakıldığında yüzey artık hareketsiz görünmüyordu. İleri geri hareket eden parlak yumrular, yükselip alçalan gaz hortumları, gökyüzüne doğru yavaşça yükselen tümsekler. Yavaşça mı? Saatte bir milyon mil hızla yükseliyor olmalıydılar çünkü hareketlerini rahatlıkla görebiliyordu...</span></p>

  <p class="heading"><span class="sgc3">İnmekte olduğu cehennemin gerçek boyutlarını kavramaya çalışmıyordu. Artık belirsiz giga-millerce uzakta olan Güneş Sistemi’nde Discovery’nin yaptığı alçak uçuş sırasında Satürn ve Jüpiter’in büyüklükleri onu şaşkına çevirmişti. Ancak burada gördüğü her şey onlardan yüz kat daha büyüktü ve aklını meşgul eden bu görüntüleri, yorumlamaksızın kabul etmekten başka yapabileceği bir şey yoktu.</span></p>

  <p class="heading"><span class="sgc3">Alev denizi altında genişledikçe, Bowman’in korkması gerekirken gariptir ki, sadece hafif bir endişe hissediyordu. Aklı gördüğü harika şeylerle uyuşmuş değildi, mantığı ona neredeyse mutlak kadir ve her şeyi kontrol eden bir zekanın koruması altında olduğunu söylüyordu. Kırmızı yıldıza o kadar yakındı ki görünmez bir perde onu ışımalardan korumasaydı, bir an içinde yanıp yok olabilirdi. Yolculuk esnasında onu anında parçalayacak hızlara çıkmıştı ama bir şey hissetmemişti. Eğer korunması için bu kadar ilgileniliyorsa, hâlâ bir umut vardı.</span></p>

  <p class="heading"><span class="sgc3">Uzay kapsülü neredeyse yıldızın yüzeyine paralel olarak ve ona doğru alçalarak dar bir kavis boyunca ilerliyordu. Ve şimdi ilk kez olarak Bowman bir takım sesler duyduğunu farketti. Ara sıra bir kağıt yırtılması ya da uzaktaki bir gökgürültüsüyle bölünen hafif ve sürekli bir gürlemeydi bu. Bu, ancak hayal edilemez bir kakafoninin belli belirsiz yankısı olabilirdi. Etrafını saran atmosfer herhangi bir nesneyi atomlarına ayırabilecek sarsıntılarla acı çekiyor olmalıydı. Yine de ısıdan korunabildiği gibi bu yıkıcı karmaşadan da korunabilirdi. Etrafında binlerce mil yüksekliğinde alev tepecikleri yükselip alçalırken, tüm bu şiddet olayından tamamen soyutlanmıştı. Yıldızların enerjileri sanki başka bir evrendeymiş gibi garip sesler çıkarıp yanından geçiyordu. Kapsül bunların ortasından, onlara çarpmadan ya da kavrulmadan sessizce geçti.</span></p>

  <p class="heading"><span class="sgc3">Bowman’in manzaranın garipliği ve görkemine alışan gözleri neler olduğunu karıştırmış değildi artık ve daha önceden orada olan ancak fark edemediği ayrıntıları teker teker yakalamaya başlıyordu. Yıldızın yüzeyi düzensiz bir karmaşadan ibaret değildi, doğanın yarattığı her şeyde olduğu gibi burada da bir düzen vardı.</span></p>

  <p class="heading"><span class="sgc3">İlk olarak farkettiği şey, Asya ya da Afrika’dan büyük olmayan ve yıldızın yüzeyinde gezen küçük gaz hortumlarıydı. Bazen bunların birinin içinden bakıp daha karanlık ve soğuk olan bölgeyi görmeye çalışıyordu. Garip olan şey, hiç güneş lekesi olmamasıydı. Belki de bu yalnızca Dünya’da parlayan yıldızlara özgü bir hastalıktı. Ara sıra fırtınadan önce esen duman kütleleri gibi bulutlar oluyordu. Belki bunlar gerçekten de dumandılar, çünkü bu yıldız o kadar soğuktu ki ateş bile yakılabilirdi. Kimyasal bileşikler onları saran kızgın nükleer şiddet tarafından bölünmeden önce doğup birkaç saniye yaşayabilirdi.</span></p>

  <p class="heading"><span class="sgc3">Ufuk daha da parlaklaşıyor, rengi koyu kırmızıdan sarıya, sarıdan maviye ve maviden kavurucu mora dönüşüyordu. Beyaz Cüce ufukta belirmeye başlıyor ve yıldız tozunu gelgit dalgası gibi arkasında sürüklüyordu.</span></p>

  <p class="heading"><span class="sgc3">Bowman küçük yıldızın dayanılmaz ışığından gözlerini koruyarak, dikkatini yerçekimsel alanın göğe doğru emildiği karışık yıldız manzarası üzerinde yoğunlaştırdı. Bir keresinde Karayipler üzerinde dolaşan bir hortum görmüştü, bu alev kulesinin şekli hemen hemen ona benziyordu. Sadece boyutu biraz farklıydı çünkü hortumun tabanı büyük olasılıkla Dünya gezegeninden daha genişti.</span></p>

  <p class="heading"><span class="sgc3">Ve sonra hemen altında, Bowman yeni bir şey fark etti. Yeniydi çünkü eğer önceden orada olsaydı onu mutlaka fark etmiş olurdu. Parlayan gaz okyanusunun üzerinde hareket eden milyonlarca parlak boncuk vardı. Bu boncuklar birkaç saniye aralıklarla inci gibi yanıp sönüyorlardı.</span></p>

  <p class="heading"><span class="sgc3">Akıntıya karşı yüzen somon balığı gibi hepsi aynı yöne doğru ilerliyordu. Bunlar bazen ileri geri gidip geliyorlardı, çünkü yolları birbirine karışıyor ancak asla birbirlerine değmiyorlardı.</span></p>

  <p class="heading"><span class="sgc3">Bunlardan binlerce vardı ve Bowman onları izledikçe, hareketlerinin amaçlı olduğundan emin oldu. Yapılarını ayrıntılarıyla göremeyecek kadar uzaktaydılar. Bu muazzam manzaranın içinde hepsini görebilmesi, belki de yüzlerce mili kapladığını gösteriyordu. Eğer amaçlı varlıklar idiyseler, bulundukları dünyaya uygun boyutları olan deniz canavarıydılar gerçekten de.</span></p>

  <p class="heading"><span class="sgc3">Belki de bunlar, hala Dünya’daki bilim adamlarını şaşırtan kısa ömürlü şimşek küreleri gibi garip, doğal birleşimlerle kalıcı bir sürekliliğe sahip olan plazma bulutlarıydı. Bu basit ama rahatlatıcı bir açıklamaydı ama bu ışık topakları nereye gittiklerini biliyorlardı, başının üstünde yörüngesini tamamlayan Beyaz Cüce’nin yükselttiği ateş sütunu üzerinde özellikle yakınlaşıyorlardı.</span></p>

  <p class="heading"><span class="sgc3">Bowman bir kez daha onu yöneten, sabit, küçük yıldızın altındaki ufuk boyunca yükselerek ilerleyen sütuna baktı. Bu yalnızca bir hayal ürünü müydü yoksa tıpkı sayısız parlak ışığın bir araya gelmesiyle oluşan fosfor ışınımlı kıtalar gibi büyük gaz fışkırtısına tırmanan daha parlak ışık parçaları mıydı?</span></p>

  <p class="heading"><span class="sgc3">Bu düşünce hayal gücünün bile ötesindeydi ama belki de bir ateş köprüsünün üzerinde bir yıldızdan diğer bir yıldıza yapılan göçü seyretmekteydi. Bu kıpırdanmaları oluşturan şeyin göç eden fareye benzer bir güdüyle uzayı kat eden bilinçsiz, kozmik hayvanlar mı, yoksa zeki varlıkların büyük toplantısı mı olduğunu büyük olasılıkla asla öğrenemeyecekti.</span></p>

  <p class="heading"><span class="sgc3">Çok az insanın hayal edebileceği yeni bir yaradılış düzenine doğru ilerliyordu. Deniz, toprak, hava ve uzay krallıklarının ötesinde sadece onun görebilme ayrıcalığına sahip olduğu ateş krallığı bulunuyordu. Bunu idrak edebilmeyi ummak çok fazla şey istemek olurdu.</span></p>
</body>
</html>
