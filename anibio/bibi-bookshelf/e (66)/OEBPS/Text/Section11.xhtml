<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_10" style="text-align: center;"><span class="sgc1">ÖZEL UÇUŞ</span></h4>

  <p class="heading"><span class="sgc3">Daha önce defalarca Dünya’dan ayrılmana rağmen, diyordu Dr. Heywood Floyd kendi kendine, o heyecan asla sıradanlaşmadı. Bir kez Mars’a, üç kez Ay’a, sayısını bile hatırlayamayacağı kadar sık olarak çeşitli uzay istasyonlarına gitmişti. Yine de, kalkış zamanı yaklaştığında vücudunun gerildiğini hissediyordu. Yıllardır hep aynı seviyede kalan o şaşkınlık, korku -ve evet sinirlilik- ile uzayla ilk karşılaşmasını yaşayacak olan beceriksiz bir dünyalı düzeyine getiriyordu.</span></p>

  <p class="heading"><span class="sgc3">Gece yarısı Başkan ile kısa bir görüşme yaptıktan sonra, Washington’dan ayrılıp buraya kendisini getiren jet şu anda dünya üzerindeki en iyi tanıdığı ve en heyecan verici manzaraya iniyordu. Uzay Çağı’nın ilk iki kuşağı, Florida sahilinin yirmi mil kadar içerisine yayılmıştı. Güneyde, sinyal veren kırmızı uyarı ışıklarının çevrelediği Satürn’ler ve Neptün’lerin dev sinyal köprüleri görünüyordu. Bunlar bu gezegenlere giden yolun bulunabilmesi için insanoğlu tarafından konulmuş ancak şimdi tarihe karışmışlardı. Ufuk çizgisinin yakınında, projektörlerin aydınlattığı ışıldayan gümüş kule yaklaşık yirmi yıldır ulusal bir anıt ve ziyaret yeri olan Satürn V’lerin sonuncusuydu. Onun biraz yakınında, insan yapımı bir dağ misali gökyüzüne yükselen ve hala Dünya üzerindeki en büyük yapı olma özelliğini taşıyan, inanılmaz hacimdeki Dikey Meclis Binası bulunuyordu.</span></p>

  <p class="heading"><span class="sgc3">Ancak bütün bunlar geçmişte kalmıştı ve o şimdi geleceğe doğru uçuyordu. İnmek üzere hafifçe yana yattığı sırada, Dr. Floyd aşağı baktı ve önce labirent gibi binaları, sonra da büyük uçak pistini, geniş Florida düzlüğünü bir yara izi gibi baştan başa yaran birçok rayın bulunduğu dev kalkış pistini gördü. Pistin sonunda, araçlar ve vinç raylar ile çevrilmiş olan uzay aracı, ışık havuzunun içinde parıldıyor, yıldızlara yapacağı sıçrama için hazırlanmış bekliyordu.</span></p>

  <p class="heading"><span class="sgc3">Floyd, ani hız ve yükseklik değişiminin neden olduğu perspektif yanılsamasıyla, o an fener ışığına yakalanmış küçük bir kelebek gördüğünü sandı.</span></p>

  <p class="heading"><span class="sgc3">Ancak yerde gördüğü acele eden küçücük şekiller, uzay aracının gerçek boyutlarını anlamasını sağladı. Aracın V biçimindeki kanatları arasındaki en dar noktanın genişliği altmış metre kadar olmalıydı. Floyd kendi kendine, biraz inanmayarak -tabii biraz da gururla- o devasa aracın onu beklediğini söylüyordu. Bildiği kadarıyla ilk kez tek bir kişi ile Ay’a gidilmesi kararlaştırılmıştı.</span></p>

  <p class="heading"><span class="sgc3">Sabahın ikisi olduğu halde, yere inip aydınlatılmış yoldan Orion III uzay aracına giderken, bir grup muhabir ve kameraman yolunu kesti. Çoğunun siması tanıdık gelmişti, çünkü Ulusal Uzay Yolculuğu Bilimi Konseyi’nin başkanıydı ve basın toplantıları hayatının bir parçasıydı. Ancak şimdi basın toplantısının ne yeri ne de zamanıydı. Ayrıca söyleyecek bir şeyi de yoktu. Ama iletişim ağının sayın baylarını kırmaması gerekliydi.</span></p>

  <p class="heading"><span class="sgc3">“Dr. Floyd? Ben Birleşik Haber Ajansı’ndan Jim Forster. Uçuşunuz hakkında birkaç şey söyleyebilir misiniz acaba?”</span></p>

  <p class="heading"><span class="sgc3">“Çok üzgünüm, hiçbir şey söyleyemem.”</span></p>

  <p class="heading"><span class="sgc3">“Ancak bu gece geç saatlerde Başkan’la görüştünüz, öyle değil mi?” diye sordu tanıdık bir ses. “Ah, selam Mike. Korkarım boşu boşuna yatağını bırakıp buralara kadar geldin. Kesinlikle yo</span>rum yok.”</p>

  <p class="heading"><span class="sgc3">“En azından Ay’da bir çeşit salgın başlayıp başlamadığı konusunda birşeyler söyleyebilir misi niz?” diye sordu bir televizyon muhabiri. Bu arada ona yetişmeye çalışıyor ve küçük kamerasıyla Floyd’u uygun bir açıdan yakalamaya çalışıyordu.</span></p>

  <p class="heading"><span class="sgc3">“Üzgünüm” dedi Floyd başını sallayarak.</span></p>

  <p class="heading"><span class="sgc3">“Peki ya karantina?” diye sordu başka bir muhabir. “Ne kadar daha sürecek?”&nbsp;</span></p>

  <p class="heading"><span class="sgc3">“Hala yorum yok.”</span></p>

  <p class="heading"><span class="sgc3">Kısa boylu ve kararlı bir bayan gazeteci “Dr. Floyd” diyerek izin istedi ve devam etti, “Ay’dan hiçbir şekilde dışarı haber verilmeyişinin muhtemel gerekçeleri neler olabilir? Bunun siyasi durumla bir ilişkisi var mı acaba?”</span></p>

  <p class="heading"><span class="sgc3">“Hangi siyasi durum?” diye sordu Floyd donuk bir tavırla. Gülüşmelerden sonra biri “İyi yolculuklar, doktor!” diye seslenirken Dr. Floyd uçuş köprüsünün kutsal sığınağına ulaşmıştı.</span></p>

  <p class="heading"><span class="sgc3">Hatırlayabildiği kadarıyla bu bir ‘durum’dan çok daha kalıcı bir kriz olmuştu. 1970’lerden beri dünyaya -ne tuhaftır ki- birbirini dengelemeye çalışan iki sorun egemen olmuştu.</span></p>

  <p class="heading"><span class="sgc3">Doğum kontrolünün ucuz ve güvenilir olmasına, ayrıca bütün dinler tarafından da onaylanmasına rağmen çok geç kalınmıştı. Dünya nüfusu, üçte biri Çin imparatorluğu’nda olmak üzere altı milyar kadardı. Bazı otoriter devletler, ailelerin ikiden fazla çocuk sahibi olmasını yasaklayan kanunlar çıkarmıştı Ancak bu uygulamanın mantıksız olduğu kanıtlandı. Sonuç olarak her ülkede yiyecek sıkıntısı başlamıştı. Birleşik Devletler’de bile et bulunamadığı günler oldu. Denizi tarım amacıyla sürmek ve sentetik yiyecekler geliştirmek gibi kahramanca çabalara rağmen, onbeş yıl içinde kıtlığın daha da yayılması bekleniyordu.</span></p>

  <p class="heading"><span class="sgc3">Uluslararası bir işbirliği oluşturma gereksinimi her zamankinden daha ivediydi, ancak önceki çağlarda olduğu gibi hala birçok engel vardı. Bir milyon yıl içinde insanoğlu saldırgan içgüdülerinin az bir kısmını kaybetmişti. Sadece politikacılar tarafından görülebilen sembolik saflarda dizilmiş otuz sekiz nükleer güç öfke dolu bir endişeyle birbirlerini seyrediyorlardı. Bunlar bütün yer kabuğunu yok edebilecek kadar çok megaton silaha sahiptiler. Atom bombasının kullanılmamış olması bir mucizeydi ancak bu durum pek uzun sürmeyecek gibiydi.</span></p>

  <p class="heading"><span class="sgc3">Şimdi de anlaşılmaz nedenlerden dolayı Çinliler küçük ve yoksul ülkelere tam nükleer kapasiteli elli savaş başlığı ve fırlatma sistemi teklif ediyorlardı. Bedeli iki yüz milyon doların altındaydı ve kolaylık sağlanabiliyordu.</span></p>

  <p class="heading"><span class="sgc3">Bazı araştırmacıların ileri sürdüğü gibi belki de sarsılmış ekonomisinin çökmesini önlemek için artık kullanılmayan silah sistemlerini nakit paraya çevirmeye çalışıyorlardı. Ya da çok daha gelişmiş savaş yöntemleri bulduklarından bu gibi oyuncaklara artık ihtiyaçları kalmamıştı. Uydu vericilerinden gelen radyo dalgalarıyla hipnoz, denetim altına alınması güç virüsler ve panzehirinin yalnızca kendilerinde olduğu yapay hastalıklarla şantaj yaptıkları söylentileri dolaşıyordu. Bu inanılmaz fikirler ya tamamen bir propagandaydı ya da katıksız bir düş Ancak bunları gözardı etmek pek akıllıca değildi. Floyd Dünya’dan her ayrılışında dönüş zamanı geldiği zaman dünyayı hâlâ yerinde bulup bulamayacağını merak ederdi.</span></p>

  <p class="heading"><span class="sgc3">Kabine girdiğinde onu zarif bir hostes karşıladı. “Günaydın Dr. Floyd. Ben Miss Simmons. Kaptan Tynes ve yardımcı kaptan pilotumuz Kıdemli Subay Ballard adına gemimize hoşgeldiniz demek istiyorum.”</span></p>

  <p class="heading"><span class="sgc3">Floyd neden hosteslerin robot tur rehberleri gibi konuştuklarını merak ederek, hafif bir gülüm semeyle “Teşekkürler” dedi.</span></p>

  <p class="heading"><span class="sgc3">Hostes yirmi kişilik boş kabini işaret ederek “Beş dakika içinde kalkacağız. İstediğiniz yere oturabilirsiniz, ancak Kaptan Tynes rampa işlemlerini izlemek isterseniz, ön taraftaki sol koltukta oturmanızı öneriyor.”</span></p>

  <p class="heading"><span class="sgc3">“Pekala” diyerek kendisine gösterilen yere geçti. Hostes bir süre onunla ilgilendikten sonra kabinin arkasındaki bölmesine geçti.</span></p>

  <p class="heading"><span class="sgc3">Floyd yerine oturdu. Emniyet kemerini belinden ve omuzlarından geçirerek taktı, çantasını da yanındaki koltuğa bağladı. Az sonra hoparlörden hostesin yumuşak sesi geldi. “Günaydın” dedi Miss Simmons. “Kennedy’den Uzay İstasyonu l’e, 3 Numaralı Özel Uçuş.”</span></p>

  <p class="heading"><span class="sgc3">Bir tek yolcusu olmasına rağmen bütün işlemleri eksiksiz yerine getirmekte kararlıydı. Hostes anonsuna devam ederken, Floyd gülümsemekten kendini alamadı.</span></p>

  <p class="heading"><span class="sgc3">“Geçiş süremiz elli beş dakika olacaktır. Maksimum hızlanma oranı iki-gee olacak ve otuz dakika süresince ağırlık sıfırlanacaktır. Lütfen güvenlik ışığı yanıncaya dek koltuklarınızı terk etmeyiniz. “</span></p>

  <p class="heading"><span class="sgc3">Floyd omzunun üzerinden baktı ve “Teşekkür ederim” dedi. Hostes ise ona hafif utangaç ama</span> çekici bir gülümsemeyle karşılık verdi.</p>

  <p class="heading"><span class="sgc3">Tekrar arkasına yaslandı ve rahatladı. Hesapladığı kadarıyla bu yolculuk vergi mükelleflerine bir milyon dolardan fazlaya mal olacaktı. Eğer başarısız olursa işinden atılırdı. Ama her zaman için üniversiteye dönebilir ve gezegen oluşumu üzerine yarım kalan çalışmalarına devam edebilirdi.</span></p>

  <p class="heading"><span class="sgc3">Kaptan, hoparlörden, RT konuşmalarındaki değişmez ancak rahatlatıcı ses tonuyla “Otomatik geri sayım işlemleri başladı” dedi. “Bir dakika sonra kalkıyoruz.”</span></p>

  <p class="heading"><span class="sgc3">Her zamanki gibi bu bir dakika bir saatten uzun gelmişti. Floyd etrafını saran ve serbest bı rakılmayı bekleyen muazzam güçlerin olduğunun farkındaydı. İki uzay aracının yakıt tanklarında ve fırlatma rampasının güç depolama sisteminde bir nükleer bombanın sahip olduğu enerji sıkıştırılmıştı. Bütün bu güç onu dünyanın sadece iki yüz mil uzağına götürmek için kullanılacaktı.</span></p>

  <p class="heading"><span class="sgc3">Kalkıştan önce o eski, sinir sistemini alt üst edici BEŞ-DÖRT-ÜÇ-İKİ-BİR-SIFIR yoktu. “Fırlatmaya on beş saniye kaldı. Derin nefes alırsanız kendinizi daha rahat hissedersiniz.” Psikolojik ve fizyolojik olarak yerinde bir öneriydi. Floyd ciğerlerini oksijenle doldurdu. Fırlatma rampası bin tonluk uzay aracını Atlantik üzerinden fırlattığında, herşeye karşı hazırlıklıydı. Rampadan ne zaman ayrılıp uçmaya başladıklarını tahmin etmek zordu Ancak ne zaman ki&nbsp;roketler şiddetli gürültüsünü birdenbire iki katına çıkardı, Floyd oturduğu koltuğa daha da gömülmüş olduğunu hissetti. İlk aşama motorlarının çalışmaya başladığını biliyordu. Pencereden dışarı bakmak istiyordu ancak başını çevirebilmesi için büyük çaba harcaması gerekiyordu. Aslında hiç de rahatsız hissetmiyordu kendisini. Hızlanma oranının basıncı ve motorların dayanılmaz gürültüsü olağanüstü bir uçma sevinci yarattı içinde Kulakları çınlıyor, damarlarında kan daha hızlı dolaşıyor ve Floyd kendini yıllardır hissetmediği kadar canlı hissediyordu. Yine gençti işte. Bağırarak şarkı söylemek istiyordu. Kesinlikle bir sorun yoktu, çünkü onu kimse duyamazdı.</span></p>

  <p class="heading"><span class="sgc3">Dünya’dan ve sevdiği her şeyden ayrıldığını düşününce birdenbire bütün ruh hali değişti. Aşağıda üç çocuğu vardı. On yıl önce Avrupa’ya yaptığı o ölümcül uçuştan beri çocukları annesizdi. ‘On yıl mı? İmkansız! On yıl ha!’ Belki de onları düşünerek tekrar evlenmeliydi.</span></p>

  <p class="heading"><span class="sgc3">Basınç ve gürültü birden azalınca zaman kavramını neredeyse yitirmiş gibi oldu. Kabın hoparlöründen şu ses geldi... ‘Alt kısımdan ayrılmak üzereyiz, işte şimdi.’</span></p>

  <p class="heading"><span class="sgc3">Hafif bir sarsıntı oldu. Floyd o sırada birdenbire NASA’da sergilenen Leonardo da Vinci’den bir alıntıyı hatırladı... “Büyük Kuş, iri kuşun sırtında uçarak doğduğu yuvaya şeref getirecek.”</span></p>

  <p class="heading"><span class="sgc3">Evet, Büyük Kuş, Vinci’nin hayalinin ötesine geçmiş uçuyordu. Ve yorgun dostu da Dünya’ya doğru kanat çırpıyordu. Alttaki boşalmış bölüm on bin millik bir kavisle atmosfere girecek, hızla yuvası Kennedy’ye inecekti. Bir kaç saat içinde bakım görecek yakıtı yenilenecek ve asla ulaşamayacağı o ışıldayan sessizliğe doğru diğer dostlarını getirmek üzere tekrar hazır hale getirilecekti.</span></p>

  <p class="heading"><span class="sgc3">Floyd yörüngenin yarısına yakın bir bölümünü aştıklarını ve artık yalnız olduklarını düşünüyordu. Hız tekrar arttığında üst bölümdeki roketler ateşlenmiş ve itiş daha düzgün hale gelmişti. Aslında normal yerçekiminden fazla bırşey hissetmiyordu. Ancak yürümek imkansızdı çünkü ‘yukarısı’ artık kabinin önüydü. Yerini terkedecek kadar aptal olsaydı, anında arka duvara çarpardı.</span></p>

  <p class="heading"><span class="sgc3">Biraz rahatsız edici bir hıstı bu çünkü gemi kuyruğunun üzerinde duruyor gibiydi. Kabinin en önünde oturan Floyd’a göre, bütün koltuklar altındaki dik duvara sıralanmıştı. Şafak sökmek üzereyken, o bu rahatsız edici görüntüye aldırmamak için elinden geleni yapıyordu.</span></p>

  <p class="heading"><span class="sgc3">Birkaç saniye sonra kızıl, pembe, sarı ve mavi ışıklar arasından günün güçlü beyazlığına hızla geçtiler. Pencereler bu göz kamaştırıcı ışığı azaltmak için oldukça karartılmış olmasına rağmen, yavaşça kabine süzülen delici güneş ışınları Floyd’un birkaç dakika etrafını görememesine neden oldu. Artık uzaydaydı, ancak yıldızları görebilmesine imkan yoktu.</span></p>

  <p class="heading"><span class="sgc3">Elleriyle yüzünü kapadı ve yanındaki pencereden dışarıya bakmaya çalıştı. Arkaya doğru yatmış geminin kanadı güneş ışınlarıyla birlikte beyaz ve yakıcı bir metal gibi parlıyordu. Etrafı tamamen karanlıktı ve karanlık yıldızlarla dolu olmalıydı. Ne var ki onları görmesi olanaksızdı. Ağırlık giderek azalıyordu. Gemi yörüngeye girerken, roketler de hız kesmeye başladılar Motorların gürültüsü hafif bir uğultuya, sonra bir tıslamaya dönüştü ve sessizliğe gömüldü Emniyet kemerleri olmasaydı, Floyd yerinden fırlardı. Midesi bulanıyordu. On bin mil yani yarım saat kadar önce kendisine verilen hapların belirtildiği üzere iyi gelmesini umuyordu. Meslek hayatı boyunca ilk kez bir uzay hastalığına yakalanmıştı ve bu da yeterliydi.</span></p>

  <p class="heading"><span class="sgc3">Pilotun sesi, kabin hoparlöründen geldiğinde sert ve kendinden emindi. “Lütfen bütün sıfır-gee talimatlarına uyun. Kırkbeş dakika içinde Uzay İstasyonu I’e ineceğiz.”</span></p>

  <p class="heading"><span class="sgc3">Hostes sağda duran birbirine yakın koltukların olduğu dar koridordan yaklaştı. Adımları hafif yüzer gibiydi ve ayakları tutkala bulanmış gibi isteksizce kalkıyordu yerden. Zemin ve tavan bo yunca uzanan Velcro halısı üzerindeki açık sarı çizginin üzerinde yürümeye çalışıyordu. Halı ve ayakkabıların altı diken gibi birbirine geçen sayısız, küçük kancalarla kaplıydı. Serbest düşüşteki bu yürüme hilesi ne yapacağını şaşırmış yolcular için son derece güven vericiydi.</span></p>

  <p class="heading"><span class="sgc3">“Çay ya da kahve alır mıydınız, Dr. Floyd” diye sordu hostes hoş bir sesle. “Hayır, teşekkür ederim” dedi Dr. Floyd gülümseyerek. Bu plastik içme tüplerinden birini emmek zorunda kaldığı zaman, kendini bebek gibi hissediyordu. Çantasını açıp kağıtlarını çıkartırken, hostes hala endişeyle onun etrafında dolaşıyordu. “Dr.&nbsp;Floyd, size birşey sorabilir miyim?”</span></p>

  <p class="heading"><span class="sgc3">Floyd gözlüklerinin üzerinden baktı ve “Elbette” diye karşılık verdi. Bayan Simmons, kelimelerini dikkatle ölçerek, “Nişanlım Tycho’da jeolog ve ben bir haftayı aşkın bir zamandır ondan bir haber alamadım” dedi.</span></p>

  <p class="heading"><span class="sgc3">“Bunu duyduğuma üzüldüm. Belki üssünden ayrılmıştır ve bağlantı kurulamıyordur.” Bayan Simmons başını salladı. “Üsten ayrılacağı zaman bana hep bildirirdi. Ve bütün o söylen</span>tilerin beni ne kadar endişelendirdiğini tahmin edersiniz. Ay’da salgın olduğu gerçekten doğru mu?”</p>

  <p class="heading"><span class="sgc3">“Öyle olsa bile paniğe kapılmak için hiçbir neden yok. 98 yılında değişime uğramış grip virüsü dolayısıyla olan karantinayı bir düşünün. Birçok insan hastalanmış ama hiç kimse ölmemişti. Ger çekten ancak bu kadarını söyleyebilirim” dedi kararlı bir şekilde.</span></p>

  <p class="heading"><span class="sgc3">Bayan Simmons memnuniyetini bildiren bir gülümsemeyle doğruldu. “Yine de teşekkür ederim Doktor. Sizi rahatsız ettiğim için özür dilerim.”</span></p>

  <p class="heading"><span class="sgc3">Floyd pek içten olmasa da kibarca, “Pek rahatsız etmediniz” dedi. Sonra umutsuz bir son dakika atağıyla her zamanki birikmiş ve bitmek bilmeyen teknik raporlarına daldı.</span></p>

  <p class="heading"><span class="sgc3">Ay’a ulaştığında bu raporları okuyacak vakti olmayacaktı.</span></p>
</body>
</html>
