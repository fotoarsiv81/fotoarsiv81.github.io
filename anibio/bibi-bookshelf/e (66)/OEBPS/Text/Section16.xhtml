<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_15" style="text-align: center;"><span class="sgc1">DÜNYA IŞIĞI ALTINDA YOLCULUK</span></h4>

  <p class="heading"><span class="sgc3">MAKRO KRATER EYALETİ: Ay’ın görülen yüzünün yakın bir merkezinden güneye doğru uzanır, Merkez Krater Eyaleti’nin doğusundadır. Yüzeyi, birçoğu büyük olan ve en büyüğünün Ay’da bulunduğu, çarpma anında oluşan kraterlerle girintili çıkıntılıdır. Kuzeydeki bazı kraterler, Imbrium Denizi’ni oluşturan çarpma sonucu oluşmuştur. Bazı krater tabanları dışında neredeyse bütün yüzey serttir. Yüzeyin büyük çoğunluğu 10° ila 12° arasında eğime sahiptir, bazı krater tabanları ise neredeyse düzdür.</span></p>

  <p class="heading"><span class="sgc3">İniş ve hareket: İniş sert ve engebeli yüzeyden dolayı genellikle zordur. Sadece bazı düz krater tabanlarında iniş daha kolaydır. Hareket neredeyse her yerde mümkündür, ancak yön tayini yapılması gerekmektedir. Bazı düz krater tabanlarında hareket daha kolaydır.</span></p>

  <p class="heading"><span class="sgc3">İnşaat: Eğim ve yumuşak maddeden oluşmuş çok sayıda iri kütle nedeniyle inşaat genellikle orta zorluktadır. Bazı krater tabanlarında lav kazımı zordur.</span></p>

  <p class="heading"><span class="sgc3">Tychno: Post-Maria krateri, 54 mil çapında, dış yapısı kenarlardan 2370 m yükseklikte, derinliği 4000 m. Ay’daki en parlak ışın sistemine sahip. Bazı ışınları 500 milden fazla bir mesafeye ulaşıyor.</span></p>

  <p class="heading"><span class="sgc3">(Ay Yüzeyi Mühendislik Özel İncelemesi 1’den alıntı, Mühendislik Dairesi Başkanlığı, Askeri Bölüm, ABD Jeolojik Araştırma, Washington, 1961).</span></p>

  <p class="heading"><span class="sgc3">Saatte elli mil hızla krater düzlüğünde, sekiz esnek tekerleği üzerinde ilerleyen gezici laboratuar, normal ölçülerinden daha büyük bir karavanı andırıyordu. Ancak bir karavandan daha gelişmiş bir araçtı. İçinde yirmi kişinin haftalarca yaşayabileceği ve çalışabileceği, kendi kendine yeten bir üstü. Aslında karada giden bir uzay gemisiydi, hatta acil durumda uçabiliyordu. Eğer önüne, etrafına dolanamayacağı kadar geniş ya da giremeyeceği kadar dik bir yarık veya boğaz çıkarsa, altındaki dört jetiyle bu engellerin üzerinden geçmesi mümkündü.</span></p>

  <p class="heading"><span class="sgc3">Floyd, dışarı baktığında yüzlerce taşıtın Ay’ın kolayca parçalanabilen yüzeyinde bıraktığı derin izleri rahatlıkla görebiliyordu. Yol boyunca düzenli aralıklarla dizilmiş ince ve uzun çubukların üzerinde yanıp sönen ışıklar vardı. Hala gece olduğu ve güneşin doğmasına daha çok zaman olduğu halde, Clavius Üssü’nden TMA-1’e kadar olan iki yüz millik bir yolculukta birinin kaybolması mümkün değildi. Tepelerindeki yıldızlar New Mexico ya da Colorado’nun yüksek düzlüklerinden bulutsuz gecelerde görülebilenlerden biraz daha parlaktı ya da sayıca daha fazlaydı. Ancak bu kömür karası gökyüzünde Dünya’da oldukları yanılmasını bozan iki şey vardı.</span></p>

  <p class="heading"><span class="sgc3">Birincisi, kuzey ufkunun üzerinde bir fener gibi parlayan Dünya’nın kendisiydi. Büyük yarım küreden dökülen ışık, dolunayınkinin onlarca katı parlaklıktaydı ve donuk, mavi-yeşil bir fosfor ışığıyla bütün araziyi kaplıyordu.</span></p>

  <p class="heading"><span class="sgc3">İkinci uzay görüntüsü, gökyüzünün doğusuna doğru yükselen, inci gibi parlayan bir ışık konisiydi. Ufka doğru giderek parlaklaşması, Ay’ın kenarına saklanan büyük ışık kütlesi hakkında bir ipucu veriyordu. Bu, Dünya’dan ancak güneş tutulmasında birkaç saniye görülebilen soluk ve muhteşem bir görüntüydü. Bu, ay şafağının habercisi olan ve az sonra bu uyuyan topraklara güneşin doğacağını müjdeleyen bir haleydi.</span></p>

  <p class="heading"><span class="sgc3">Floyd, sürücü yerinin tam altındaki gözlem salonunun önünde Halvorsen ve Michaels ile birlikte oturuyordu. Düşünceleri, tekrar tekrar dönüp dolaşıp önünde açılan üç milyon yıllık geniş uçuruma takılıyordu. Bilimsel eğitim almış herkes gibi, çok daha uzun zaman dilimlerini incelemeye alışıktı ancak bu zaman dilimleri sadece yıldızların hareketleri ve cansız evrenin yavaş döngüleriyle ilgiliydi. Zihin ya da zeka bunun dışında idiler. Bu uzun zaman dilimlerinde duyguları harekete geçirebilecek herhangi bir şey yoktu.</span></p>

  <p class="heading"><span class="sgc3">Üç milyon yıl. Yazılı tarihin imparatorluklar ve kralları, zaferleri ve trajedileriyle oluşan son derece kalabalık manzarası, bu üç milyon yıllık müthiş zaman diliminin sadece binde birini kaplamıştı. Bu siyah gizem buraya, Ay’ın en parlak ve en görkemli kraterine büyük bir dikkatle dikildiğinde, ne insanoğlu ne de bugün yaşayan hayvanlar varolmuştu.</span></p>

  <p class="heading"><span class="sgc3">Dr. Michaels bunun kasıtlı olarak dikildiğinden kesinlikle emindi. “Önceleri” diye açıklamaya başladı, “Yeraltında yapılmış sitenin yerini işaret ettiğini ummuştum, ancak yaptığımız son kazılar bu olasılığı çürüttü. Aynı siyah maddeden yapılmış ve alttaki kayaların bozulmadığı geniş bir platform üzerinde duruyordu. Bunu tasarlayan yaratıklar, büyük ay depremlerinde ayakta kalabileceğinden emin olmak istemişler. Onu sonsuza kadar kalması için inşa etmişler.”</span></p>

  <p class="heading"><span class="sgc3">Michaels’ın sesinde hem bir zafer hem de üzüntü seziliyordu. Floyd da bu duyguları paylaşıyordu. En sonunda insanoğlunun en eski sorularından biri yanıtlanmıştı, işte kanıt buydu. Hiçbir şüphe yoktu ki insanoğlu evrendeki tek akıl sahibi varlık değildi. Bu bilgiyle birlikte zamanın sonsuzluğunun acı veren bilgisi tekrar gün yüzüne çıkmıştı. Bu sonsuzluk sürecinden her ne geçtiyse, insanoğlunu yüzbin kuşakla kaçırdı. Belki, diye düşündü Floyd, böylesi daha iyiydi. Yine de atalarımız henüz ağaçlarda yaşarken, uzayda yolculuk yapabilen bu yaratıklardan birşeyler öğrenmiş olabiliriz, dedi kendi kendine.</span></p>

  <p class="heading"><span class="sgc3">Birkaç yüz metre ilerde, Ay’ın garip bir şekilde kapalı ufkunun üzerinden bir işaret levhası görünüyordu. Tam altında, korkunç gündüz sıcağından korunmak için yapıldığı ortada olan, üzeri gümüş rengi alüminyum bir tabaka ile kaplı, çadır şeklinde bir yapı vardı. Otobüs ilerledikçe Floyd, Dünya’dan gelen ışık yardımıyla levhadaki yazıyı okuyabildi.</span></p>

  <p class="heading"><span class="sgc3">3 NUMARALI ACİL DEPO</span></p>

  <p class="heading"><span class="sgc3">20 kilo somon balığı</span></p>

  <p class="heading"><span class="sgc3">10 kilo su</span></p>

  <p class="heading"><span class="sgc3">20 gıda paketi MK4</span></p>

  <p class="heading"><span class="sgc3">1 alet çantası B Tipi</span></p>

  <p class="heading"><span class="sgc3">1 giysi onarma edevatı</span></p>

  <p class="heading"><span class="sgc3">Telefon</span></p>

  <p class="heading"><span class="sgc3">“Şunu hiç düşündünüz mü?” diye sordu Floyd pencereden dışarısını göstererek. “Ya bu şey bir daha geri dönmeyen bir keşif ekibi tarafından bırakılmış bir erzak deposuysa?”</span></p>

  <p class="heading"><span class="sgc3">“Bu mümkün” diye onayladı Michaels. “Manyetik alan onun konumunu tam olarak gösterdi, böylece kolaylıkla bulunabildi. Ama oldukça küçük, bu kadar erzak almaz.”</span></p>

  <p class="heading"><span class="sgc3">“Neden olmasın?” diye itiraz etti Halvorsen. “Onların ne büyüklükte olduklarını kim biliyor? Belki sadece onbeş santim boyundadırlar. O zaman bu yirmi otuz kat olabilir.”</span></p>

  <p class="heading"><span class="sgc3">Michaels başını salladı.</span></p>

  <p class="heading"><span class="sgc3">“İmkânsız” diye itiraz etti. “Elinizde küçük, akıllı yaratıklar olamaz. Minimum beyin ölçülerine ihtiyacınız var.”</span></p>

  <p class="heading"><span class="sgc3">Floyd, Michaels ile Halvorsen’in sık sık anlaşmazlığa düştüklerini farketti. Yine de aralarında pek az kişisel düşmanlık ve sürtüşme yaşanmıştı. Birbirlerine saygı duyuyor gibiydiler ama pek uyuşamıyorlardı.</span></p>

  <p class="heading"><span class="sgc3">TMA-1’in ya da bazılarının kısaltmanın ilk bölümünün açılımı olarak kullanmayı tercih ettikleri Tycho Monolith’inin (Tektaş) ne olduğu konusunda pek görüş birliği sağlanamamıştı. Ay’a inişinden bu yana geçen altı saat içinde Floyd bir düzine teori dinlemiş ancak hiçbiri hakkında bir görüş bildirmemişti. Tapınak, araştırma aleti, mezar, jeofiziksel bir araç gibi teoriler belki de en çok öne çıkan olasılıklardı ve bu teorileri ortaya atanların bazıları savunmalarını yaparken oldukça hararetliydiler. Birçok kişi bahse girmişti, gerçek ortaya çıktığında -eğer çıkabilirse- büyük miktarda para el değiştirecekti.</span></p>

  <p class="heading"><span class="sgc3">Kütlenin sert, siyah maddesi, şimdiye kadar Michaels ve meslektaşlarının örnek alınması için gösterdikleri bütün ılımlı çabalara karşı direnmişti. Lazer ışınının bu kütleyi keseceğinden hiç şüpheleri yoktu, çünkü bu korkunç yoğun enerjiye karşı hiçbir şey karşı koyamazdı. Ancak bu gibi şiddet içeren tedbirlerin uygulanıp uygulanmamasına Floyd karar verecekti. Floyd, lazer gibi ağır bir silahı kullanmadan önce, X ışınları, ses sondası, nötron ışınları gibi tahrip edici olmayan diğer bütün araştırma yöntemlerinin kullanılmasına çoktan karar vermişti. Ne olduğunun anlaşılmadığı bir şeye zarar vermek barbarlık göstergesiydi. Ama belki de insanoğlu, bu şeyi yapan yaratıklarla karşılaştırıldığında barbardı.</span></p>

  <p class="heading"><span class="sgc3">Peki nereden gelmiş olabilirlerdi? Ay’ın kendisinden mi? Hayır, bu tamamen imkansızdı. Bu çorak dünyada bir zamanlar yerliler yaşamış olsaydı bile, ay yüzeyinin neredeyse tamamının akkor halini aldığı son krater oluşumu devri sırasında yok olmuş olmaları gerekliydi.</span></p>

  <p class="heading"><span class="sgc3">Dünya’dan mı? Pek mümkün değildi, ama o kadar da imkansız sayılmazdı. Buzul çağında yaşamış -muhtemelen insan olmayan- Dünya kökenli herhangi bir gelişmiş uygarlık, varolduğuna dair birçok iz bırakmış olurdu. Ve Ay’a gitmemizden çok önce, diye düşündü Floyd, onlar hakkında herşeyi biliyor olurduk.</span></p>

  <p class="heading"><span class="sgc3">Geriye iki seçenek kalıyordu, gezegenler ve yıldızlar. Ancak bütün bulgular Güneş Sistemi’nin herhangi bir yerinde akıl sahibi yaratıklar olduğu teorisini çürütüyor, ayrıca Dünya ve Mars dışında herhangi bir yaşam belirtisine rastlanmadığını gösteriyordu. Gezegenlerde bir santimetre kareye yüzlerce ton basıncın düştüğü atmosfer derinliklerine alçalmadıkça, içerdeki gezegenler çok sıcak, dışarıdaki gezegenler ise çok soğuktu. Belki de bu ziyaretçiler yıldızlardan gelmişti, bu en inanılmazıydı. Simsiyah ay göğüne yayılmış olan takım yıldızlara bakarken, Floyd meslektaşı olan bilim adamlarının yıldızlararası yolculuğun imkansız olduğunu her fırsatta ‘kanıtladıklarını’ hatırladı. Dünya’dan Ay’a yapılan yolculuk hâlâ çok etkileyiciydi, ancak en yakın yıldız Ay’dan yüz milyon kat daha uzaktı. Tahmin yürütmek zaman kaybıydı, daha çok kanıt bulunana dek beklemek zorundaydı.</span></p>

  <p class="heading"><span class="sgc3">“Lütfen kemerlerinizi bağlayın ve boştaki eşyalarınızı emniyete alın” dedi kabin hoparlörü aniden. “Kırk derece eğimli bir araziye yaklaşıyoruz.”</span></p>

  <p class="heading"><span class="sgc3">Otobüs, ufukta yanıp sönen ışıkların olduğu iki işaret direğinin ortasından geçmek üzere oraya doğru yöneldi. Floyd kemerlerini henüz bağlamıştı ki araç, korkunç bir yokuşun kenarına doğru yavaşça direksiyon kırdı. Daha sonra bir evin çatısı kadar dik ve moloz kaplı uzun yokuştan aşağı doğru inmeye başladı. Arkalarından eğik bir şekilde gelen Dünya ışıkları artık yolu çok az aydınlatıyordu, bu yüzden otobüsün projektörleri yakıldı. Yıllar önce Floyd, Vezüv yanardağının ağzında durup kraterin içine bakmıştı. Şimdi de onun içinde bir yolculuk yaptığını kolaylıkla hayal edebilirdi ancak bu pek de hoş bir his değildi.</span></p>

  <p class="heading"><span class="sgc3">Tycho’nun içerdeki taraçalarından birinde aşağı doğru iniyorlardı. Birkaç bin metre aşağıda arazi tekrar düzleşiyordu. Yokuştan aşağı inerlerken, Michaels altlarında uzanan geniş düzlüğü işaret etti.</span></p>

  <p class="heading"><span class="sgc3">“İşte oradalar” diye heyecanla bağırdı. Floyd başıyla onayladı, birkaç mil ötedeki kırmızı ve yeşil ışık kümesini çoktan farketmişti. Otobüs dikkatle yokuştan aşağı inerken, Floyd gözünü bu ışıktan ayırmadı. Büyük araç çok iyi kontrol ediliyordu ancak engebesiz bir yere çıkana dek pek rahat nefes alamadı.</span></p>

  <p class="heading"><span class="sgc3">Artık Dünya ışığının aydınlattığı, gümüş kabarcıklar gibi parıldayan bir grup basınç kubbelerini -buradaki işçilerin geçici barınaklarını- görebiliyordu. Bu kubbelerin yanında bir radyo kulesi, sondaj aleti, bir grup park edilmiş araç ve büyük olasılıkla tektaşı ortaya çıkarmak üzere kazılan taşların oluşturduğu büyük bir kırık kaya yığını vardı. Bu ıssız yerdeki küçük kamp oldukça yalnız ve etrafında sessizce dolaşan doğal güçlerin karşısında savunmasız görünüyordu. Yaşam belirtisi yoktu, insanların buraya, evinden çok uzaklara neden geldikleri konusunda görünür bir ipucu da yoktu.</span></p>

  <p class="heading"><span class="sgc3">“Krateri görebilirsiniz” dedi Michaels. “Tam şurada, sağda, şu radyo anteninden yüz metre kadar ilerde.”</span></p>

  <p class="heading"><span class="sgc3">Otobüs basınç kubbelerinin önünden geçip kraterin ağzına geldiğinde, demek bu, diye düşündü Floyd. Daha iyi görebilmek için boynunu uzattığı zaman nabzı hızlanmaya başladı. Araç, sert kayaların oluşturduğu yokuştan aşağıya, kraterin içine doğru dikkatle ve ağır ağır inmeye başladı. Ve işte, fotoğraflarda gördüğü TMA-1 karşısındaydı.</span></p>

  <p class="heading"><span class="sgc3">Floyd bir baktı, gözlerini kırptı, başını salladı ve tekrar baktı. Parlak dünya ışıkları altında bile, bu nesneyi açıkça görebilmek oldukça zordu. Nesnenin onda bıraktığı ilk izlenim, karbon kağıdından kesilmiş yassı bir dikdörtgendi, neredeyse hiç kalınlığı yok gibiydi. Tabii ki bu yalnızca bir göz yanılsamasıydı. Katı bir cisme bakıyordu ama o kadar az ışık yansıtıyordu ki onun sadece siluetini görebiliyordu.</span></p>

  <p class="heading"><span class="sgc3">Yolcular, otobüs kratere doğru inerken tamamen sessizdiler. Korku ve hayranlıkla karışık bir saygı ve akıl erdirememe vardı. Bütün dünyalar içinde ölü Ay’ın, bu tuhaf sürprizin kaynağı olabilmesi kesinlikle inanılmazdı.</span></p>

  <p class="heading"><span class="sgc3">Araç, kaya parçasına on metre kala, yan tarafında durdu, böylece yolcular kayayı daha iyi inceleyebileceklerdi. Ancak cismin kusursuz geometrik şeklinden başka pek birşey görülmüyordu. Ne bir iz ne de onun abanoz siyahlığını azaltan bir şey vardı. Kaya kristalleşmiş geceye benziyordu. Floyd, kayanın Ay oluşumuna katkıda bulunan ateş ve basınçtan doğan olağandışı doğal bir oluşum olup olamayacağını düşündü. Ancak bu uzak olasılığın çoktan incelenip çürütüldüğünü biliyordu.</span></p>

  <p class="heading"><span class="sgc3">Verilen bir sinyal ile kraterin ağzındaki projektörler yandı ve parlak dünya ışığı, ondan daha parlak bir ışıltıyla bastırılmış oldu. Ay boşluğunda ışınların hiçbiri elbette görülemezdi. Bu ışınlar tektaş üzerinde odaklaşan, üst üste binmiş göz kamaştırıcı beyaz elipsler oluşturmuştu. Ve odaklandıkları yerde, tektaşın abanoz yüzeyi sanki bu ışınları yuttu.</span></p>

  <p class="heading"><span class="sgc3">Kötü bir şey olacağını sezercesine, ‘Pandora’nın Kutusu’ diye düşündü Floyd aniden, meraklı insanoğlu tarafından açılmayı bekliyordu. Peki içinde ne bulacaktı?</span></p>
</body>
</html>
