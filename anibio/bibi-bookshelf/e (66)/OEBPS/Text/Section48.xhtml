<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_47" style="text-align: center;"><span class="sgc4">KARŞILAMA</span><br class="calibre" /></h4>

  <p class="heading"><span class="sgc3">Ateş sütunları ufuktan geçen bir fırtına gibi güneşin kenarında ilerlemeye başladı. Aceleci ışık benekleri hala binlerce mil aşağıdaki kırmızı parıltılar saçan yıldız manzarasında hareket etmi yorlardı. Saniyenin milyonda biri gibi kısa bir sürede onu yok edebilecek bir çevreden korunmakta olan uzay kapsülünün içindeyken, David Bowman onun için hazırlanan şeyleri beklemeye başladı.</span></p>

  <p class="heading"><span class="sgc3">Yörüngesinde ilerleyen Beyaz Cüce hızla batıyordu. O sırada ufka değdi, orayı alevle doldurdu ve kayboldu. Aşağıdaki cehennemin üzerine sahte bir alacakaranlık vurdu ve ani ışık değişimi sayesinde Bowman etrafındaki boşlukta birşeyler olduğunu fark etti.</span></p>

  <p class="heading"><span class="sgc3">Kırmızı yıldızın evreni Bowman akan bir suyun ardından bakıyormuşcasına hafifçe dalgalandı. Bir an için Bowman, bunun kendisini içine alan ve beklenmedik bir şok dalgasıyla acı çeken at mosferdeki geçişten kaynaklanan bir kırılma etkisi olup olmadığını merak etti.</span></p>

  <p class="heading"><span class="sgc3">Işık kaybolmaya başlamıştı. İkinci alacakaranlık çökmek üzereydi sanki. Bowman istemeden yukarı baktı ve yanlış bir şey yaptığını fark etti. Çünkü buradaki ışığın ana kaynağının gökyüzü değil, aşağıda alev saçan dünya olduğunu hatırladı.</span></p>

  <p class="heading"><span class="sgc3">Buzlu cama benzer bir maddeden oluşmuş duvarlar etrafında kalınlaşıyor, kırmızı ışığı keserek görünmesini engelliyordu. Giderek karanlık bastırdı ve yıldız kasırgalarının gürlemesi de kesildi. Uzay kapsülü gecenin içinde sessizce süzülüyordu. Biraz sonra çok hafif bir çarpmayla sert bir yüzeye oturdu ve durdu.</span></p>

  <p class="heading"><span class="sgc3">Peki neyin üstünde duruyor, diye sordu Bowman kendi kendine kuşkuyla. Daha sonra her yer aydınlandı ve kuşku yerini derin bir ümitsizliğe bıraktı çünkü etrafında olanları gördüğünde, delirmiş olması gerektiğini düşündü.</span></p>

  <p class="heading"><span class="sgc3">Her olağanüstülüğe karşı hazırlıklı olduğunu biliyordu. Ama en ummadığı şey tamamen sıradan bir yerdi.</span></p>

  <p class="heading"><span class="sgc3">Uzay kapsülü Dünya’daki herhangi bir büyük şehirde bulunabilecek zarif ve bilinmeyen bir otel süitinin cilalı zemininde duruyordu. Bir kahve masası, bir divan, birkaç sandalye, bir yazı masası, çeşitli lambalar ve üzerinde birkaç derginin olduğu yarı dolu bir kitaplık ve hatta çiçek dolu bir vazonun bulunduğu bir oturma odasına bakıyordu. Bir duvarda Van Gogh’un ‘Arles Köprüsü’, diğerinde ise Wyeth’in ‘Christina’nın Dünyası’ adlı tabloları asılıydı. Yazı masasının çekmecesini açtığında bir Gideon İncili bulacağı kesinmiş gibi hissetti...</span></p>

  <p class="heading"><span class="sgc3">Gerçekten delirmiş olsaydı bile sanrıları güzel düzenlenmişti. Her şey kusursuz bir gerçeklik içindeydi, arkasına baktığında hiçbir şey kaybolmuyordu. Oraya uymayan tek ve en önemli şey uzay kapsülüydü.</span></p>

  <p class="heading"><span class="sgc3">Bowman dakikalarca koltuğunda öylece kalakaldı. Hala gördüklerinin yok olacağını sanıyordu, ancak her şey hayatı boyunca karşılaştığı kadar gerçekti.</span></p>

  <p class="heading"><span class="sgc3">Ya gerçekti ya da gerçekten ayırt edilemeyecek kadar mükemmel düzenlenmiş bir algı yanılsamasıydı. Belki de bir çeşit testti. Eğer öyleyse, sadece onunki değil, aynı zamanda bütün insan ırkının kaderi birkaç dakika içinde yapacağı şeylere bağlıydı.</span></p>

  <p class="heading"><span class="sgc3">Öylece oturabilir ve birşeyler olmasını bekleyebilirdi ya da kapsülün kapısını açıp etrafındaki manzaranın gerçekliğini kontrol edebilmek için dışarı çıkabilirdi. Zemin sert gibi görünüyordu. En azından uzay kapsülünün ağırlğını taşıyordu. Burası gerçekte her neyse, aşağıya düşmeyecek gibiydi.</span></p>

  <p class="heading"><span class="sgc3">Ama hala hava problemi vardı. Anlayabildiği kadarıyla oda ya boşluktaydı ya da zehirli bir atmosferi vardı. Ama bunun olabileceğini düşünmüyordu. Böyle önemli bir ayrıntıyı çözüme ka vuşturmadan, kimse bu kadar sıkıntıya girmezdi ama gereksiz tehlikelere de atılmak istemiyordu. Her ne olursa olsun, yıllar süren eğitimi zehirlenmeye karşı da tedbirli kılmıştı, başka seçeneği olmadıkça bilinmeyen bir ortama çıkmaya pek istekli görünmüyordu. Burası ABD’deki bir otel odasını andırıyordu. Ancak bu bile Güneş Sistemi’nden yüzlerce ışık yılı uzakta olabileceği gerçeğini değiştirmiyordu.</span></p>

  <p class="heading"><span class="sgc3">Elbisesinin başlığını kapadı ve kilitledi. Uzay kapsülünün kapısını açtı. Basınç eşitlemesinden kaynaklanan kısa bir ‘tıslama’dan sonra odaya adım attı.</span></p>

  <p class="heading"><span class="sgc3">Anlayabildiği kadarıyla normal bir yerçekim alanındaydı. Bir kolunu kaldırdı ve serbest bıraktı. Kolu bir saniyeden az bir süre içinde yanına düştü.</span></p>

  <p class="heading"><span class="sgc3">Bu her şeyi iki kat daha gerçekdışı hale getiriyordu. Uzay elbisesiyle burada duruyordu, halbuki sadece yerçekimi olmayan yerlerde düzenli çalışan bir aracın dışındayken yüzüyor olmalıydı. Tüm normal astronot refleksleri alt üst olmuştu. Her hareketinden önce düşünmesi gerekiyordu.</span></p>

  <p class="heading"><span class="sgc3">Kendinden geçmiş haldeki bir adam gibi odanın mobilyasız, boş bölümünden otel süitine doğru yavaşça yürüdü. Tam umduğu gibi, süit yaklaştıkça kaybolmadı ve kusursuz gerçekliğini ve somutluğunu devam ettirdi.</span></p>

  <p class="heading"><span class="sgc3">Sehpanın yanında durdu. Üzerinde sıradan Zil Sistemli Görüntülü Telefon ve yanında yerel bir rehber vardı. Eğildi ve eldivenli kalın elleriyle rehberi aldı.</span></p>

  <p class="heading"><span class="sgc3">İçinde, daha önce binlerce kez görmüş olduğu tanıdık bir yazı ile yazılmış bir isim vardı: WASHINGTON, D. C.</span></p>

  <p class="heading"><span class="sgc3">Daha yakından baklı ve her şey gerçek gibi görünmesine rağmen ilk kez olarak Dünya’da ol madığını gösteren kesin kanıtı buldu.</span></p>

  <p class="heading"><span class="sgc3">Yalnızca WASHINGTON kelimesi okunabiliyordu, geri kalanı bir gazete fotoğrafından kopyalanmış gibi bulanık basılmıştı. Rehberi açtı ve sayfaları rastgele çevirmeye başladı. Kağıda ol dukça benzediği halde gerçek olmadığı belli olan gıcır gıcır, beyaz bir maddeden yapılmıştı ve ta mamen boştu.</span></p>

  <p class="heading"><span class="sgc3">Ahizeyi kaldırdı ve başlığının plastiğine bastırdı. Çevir sesi geliyor olsaydı, bunu iletken plastikten duyabilirdi. Ancak beklediği üzere sadece sessizlik vardı.</span></p>

  <p class="heading"><span class="sgc3">Bütün bunlar şaşırtıcı bir dikkatle hazırlanmış bir kopya olmalıydı. Aldatmaktan çok kendini güvende hissetmesi için yapıldığını umuyordu. Bu oldukça rahatlatıcı bir düşünceydi. Ama yine de bu araştırma gezisini bitirene dek elbisesini çıkartmayacaktı.</span></p>

  <p class="heading"><span class="sgc3">Bütün eşyalar gerçek ve sağlam görünüyordu. Sandalyeleri denedi, onu tartıyorlardı. Ancak yazı masasındaki çekmeceler açılmıyordu, süs olarak yapılmıştı.</span></p>

  <p class="heading"><span class="sgc3">Kitap ve dergilerde de, telefon rehberindeki gibi, sadece başlıklar okunabiliyordu. Kitaplık çoğu sanatsal değeri olmayan çok-satarlar, sansasyon yaratmış birkaç kurmaca olmayan eser ve reklamı iyi yapılmış birkaç otobiyografiden oluşan tuhaf bir koleksiyondu. Hepsi de en az üç yıllık kitaplardı ve entelektüel içeriği olanlar azınlıktaydılar. Bunun hiçbir önemi yoktu, çünkü bu kitaplar asla bu raflardan alınamayacaktı.</span></p>

  <p class="heading"><span class="sgc3">Rahatça açılan iki kapı vardı. Bir tanesi içinde yatak, çalışma masası, iki sandalye, gerçekten çalışan elektrik düğmeleri ve elbise dolabı bulunan küçük ama rahat bir odaya açılıyordu. Elbise do labını açtığında içinde hepsi de titizlikle asılmış olan dört takım elbise, bir sabahlık, birkaç beyaz gömlek ve bir iki iç çamaşırı buldu.</span></p>

  <p class="heading"><span class="sgc3">Takım elbiselerden birini aldı ve dikkatle inceledi. Eldivenli elleriyle anladığı kadarıyla yünden çok kürke benzeyen bir kumaştan yapılmıştı. Modaları birazcık geçmişti, artık Dünya’da hiç kimse en azından dört yıldır tek düğmeli takım elbise giymiyordu.</span></p>

  <p class="heading"><span class="sgc3">Yatak odasının yanında banyo vardı. Banyodaki şeylerin göstermelik değil de normal çalışan şeyler olduğunu fark edince rahatladı. Banyonun yanında ise içinde elektrikli bir fırın, buzdolabı, erzak dolapları, tabaklar, çatal bıçak takımı, lavabo, masa ve sandalyeler olan küçük bir mutfak vardı. Bowman bütün bunları sadece merakla değil, açılmış iştahıyla da inceliyordu.</span></p>

  <p class="heading"><span class="sgc3">Önce buzdolabını açtı; buz gibi bir buhar yüzüne çarptı. Raflar, konserve kutuları ve paketlerle doluydu ve hepsi de uzaktan bakıldığında tanıdıktı ama yakınlaştıkça markaları bulanıklaşıyor ve okunmaz hale geliyordu. Bunca yiyeceğe rağmen buzdolabında yumurta, süt, yağ, et, meyve ya da herhangi bir doğal gıda yoktu. Dolapta sadece bir şekilde paketlenmiş yiyecekler vardı.</span></p>

  <p class="heading"><span class="sgc3">Bowman tanıdık bir kahvaltı gevreği kutusunu aldı, dondurulmuş olarak saklanmasını bayağı garipsedi. Paketi çıkardığında, içinde mısır gevreği olmadığını anladı, çünkü oldukça ağırdı.</span></p>

  <p class="heading"><span class="sgc3">Kapağını açıp içindekileri inceledi. Kutuda ağırlığı ve görünüşü pudinge benzeyen, ıslak mavi bir madde vardı. Garip rengi bir yana, oldukça iştah açıcı görünüyordu.</span></p>

  <p class="heading"><span class="sgc3">Ama bu çok komik, diye düşündü Bowman kendi kendine. İzlendiğime kesinlikle eminim ve bu elbiseyle aptal gibi görünüyorumdur. Eğer bu bir zeka testiyse, büyük bir olasılıkla çoktan başarısız oldum.</span></p>

  <p class="heading"><span class="sgc3">Fazla duraksamadan tekrar yatak odasına yürüdü ve başlığının kilidini açmaya başladı. Gevşe diği zaman başlığı azıcık yukarı çekti, kilidi açtı ve dikkatle nefes aldı. Anlayabildiği kadarıyla, tamamen normal bir havayı teneffüs ediyordu.</span></p>

  <p class="heading"><span class="sgc3">Başlığı yatağın üzerine bıraktı ve minnettarlıkla -biraz da zorlukla- elbiselerini çıkarmaya başladı.Tamamen soyunduktan sonra gerindi ve birkaç derin nefes alıp verdi. Daha sonra uzay elbisesini dikkatle dolaba, sıradan elbiselerin arasına astı. Orada oldukça garip görünüyordu ancak şu düzenlilik dürtüsü bütün astronotlar gibi Bowman’in de elbisesini bir yerlerde çıkarıp bırakmasına izin vermiyordu.</span></p>

  <p class="heading"><span class="sgc3">Sonra hemen mutfağa döndü ve ‘mısır gevreği’ kutusunu daha yakından incelemeye başladı. Mavi renkli hamurun, acı badem kurabiyesine benzer hafif baharatlı bir kokusu vardı. Bowman onu eliyle tarttı ve bir parça koparıp dikkatle kokladı. Kasten zehirlenebileceği bir durum ol madığını hissetmesine rağmen, özellikle biyokimya gibi karışık bir konuda hata olasılığı her zaman vardı.</span></p>

  <p class="heading"><span class="sgc3">Birkaç parça ısırdı, çiğnedi ve yuttu. Hamuru garip ve tarif edilemez bir şeydi, ama tadı harikaydı. Gözlerini kapattığı taktirde, bunun et, kepekli ekmek ya da kurutulmuş meyve olduğunu hayal edebilirdi. Yiyeceklerin yan etkisi olmadığı sürece, açlıktan ölmekten korkmasına hiç gerek yoktu.</span></p>

  <p class="heading"><span class="sgc3">Bu şeyden birkaç büyük lokma daha aldıktan sonra, doyduğunu hissetti ve içecek birşeyler aradı. Buzdolabının arka tarafında yine ünlü bir markadan birkaç kutu bira vardı, bir tanesini üstüne bastırarak açtı.</span></p>

  <p class="heading"><span class="sgc3">Metal kapak, her zaman olduğu gibi, bastırılıp çekilen yerden açıldı. Ama kutuda bira yoktu. Bowman şaşkınlık ve hayal kırıklığıyla kutuda o mavi yiyecekten olduğunu fark etti.</span></p>

  <p class="heading"><span class="sgc3">Birkaç saniye içinde diğer paket ve kutuların yarısını açtı. Üstlerindeki marka ne olursa olsun, içlerindeki şey aynıydı, beslenme burada biraz tekdüze olacağa ve içme suyundan başka bir şey bulamayacağa benziyordu. Musluktan bir bardak su aldı ve temkinli bir şekilde yudumladı.</span></p>

  <p class="heading"><span class="sgc3">İlk birkaç damlayı tükürdü, tadı iğrençti. İçgüdüsel olarak verdiği bu tepkiden utanarak, geri kalanını içmek için kendini zorladı.</span></p>

  <p class="heading"><span class="sgc3">İlk yudum, sıvının ne olduğunu anlaması için yeterliydi. Tadı iğrençti çünkü hiç tadı yoktu. Musluktan damıtılmış saf su akıyordu. Tanımadığı ev sahipleri onun sağlığını tehlikeye atmak istemiyor gibiydiler.</span></p>

  <p class="heading"><span class="sgc3">Kendini daha rahat hissederek hemen bir duş aldı. Sabun olmaması biraz canını sıktı ama elbise dolabından aldığı iç çamaşırı, atlet ve sabahlığı giymeden önce sıcak hava veren kurutucunun bir süre tadını çıkardı. Daha sonra yatağa yatıp, tavana baktı ve bu tuhaf durumu anlamaya çalıştı.</span></p>

  <p class="heading"><span class="sgc3">Çok geçmeden aklına başka bir şey geldi. Yatağın hemen üstünde, otellerde bulunan, tavana yerleştirilmiş bir televizyon ekranı vardı. Telefon ve kitaplar gibi onun da göstermelik olduğunu sandı.</span></p>

  <p class="heading"><span class="sgc3">Yatağın yanındaki dönen kontrol ünitesi o kadar gerçekçi görünüyordu ki, kendini onunla oynamaktan alamadı ve parmakları ‘ON’ düğmesine basınca ekran açıldı.</span></p>

  <p class="heading"><span class="sgc3">Heyecanla kanal seçme düğmelerine rastgele basmaya başladı ve ekranda o an bir görüntü belirdi.</span></p>

  <p class="heading"><span class="sgc3">Bu, tanınmış bir Afrikalı haber yorumcusuydu. Ülkesindeki doğal hayattan geri kalanları korumak için verilen çabaları tartışıyordu. Bowman birkaç saniye dinledi. Duyduğu insan sesine kendini öyle kaptırmıştı ki, onun neden bahsettiğini anlamaması umurunda bile değildi. Daha sonra kanalı değiştirdi.</span></p>

  <p class="heading"><span class="sgc3">Sonraki birkaç dakika içinde Walton’ın Keman Konçertosu’nu çalan bir senfoni orkestrasını, devlet tiyatrosunun içinde bulunduğu üzücü durum üzerine bir tartışma, bir kovboy filmi, yeni bir baş ağrısı ilacı tanıtımı, bir doğu dilinde açık oturum, psikolojik bir dram, üç haber yorumu, bir futbol maçı, geometri üzerine Rusça bir konferans, bir sürü ses ayarı ve veri iletimi buldu. Aslında bu, dünyadaki televizyon programlarından derlenmiş kusursuz normal bir seçmeydi. Psikolojik olarak iyi hissetmesini sağlasa da kafasında çoktandır var olan bir şüpheyi doğruluyordu.</span></p>

  <p class="heading"><span class="sgc3">Bütün programlar iki yıl öncesine aitti. Bu, TMA-1’in keşfedildiği zamana rastlıyordu ve bunun sadece bir tesadüf olduğuna inanmak zordu. Bir şey radyo dalgalarını görüntüye dönüştürüyordu, şu simsiyah kaya insanoğlunun düşündüğünden daha meşguldü.</span></p>

  <p class="heading"><span class="sgc3">Kanallarda dolaşmaya devam etti ve aniden tanıdık bir görüntüyle karşılaştı. Ekranda aynı otel süitinde, tanınmış bir aktörün, kendisini aldatan metresini kovması yer alıyordu. Bowman az önce çıktığı oturma odası ile ekrandaki arasındaki benzerliğe şaşkınlıkla baktı ve kamera öfkeli çifti yatak odalarına doğru takip ederken, birinin içeri girip girmediğini görebilmek için farkında olmadan kapıya doğru baktı.</span></p>

  <p class="heading"><span class="sgc3">Böylelikle bu karşılama süitinin onun için nasıl hazırlandığı anlaşılmış oluyordu. Ev sahipleri yeryüzündeki yaşam hakkındaki şeyleri televizyon programlanndan öğrenmişlerdi. Kendini film setindeymiş gibi hissetmesi doğaldı.</span></p>

  <p class="heading"><span class="sgc3">O an için öğrenmek istediklerinin hepsini öğrenmişti ve televizyonu kapadı. Şimdi ne yapacağım, diye sordu kendi kendine. Ellerini başının arkasında kenetlemiş, siyah ekrana bakıyordu.</span></p>

  <p class="heading"><span class="sgc3">Fiziksel ve duygusal olarak yorgundu ama tarih boyunca hiçbir insanın ulaşamadığı kadar Dünya’dan uzakta böylesine tuhaf bir ortamdayken uyumak imkansız görünüyordu. Ama rahat yatak ve vücudunun içgüdüsel istekleri birleşerek onun bu arzusuna karşı koydular.</span></p>

  <p class="heading"><span class="sgc3">Eliyle elektrik düğmesini kapattı ve oda karanlığa büründü. Birkaç saniye içinde hayallerin ereceği yerlerin bile ötesine geçmişti.</span></p>

  <p class="heading"><span class="sgc3">Böylece David Bowman son kez uyudu.</span></p>
</body>
</html>
