<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_11" style="text-align: center;"><span class="sgc1">YÖRÜNGESEL BULUŞMA</span></h4>

  <p class="heading"><span class="sgc3">Yarım saat sonra pilot anons yaptı. “On dakika içinde bağlantı kuracağız. Lütfen kemerlerinizi kontrol ediniz.”</span></p>

  <p class="heading"><span class="sgc3">Floyd söyleneni yaptı ve kağıtlarını kaldırdı, Üç yüz mil süren gök yolculuğu boyunca okumak zordu. Uzay aracı, roketlerin bir anda patlamasıyla öne arkaya doğru sarsılırken insanın gözlerini kapatıp rahatlamaya çalışması en iyisiydi.</span></p>

  <p class="heading"><span class="sgc3">Bir dakika sonra, sadece birkaç mil ötedeki Uzay istasyonu I’i gördü. İstasyonun üç yüz metre çapında ve yavaşça dönen disk şeklindeki parlak metal yüzeyi güneş ışığıyla parıldıyordu. Az ötede, aynı yörüngede seyreden kanatları geriye doğru yatık olan Titov-V uzay gemisi ve onun hemen yanında neredeyse bir küre şeklindeki Aries-IB duruyordu. Bu, uzayda rutin işleri yapmak için kullanılan bir araçtı. Her bir kenarındaki dört kısa ve kalın bacağı ay inişi sırasındaki sarsıntıyı emiyorlardı.</span></p>

  <p class="heading"><span class="sgc3">Orion III uzay aracı, İstasyon’un arkasından Dünya’nın o muhteşem manzarasının göründüğü daha yüksek bir yörüngeden alçalıyordu. Bulunduğu iki yüz millik yükseklikten Floyd, Afrika ve Atlantik Okyanusu’nun büyük bir kısmını görebiliyordu. Her tarafı bulutla kaplı olduğu halde, Altın Sahili’nin mavi-yeşil çizgilerini hâlâ seçebiliyordu.</span></p>

  <p class="heading"><span class="sgc3">Üzerinde iniş kollarının bulunduğu Uzay İstasyonu’nun merkez ekseni, şimdi yavaşça onlara doğru yüzer gibi geliyordu. Kendisinden ayrıldığı İstasyon’dan farklı olarak bu eksen, dönmüyordu, ya da daha doğrusu İstasyon’un tam aksi yönünde bir açıyla dönüyordu. Böylece konuk uzay araçları ona kenetlenebiliyor, yolcu ve kargo transferi talihsiz bir kaza olmadan gerçekleştiriliyordu.</span></p>

  <p class="heading"><span class="sgc3">Gemi ve İstasyon belli belirsiz bir sarsıntıyla kenetlendiler. Dışarıda metalik sürtünme sesleri ve basınç eşitlenirken havanın çıkardığı ıslığa benzer sesler duyuluyordu.</span></p>

  <p class="heading"><span class="sgc3">Birkaç saniye sonra hava bölmesinin kapısı açıldı. Neredeyse Uzay İstasyonu personelinin üniforması olmuş hafif, dar bir pantolon ve kısa kollu gömlek giymiş bir adam kabine girdi.</span></p>

  <p class="heading"><span class="sgc3">“Tanıştığıma memnun oldum Dr. Floyd. Ben İstasyon Güvenliği’nden Nick Miller. Mekik ayrılana dek sizinle ilgilenmekle görevlendirildim.”</span></p>

  <p class="heading"><span class="sgc3">Tokalaştıktan sonra Floyd hostese döndü ve “Lütfen Kaptan Tynes’a selamlarımı ve bu başarılı uçuş için teşekkürlerimi iletin. Belki eve dönüşte yine karşılaşırız” dedi.</span></p>

  <p class="heading"><span class="sgc3">Bir yıldan fazla bir zamandır ağırlıksız bir ortamda bulunmamıştı ve tekrar uzayda yürüme alışkanlığını kazanması biraz zaman alacaktı. Bu yüzden oldukça dikkatli bir şekilde ellerini kullanarak kendini hava bölmesinden dışarıya, Uzay İstasyonu’nun eksenindeki geniş ve yuvarlak odaya itti. Yerleri özel maddelerle kaplanmış ve duvarlarında tutamakları bulunan bir odaydı. Oda, İstasyon’un dönüş hızına eşitlenene kadar dönmeye başladığında, Floyd bu tutamaklardan birini sıkıca kavradı.</span></p>

  <p class="heading"><span class="sgc3">Oda hızlandıkça çekim kuvvetinin o belli belirsiz parmakları onu yakaladı ve Floyd yavaşça yuvarlak duvara doğru sürüklenmeye başladı. Artık sihirli bir şekilde dalgalanmaya başlayan zeminde ayakta durabiliyor, dalgaların içindeki bir yosun gibi ileri geri sallanıyordu. Dönen İstasyon’un merkezkaç kuvveti onu etkisi altına almıştı. Durduğu yer eksenin yakınında olduğu için bunun etkisi azdı, ancak eksenden uzaklaştıkça etki sürekli olarak artacaktı.</span></p>

  <p class="heading"><span class="sgc3">Miller’ı izleyerek merkezi geçiş odasından çıktı ve dönen merdivenlerden indi. Önceleri ağırlığı o kadar azdı ki trabzanlara tutunarak kendini aşağıya doğru itmek zorunda kaldı. Dönen büyük diskin dışındaki kısımda bulunan yolcu salonuna ulaşır ulaşmaz, normal olarak hareket edebildiği bir ağırlığa kavuştu.</span></p>

  <p class="heading"><span class="sgc3">Yolcu salonu, buraya son gelişinden beri değişmiş, birkaç yeni olanak daha eklenmişti. Her zamanki sandalyeler, küçük masalar, lokanta ve postanenin dışında bir kuaför, eczane, sinema salonu ve hediyelik eşya satan bir dükkan açılmıştı. Burada ay ve gezegen manzaralarının fotoğrafları, dialarının yanında Luniks, Rangers ve Surveyors’ın gerçek olduğu garantilenen birkaç görüntü, özenle plastik çerçevelere yerleştirilerek fahiş fiyatla satılıyordu.</span></p>

  <p class="heading"><span class="sgc3">“Beklerken size içecek bir şeyler getirmemi ister misiniz?” diye sordu Miller ve ekledi “Otuz dakikaya kadar yanaşmış olacağız.”</span></p>

  <p class="heading"></p>

  <p class="heading"><span class="sgc3">“İki şekerli sade bir kahve içebilirim. Ayrıca telefonla Dünya’yı aramak istiyorum.”&nbsp;</span></p>

  <p class="heading"><span class="sgc3">“Tabii Doktor. Ben kahvenizi getireyim, telefonlar işte şurada.”&nbsp;</span></p>

  <p class="heading"><span class="sgc3">Pitoresk telefon kulübeleri “ABD BÖLÜMÜNE HOŞGELDİNİZ” ve “SOVYET BÖLÜMÜNE HOŞGELDİNİZ” levhalarının bulunduğu iki girişli bariyerden yalnızca birkaç metre ötedeydi. Bunların altlarında İngilizce, Rusça, Çince, Fransızca, Almanca ve İspanyolca bazı duyumlar vardı.</span></p>

  <p class="heading"><span class="sgc3">“LÜTFEN ŞUNLARI HAZIR BULUNDURUN: Pasaport, vize, sağlık raporu, geçiş izni belgesi, ağırlık belgesi.”</span></p>

  <p class="heading"><span class="sgc3">Bariyerleri geçer geçmez hangi ülkeden gelmiş olurlarsa olsunlar, bütün yolcuların tekrar aynı yerde toplanması hoş bir semboldü. Yapılan ayrım ise sadece idari amaçlıydı.</span></p>

  <p class="heading"><span class="sgc3">ABD’nin Alan Kodu’nun hala seksen bir olup olmadığını kontrol ettikten sonra, Floyd on iki haneli ev numarasını tuşladı. Çok amaçlı plastik kredi kartını makinedeki yerine taktı ve otuz saniye içinde Dünya ile temasa geçti.</span></p>

  <p class="heading"><span class="sgc3">Şafağın sökmesine daha birkaç saat olduğu için Washington hala uyuyordu. Ancak kimseyi rahatsız etmeyecekti. Hizmetçi, sabah kalktığında kayıt cihazındaki mesajı dinleyebilirdi.</span></p>

  <p class="heading"><span class="sgc3">“Miss Flemming, ben Dr. Floyd. Bu kadar acele ayrılmak zorunda kaldığım için üzgünüm. Büromu arayıp arabamı Dulles Havaalanı’ndan almalarını söyleyebilir misiniz? Anahtar, Uçuş Kontrol Amiri Mr. Bailey’de. Daha sonra Chevy Chase Şehir Klübünü arayıp, sekretere gelecek haftaki tenis turnuvasına katılamayacağımın kesinleştiğini bildirmenizi rica ediyorum. Özürlerimi iletin çünkü korkarım bana güveniyorlardı. Ayrıca Downtown Elektronik’i arayın ve çalışma odamdaki video Çarşamba’ya kadar tamir edilmezse, o lanet olası şeyi geri alabileceklerini söyleyin.”&nbsp;</span></p>

  <p class="heading"><span class="sgc3">Bir süre soluklanmak için sustu ve orada olmayacağı günler boyunca doğabilecek diğer aksaklıkları ve sorunları düşünmeye çalıştı.</span></p>

  <p class="heading"><span class="sgc3">“Eğer para sıkıntınız olursa, büromu arayın. Onlar bana acil mesajları iletebilirler, ancak ben cevap veremeyecek kadar meşgul olabilirim. Çocuklara sevgilerimi iletin ve onlara elimden geldiğince çabuk döneceğimi söyleyin. Lanet olsun, karşılaşmak istemediğim birini gördüm. Mümkün olursa Ay’dan ararım. Hoşçakalın.”</span></p>

  <p class="heading"><span class="sgc3">Floyd telefon kulübesinden uzaklaşmaya çalıştı ancak çok geçti. Floyd’u çoktan farketmişti. Sovyet Bölümü çıkışından, SSCB Bilim Akademisi üyesi Dr. Dimitri Moisewitch ona doğru geliyordu.</span></p>

  <p class="heading"><span class="sgc3">Dimitri Floyd’un en iyi arkadaşlarından biriydi. İşte tam da bu yüzden, burada şimdi konuşmak istediği son kişiydi.</span></p>
</body>
</html>
