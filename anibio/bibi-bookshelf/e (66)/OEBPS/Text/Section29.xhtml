<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_28" style="text-align: center;"><span class="sgc1">TEŞHİS</span></h4>

  <p class="heading"><span class="sgc3">Poole kızgınlıktan çok şaşkınlıkla, “Ne yani, bir hiç için mi o kadar şey yaptığımı söylüyorsun?” diye sordu.</span></p>

  <p class="heading"><span class="sgc3">“Öyle gibi görünüyor” diye karşılık verdi Bowman. “Ünite gayet iyi çalışıyor. Yüzde iki yüzlük bir güç altında bile hata belirtisi göstermedi.”</span></p>

  <p class="heading"><span class="sgc3">Poole ve Bowman, küçük onarım ve incelemeler için uzay bölmesi garajından daha kullanışlı olan küçük, yuvarlak, atölye-laboratuardaydılar. Burada, birleşerek oluşan sıcak lehim kabarcıkla rının hava akımıyla sürüklenmesi, yörüngeye girmesi beklenen küçük alet ya da parçaların tama men kaybolması gibi tehlikeler yoktu. Bu gibi şeyler O-gee’lik uzay bölmesinde olabilirdi ve oluyordu da.</span></p>

  <p class="heading"><span class="sgc3">AE 35 ünitesinin ince bir kartpostal boyutundaki plakası, masanın üzenndekı güçlü bir büyüte cin altında duruyordu. Standart bir bağlantı sistemine takılıydı Buradan çıkan bir demet düzgün renkli tel, sıradan bir bilgisayardan pek büyük olmayan otomatik test takımına bağlıydı. Herhangi bir üniteyi kontrol etmek için üniteyi buraya bağlamak, ‘sorun yakalama’ kütüphanesinden uygun kartı çekmek ve düğmeye basmak yeterliydi. Genellikle sorunun kesin yeri, öneriler ile birlikte küçük ekranda gösteriliyordu.</span></p>

  <p class="heading"><span class="sgc3">“Kendin dene,” dedi Bowman, biraz hayal kırıklığına uğramış bir sesle.</span></p>

  <p class="heading"><span class="sgc3">Poole, AŞIRI YÜK AYARLAMA düğmesini X-2’ye çevirdi ve TEST düğmesine bastı. O anda ekranda ÜNİTE TAMAM yazısı belirdi.</span></p>

  <p class="heading"><span class="sgc3">“Sanırım yakana kadar düğmeyi çevirebiliriz,” dedi. “Ama bu bir şey kanıtlamaz. Sen buna bir anlam verebiliyor musun?”</span></p>

  <p class="heading"><span class="sgc3">“HAL’ın gemi içi hata tahmin mekanizması yanlışlık yapmış olabilir.”</span></p>

  <p class="heading"><span class="sgc3">“Bizim test aletlerimizde bir yanlışlık olması daha kuvvetli bir olasılık. Her neyse, üzülmektense güvende olmak iyidir. En ufak bir şüphe olduğunda üniteyi değiştirmemiz iyi oldu.” Bowman devrenin resmi olduğunu gösteren mührü soktu ve ışığa tuttu. Yarı şeffaf olan maddenin üstü karmakarışık ince bir tel şebekesiyle kaplıydı ve üzerindeki, az da olsa görülebilen mikro-parçalar sayesinde soyut bir sanat eserine benziyordu.</span></p>

  <p class="heading"><span class="sgc3">“İşi şansa bırakamayız, herşeye rağmen bu ünite Dünya ile olan bağlantımız. Onu N/G olarak kayda geçirip yararsız şeyler deposuna atacağım. Eve döndüğümüzde, birileri onunla ilgilenir.”</span></p>

  <p class="heading"><span class="sgc3">Ne var ki Dünya’dan gelen bir mesajla, ilgilenme işi umulandan önce başlamalıydı. “X-Işını-Delta-Bir, burası Görev Kontrol, iki-bir-beş-beş ile ilgili küçük bir sorunumuz var. Alfa Eko üç beş ünitesinde bir sorun olmadığına ilişkin raporunuz bizim teşhisimize uyuyor. Arıza birbirine bağlantılı anten devrelerinde olabilir, ama eğer öyle olsaydı diğer testlerde bunun ortaya çıkması gerekirdi. Bundan daha ciddi sayılabilecek üçüncü bir olasılık var. Bilgisayarınız hatayı tahmin ederken yanlışlık yapmış olabilir. Her iki dokuz-üçlü-sıfır-larımız da verdikleri bilgilerle bunu destekliyorlar. Elimizde yedek sistemler olduğunu düşünürsek, paniğe kapılmaya gerek kalmaz. Ama yine de biz performansta olabilecek daha başka sapmalara karşı dikkatli olmanızı istiyoruz. Geçen birkaç gün içinde ufak tefek düzensizlikler olduğundan şüphelendik ancak hiçbiri harekete geçmemizi gerektirecek kadar önemli değildi. Ayrıca kendisinden sonuç çıkarabileceğimiz herhangi bir belirti de gostermiyorlardı. İki bilgisayarımızla da deneylerimizi sürdürüyoruz ve sonuca ulaştığımızda size bildireceğiz. Tekrar ediyoruz, paniğe gerek yok. Olabilecek en kötü şey program analizi için dokuz-üçlü-sıfırınızla geçici bir süre bağlantıyı keseceğiz ve kontrolü bizim bilgisayarlarımızdan birine bırakacağız. Aradaki zaman farkı sorun yaratabilir ancak fizibilite çalış malarımız şunu gösteriyor ki Dünya kontrol görevin bu aşamasından kesinlikle yeterlidir. X-Işını-Delta-Bir burası Görev Kontrol iki-bir-beş-altı, yayın tamamlandı.”</span></p>

  <p class="heading"><span class="sgc3">Mesaj geldiğinde görevde olan Frank Poole sessizce olanları düşündü. HAL’ın bir yorum yapıp yapmayacağını bekledi ama bilgisayar ima ile yapılan suçlamaya karşı çıkmadı. Pekâlâ, eğer HAL konuyu açmıyorsa, o da aynısını yapmak niyetindeydi.</span></p>

  <p class="heading"><span class="sgc3">Sabah yapılacak görev değişimi zamanı neredeyse gelmişti. Genelde, Bowman Kontrol Kabini’nde ona katılana dek onu beklerdi. Ama bugün bu kuralı bozdu ve santrifüje gitti.</span></p>

  <p class="heading"><span class="sgc3">Bowman çoktan uyanmıştı ve kendine kahve makinesinden kahve dolduruyordu. Poole biraz endişeli bir tonla “Günaydın” dedi. Uzayda geçirdikleri bunca aydan sonra hâlâ yirmi dört saatlik zaman dilimine uygun olarak düşünüyorlardı ama buna rağmen haftanın günlerini çoktan unutmuşlardı.</span></p>

  <p class="heading"><span class="sgc3">“Günaydın” diye karşılık verdi Bowman. “Nasıl gidiyor?”</span></p>

  <p class="heading"><span class="sgc3">Poole da kendine kahve koydu. “İdare eder. Uykunu alabildin mi?”&nbsp;</span></p>

  <p class="heading"><span class="sgc3">“İyiyim. Neler oluyor?”</span></p>

  <p class="heading"><span class="sgc3">İkisi de birşeylerin yolunda gitmediğini biliyorlardı. Her zamanki programlarındaki en ufak bir aksama dikkat edilmesi gereken bir şeylerin işaretiydi.</span></p>

  <p class="heading"><span class="sgc3">“Pekâlâ” diye yanıt verdi Poole yavaşça. “Görev Kontrol bomba gibi bir haber verdi.” Doktorun hastasına hastalığıyla ilgili açıklama yaparken olduğu gibi sesini alçalttı. “Gemide ufak bir hipokondria vakası olabilir.”</span></p>

  <p class="heading"><span class="sgc3">Belki de Bowman yeterince uykusunu alamamıştı, çünkü konuyu anlayabilmesi birkaç saniyesini aldı. Daha sonra “Anlıyorum. Daha başka neler söylediler?”</span></p>

  <p class="heading"><span class="sgc3">“Paniğe gerek olmadığını. Bunu ikinci kez söylediklerinde konunun sakinleştirici etkisini de yok etmiş oldular. Ayrıca program analizi yaparken, kontrolü geçici olarak Dünya’ya bırakmamız gerektiğini düşünüyorlar.”</span></p>

  <p class="heading"><span class="sgc3">İkisi de tabii ki HAL’ın her kelimeyi duyduğunu biliyorlardı ama yine de nezaket uğruna dolambaçlı sözler kullanmaktan kendilerini alamıyorlardı. HAL onların meslektaşlarıydı ve onu utandırmak istemiyorlardı. Ama yine de bu aşamada olayı gizlice tartışmanın pek bir gereği yoktu.</span></p>

  <p class="heading"><span class="sgc3">Bowman kahvaltısını sessizce bitirdi, bu arada Poole da boş kahve fincanıyla oynuyordu. İkisi de biraz öfkeli ve düşünceliydiler ancak söylenebilecek başka bir şey yoktu.</span></p>

  <p class="heading"><span class="sgc3">Görev Kontrol’un bir sonraki raporunu beklemekten ve HAL’ın konuyu açıp açmayacağını merak etmekten başka tabii. Ne olduysa, gemideki atmosfer değişmişti. Havada bir gerginlik seziliyordu, sanki ilk kez olarak, birşeylerin ters gittiği hissi uyanmıştı.</span></p>

  <p class="heading"><span class="sgc3">Discovery artık huzurlu bir gemi değildi.</span></p>
</body>
</html>
