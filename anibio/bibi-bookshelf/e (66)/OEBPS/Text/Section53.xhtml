<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_52" style="text-align: center;"><span class="sgc1">ŞAFAKTA KARŞILAŞMA</span></h4>

  <p class="heading"><span class="sgc3">İmparatorluğun son günleriydi. Küçük gemi yuvadan çok uzaktaydı ve büyük ana geminin hemen hemen yüz ışık yılı uzağında, Samanyolu’na serpiştirilmiş yıldızların arasında araştırmasına devam ediyordu. Ancak burada bile uygarlığın üstüne düşen gölgeden kaçamazdı. Bu gölgenin altında, ara sıra durup uzaktaki yuvalarının nasıl göründüğüne bakan Galaksi Araştırması’nın bilim adamları, bitmek bilmeyen görevlerini sürdürüyorlardı hala.</span></p>

  <p class="heading"><span class="sgc3">Gemide üç kişi vardı ve yanlarında birçok bilimin bilgisini ve uzayda geçirilmiş bir yarı ömrün tecrübesini taşıyorlardı. Uzun yıldızlararası geceden sonra, önlerindeki yıldız, onun ateşinin tam ortasına düşmüşlercesine ruhlarını ısıtıyordu. Şimdi çocukluk yıllarının bir efsanesi gibi görünen güneşten, biraz daha sarı ve az daha parlaktı bu yıldız. Edindikleri tecrübeler gösteriyordu ki buraya gezegenler konumlandırma şansı yüzde doksandan daha yüksekti ve o anda keşfin verdiği heyecan yüzünden başka her şeyi unuttular.</span></p>

  <p class="heading"><span class="sgc3">Birkaç dakika içinde ilk gezegeni buldular. Tanıdık bir gezegene benzeyen bu cisim dev gibiydi ve protoplazmik hayat için fazlaca soğuktu, büyük bir olasılıkla da yüzeyi pek güvenli değildi. Bu yüzden araştırmalarını sürdürmek için güneşe doğru yol almaya başladılar ve çok geçmeden ödüllendirildiler.</span></p>

  <p class="heading"><span class="sgc3">Yuvalarını özlemelerine yol açan bir gezegendi bu, herşeyin kafalarında yarattıkları yurtlarına benzediği, ama tam aynısı olmadığı bir gezegen. Mavi yeşil denizlerin üzerinde yüzen iki büyük kara parçası, her iki tarafındaki kutup buzlarıyla sıkıştırılmıştı. Çölleşmiş bölgeler de vardı ama gezegenin büyük bir kısmı oldukça verimliydi. Bu uzaklıktan bile, bitki örtüsü açıkça fark ediliyordu.</span></p>

  <p class="heading"><span class="sgc3">Bu geniş alana, öğle vaktini yaşayan altropik kuşağının atmosferine düşerken iştahla baktılar. Gemi, büyük bir ırmak boyunca uzanan bulutsuz bir gökyüzüne daldı, sessiz güç dalgasıyla inişini kontrol etti ve suyun kenarındaki uzun otların ortasına indi.</span></p>

  <p class="heading"><span class="sgc3">Herkes donakalmıştı, otomatik aletler incelemelerini bitirene dek yapılabilecek hiçbir şey yoktu. Ardından hafif bir zil sesi duyuldu ve kontrol panelindeki ışıklar anlamlı bir karmaşa çıkararak yanıp sönmeye başladılar. Kaptan Altman iç rahatlığıyla derin bir nefes aldı ve ayağa kalktı.</span></p>

  <p class="heading"><span class="sgc3">“Şansımız yaver gitti” dedi Kaptan. “Patojenik testler olumlu çıkarsa, herhangi bir koruyucu nesne olmadan dışarı çıkabiliriz. Bu yer hakkında bize neler söyleyeceksin bakalım Betrond?”</span></p>

  <p class="heading"><span class="sgc3">“Jeolojik olarak durağan, en azından aktif bir volkan yok. Hiçbir yerleşim izine rastlamadım, ancak bu bir şey kanıtlamaz. Burada bir uygarlık varsa, bu aşamadan geçmiş olmalıdır.”</span></p>

  <p class="heading"><span class="sgc3">“O aşamaya varamamış da olabilirler mi?”</span></p>

  <p class="heading"><span class="sgc3">Betrond omuz silkti. “Her ikisi de olabilir. Bu büyüklükte bir gezegende bunu anlayabilmemiz biraz zamanımızı alabilir.”</span></p>

  <p class="heading"><span class="sgc3">Clindar, onları ana gemiye, dolayısıyla tehdit altındaki Galaksi merkezine bağlayan iletişim paneline bakarak “Sahip olduğumuzdan da fazlasını” dedi. Kısa bir süre iç sıkıcı bir sessizlik yaşandı. Daha sonra Clindar kontrol paneline yürüdü ve otomatik çalışmayı sağlayan birkaç tuşa bastı. Geminin bir bölümü hafif bir sarsıntıyla yana doğru kaydı ve mürettebatın dördüncü kişisi esnek metal giysileri ve alışık olmadığı yerçekimine göre ayarlanabilen öz devinimli motorları ile yeni gezegene ayak bastı. Gemideki bir televizyon ekranı, dar bir açıyla, uzakta dalgalanan otları, biraz berisindeki birkaç ağacı ve nehri, bulanık da olsa, yansıtmaya başladı, Clindar bir düğmeye basar basmaz robot başını çevirdi ve görüntü net olarak göründü.</span></p>

  <p class="heading"><span class="sgc3">“Ne tarafa doğru gitmeliyiz?” diye sordu Clindar.</span></p>

  <p class="heading"><span class="sgc3">“Şu ağaçlara bir bakalım” diye karşılık verdi Altman. “Eğer hayvanlar alemi diye bir şey varsa, sanırım onu burada buluruz.”</span></p>

  <p class="heading"><span class="sgc3">“Bak!” diye haykırdı Bertrond. “Bir kuş!” Clindar’ın parmakları hemen klavyenin üzerinde gezinmeye başladı ve görüntü, aniden ekranın sol tarafında beliren küçük nokta üzerinde odaklandı. Robotun teleobjektifi çalışmaya başlayınca bu görüntü hızla büyüdü.</span></p>

  <p class="heading"><span class="sgc3">“Haklısın” dedi. “Kanatlar, gaga... Tam bir evrim aşaması geçirmiş. Burası gelecek vaad eden bir yer. Kamerayı çalıştırıyorum.”</span></p>

  <p class="heading"><span class="sgc3">Robot yürüdükçe titreyen görüntü dikkatlerini dağıtmıyordu, çoktan bu duruma alışmıştılar. Ancak içgüdüleri, gemiyi terk edip otların üzerinde koşmalarını ve esen rüzgarı yüzlerinde hissetmelerini söylerken, bu keşfi onların değil de başka bir şeyin yapmasını kabullenememişlerdi.</span></p>

  <p class="heading"><span class="sgc3">Ama yine de bu kadar güzel görünen bir yer için bile atılınamayacak kadar büyük bir riskti bu. Doğa’nın gülen yüzünün ardında her zaman gizli bir tehlike olmuştur. Vahşi hayvanlar, zehirli sürüngenler, bataklıklar... Ölüm tehlikelere karşı hazırlıklı olmayan bir kaşifin önüne binbir kılıkla çıkabilir. Ve hepsinden daha kötüsü bakteri ve virüs gibi, tek panzehirleri bin ışık yılı uzaklıkta olan görünmez düşmanlardır.</span></p>

  <p class="heading"><span class="sgc3">Bir robot bütün bu tehlikelere gülüp geçebilir, ama bazen olduğu gibi onu yok edebilecek kadar güçlü bazı hayvanlar çıkabilir karşısına. Ne var ki makineler her zaman yenisiyle değiştirilebilirler.</span></p>

  <p class="heading"><span class="sgc3">Otların arasında dolaşırken karşılarına hiçbir şey çıkmadı. Robotun bastığı yerlerde küçük hayvanlar ezilmiş olsaydı bile, bunlar robotun görüş alanının dışındaydılar. Robot ağaçlara yak laştıkça Clindar onun hızını kesiyor ve uzay gemisindeki gözlemciler robotun yolu üzerinde gö rüntüyü kapatan dallara isteksizce bakıyorlardı. Görüntü bir an için bulanıklaştı, ama kontrol üni teleri kendilerini daha zayıf ışığa göre ayarlayınca normale döndü.</span></p>

  <p class="heading"><span class="sgc3">Orman hayat doluydu. Çalılıklarda saklanmış, dallara tırmanmış ve göğe uçmuştu hayat. Robot ilerledikçe ağaçlar arasında çatırdıyor, şakıyordu. Bütün bu zaman içinde kameralar ekrana yansı yan görüntüleri kaydediyor ve gemi üsse döndüğünde biyologlara analiz edebilecekleri bilgiler topluyordu.</span></p>

  <p class="heading"><span class="sgc3">Ağaçlar seyrelmeye başladığında, Clindar derin bir nefes aldı. Çünkü ormanda ilerlerken robotun engellere takılmamasını sağlamak yorucu bir işti ama açık alanda kendi başının çaresine bakabilirdi. Daha sonra görüntü sanki biri çekiçle vuruyormuş gibi sallanmaya başladı. Ardından iç gıcıklayıcı metalik bir düşme sesi duyuldu. Robot tökezleyip düştüğünde ekran döndü ve yukarıyı göstermeye başladı.</span></p>

  <p class="heading"><span class="sgc3">“Bu da nesi?” diye bağırdı Altman. “Bir yere mi takıldın?”</span></p>

  <p class="heading"><span class="sgc3">“Hayır” dedi Clindar yüzünü ekşiterek, parmakları adeta klavyenin üzerinde uçuyordu. “Ar kadan bir şey saldırdı. Sanırım... Ah... Kontrol hâlâ bende.”</span></p>

  <p class="heading"><span class="sgc3">Robotu oturur pozisyona getirdi ve başını düzeltti. Sorunun kaynağını bulması ise uzun sürmedi. Birkaç metre ötede, kuyruğunu öfkeyle sallayan, yırtıcı dişleri olan, büyük, dört ayaklı bir memeli vardı. O sırada tekrar saldınp saldırmayacağına karar vermeye çalıştığı açıktı.</span></p>

  <p class="heading"><span class="sgc3">Robot yavaşça ayağa kalktığı sırada büyük hayvan da üzerine atlayacak şekilde gerindi. Clindar’ın yüzünde bir gülümseme belirdi, böyle bir durumla nasıl başa çıkabileceğini biliyordu. Parmağını üzerinde “SİREN” yazan, nadir kullanılan bir tuşun üzerine getirdi.</span></p>

  <p class="heading"><span class="sgc3">Robottaki gizli hoparlörden korkunç bir çığlık yükselmeden az önce, makine kollarını sallaya sallaya rakibine doğru ilerledi. Duyduğu sesle neye uğradığını şaşıran hayvan korkunç şekilde alçalıp yükselen bir çığlıktan sonra dönüp kaçayım derken az kalsın arka üstü düşecekti ve birkaç saniye içinde gözden kayboldu.</span></p>

  <p class="heading"><span class="sgc3">“Sanırım her şey saklandığı yerden tekrar çıkana dek bir iki saat bekleyeceğiz” dedi Bertrond pişmanlıkla.</span></p>

  <p class="heading"><span class="sgc3">“Hayvan psikolojisi hakkında pek bir şey bilmem” diye karşılık verdi Altman, “Ama tanımadıkları bir şeye saldırmaları normal mi?”</span></p>

  <p class="heading"><span class="sgc3">“Bazıları hareket eden her şeye saldırırlar, ancak bu normal değil. Genelde sadece yiyecek için ya da tehdit edildiklerinde saldırırlar. Ne söylemeye çalışıyorsun sen? Yoksa bu gezegende başka robotlar olduğunu mu düşünüyorsun?”</span></p>

  <p class="heading"><span class="sgc3">“Tabii ki hayır. Ancak bu et obur dostumuz, makinemizi oldukça lezzetli bir hayvanla karıştırmış olabilir. Ormandaki bu açılışın pek doğal olmadığını düşünmüyor musun? Burası önemli bir yere çıkan bir patika olabilir.”</span></p>

  <p class="heading"><span class="sgc3">“O halde” dedi Clindar hemen, “Bu patikayı takip edip onu bulacağız. Ağaçların arasında dolaşmaktan yoruldum ve artık üstümüze bir şeyin atlamayacağını umuyorum. Bu sinirlerimi bozuyor.”</span></p>

  <p class="heading"><span class="sgc3">“Haklısın Altman” dedi Bertrond az sonra. “Burası kesinlikle bir yol. Ancak burada akıllı canlılar olduğunu göstermez bu. En nihayetinde hayvanlar...”</span></p>

  <p class="heading"><span class="sgc3">Sözünün yansında durdu, aynı anda Clindar da robotu durdurdu. Yol, neredeyse tamamı dayanıksız kulübelerden oluşan bir köyün olduğu geniş bir düzlüğe açılıyordu. Köy, o anda hiçbir tehdit sunmayan bir düşmana karşı korunmak için yapıldığı belli olan ahşap çitlerle çevriliydi. Çünkü kapılar ardına kadar açıktı ve içeride köy sakinleri huzurlu bir hayat sürüyordu.</span></p>

  <p class="heading"><span class="sgc3">Birkaç dakika boyunca üç kaşif de sessizce ekrana baktılar. Daha sonra Clindar bir an ürperdi ve “Bu çok garip. Bu, gezegenimizin yüz bin yıl önceki haline benziyor. Eskiye dönmüş gibi his sediyorum.”</span></p>

  <p class="heading"><span class="sgc3">“Bunda garip olan bir şey yok” dedi pratik olan Altman. “Şunu unutma ki üzerinde bizimki gibi yaşam türleri olan yaklaşık yüz gezegen keşfettik.”</span></p>

  <p class="heading"><span class="sgc3">“Evet” diye karşılık verdi Clindar. “Tüm galakside yüz tane. Bizim başımıza gelmesinin hala garip olduğunu düşünüyorum.”</span></p>

  <p class="heading"><span class="sgc3">“Pekâlâ birinin başına gelmesi gerekiyordu” dedi Bertrond filozofça. “Bu arada iletişim işlemimizi başlatmamız gerekiyor. Robotu köye gönderirsek, paniğe sebep olabilir.”</span></p>

  <p class="heading"><span class="sgc3">“Bu” dedi Altman, “Çok doğru. Yapmamız gereken şey, bir yerli yakalamak ve dost olduğumuzu kanıtlamak. Robotu sakla Clindar. Fark edilmeden köyü izleyebileceği, ormanda bir yer olsun. Önümüzde bir haftalık uygulamalı antropoloji çalışması var.”</span></p>

  <p class="heading"><span class="sgc3">Biyolojik testlerin gemiden çıkmalarının güvenli olduğunu göstermesi üç gün aldı. Ondan sonra bile Bertrond dışarı yalnız çıkmakta ısrar etti. Yalnız, tabii eğer robotun tözsel arkadaşlığını saymazsak. Yanında böyle bir arkadaşı olduğu sürece gezegendeki büyük hayvanlardan korkmazdı ve vücudunun doğal savunma yöntemleri mikroorganizmaların icabına bakardı. Bu yüzden en azından araştırmacılar ona güvence verdiler ve sorunun karmaşıklığı göz önüne alınacak olursa pek az hata yapmışlardı...</span></p>

  <p class="heading"><span class="sgc3">Arkadaşları onu kıskançlıkla izlerken Bertrond ihtiyatlı bir şekilde oyalanarak dışanda bir saat kaldı. Diğerlerinin, Bertrond’un yaptığını yapmanın güvenli olduğundan tam olarak emin olmaları bir üç gün daha aldı. Bu arada, robotun teleobjektifiyle köyü izlemek ve kameralarla mümkün olduğunca çok kayıt yapmak ile yeterince meşgul olmuşlardı. Uzay gemisini geceleyin hareket ettirdiler, böylece gemi, ormanın derinliklerine gizlenmiş oldu. Çünkü hazır olmadan bulunmak istemiyorlardı.</span></p>

  <p class="heading"><span class="sgc3">Bu süre içinde evden daha kötü haberler gelmeye başlamıştı. Burada, evrenin bu ucundayken uzaklık etkiyi azaltıyordu ama birşeylerin boşu boşuna yapıldığı hissi kafalarında dönüp dolaşıyor, bazen de iyice etkisi altına alıyordu onları. İmparatorluk’un, son imkanlarını toplayarak beklenmedik bir anda geri dönüş sinyali verebileceğini biliyorlardı. Ancak o zamana dek sanki saf bilgi önem verdikleri tek şeymiş gibi çalışmaya devam edeceklerdi.</span></p>

  <p class="heading"><span class="sgc3">İndikten yedi gün sonra, deneyi yapmak için hazırlıklarını tamamlamışlardı. Köylülerin ava giderken hangi yolları kullandıklarını artık biliyorlardı ve Bertrond en az kullanılanlardan birini seçti. Daha sonra yolun tam ortasına bir sandalye koydu, oraya oturup kitap okumaya başladı.</span></p>

  <p class="heading"><span class="sgc3">Tabii ki bu, göründüğü kadar basit değildi. Bertrond en akla gelmez tedbirleri dahi almıştı. Elli metre ötedeki çalıların arasında saklanmış olan robot, teleskopik mercekleriyle onu izliyordu ve elinde küçük ama öldürücü bir silah taşıyordu. Kontrolü uzay gemisinden yürüten Clindar’ın parmakları klavyenin üzerinde duruyordu. Clindar ne gerekirse yapmaya hazırdı.</span></p>

  <p class="heading"><span class="sgc3">Bu, planın olumsuz tarafıydı. Olumlu tarafı daha somuttu. Bertrond’un ayaklarının altında, buradan geçen herhangi bir avcının kabul edebileceği kadar iyi bir hediye olduğunu düşündüğü küçük boynuzlu bir hayvanın leşi yatıyordu.</span></p>

  <p class="heading"><span class="sgc3">İki saat sonra kemerine takılmış olan telsizden bir uyarı yayıldı. Kanı damarlarından fışkıracakmış gibi olsa da oldukça sakin görünen Bertrond, elinde kitabıyla tuzağı seyrediyordu. Yabani biri sağ elinde bir mızrak sallayarak kendinden yeterince emin bir şekilde yürüyordu. Bertrond’u gördüğünde bir an durdu ve daha tedbirli bir şekilde ilerlemeye başladı. Korkacak bir şey olmadığını söyleyebilirdi, çünkü yabancı oldukça zayıftı ve silahsız olduğu belliydi.</span></p>

  <p class="heading"><span class="sgc3">Aralarında altı metre kadar kalınca, Bertrond güven verici bir şekilde gülümseyerek ayağa kalktı. Eğildi, leşi aldı ve bir adak gibi onu taşımaya başladı. Bu hareket herhangi bir gezegendeki herhangi bir yaratık tarafından anlaşılabilirdi ve burada da anlaşıldı Yabani ona doğru yaklaştı, hayvanı aldı ve zorlanmadan omuzlarına attı. Bir an için anlaşılmaz kadar derin bir ifadeyle Bertrond’un gözlerine baktı, daha sonra döndü ve köye doğru yürümeye başladı. Bertrond’un takip edip etmediğini görebilmek için tam üç kez arkasına baktı ve her baktığında Bertrond gülümsedi ve güven verici bir şekilde el salladı. Tüm oluntu bir dakikadan az sürdü. İki ırk arasındaki bu ilk buluşma oyundan uzaktı, ama onursuzca da değildi.</span></p>

  <p class="heading"><span class="sgc3">Diğeri gözden kaybolana dek Bertrond hareket etmedi. Daha sonra rahatladı ve elbisesindeki mikrofona birşeyler söyledi.</span></p>

  <p class="heading"><span class="sgc3">“Çok güzel bir başlangıçtı” dedi sevinçle. “En ufak bir korku ya da şüphe duymadı. Sanırım geri gelecek.”</span></p>

  <p class="heading"><span class="sgc3">“Hala gerçek olamayacak kadar iyi görünüyor” dedi Altman. “Onun korktuğunu ya da düşmanca olup olmadığını düşünmeliydim. Sen, neredeyse hiç heyecan duymadan, garip bir yabancıdan cömertçe bir hediyeyi kabul eder miydin?”</span></p>

  <p class="heading"><span class="sgc3">Bertrond yavaşça geminin arkasına yürüdü. Robot saklandığı yerden çıkıp birkaç adım arkada onu koruyordu.</span></p>

  <p class="heading"><span class="sgc3">“Etmezdim” diye karşılık verdi, “Ama ben uygar bir toplum içinde yaşıyorum. Tüm yabaniler yabancılara, geçmiş deneyimlerine bağlı olarak birçok şekilde tepki gösterebilirler. Bu kabilenin daha önce hiç düşmanı olmadığını bir düşün. Bu kadar büyük ve tenha bir gezegende bunun olması yüksek bir ihtimal. O zaman merak etmelerini bekleyebiliriz, ama korkmalarını değil.”</span></p>

  <p class="heading"><span class="sgc3">Robotun kontrolünü bırakan Clindar, “Bu insanların hiç düşmanı yoksa” diyerek araya girdi, “Neden köyün etrafını çitle çevirmişler?” dedi.</span></p>

  <p class="heading"><span class="sgc3">“Ben insan düşmanlardan bahsediyordum” diye karşılık verdi Bertrond. “Eğer bu doğruysa, işimizi oldukça kolaylaştırır.”</span></p>

  <p class="heading"><span class="sgc3">“Geri döneceğini düşünüyor musun?”</span></p>

  <p class="heading"><span class="sgc3">“Tabii ki. Eğer düşündüğüm kadar insansa, merak ve açgözlülük onu geri getirecektir. Bir iki gün içinde de can ciğer arkadaş oluruz.”</span></p>

  <p class="heading"><span class="sgc3">Serinkanlı görünse de, bu eğlenceli bir iş olmuştu. Robot her sabah Clindar’ın yönetiminde en ölümcül katil olana dek ormanda ava çıkıyordu. Daha sonra Bertrond, Yaan’ın -ona yakın olan en uygun isimdi- yoldan kendine güven duyarak gelmesini seyrederdi. Her gün, aynı saatte ve hep yalnız olarak gelirdi. Büyük buluşunu kendine saklayıp böylece avdaki ustalığını mı kanıtlamaya çalıştığını merak ediyorlardı. Eğer öyleyse, bu ondan beklenmeyecek bir öngörü ve kurnazlıktı.</span></p>

  <p class="heading"><span class="sgc3">Önceleri Yaan, böyle cömert bir hediyeyi ona bağışlayanın fikrini değiştirmesinden korkarcasına ödülüyle uzaklaşıyordu Daha sonra her ne olduysa, Bertrond’un umduğu gibi, çocuk gibi zevk aldığı basit, el çabukluğu hileleri ve parlak renkli bez ve kristalle yapılan gösteri sayesinde bir süre orada kalması sağlandı. En sonunda Bertrond onu daha uzun konuşmalar için ikna edebildi ve bunların hepsi, gizledikleri robotun gözleriyle filme alınabildiği kadar kaydedildi. Bir gün filologlar bu malzemeyi çözümleyebilirlerdi. Bertrond’un yapabildiği en iyi şey birkaç&nbsp;basit fiil ve ismin anlamlarını keşfetmek olmuştu. Bu oldukça zor olmuştu, çünkü Yaan sadece aynı şeyler için farklı kelimeler değil, bazen de farklı şeyler için aynı kelimeleri kullanıyordu.</span></p>

  <p class="heading"><span class="sgc3">Bu günlük görüşmeler arasında, gemi uzaklara giderek gezegeni havadan araştırdı, daha ayrıntılı inceleme yapabilmek için yere indi bazen de. Birkaç başka insan yerleşimi tespit edilmiş olmasına rağmen Bertrond onlarla iletişim kurmak için hiçbir çaba göstermedi, çünkü onların Yaan’ın halkı ile aynı kültür seviyesine sahip olduğunu anlamak oldukça kolaydı.</span></p>

  <p class="heading"><span class="sgc3">Bertrond sık sık bunun kaderin kötü bir oyunu olduğunu düşünüyordu, çünkü o an Galaksi’de az bulunan insan ırkından biri keşfedilmişti. Kısa bir süre önce bu son derece önemli bir olay olarak kabul edilebilirdi. Ancak uygarlık, tarihin şafağında bekleyen yabani kuzenleri ile ilgilenemeyecek kadar zordaydı.</span></p>

  <p class="heading"><span class="sgc3">Bertrand Yaan’ın günlük yaşamının bir parçası olduğundan emin olur olmaz, onu robot ile tanıştırmaya karar verdi. Clindar, metal kollarının birinden son kurbanının sarktığı makineyi otların arasından getirirken, Bertrond Yaan’a kaleidoskopik şekiller gösteriyordu. İlk kez olarak Yaan korkuya akraba bir tepki göstermişti, ancak ona doğru yaklaşan canavara bakmaya devam ediyor olduğu halde, Bertrond’un yatıştırıcı sözlerini işitir işitmez rahatladı. Robot biraz ötede durdu ve Bertrond ona doğru ilerledi. Bunu yaptığını görünce robot kollarını kaldırdı ve ona ölü hayvanı verdi. Bertrond leşi aldı ve alışkın olmadığı yük yüzünden biraz sendeleyerek onu Yaan’a götürdü.</span></p>

  <p class="heading"><span class="sgc3">Bertrond, Yaan’ın hediyeyi aldığı sırada ne düşündüğünü anlamaya çalıştı. Acaba robotun efendi mi, köle mi olduğunu mu anlamaya çalışıyordu? Belki de bu tür fikirler onun anlayışının çok ötesindeydi. Ona göre robot Bertrond’un arkadaşı olan bir adam, bir avcı olabilirdi.</span></p>

  <p class="heading"><span class="sgc3">Clindar’ın robot hoparlöründen gelen sesi oldukça canlıydı. “Bizi bu kadar serinkanlılıkla kabul etmesi ne kadar şaşırtıcı. Onu hiçbir şey korkutmadı mı?”</span></p>

  <p class="heading"><span class="sgc3">“Hala onun hakkında bizim standartlarımıza göre bir kanıya varıyorsun” diye karşılık verdi Bertrond. “Hatırlasana, onun psikolojisi bizimkinden çok daha farklı ve basit. Artık bize güveniyor, benim kabul ettiğim hiçbir şey onu endişelendirmeyecek.”</span></p>

  <p class="heading"><span class="sgc3">“Acaba, Yaan’ın tüm ırkı için de geçerli midir bu?” diye sordu Altman. “Tek bir örnek ile bir yargıya varamayız. Robotu köye gönderdiğimizde neler olacağını görmek istiyorum.”</span></p>

  <p class="heading"><span class="sgc3">“Alo!” diye seslendi Bertrond. “Bu onu şaşırttı. Daha önce iki sesle bir şeyler söyleyebilen biriyle hiç karşılaşmamış.”</span></p>

  <p class="heading"><span class="sgc3">“Bizi gördüğünde gerçeği anlar mı dersin?” dedi Clindar.</span></p>

  <p class="heading"><span class="sgc3">“Hayır. Robot onun için tam bir sır olacak. Ancak ateş, şimşek ya da varlığını çoktan kabul ettiği diğer bütün güçlerden daha olağandışı gelmeyecektir bu.”</span></p>

  <p class="heading"><span class="sgc3">“Pekala, bir sonraki hareket nedir?” diye sordu Altman biraz sabırsızca. “Onu gemiye mi getire ceksin yoksa önce köye mi gideceksin?”</span></p>

  <p class="heading"><span class="sgc3">Bertrond duraksadı. “Zamansız bir şey yapmaktan korkuyorum. Bunu denediğimizde garip ırklarda meydana gelen kazaları biliyorsun. Onun bunu iyi düşünmesini isteyeceğim ve yarın geri döndüğümüzde robotu köye götürmeye ikna edeceğim onu.”</span></p>

  <p class="heading"><span class="sgc3">Gizlenmiş olan gemide, Clindar robotu tekrar harekete geçirdi. Altman gibi o da bu aşırı tedbir den dolayı biraz sabırsızlanmaya başlamıştı ancak yabancı yaşam şekilleri ile ilgili tüm konularda Bertrond bir uzmandı ve onun emirlerine uymak zorundaydılar.</span></p>

  <p class="heading"><span class="sgc3">Bazen, bir yaprağın düşüşünü ya da bir dünyadaki ölümün ardından gelen acıyı aynı duygularla seyreden, duyarlılıktan yoksun bir robot olmayı istediği zamanlar olmuştu...</span></p>

  <p class="heading"><span class="sgc3">Yaan ormandan gelen büyük çığlık sesini duyduğunda güneş alçalmaya başlamıştı, insana ait olmayan bir ses olmasına rağmen, onu hemen tanımıştı. Bu, arkadaşının sesiydi ve onu çağırıyordu.</span></p>

  <p class="heading"><span class="sgc3">Yankılanan sessizlik ile beraber, köydeki yaşam neredeyse durdu. Çocuklar bile oyun oynamayı bıraktılar. Duyulabilen tek ses ani sessizlikten ürken bir bebeğin tiz ağlama sesiydi.</span></p>

  <p class="heading"><span class="sgc3">Yaan çabucak kulübesinden çıkıp girişin yanında duran mızrağını aldığı sırada bütün gözler onun üzerindeydi. Çitler, gece sinsice dolaşan hayvanlar girmesin diye onun ardından kapatılacaktı ancak o uzayan gölgelerinin üzerine basarak ilerlerken duraksamadı bile. Bu güçlü sesi bir kez daha duyduğu sırada çitleri geçmek üzereydi. Ve şimdi bütün dil ve kültür engellerini aşacak kadar açık olan ve onu hemen çağıran bir ton vardı seste.</span></p>

  <p class="heading"><span class="sgc3">Birçok ses kullanarak onunla konuşan parıltılı dev, onu köyün biraz ilerisinde karşıladı ve kendisini izlemesini istedi. Bertrond ortalarda yoktu. Bir mil kadar yürümüşlerdi ki Bertrond’u uzakta, nehrin kenarında durup yavaşça akan karanlık sulara bakarken buldular.</span></p>

  <p class="heading"><span class="sgc3">Yaan ona doğru yaklaştığında Bertrond başını çevirdi ancak bir süre onu fark etmemiş gibi göründü. Daha sonra Yaan’a yol verdi.</span></p>

  <p class="heading"><span class="sgc3">Yaan bekledi. Sabırlıydı ve kelimelerle asla ifade edemese dahi memnundu. Bertrond ile birlikteyken ırkının asırlar boyu tam olarak hissedemeyeceği türden, bencil olmayan, tümüyle usdışı bir adanmışlık hissetti ilk kez.</span></p>

  <p class="heading"><span class="sgc3">Bu tuhaf bir manzaraydı. Nehrin kenarında iki adam duruyordu. Bir tanesi küçük ve karışık mekanizmalarla donatılmış, dar bir üniforma giyiyordu. Diğeri ise bir hayvan postu giyiyor ve ucu çakmak taşından yapılmış bir mızrak taşıyordu. Aralarında on bin nesil vardı, on bin nesil ve ölçülemez bir uzay boşluğu. Ancak ikisi de insandı. Sonsuza dek yapması gerektiği gibi, Doğa en önemli özelliklerinden birini tekrarlamıştı.</span></p>

  <p class="heading"><span class="sgc3">Az sonra Bertrond konuşmaya başladı. Öne arkaya kısa ve çabuk adımlar atıyor, sesinde çılgın bir ifade seziliyordu.</span></p>

  <p class="heading"><span class="sgc3">“Herşey bitti Yaan. Edindiğimiz bilgiyle sizi birkaç nesil içinde barbarlıktan kurtarabilirdik ancak şimdi yalnız başına ormandan çıkmak için mücadele edeceksiniz ve bunu yapmanız bir milyon yıl kadar sürebilir. Üzgünüm, yapabileceğimiz daha çok şey vardı. Şimdi bile burada kalmak istiyorum ama Altman ve Clindar görevden söz ediyorlar. Sanırım haklılar. Yapabileceğimiz çok az şey kaldı ama dünyamız bizi çağırıyor ve ondan vazgeçemeyiz. Umarım beni anlarsın Yaan. Ne söylediğimi anlamanı çok isterdim. Sana bu aletleri bırakacağım. Bir kuşak sonra kaybolacak ya da unutulacak da olsalar bazılarının nasıl kullanıldığını keşfedeceksin. Şu bıçağın nasıl kestiğine bak. Senin uygarlığının buna benzer bir şey yapabilmesi yüzyıllar alacak. Bunu iyi koru, düğmeye bastığında, bak! Eğer idareli kullanırsan, sana yıllarca ışık sağlar ancak er geç sönecektir. Diğer şeylere gelince, istediğin gibi kullanabilirsin onları. Doğu’da ilk yıldızlar görünmeye başladı. Hiç yıldızlara baktın mı Yaan? Onların ne olduğunu kaç yıl sonra keşfedeceğinizi ve ondan sonra bize neler olacağını merak ediyorum. Bu yıldızlar bizim yuvamız Yaan ve biz onları kurtaramıyoruz. Birçoğu, benim senden daha fazlasını hayal edemeyeceğim kadar büyük patlamalarla çoktan yok oldu. Yüz bin yıl içinde, bu ölüm ateşlerinin ışığı sizin dünyanıza da ulaşacak ve halkını merak içinde bırakacak. Ancak o zamana dek belki de senin ırkın o yıldızlara ulaşır. Keşke seni bizim yaptığımız ve kazandığımızdan çok şeye mal olan hatalarımızı yapmaman konusunda uyarabilseydim. Gezegeninizin Evrenin sınırında olması halkın açısından çok iyi Yaan. Bizi bekleyen kıyametten, siz kaçabilirsiniz. Belki bir gün, gemileriniz bizim yaptığımız gibi yıldızların arasında araştırma yapar ve belki de gezegenlerimizin kalıntıları arasında dolaşırken bizim kim olduğumuzu merak ederler. Ancak onlar, ırkınız henüz ilkel bir aşamadayken, bu nehrin kenarında bizim buluştuğumuzu asla bilemeyecekler. İşte arkadaşlarım, bana daha fazla zaman veremeyecekler. Elveda Yaan. Sana bıraktığım aletleri iyi kullan. Bunlar senin gezegeninin en büyük hazineleri.”</span></p>

  <p class="heading"><span class="sgc3">Yıldızlar arasında parlayan büyük bir şey gökyüzünde kayıverdi. Yere inmedi ancak yüzeyin biraz üzerinde bekledi. Bir yanında dikdörtgen bir ışık sessizce açıldı. Gecenin içinden çıkan parıltılı dev, altın gibi parlayan kapıya doğru ilerledi. Bertrond kapının eşiğine gelince bir an durdu ve Yaan’a el salladı. Daha sonra karanlık arkasından kapandı.</span></p>

  <p class="heading"><span class="sgc3">Ateşten yükselen dumandan daha hızlı olmasa da, gemi yükseldi. Gemi Yaan’ın eliyle tutabileceğini hissettiği kadar küçüldüğünde, yıldız’a doğru fırlayan uzun bir ışık çizgisi gibi görünüyordu. Bomboş gökyüzünde, uyuyan toprakların üzerinde bir şimşek sesi duyuldu. Yaan en sonunda tanrıların gittiğini ve asla geri gelmeyeceklerini anladı.</span></p>

  <p class="heading"><span class="sgc3">Uzun bir süre akan suyun kenarında sessizce durdu ve birdenbire ruhu, hiç unutmayacağı ve hiç anlayamayacağı bir kaybetmişlık hissi ile doldu. Daha sonra dikkatle ve saygıyla Bertrond’un bıraktığı hediyeleri biraraya toplayıp inceledi.</span></p>

  <p class="heading"><span class="sgc3">Yıldızların altındaki yalnız figür, isimsiz topraklar üzerindeki evine doğru yürüdü. Arkasında, nehir yavaşça denize dökülüyor, en azından bin asır ilerideki verimli topraklara doğru kavisler çizerek ilerliyordu. Yaan’ın torunları, üzerinde büyük bir şehir kuracakları bu verimli topraklara Babil adını vereceklerdi.</span></p>
</body>
</html>
