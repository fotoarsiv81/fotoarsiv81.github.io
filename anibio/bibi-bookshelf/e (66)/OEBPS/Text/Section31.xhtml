<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_30" style="text-align: center;"><span class="sgc1">SATÜRN’E GİDEN İLK İNSAN</span></h4>

  <p class="heading"><span class="sgc3">Frank Poole bu işlemleri daha önce de yapmıştı ama hiçbir şeyi şansa bırakamazdı, özellikle de uzayda bu, intihar için davetiye çıkarmak olurdu. Betty’nin günlük kontrollerini yaptı ve kullanıma hazır stoklarını gözden geçirdi. Dışarıda otuz dakikadan fazla kalmayacak olmasına rağmen, yirmi dört saatlik tüketim maddesi olup olmadığından emin olmak istedi. Daha sonra HAL’a hava böl mesini açmasını söyledi ve kendini boşluğa bıraktı.</span></p>

  <p class="heading"><span class="sgc3">Dışarı son çıkışından bu yana gemi tamamen aynı görünüyordu, bir önemli farklılık dışında. Önceleri uzun menzilli antenin büyük çanağı, Discovery’nin yol aldığı görünmez yolda geriye doğru gidiyor, Güneş’in etrafında dönen Dünya’yı gösteriyordu.</span></p>

  <p class="heading"><span class="sgc3">Ancak şimdi, onu yönlendiren sinyaller olmadığı için, yüzeyi düze yakın olan çanak otomatik olarak kendini nötr konuma geçirmişti. Gemi eksenine dönük olduğu için de hala aylarca uzak olan parlak Satürn’ü gösteriyordu. Poole, Discovery ile oldukça uzakta olan hedeflerine ulaşana dek, kaç tane daha sorunla karşılaşacaklarını merak ediyordu. Dikkatle baktığında Satürn’ün kusursuz bir yuvarlak olmadığını görebiliyordu. Her iki tarafında, halkalarının neden olduğu ve daha önce çıplak gözle görülmemiş hafif bir basıklık vardı. Bu toz ve buz yörüngesinin oluşturduğu muhteşem sisteme yaklaştıklarında, karşılaşacakları manzara ne kadar muhteşem olurdu diye düşündü Poole. Discovery sonsuza dek Satürn’ün uydusu olacaktı. Ama bu başarı, Dünya ile iletişim tekrar kurulamadığı sürece boşunaydı.</span></p>

  <p class="heading"><span class="sgc3">Betty’yi bir kez daha antenin üzerinde bulunduğu levhadan altı metre ileride bıraktı ve kapıyı açmadan önce kontrolü HAL’a bıraktı.</span></p>

  <p class="heading"><span class="sgc3">“Şimdi dışarıya çıkıyorum” diye bildirdi. Bowman’e. “Her şey kontrol altında.”</span></p>

  <p class="heading"><span class="sgc3">“Umarım haklısındır Şu üniteyi görmek için sabırsızlanıyorum.”</span></p>

  <p class="heading"><span class="sgc3">“Yirmi dakika içinde onu inceleme masasında bulacaksın. Sana söz veriyorum.”</span></p>

  <p class="heading"><span class="sgc3">Poole acele etmeksizin antene doğru ilerledikten sonra, bir süre sessizlik yaşandı. Az sonra Kontrol Kabini’nde bekleyen Bowman, soluk sesleri ve homurtular duydu.</span></p>

  <p class="heading"><span class="sgc3">“Sözümden dönmek zorunda kalabilirim, çünkü bu somunlardan biri sıkışmış. Çok sıkmış olmalıyım. Hooop.. İşte çıktı.”</span></p>

  <p class="heading"><span class="sgc3">Yine uzun bir sessizlik yaşandı. Poole daha sonra, “HAL, bölmenin ışıklarını yirmi derece sola çevir. Teşekkürler, bu iyi oldu,” dedi</span></p>

  <p class="heading"><span class="sgc3">Bowman’in bilinçaltının derinlerinde bir yerlerde belli belirsiz uyarı zilleri çalmaya başladı. Garip bir şey vardı. Endişe verici değildi, sadece olağandışıydı. Birkaç saniye boyunca bunu düşündü ve sonra nedenini buldu.</span></p>

  <p class="heading"><span class="sgc3">HAL emri yerine getirmişti ancak her zaman olduğu gibi bunun farkında değildi. Poole işini bitirdikten sonra bunun nedenini bulmaya çalışacaklardı.</span></p>

  <p class="heading"><span class="sgc3">Antenin üstünde çalışırken Poole garip birşeyler olduğunu farkedemeyecek kadar meşguldü. Devrenin mührünü eldivenli elleriyle tutmuş, yuvasından çıkarmaya çalışıyordu. Gevşemeye başladıktan sonra mührü sökerek solgun güneş ışığına tuttu.</span></p>

  <p class="heading"><span class="sgc3">“İşte küçük baş belası” dedi bütün evrene ve özellikle de Bowman’e. “Bana oldukça iyi durumda gibi geliyor.”</span></p>

  <p class="heading"><span class="sgc3">Daha sonra durdu. Dışarıda, hiçbir hareketin mümkün olmadığı bir yerde gözleri ani bir hareket yakaladı.</span></p>

  <p class="heading"><span class="sgc3">Panik içinde yukarı doğru baktı. Güneş ışınlarının oluşturduğu gölgeleri aydınlatmak için kullandığı uzay bölmesi projektörlerinden gelen ışık etrafında kımıldamaya başlamıştı.</span></p>

  <p class="heading"><span class="sgc3">Belki de Betty boşlukta sürükleniyordu, dikkatsizce demir atmış olmalıydı. Sonra korkudan çok bir şaşkınlıkla uzay bölmesinin tam hızla ona doğru geldiğini gördü.</span></p>

  <p class="heading"><span class="sgc3">Görüntü o kadar şaşırtıcıydı ki, Poole olduğu yerde kalakaldı. Ona doğru gelen canavardan kurtulmak için hiçbir çaba göstermedi. Son anda bütün gücünü toplayıp, “HAL! Frenle...” diye bağırdı. Ancak çok geçti.</span></p>

  <p class="heading"><span class="sgc3">Çarpma anında, Betty oldukça yavaş ilerliyordu, zaten yüksek hız ile ilerleyecek şekilde yapılmamıştı. Fakat saatte on mil giden yarım tonluk bir cisim, Dünya’da da uzayda da oldukça tehlikeli olabilirdi.</span></p>

  <p class="heading"><span class="sgc3">Discovery’nin içindeyken, Poole’un telsizinden gelen çığlığın birden kesilmesiyle, Bowman dehşete düşüp öyle bir fırladı ki emniyet kemerleri onun yerinden kalkmasını zorlukla engelleyebildi.</span></p>

  <p class="heading"><span class="sgc3">“Ne oldu Frank?” diye seslendi.</span></p>

  <p class="heading"><span class="sgc3">Cevap gelmedi.</span></p>

  <p class="heading"><span class="sgc3">Tekrar seslendi. Yine cevap gelmedi.</span></p>

  <p class="heading"><span class="sgc3">Sonra, geniş gözlem pencerelerinden bir şeyin kıpırdadığını gördü. Poole’unki kadar büyük bir şaşkınlıkla uzay bölmesinin tam hızla yıldızlara doğru ilerlediğini gördü.</span></p>

  <p class="heading"><span class="sgc3">“HAL” diye bağırdı. “Sorun nedir? Betty’yi tam güçle frenle! Tam güçle frenle!” Hiçbir şey olmadı. Betty hızını arttırarak yoluna devam ediyordu. Bowman, az sonra, Betty’nin arkasındaki güvenlik kordonunun ucunda sürüklenen bir uzay giysisi gördü. Bir anlık bir bakış bile, olabilecek en kötü şeyin gerçekleştiğini anlaması için yeterliydi. Basıncını kaybetmiş bir halde boşlukta sürüklenen bir uzay giysisi yanılmadığını gösteri yordu.</span></p>

  <p class="heading"><span class="sgc3">Sihirli bir sözcük bir ölüyü geri getirebilirmiş gibi boşu boşuna seslenmeye devam etti. “Alo, Frank... Alo Frank... Beni duyabiliyor musun? Beni duyabiliyor musun? Duyuyorsan kollarını salla. Belki vericin bozulmuştur. Kollarını salla!”</span></p>

  <p class="heading"><span class="sgc3">Ve daha sonra, sanki yakarışlarının bir karşılığıymışçasına, Poole kollarını salladı. Bir an için Bowman kafasının karıncalandığını hissetti. Söylemek üzere olduğu sözler birdenbire kuruyan dudaklarının arasında kayboldu. Çünkü arkadaşının yaşıyor olmasına imkan vermiyordu, ama kollarını sallamıştı.</span></p>

  <p class="heading"><span class="sgc3">Umut ve korkunun sebep olduğu kasılmalar hemen geçti ve duyguların yerini katı mantık aldı. Hızını arttırarak ilerleyen kapsül arkasında sürüklenen yükünü sallıyordu. Poole’un hareketleri, beyaz balinanın yüzgeçlerine takılan ölü vücuduyla, Pequod’un mürettebatını ölüme çağıran Kaptan Ahab’a benziyordu.</span></p>

  <p class="heading"><span class="sgc3">Beş dakika içinde kapsül ve uydusu yıldızların arasında kayboldular. David Bowman milyonlarca mil ötedeki hedeflerinin bulunduğu boşluğa uzun süre baktı. Artık o hedefe asla ulaşamayacağını hissediyordu. Beyninde dönüp dolaşan tek bir düşünce vardı.</span></p>

  <p class="heading"><span class="sgc3">Frank Poole Satürn’e ulaşan ilk insan olacaktı.</span></p>
</body>
</html>
