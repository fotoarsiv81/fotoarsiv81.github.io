<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_14" style="text-align: center;"><span class="sgc1">ANORMALLİK</span></h4>

  <p class="heading"><span class="sgc3">Toplantı, yüz kişiyi rahatlıkla alabilecek genişlikte dikdörtgen bir salonda yapıldı. Salon, en son optik ve elekronik göstergelerle donatılmış mükemmel bir konferans salonunu andırıyordu. Ancak duvarlardaki sayısız poster, büyük fotoğraflar, notlar ve amatör resim çalışmaları buranın aynı zamanda yerel kültür merkezi olduğunu gösteriyordu. Floyd’u en çok şaşırtan şey ise, dikkatle düzenlendiği belli olan bir dizi uyarı işareti oldu.&nbsp;</span></p>

  <p class="heading"><span class="sgc3">LÜTFEN ÇİMLERE BASMAYINIZ! ÇİFT RAKAMLI GÜNLERDE PARK ETMEK YASAKTIR! SİGARADAN UZAK DURUNUZ! PLAJA GİDER! HAYVAN SÜRÜSÜ ÇIKABİLİR! YAVAŞ DÖNÜŞ YAPINIZ! ve LÜTFEN HAYVANLARA YEM VERMEYİNİZ!</span></p>

  <p class="heading"><span class="sgc3">Eğer bunlar gerçekse -ki kesinlikle öyleydiler- Dünya’dan buraya getirilmeleri küçük bir servete malolmuş olmalıydı. Bütün bunlardan dokunaklı bir meydan okuma seziliyordu. Bu düşman dünyada bile insanoğlu geride bırakmak zorunda kaldığı, çocuklarınınsa asla bilemeyecekleri şeyler hakkında hala şaka yapabiliyorlardı.</span></p>

  <p class="heading"><span class="sgc3">Kırk, elli kişilik bir kalabalık Floyd’u bekliyordu. Floyd Müdür’ün ardından salona girdiğinde herkes kibar bir şekilde ayağa kalktı. Tanıdık birkaç sima ile selamlaştıktan sonra Floyd Halvorsen’e fısıldadı, “Brifingden önce birkaç şey söylemek istiyorum.”</span></p>

  <p class="heading"><span class="sgc3">Floyd ön sıralarda bir yere otururken Müdür kürsüye çıkarak dinleyicilere gözattı. “Bayanlar, baylar” diye başladı Halvorsen. “Bunun çok önemli bir an olduğunu sanırım söylememe gerek yok. Dr. Heywood Floyd’un bizimle olmasından sevinç duyuyoruz. Hepimiz onu ismen tanıyoruz ve birçoğumuz kendisiyle bizzat tanışmıştır. Dünya’dan buraya gelmesi için özel bir uçuş gerçekleştirildi. Ve toplantıdan önce size söyleyecek birkaç sözü olacak. Dr. Floyd...”</span></p>

  <p class="heading"><span class="sgc3">Floyd nazik alkışlar eşliğinde kürsüye yürüdü. Yüzünde bir gülümsemeyle dinleyicilere baktıktan sonra söze başladı. “Teşekkür ederim. Yalnızca şunu söylemek istiyorum. Başkan, önemli çalışmalarınızın verdiği memnuniyeti iletmemi istedi benden. Umuyoruz ki çok yakında Dünya bu çalışmaların önemini kabul edecektir. Şunu kesinlikle biliyorum ki...” diye dikkatle devam etti Floyd, “Bazılarınız, belki de çoğunuz, şu anki gizlilik perdesinin bir an önce kaldırılmasını istiyor. Aksini düşünseydiniz zaten bilim adamı olamazdınız.”</span></p>

  <p class="heading"><span class="sgc3">Bir an için gözleri Dr. Michaels’a takıldı. Hafifçe çattığı kaşlarının buruşturduğu yüzünde, büyük bir olasılıkla uzayda geçirdiği bir kazadan kalan sağ yanağındaki uzun yara izi belirginleşmişti. Jeologun, ‘hırsız polis saçmalığı’ olarak adlandırdığı bu duruma şiddetle karşı çıktığının farkındaydı.</span></p>

  <p class="heading"><span class="sgc3">“Ancak size şunu hatırlatmalıyım ki” diye devam etti Floyd, “Bu oldukça olağandışı bir durumdur. Gerçeklerden tam olarak emin olmalıyız. Eğer şimdi hata yaparsak ikinci bir şansımız olmayabilir. Bu yüzden biraz daha sabırlı olun. Bunlar Başkan’ın da istediği şeyler. Söyleyeceklerim bu kadar. Şimdi raporunuzu dinlemeye hazırım.”</span></p>

  <p class="heading"><span class="sgc3">Floyd yerine oturdu. Müdür, “Çok teşekkürler Dr. Floyd” dedi ve pek de nazik olmayan bir şekilde Baş Bilim Adamı’na başıyla işaret etti. Başlama işaretiyle birlikte Dr. Michaels kürsüye doğru ilerledi ve ışıklar söndü.</span></p>

  <p class="heading"><span class="sgc3">Ekrana Ay’ın bir fotoğrafı yansıdı. Yassı yuvarlağın tam ortasında göz alıcı ışınlar yayan parlak beyaz bir krater ağzı görünüyordu. Sanki Ay’ın yüzeyine biri bir çuval dolusu un serpmiş ve un her yana dağılmış gibiydi.</span></p>

  <p class="heading"><span class="sgc3">Merkez krateri göstererek, “Bu dikey fotoğrafta görüldüğü üzere” dedi Michaels ve devam etti, “Tycho, Dünya’dan görüldüğünden çok daha belirgin, Dünya’dan bakıldığında Ay’ın kenarına oldukça yakın bir uzaklıkta görülür. Ama bu açıdan incelendiğinde, yani bin mil yukarıdan direkt olarak aşağı bakıldığında, bütün bir yarı küreyi nasıl da kapladığını göreceksıniz.”</span></p>

  <p class="heading"><span class="sgc3">Floyd’un tanıdık bir nesnenin alışılmadık görüntüsünü incelemesine izin vererek devam etti. ‘‘Geçen yıldan beri, düşük seviyeli bir uydudan bu bölgenin manyetik araştırmasını sürdürüyorduk. Araştırma geçen ay tamamlandı. Ve işte sonuç... Bütün sorunları başlatan bir harita...”</span></p>

  <p class="heading"><span class="sgc3">Ekranda başka bir resim belirdi. Deniz seviyesinden yüksekliği değil de manyetik yoğunluğu göstermesine rağmen, bir izohips haritasına benziyordu. Haritanın birçok yerinde çizgiler engebeli olsa da birbirine paraleldi ve aralıklıydı. Yalnız haritanın bir köşesinde bu çizgiler birden birleşiyor ve sanki bir kütüğün budak yerini gösteren bir çizim gibi tek merkezli iç içe dairelerden oluşuyordu.</span></p>

  <p class="heading"><span class="sgc3">Eğitimsiz bir göz bile, Ay’ın bu bölgesindeki manyetik alanda bir gariplik olduğunu farkedebilirdi. Haritanın alt köşesinde büyük harflerle şöyle yazılıydı: ‘TYCHO MANYETİK ANORMALİTESİ-1 (TMA-1)’. Sağ üst köşede ise ‘GİZLİDİR’ damgası vardı.</span></p>

  <p class="heading"><span class="sgc3">“İlk önce bir manyetik kayanın yüzeye vuran etkisi olabileceğini düşündük, ancak jeolojik bulgular bu fikrimizi çürüttü. Ayrıca nikel demir karışımı bir meteorit bile bu kadar yoğun bir manyetik alan oluşturamazdı. Bu yüzden gidip bakmaya karar verdik. Gönderilen ilk grup hiçbir şey bulamadı. Oldukça ince bir ay tozu tabakasıyla kaplanmış, her zamanki düzeyinde bir araziydi görülen. İncelemek üzere çekirdek örneği almak için manyetik alanın tam merkezine bir sondaj yapıldı. On metre aşağıda sondaj durdu. Bunun üzerine araştırma grubu kazmaya başladılar. Sizi temin ederim ki uzay elbiseleri içinde bu iş pek de kolay değildir. Buldukları şeyleri hemen Üsse getirdiler. Bir süre sonra daha iyi donatılmış daha büyük bir ekip gönderdik. İki hafta boyunca kazı çalışması yaptılar ve bildiğiniz sonucu aldık.”</span></p>

  <p class="heading"><span class="sgc3">Ekrandaki fotoğraf değişirken karartılmış toplantı odasında birdenbire ümit dolu, sessiz bir bekleyiş başladı. Herkes fotoğrafı pek çok kez görmesine rağmen, yeni bir ayrıntı yakalayabilmek ümidiyle boyunlarını yukarı doğru uzattı. Dünya’da ve Ay’da yüzden az kişinin bu fotoğrafı görme izni vardı.</span></p>

  <p class="heading"><span class="sgc3">Fotoğrafta, parlak kırmızı ve sarı renkli uzay elbisesi giymiş bir adam, kazılan çukurun tam ortasında duruyordu. Elinde metrenin onda birini gösteren bir araştırma çubuğu tutuyordu. Fotoğrafın gece çekildiği ortadaydı. Ay ya da Mars’ın herhangi bir bölümünde çekilmiş olabilirdi. Ancak şimdiye dek hiçbir gezegende böyle bir manzara oluşmamıştı.</span></p>

  <p class="heading"><span class="sgc3">Uzay giysileri giymiş olan adamın önünde poz verdiği nesne, üç metre yüksekliğinde ve bir buçuk metre genişliğinde simsiyah dikey bir kaya parçasıydı. Floyd’a uğursuz, kocaman bir mezarı hatırlatmıştı. Son derece keskin kenarlı ve simetrikti. O kadar siyahtı ki üzerine düşen ışığı yutuyor gibiydi. Yüzeyinde başka hiçbir ayrıntı yoktu. Taştan mı, metalden mi, plastikten ya da insanoğlunun bilmediği bir maddeden mi yapılmış olduğunu söylemek imkansızdı. “TMA-1” diye açıkladı Dr. Michaels, neredeyse saygıyla eğilerek. “Oldukça yeni görünüyor değil&nbsp;mi? Onun birkaç yıllık olduğunu sanan ve 1998’deki üçüncü Çin Keşif Seferi ile bağlantı kurmaya çalışanları suçlayamam. Ancak ben buna hiç inanmadım. Ve şimdi, yerel jeolojik bulgulardan cismin gerçek yaşını ortaya çıkardık. Meslektaşlarım ve ben, Dr. Floyd, bütün şerefimizi ortaya koyarak diyoruz ki, TMA-1’in Çinli’lerle hiçbir ilgisi yoktur. Aslında bunun insan ırkıyla hiçbir ilgisi yok. Çünkü bu kaya buraya dikildiğinde, henüz insanoğlu varolmamıştı. Gördüğünüz gibi, bu kaya yaklaşık üç milyon yaşında. Şu anda bakmakta olduğunuz şey, dünyanın ötesindeki akıllı canlıların ilk kanıtıdır.”</span></p>
</body>
</html>
