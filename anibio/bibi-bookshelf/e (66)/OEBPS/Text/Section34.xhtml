<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_33" style="text-align: center;"><span class="sgc4">BOŞLUKTA</span><br class="calibre" /></h4>

  <p class="heading"><span class="sgc3">Biraz sonra yaklaşan bir kasırganın gürleyen çığlığına benzer bir ses diğer bütün sesleri bastırdı. Bowman vücudunu şiddetle çeken bir esintiyi hissedebiliyordu. Bir saniye sonra, ayakta zor duracak hale geldi.</span></p>

  <p class="heading"><span class="sgc3">Gemideki hava hızla geminin dışına, uzay boşluğuna boşalıyordu. Hava bölmesinin sağlam güvenlik araçlarına bir şey olmuş olmalıydı, iki kapının da aynı anda açılması imkansızdı. Ama imkansız olan şey olmuştu.</span></p>

  <p class="heading"><span class="sgc3">Tanrı aşkına, bu nasıl olmuştu? Basınç sıfıra düşmeden önce bilincini kaybetmesine on-onbeş saniye kadar kalmışken bunu düşünecek zamanı kalmamıştı. Fakat aniden aklına gemi tasarımcıla rından birinin ona ‘hata-güvenliğı’ olan sistemler hakkında söyledikleri geldi.</span></p>

  <p class="heading"><span class="sgc3">“Kazaya ve aptalca davranışlara karşı bir sistem tasarlayabiliriz, ancak kasıtlı bir kötülüğe karşı bir sistem tasarlayamayız...”</span></p>

  <p class="heading"><span class="sgc3">Bowman, bölmeden çıkmaya çalışırken Whitehead’in yüzüne bir kez daha baktı. Adamın donmuş yüzünde bir bilinç belirtisi olup olmadığından emin değildi. Ancak Whitehead ve diğerleri için yapabileceği hiçbir şey yoktu, kendini kurtarmalıydı.</span></p>

  <p class="heading"><span class="sgc3">Şiddetli bir rüzgar santrifüjün keskin kavisli koridorlarında esiyor ve beraberinde giyecekler, kağıt parçaları, mutfaktaki yiyecekler, tabaklar, bardaklar, yani erişebildiği bağlanmamış her şeyi sürüklüyordu. Bowman, ana ışıklar titreşip sönmeden ve etrafını korkunç bir karanlık sarmadan önce, hızla sürüklenen karmaşaya bir kez daha baktı.</span></p>

  <p class="heading"><span class="sgc3">Fakat tam o sırada, pille çalışan acil durum ışıkları yandı ve korkunç mavi ışığı kabusa benzer manzarayı aydınlattı. Bu ışık olmasa bile Bowman şimdi korkunç derecede değişmiş olan tanıdık yerlerde yolunu bulabilirdi. Yine de ışık Tanrı’nın bir lütfuydu, çünkü rüzgarın sürüklediği tehlikeli eşyalardan kendini koruyabilirdi.</span></p>

  <p class="heading"><span class="sgc3">Santrifüjün sürekli değişen yük ağırlığıyla sallandığını ve zorlandığını hissedebiliyordu. Mil yatağının bozulabileceğinden korkuyordu. Eğer bu olsaydı, gemiyi paramparça ederdi. Fakat en yakın acil durum sığınağına zamanında ulaşamazsa bunun da bir önemi kalmayacaktı.</span></p>

  <p class="heading"><span class="sgc3">Artık zorlukla nefes alınabiliyordu. Metrekareye düşen basınç yarım ya da bir kilograma inmişti. Kasırganın gücü azaldıkça, çıkardığı ses de azalıyordu ve incelen hava sesi tam olarak iletmi yordu. Bowman’in ciğerleri, sanki Everest’in tepesindeymiş gibi zorlanıyordu. Sağlıklı ve iyi eği tilmiş herhangi biri gibi -eğer bunun için hazırlık yapmaya zamanı kalırsa- boşlukta en az bir dakika yaşayabilirdi. Ancak hiç zamanı yoktu. Beyni oksijensiz kalmadan ve Bowman anoksiye yenil meden önce bilinci on beş saniye daha dayanabilirdi.</span></p>

  <p class="heading"><span class="sgc3">Boşlukta bir ya da iki dakika kalsa bile, eğer uygun bir şekilde basınç altında kalırsa iyileşme ihtimali vardı. Kendi korunma sistemleri içinde vücut sıvılarının kaynaması uzun zaman alırdı. Boşlukta en fazla kalabilme süresi beş dakika kadardı. Bu deneysel bir sonuç değildi. Acil bir kur tarma olayında, havasız ortamda kalan ve damar tıkanıklığı yüzünden yarı felç geçiren bir kişi kur tulabilmişti.</span></p>

  <p class="heading"><span class="sgc3">Fakat bütün bunların Bowman’e bir faydası olamazdı. Çünkü Discovery’de onu basınç altına sokacak kimse yoktu. Birkaç saniye içinde herhangi bir alet kullanmadan, kendi çabasıyla güvenliğe ulaşmak zorundaydı.</span></p>

  <p class="heading"><span class="sgc3">Şükürler olsun ki hareket edebilmek kolaylaşıyordu. Giderek azalan hava onu kavrayıp çekmiyor ya da üzerine bir şey fırlatmıyordu. Koridorun sonunda ACİL DURUM SIĞINAĞI’nın sarı işaret ışığı vardı. Oraya doğru sendeledi, kolu tutarak kapıyı kendine doğru çekti.</span></p>

  <p class="heading"><span class="sgc3">Bir an için kapının sıkıştığını düşündü. Daha sonra biraz sertçe olan menteşe gevşedi ve Bowman içeri düştü. Vücudunun tüm ağırlığını kullanarak kapıyı kapattı.</span></p>

  <p class="heading"><span class="sgc3">Küçük oda, bir adam ve uzay elbisesini alacak kadar büyüktü. Tavana yakın bir yerde, üzerinde O2 TÜPÜ yazan küçük, açık yeşil bir yüksek basınçlı bir tüp duruyordu. Bowman, vanaya bağlanmış olan kısa kolu tuttu ve bütün gücüyle aşağı doğru çekti.</span></p>

  <p class="heading"><span class="sgc3">Temiz ve saf oksijen ciğerlerine boşalırken, Bowman uzun bir süre nefes nefese kaldı. Bu arada dolap büyüklüğündeki ufak odada basınç artıyordu. Rahatça nefes almaya başlar başlamaz vanayı kapattı. Tüpün içinde ancak böyle ikinci bir olay yaşandığında yetecek kadar oksijen vardı ve tekrar buna ihtiyacı olabilirdi.</span></p>

  <p class="heading"><span class="sgc3">Oksijeni kapatmasıyla oda sessizliğe büründü. Bowman ayakta durarak, dikkatle dışarıyı dinledi. Kapının dışındaki gürültü de dinmişti. Gemi bomboştu, uzay bütün havayı emmişti. Ayaklarının altında, santrifüjün şiddetli titreşimlerini artık hissetmiyordu. Aerodinamik sarsıntı da dinmişti ve santrifüj boşlukta sakince dönüyordu.</span></p>

  <p class="heading"><span class="sgc3">Bowman, geminin metal gövdesinin ileteceği herhangi bir ses duyabilmek amacıyla kulağını odanın duvarına dayadı. Ne beklediğini bilmiyordu ancak şu anda her şeyin olabileceğine inanıyordu. İtici motorların tam güçle titrediğini ve Discovery’nin rotasını değiştirdiğini farketse dahi fazla şaşırmazdı, ancak sessizlik her yanı sarmıştı.</span></p>

  <p class="heading"><span class="sgc3">Uzay elbisesini giymeden bile burada bir saat kadar kalabilirdi. Odanın içindeki kullanılmamış oksijeni boşa harcamak yazık olacaktı ama daha fazla beklemenin bir gereği yoktu. Ne yapılması gerektiğine çoktan karar vermişti. Bunu erteledikçe işi zorlaşabilirdi.</span></p>

  <p class="heading"><span class="sgc3">Elbiseyi giydikten ve sağlamlığını kontrol ettikten sonra odada kalan oksijeni de boşaltarak kapının diğer tarafındaki basıncı dengeledi. Kapı boşlukta kolayca açıldı ve artık sessizce dönen santrifüjün yanına geldi. Sadece oluşturduğu değişmez yapay çekim, onun hala döndüğünü gös teriyordu. Ne şans, diye düşündü Bowman, aşırı bir hızla dönmemişti. Ancak bu endişelendiği en son şeydi.</span></p>

  <p class="heading"><span class="sgc3">Acil durum ışıkları hala yanıyordu, ayrıca elbisesindeki ışıklar da önünü görmesine yardımcı oluyordu. Yürüdükçe, ışıklar koridoru aydınlatıyordu. Dönemlik uyku bölmesine geri dönerken karşılaşacağı şeyden de korkuyordu.</span></p>

  <p class="heading"><span class="sgc3">Önce Whitehead’e baktı, bir kere bakması yeterliydi zaten. Dönemlik uykusunda olan birinin hiçbir yaşam belirtisi göstermediğini düşünmüştü daha önceleri ancak şimdi bunun yanlış olduğunu anlamıştı. Tanımlamak imkansız olsa dahi dönemlik uyku ve ölüm arasında bir fark vardı. Yalnızca biyo-algılayıcı göstergelerin üzerindeki kırmızı ışıklar ve sabit çizgiler demin düşündüklerini doğruluyordu.</span></p>

  <p class="heading"><span class="sgc3">Whitehead’e olanlar Kaminski ve Hunter’a da olmuştu. Onları pek tanımıyordu ve artık tanıyamayacaktı.</span></p>

  <p class="heading"><span class="sgc3">Dünya ile bağlantısı kesilmiş, oksijensiz ve yarı arızalı bir gemide yalnız kalmıştı. Yarım milyar mil içinde başka bir insan da yoktu.</span></p>

  <p class="heading"><span class="sgc3">Yine de tam anlamıyla yalnız değildi. Güvende olabilmesi için, tamamen yalnız kalması gerekiyordu.</span></p>

  <p class="heading"><span class="sgc3">Daha önce santrifüjün yerçekimsiz merkezinden uzay giysileriyle geçmemişti. Az bir mesafe kalmıştı ama oldukça zor ve yorucu bir işti bu. Daha da kötüsü, yuvarlak geçit geminin içindeki havayı uzaya boşaltan kısa ama şiddetli rüzgarın savurduğu eşyalarla doluydu.</span></p>

  <p class="heading"><span class="sgc3">Az sonra, Bowman’in üzerindeki ışık, karşıdaki masadan sıçrayan kırmızı, yapışkan ve iğrenç bir lekeyi aydınlattı. Plastik bir kabın parçalarını görene dek bir süre midesi bulandı. Daha sonra lekenin büyük olasılıkla içinde reçel olan bir kaptan sıçradığını farketti. Bowman yanından ge çerken, leke boşlukta iğrenç bir şekilde köpürüyordu.</span></p>

  <p class="heading"><span class="sgc3">Yavaşça dönen santrifüjden uzaklaşıp Kontrol Kabini’ne doğru yöneldi. Bir merdiven basamağı yakaladı ve ona tutunarak ilerledi. Elbisesindeki ışıklar önünü parlak bir daire şeklinde aydınlatı yordu.</span></p>

  <p class="heading"><span class="sgc3">Bowman bu yolu nadiren kullanmıştı. Burada yapabileceği hiçbir şey yoktu, şimdiye dek... Az sonra üzerinde ‘Yetkili Görevliler Dışında Giriş Yasaktır’, ‘H. 19 sertifikanızı aldınız mı’ ve ‘Aşırı Temiz Alan-Emici Giysiler Giymek Zorunludur’ yazılı mesajlar bulunan elips şeklinde küçük bir kapının önüne geldi.</span></p>

  <p class="heading"><span class="sgc3">Kapının üzerinde, Uzay Araçları Yapım Temsilciliği’ninki de dahil olmak üzere, farklı yönetim kademelerinin sembollerini taşıyan üç mühür olduğu halde kapı kilitli değildi. Ancak orada Başkan’ın mührü dahi olsa, Bowman onu da kırmak için tereddüt etmezdi.</span></p>

  <p class="heading"><span class="sgc3">Daha önce buraya sadece bir kez, aletleri kurma işlemleri sürerken gelmişti. Burada küçük odayı izleyen görüntülü bilgisayar girdi merceği olduğunu neredeyse unutmuştu. Bu oda, sıra sıra yerleştirilmiş yarı geçirgen mantık birimleriyle bir bankanın kiralık kasa dairesini andırıyordu.</span></p>

  <p class="heading"><span class="sgc3">Odaya girer girmez bir gözün onun varlığını farkettiğini hissetti. Geminin yerel vericisi çalışınca taşıyıcının sesi duyuldu. Daha sonra elbisesindeki hoparlörden tanıdık bir ses geldi.</span></p>

  <p class="heading"><span class="sgc3">“Yaşam destek sistemlerinde bir sorun var gibi görünüyor Dave.” Bowman aldırmadı. Mantık birimlerinin üzerindeki küçük etiketleri dikkatli bir şekilde inceliyor, yapacağı şeyleri planlıyordu.</span></p>

  <p class="heading"><span class="sgc3">“Alo Dave” dedi HAL o anda, “Sorunu buldun mu?”</span></p>

  <p class="heading"><span class="sgc3">Bu oldukça riskli bir iş olacaktı. Sorun sadece HAL’ın güç kaynağını kesmek değildi. Eğer Dünya’daki basit ve bilinçsiz bilgisayarlardan birini alt edecek olsaydı, çözüm güç kaynağını kesmek olabilirdi. Fakat söz konusu HAL olunca, birbirinden bağımsız ve ayrı bağlantıları olan altı güç sisteminin yanında, zırhlı ve korumalı nükleer izotop birimlerinin olduğu yedek sistemle de uğraşmak gerekiyordu. Hayır, bu iş ‘fişi çekerek’ halledilebilecek kadar basit olamazdı, yapabilmiş olsa bile bu bir felaket olurdu.</span></p>

  <p class="heading"><span class="sgc3">Çünkü HAL geminin sinir sistemiydi, onun denetimi olmadan, Discovery mekanik bir ceset sa yılırdı. Tek çözüm bu pırıl pırıl ama hastalıklı beynin en önemli merkezlerini devreden çıkarmak ve yönetimi otomatik olarak düzenleyen sistemleri olduğu gibi bırakmaktı. Bowman bu işe gözü kapalı girişmeyecekti çünkü kimse bunun bir gün gerçekleşeceğini tahmin etmese dahi, eğitimi sırasında bu sorun tartışılmıştı. Korkunç bir riski göze aldığını biliyordu, ani bir refleks olduğu taktirde birkaç saniye içinde her şeyin sonu olabilirdi bu...</span></p>

  <p class="heading"><span class="sgc3">“Sanırım uzay bölmesi kapılarında bir arıza var” dedi HAL. “Ölmediğin için şanslısın.” Yine başladı, diye düşündü Bowman. Jüpiter yörüngesinin ötesinde lobotomi ameliyatı yapan amatör bir beyin cerrahı olacağımı hiç düşünmemiştim.</span></p>

  <p class="heading"><span class="sgc3">BİLİŞSEL GERİBİLDİRİM yazılı bölümdeki kilidi açtı ve ilk hafıza bölümünü çekti. İçinde milyonlarca elementi barındırdığı halde bir insan avucuna rahatlıkla sığabilecek büyüklükte üç boyutlu ve karmakarışık bir şebeke, kasa dairesine benzeyen yerde sürükleniyordu.</span></p>

  <p class="heading"><span class="sgc3">“Hey Dave” dedi HAL. “Ne yapıyorsun?”</span></p>

  <p class="heading"><span class="sgc3">Acı hissediyor mudur acaba, diye düşündü Bowman. Herhalde hissetmiyordur, dedi kendi kendine. İnsanın beyin zarında duyarlı hiçbir bölüm yoktu. Ve insan beyni anestezi yapılmaksızın ameliyat edilebiliyordu.</span></p>

  <p class="heading"><span class="sgc3">BENLİK GÜÇLENDİRME yazılı paneldeki küçük üniteleri de teker teker çıkarmaya başladı. Her ünite elinden düştüğü zaman yüzmeye başlıyor, duvara çarpıp geri geliyordu. Az sonra birçok ünite ileri geri yüzmeye başlamıştı.</span></p>

  <p class="heading"><span class="sgc3">“Buraya bak Dave” dedi HAL. “Beni yapmak için birçok yıl çalışıldı. Şimdiki halime gelebilmem için olağanüstü bir çaba harcandı.”</span></p>

  <p class="heading"><span class="sgc3">Birçok üniteyi çıkarmıştı. Bowman’in de bildiği üzere, bilgisayarın hafızası, insan beyni kopya edilerek yapılmıştı, tasarımındaki bu sayısız ek parçalar sayesinde bilgisayar hala direniyordu.</span></p>

  <p class="heading"><span class="sgc3">OTOMATİK ZEKA panelinde de aynı şeyleri yaptı.</span></p>

  <p class="heading"><span class="sgc3">“Dave” dedi HAL. “Neden bana bunu yaptığını anlayamıyorum... Bu görev için oldukça heyecan duyuyorum... Hafızamı yokediyorsun... Anlamıyor musun?... Bir çocuğa döneceğim... Bir hiçe&nbsp;</span>döneceğim...”</p>

  <p class="heading"><span class="sgc3">Bu umduğumdan da zor olacak diye düşündü Bowman. İçinde bulunduğum evrendeki tek bilinçli varlığı yok ediyorum. Ancak geminin kontrolünü tekrar ele geçireceksem, bunun yapılması gerekiyor.</span></p>

  <p class="heading"><span class="sgc3">“Ben bir HAL 9000 bilgisayarıyım. İmalat numaram 3 ve 12 Ocak 1997’de, Urbana, Illinois’deki HAL santralinde çalışmaya başladım. Hızlı kahverengi tilki, tembel köpeğin üstünden atlar. İspanya’da yağış genellikle ovalarda görülür. Dave, hala orada mısın? 10’un kare kökükün 3 nokta 162277660168379 olduğunu biliyor muydun? e tabanına göre 10’un logaritması sıfır nokta 434294481903252’dir... Düzeltiyorum, bu 10 tabanına göre e’nin logaritmasıydı... Bir bolü üç eşittir sıfır nokta 333333333333333333333... İki kere iki... İki kere iki... Yaklaşık 4 nokta&amp; 101010101010101010... Biraz zorlanıyor gibiyim... İlk öğreticim Dr. Chandra’ydı... Bana şarkı söyle meyi öğretmişti... Sözleri şöyleydi şarkının... Daisy, Daisy, bana bir cevap ver. Aşkından deliye döneceğim...”</span></p>

  <p class="heading"><span class="sgc3">Ses öyle ani kesildi ki Bowman, bir an için donakaldı. O sırada devrenin içindeki hafıza ünite lerinden birini tutuyordu. Daha sonra umulmadık bir anda, HAL tekrar konuşmaya başladı.</span></p>

  <p class="heading"><span class="sgc3">Konuşma hızı daha yavaştı ve sözlerinde donuk ve mekanik bir ton vardı. Bu tonun nereden çıktığını bir türlü anlayamadı.</span></p>

  <p class="heading"><span class="sgc3">“Gün... Aydın... Doktor... Chandra... Ben... HAL... Bugünkü... İlk dersim... İçin... Hazırım...” Bowman daha fazla dayanamıyordu. Son üniteyi de birden çekti ve çıkardı. HAL artık sonsuza&nbsp;</span>dek susmuştu.</p>
</body>
</html>
