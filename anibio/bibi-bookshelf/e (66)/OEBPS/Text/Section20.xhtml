<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_19" style="text-align: center;"><span class="sgc1">DISCOVERY</span></h4>

  <p class="heading"><span class="sgc3">Gemi hâlâ Dünya’dan sadece otuz günlük uzaklıktaydı. Ama yine de David Bowman’e, Discovery’nin küçük kapalı dünyasından başka bir yaşam biçimini bildiğine inanması çok zor gibi geliyordu bazen. Yıllar boyunca gördüğü eğitim, daha önceki Ay ve Mars görevleri başka bir hayat süren başka birine aitmiş gibiydi sanki.</span></p>

  <p class="heading"><span class="sgc3">Frank Poole da aynı duygular içinde olduğunu kabul ediyor, şakayla karışık, en yakın psikiyatristin yüz milyon mil kadar uzakta olduğunu söyleyip hayıflanıyordu bazen. Ancak bu yalnızlık ve yabancılaşma duygusu anlaşılmayacak kadar garip değildi ve kesinlikle hiçbir anormalliği imlemiyordu. İnsanoğlunun uzaya çıkmaya ceraset etmesinden bu yana geçen elli yıl içinde, böyle bir göreve hiç çıkılmamıştı.</span></p>

  <p class="heading"><span class="sgc3">Herşey beş yıl önce, Jüpiter Projesi yani gezegenlerin en büyüğüne yapılacak ilk insanlı yolcu luk düşüncesi ile başlamıştı. Gemi iki yıllık bir yolculuk için neredeyse hazırdı ki, nasıl olduysa birdenbire görevin içeriği değişti.</span></p>

  <p class="heading"><span class="sgc3">Discovery yine Jüpiter’e gidecekti ama orada kalmayacaktı. Jüpiter’in geniş menzilli uydu sistemine girerken hızını bile kesmeyecekti. Tam tersine dev dünyanın yerçekimsel alanını askı gibi kullanarak, kendini Güneş’ten uzak tutacaktı. Bir kuyrukluyıldız gibi Güneş Sistemi’nin dış sınırını şimşek hızıyla geçerek en uçtaki hedefi Satürn’ün görkemli halkalarına ulaşacaktı. Ve bir daha asla geri dönmeyecekti.</span></p>

  <p class="heading"><span class="sgc3">Bu, Discovery için tek yönlü bir yolculuk olacaktı ancak yine de mürettebatın intihar etmek gibi bir niyeti yoktu. Her şey iyi giderse, yedi yıl içinde Dünya’ya geri döneceklerdi. Zaten, henüz inşa edilmemiş olan Discovery II tarafından kurtarılmayı beklerken, bu yedi yılın beş yılı huzurlu bir kış uykusundaymış gibi çabucak geçecekti.</span></p>

  <p class="heading"><span class="sgc3">‘Kurtarma’ sözcüğü tüm Uzay Yolculuğu Bilimi temsilciliklerinin bildiri ve belgelerinde özenle kaçındığı bir sözcüktü çünkü tasarımdaki başarısızlığı ima ediyordu. Resmen onaylanan terim ise ‘yeniden kazanım’ idi. Birşeyler gerçekten ters giderse, Dünya’dan neredeyse bir milyar mil uzaklıkta kurtarma umudu kesinlikle olmazdı.</span></p>

  <p class="heading"><span class="sgc3">Bilinmeyene yapılan her yolculuk gibi bu da inceden inceye düşünülmüş bir riskti. Ancak yarım yüzyıllık araştırma gösteriyordu ki yapay olarak gerçekleştirilen, insana özgü mevsimlik uyku tamamen güvenliydi ve bu, uzay yolculuğu için yeni olanaklar yaratmıştı. Nasıl olduysa bu göreve dek, ellerinden gelen gayreti göstermemişlerdi.</span></p>

  <p class="heading"><span class="sgc3">Gemi Satürn’ün çevresindeki hedef yörüngesine girene dek araştırma ekibinin üç üyesine gerek duyulmayacağı için, onlar tüm dış uçuş esnasında uyuyacaklardı. Böylelikle tonlarca yemek ve diğer giderlerden tasarruf edilecek, daha da önemlisi, on aylık bir yolculuktan sonra göreve başladıklarında kendilerini dinç, tetikte ve yorulmamış hissedeceklerdi.</span></p>

  <p class="heading"><span class="sgc3">Discovery, Satürn’deki geçici yörüngesine girerek bu dev gezegenin yeni bir uydusu olacaktı. Onu Satürn’e yaklaştıracak olan iki milyon millik elipsin içinde ileri geri yol aldıktan sonra gezege nin bütün büyük uydularının yörüngelerinde gezinecekti. Dünya’nın seksen katı yüzölçümüne sahip ve biri Merkür kadar büyük olan, en azından onbeş bilinen uydu ile çevrili bir gezegenin haritalanması ve incelenmesi yüz günlerini alacaktı.</span></p>

  <p class="heading"><span class="sgc3">Burada yüzyıllar boyu incelemeye yetecek kadar çok şaşırtıcı şey olmalıydı, ilk keşif seferi yalnızca bir ön keşif niteliği taşıyabilirdi. Discovery’nin bulduğu herşey radyo dalgalarıyla Dünya’ya geri gönderilecek, böylece kâşifler geri dönemeseler bile keşfettikleri şeyler kaybolmayacaktı.</span></p>

  <p class="heading"><span class="sgc3">Yüz günün sonunda Discovery yayın faaliyetine son verecekti. Mürettebat mevsimlik uykuya girecek ve yalnızca ana sistemler geminin yorulmak bilmeyen elektronik beyninin gözetiminde çalışmaya devam edecekti. Discovery’nin Satürn’ün çevresinde dönmesini sağlayacak olan yörünge öyle iyi saptanmış olacaktı ki bundan bin yıl sonra bile insanoğlu onu nerede bulabileceğini kesin olarak bilecekti. Ancak şimdiki planlara göre Discovery II beş yıl içinde tamamlanacaktı. Ama altı, yedi hatta sekiz yıl geçse bile, uyuyan yolcular bunu farketmeyeceklerdi. Daha önceleri Whitehead, Kaminski ve Hunter için durmuş olan zaman, onlar için de duracaktı.</span></p>

  <p class="heading"><span class="sgc3">Discovery’nin 1. kaptanı Bowman, Uyku Odası’nda dondurulmuş ama huzur içindeki bilinçsiz üç meslektaşını bazen kıskanıyordu. Bütün bu can sıkıntısından ve sorumluluktan uzaktaydılar; Satürn’e ulaşana dek onlar için dış dünya olmayacaktı.</span></p>

  <p class="heading"><span class="sgc3">Ama bu dış dünya, yaşam belirtisi saptayıcı göstergeleriyle onları izliyordu. Kontrol Kabini’nin karmakarışık göstergeleri arasında pek göze çarpmayacak bir şekilde yerleştirilmiş olan, HUNTER, WHITEHEAD, KAMINSKI, POOLE, BOWMAN yazılı beş küçük pano vardı. Son iki pano boş ve cansızdı, bir yıldan önce de dolmayacaklardı. Diğerlerinde her şeyin yolunda olduğunu gösteren bir dizi küçük yeşil ışık yanıyordu. Ayrıca herbirinin üzerinde nabız, nefes ve beyin faaliyetlerinin yavaş ritimlerini izleyen parlayıcı çizgi demetlerinin göründüğü küçük bir gösterge ekranı vardı.</span></p>

  <p class="heading"><span class="sgc3">Yaptığının gereksiz olduğunu bildiği halde, Bowman’in bazen işitsel vericiye bağlandığı olurdu, bir aksilik olduğunda vericideki alarm derhal devreye girerdi. Yarı hipnozlu bir şekilde uyuyan meslektaşlarının son derece yavaş olan kalp atışlarını dinler, gözlerini ekranda kalp atışlarıyla eş zamanlı olarak ilerleyen yavaş dalgalardan ayırmazdı.</span></p>

  <p class="heading"><span class="sgc3">İçlerinde en ilgi çekici olanı EEG göstergeleriydi, bunlar, bir zaman varolmuş ve bir gün yine varolacak üç şahsiyetin elektronik imzalarıydılar. Bunlar, uyanık ya da normal uykuda olan bir beynin faaliyetini gösteren ve neredeyse hiç keskin girinti ve çıkıntı olmayan ani elektriksel artışları içeriyordu. En ufak bir bilinç zerresi kaldıysa bile bu, aletlerin ve belleğin ulaşamayacağı bir yerdeydi.</span></p>

  <p class="heading"><span class="sgc3">Bowman bu gerçeği kişisel deneyimlerinden de biliyordu. Bu görev için seçilmeden önce, onun da dönemlik uykuya gösterdiği tepkileri test edilmişti. Bu test sırasında ömrünün bir haftasını kaybetmiş olup olmadığından ya da kaçınılmaz ölümünü bir hafta için erteleyip ertelemediğinden pek emin değildi.</span></p>

  <p class="heading"><span class="sgc3">Elektrodlar alnına takılıp uyku jeneratörleri manyetik dalgalar yavmaya başladığı zaman, sü rekli değişen şekiller ve hızla hareket eden yıldızlar görmüştü. Sonra hepsi kayboldu ve karanlık onları yutarak ortadan kaldırdı. Ne kendisine yapılan ilk iğneleri ne de vücut ısısının donma noktasından sadece birkaç derece üstüne kadar indiğini hissetmişti. Uyandığında, bir an için gözlerini kapayıp açmış gibi geldi Bowman’e. Ancak bunun bir yanılsama olduğunu biliyordu, nasıl olduysa gerçekten yılların geçtiğinden emindi.</span></p>

  <p class="heading"><span class="sgc3">Görev tamamlanmış mıydı? Satürn’e çoktan ulaşmış, araştırmalarını sürdürmüş ve mevsimlik uykularına mı dalmışlardı? Discovery II onları Dünya’ya getirmek üzere burada mıydı?</span></p>

  <p class="heading"><span class="sgc3">Rüyadaymışçasına sersemlemiş, gerçek ve hayal ürünü anıları birbirinden ayıramaz bir halde yatıyordu. Gözlerini açtı ancak onu birkaç dakika şaşkına çeviren bulanık bir ışık kümesinden başka bir şey göremedi. Daha sonra Gemi Durum Paneli’nin üzerindeki gösterge ışıklarına bakmakta olduğunu farketti, ancak dikkatini onlar üzerinde odaklaştırması olanaksızdı. Az sonra bu çabasından vazgeçti.</span></p>

  <p class="heading"><span class="sgc3">Ilık bir hava akımı vücudundaki soğukluğu alıp götürürcesine üzerinden esip geçti. Başının arkasındaki bir hoparlörden hafif ama uyarıcı bir müzik geliyordu. Ve müzik sesi giderek artmaya başladı...</span></p>

  <p class="heading"><span class="sgc3">Daha sonra bilgisayar kaynaklı olduğunu bildiği rahatlatıcı ve dostça bir ses duydu. “Yavaş yavaş hareket kazanacaksın Dave. Ayağa kalkma ve ani hareket etme. Konuşmaya ça</span>lışma.”</p>

  <p class="heading"><span class="sgc3">Ayağa kalkma, diye düşündü Bowman. Bu çok komikti. Parmağını dahi kıpırdatabileceğinden emin değildi. Ancak bunu başardığını farkettiğinde oldukça şaşırmıştı.</span></p>

  <p class="heading"><span class="sgc3">Sersemlemiş ve aptal gibi hissediyordu ama halinden memnundu. Hayal meyal de olsa kurtarma gemisinin gelmiş olması gerektiğini, otomatik canlandırma silsilesinin başladığını ve çok yakın da diğer insanları görebileceğini biliyordu. Bu çok güzeldi ama fazla da heyecanlanmadı.</span></p>

  <p class="heading"><span class="sgc3">Biraz acıkmış hissediyordu. Elbette bilgisayar bu ihtiyacı öngörmüştü. “Sağ elinin altında bir sinyal düğmesi var, Dave. Açsan, lütfen ona bas.” Bowman parmaklarını zorladı ve sonunda armut şeklinde bir düğme buldu. Orada olduğunu biliyor olması gerekiyordu ancak tamamen unutmuştu. Daha başka neleri unutmuştu? Acaba dönemlik uyku hafıza kaybına mı sebep oluyordu? Düğmeye bastı ve bekledi. Birkaç dakika sonra, yatağının kenarından metal bir kol çıktı ve plastik bir emzik dudaklarına doğru geldi. Emziği iştahla emdi ve ılık, tatlı bir sıvı boğazından akarak her damlasıyla onun gücünü yerine getirdi.</span></p>

  <p class="heading"><span class="sgc3">Sonra kol geri çekildi ve Bowman tekrar dinlenmeye başladı. Artık kol ve bacaklarını hareket ettirebiliyordu, yürüyebilme düşüncesi o kadar imkansız bir hayal değildi.</span></p>

  <p class="heading"><span class="sgc3">Gücünün çabucak yerine geldiğini hissettiği halde, dışarıdan başka bir uyarıcı gelmese, sonsuza kadar burada yatmaktan memnun olacaktı. Ancak hoparlörden başka bir ses duyuldu. Bu defa insan beyninden çok daha üstün bir şey tarafından meydana getirilen elektriksel titreşimli bir oluşum değil, tamamen bir insan sesiydi. Hatta tanıdık bir sesti, ama tanıması biraz zaman aldı. “Merhaba Dave. Kendine gelmeye başladın. Artık konuşabilirsin. Nerede olduğunu biliyor musun?”</span></p>

  <p class="heading"><span class="sgc3">Bir süre nerede olduğunu merak etti. Eğer gerçekten Satürn’ün yörüngesinde dönüyorsa, Dünya’dan ayrıldığından beri geçen onca ay boyunca neler olmuştu? Yine hafızasını kaybedip kay betmediğini düşündü. Ancak aklından geçen bu düşünce onu rahatlatmıştı. Eğer ‘hafıza kaybı’ kelimesini hatırlayabiliyorsa, beyni hala iyi çalışıyor olmalıydı...</span></p>

  <p class="heading"><span class="sgc3">Ancak nerede olduğunu hala bilmiyordu. Yuvarlak odanın öbür ucundaki hoparlör onun bu durumunu tamamen anlamış olmalıydı ki şöyle dedi...</span></p>

  <p class="heading"><span class="sgc3">“Endişelenme Dave. Ben Frank Poole. Kalbini ve solunumunu inceliyorum. Her şey mükem mel. Sadece rahatla, sakin ol. Şimdi kapıyı açıp seni dışarı çıkaracağız.”</span></p>

  <p class="heading"><span class="sgc3">Hafif bir ışık odayı doldurdu. Giderek açılan girişin önünde hareket eden siluetler gördü. O anda, herşeyi hatırlamaya başladı ve tam olarak nerede olduğunu farketti.</span></p>

  <p class="heading"><span class="sgc3">Uykunun son ve ölümün en yakın sınırından sağ salim dönmüştü ama bütün bunlar sadece bir hafta sürmüştü. Uyku odasından çıktığında Satürn’ün soğuk semasını göremeyecekti, çünkü bu manzara bir yıl ötede ve yarım milyar mil uzakta kalmıştı. Şu an yakıcı Teksas güneşinin altında, Houston Uzay Uçuş Merkezi’ndeki mürettebat eğitimindeydi.</span></p>
</body>
</html>
