<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_26" style="text-align: center;"><span class="sgc1">DOĞUM GÜNÜ PARTİSİ</span></h4>

  <p class="heading"><span class="sgc3">Uzayda yedi yüz milyon millik bir mesafeyi ışık hızıyla geçen ‘İyi ki Doğdun’ şarkısının bilinen melodileri Kontrol Kabini’nin görüntülü ekranları ve göstergeleri arasında yok oldu. Biraz çekingen bir şekilde Dünya’daki doğum günü pastasının etrafında toplanan Poole ailesi birden sessizliğe gömüldü.</span></p>

  <p class="heading"><span class="sgc3">Sonra Bay Poole, yani babası, derinden gelen bir sesle, “Evet, Frank... Şu anda söyleyecek bir şey bulamıyorum. Sadece seni düşündüğümüzü ve en mutlu doğum gününü geçirmeni dilediğimizi söylemek istiyorum.”</span></p>

  <p class="heading"><span class="sgc3">Gözleri yaşla dolu Mrs. Poole, “Kendine iyi bak tatlım” diyerek araya girdi. “Tanrı seni korusun.”</span></p>

  <p class="heading"><span class="sgc3">Koro halinde gelen veda seslerinden sonra ekran karardı. Ne kadar garip, dedi Poole kendi kendine. Bütün bunlar bir saatten daha önce olmuştu Şu anda ailesi dağılmış ve millerce ötedeki evlerinin yolunu tutmuştu. Aradaki bu zaman farkı bir taraftan üzücü olmasına rağmen, aslında iyi de oluyordu. Yaşıtı herkes gibi Poole da ne zaman isterse Dünya’dan herhangi biriyle konu şabileceğini düşünüyordu ve bunun değerini pek bilememişti. Artık Dünya’da değildi ve bunun derin psikolojik etkileri vardı. Yeni bir uzaklık boyutuna geçmişti ve neredeyse bütün duygusal bağları, bunu kabullenmeyle birlikte kopmak üzereydi.</span></p>

  <p class="heading"><span class="sgc3">“Eğlencenizi böldüğüm için üzgünüm” dedi HAL. “Ama bir sorunumuz var.”&nbsp;</span></p>

  <p class="heading"><span class="sgc3">“Nedir o” diye sordu Bowman ve Poole hemen.</span></p>

  <p class="heading"><span class="sgc3">“Dünya’yla bağlantıyı sürdürmekte güçlük çekiyorum. Sorun AE 35 ünitesinde. Hata tahmin merkezim, ünitenin yetmiş iki saat sonra devredışı kalabileceğini bildirdi.”</span></p>

  <p class="heading"><span class="sgc3">“Bununla biz ilgileniriz” diye karşılık verdi Bowman. “Önce optik dizimine bakalım.”&nbsp;</span></p>

  <p class="heading"><span class="sgc3">“İşte burada Dave. Şu an normal görünüyor.” Gösterge ekranında hemen hemen yıldızsız bir zemin üzerinde parlayan muhteşem bir yarım ay belirdi. Bulutlarla kaplıydı ve tanınabilecek her hangi bir coğrafi özellik göstermiyordu. Aslında, ilk bakışta Venüs ile kolaylıkla karıştırılabilirdi.</span></p>

  <p class="heading"><span class="sgc3">Ancak ikinci kez bakıldığında değil, çünkü hemen yanında Venüs’e ait olmayan gerçek bir uydu vardı. Uydu Dünya’nın dörtte biri kadardı ve tam olarak aynı evredeydi. Bu iki gök cismini ana oğul olarak kabul etmek kolaydı, tıpkı Ay taşlarının, Ay’ın hiçbir zaman Dünya’nın bir parçası olmadığını şüpheye yer vermeyecek şekilde kanıtlamasından önce astronomların inandığı gibi.</span></p>

  <p class="heading"><span class="sgc3">Poole ve Bowman yarım dakika boyunca sessizce ekranı incelediler. Bu görüntü onlara büyük radyo çanak anteninin kenarına yerleştirilmiş olan uzun odaklı televizyon kamerasından geliyordu. Çanağın merkezindeki odaklama telleri antenin kesin yönünü gösteriyordu. Işın demeti tam olarak Dünya’ya doğrulmadığı sürece, Dünya’dan sinyal alıp veremezlerdi. Çift yönlü mesajlar hedeflerini şaşırır, görülüp duyulamadan Güneş Sistemi’nin derinliklerinde kaybolurdu. Herhangi bir şekilde bu sinyaller alınacak olsa da, bu yüzyıllar sonra olabilirdi, ancak insanoğlu tarafından değil.</span></p>

  <p class="heading"><span class="sgc3">“Sorunun nerede olduğunu biliyor musun” diye sordu Bowman.</span></p>

  <p class="heading"><span class="sgc3">“Aralıklı olarak kendini gösterdiği için yerini belirleyemiyorum. Ama AE 35 ünitesindeymiş gibi&nbsp;</span>görünüyor.”</p>

  <p class="heading"><span class="sgc3">“Ne gibi bir yöntem önerirsin?”</span></p>

  <p class="heading"><span class="sgc3">“Yapılacak en iyi şey ünitenin yerine yedeğini yerleştirmek olacaktır, böylelikle ünitedeki arızayı kontrol edebiliriz.”</span></p>

  <p class="heading"><span class="sgc3">“Tamam. Bir kağıt çıkışı alalım.” Bilgi, gösterge ekranında belirdi, aynı anda ekranın altındaki boşluktan bir kağıt çıktı. Bütün o elektronik yazılımlara rağmen, bazen eski moda basılı malzemeler en kullanışlı kayıt yöntemi oluyorlardı. Bowman bir süre elindeki şemaları inceledi ve heyecanla ıslık çaldı.</span></p>

  <p class="heading"><span class="sgc3">“Bize söyleyebilirdin” dedi. “Bu, geminin dışına çıkmamız gerektiği anlamına geliyor.”</span>&nbsp;</p>

  <p class="heading"><span class="sgc3">“Üzgünüm” dedi HAL. “AE 35 ünitesinin çanak antenin üzerine yerleştirilmiş olduğunu bildiğini sanıyordum.”</span></p>

  <p class="heading"><span class="sgc3">“Galiba bir yıl önce biliyordum ama gemide sekiz bin tane alt sistem var. Her neyse, kolay bir iş gibi görünüyor. Bir panelin kilidini açıp içine yeni bir ünite yerleştireceğiz sadece.”</span></p>

  <p class="heading"><span class="sgc3">“Benim için uygun” dedi Poole. Kendisi periodik gemi dışı faaliyetler için yetiştirilmiş bir mü rettebat üyesiydi. “Mekan değişikliğine katlanabilirim. Kişisel birşey değil tabii.”</span></p>

  <p class="heading"><span class="sgc3">“Görev Kontrol’un bunu onaylayıp onaylamadığına bir bakalım” dedi Bowman. Birkaç saniye durakladı ve düşüncelerini toparladı. Daha sonra mesajı bilgisayara yazdı.</span></p>

  <p class="heading"><span class="sgc3">“Görev Kontrol, burası X-Işını-Delta-Bir. İki-sıfır-dört-beş’te gemideki dokuzuncu-üçlü-sıfır bilgisayarımızın hata tahmin merkezi, Alfa Eko üç beş ünitesi, yetmiş iki saat içinde olası bir arıza olacağını bildiriyor. Sizden uzak-ölçer monitörünü kontrol etmenizi rica ediyor ve gemi sistemleri simülatörlerindeki üniteleri gözden geçirmenizi öneriyoruz. Ayrıca, EVA’ya gidip arızadan önce Alfa Eko üç beş ünitesini değiştirme planımıza verdiğiniz onayı doğrulayın. Görev Kontrol! Burası X-Işını-Delta-Bir, iki-bir-sıfır-üç yayını tamamlandı.”</span></p>

  <p class="heading"><span class="sgc3">Yılların getirdiği deneyim ile Bowman, bazılarının ‘Teknik Dil’ olarak adlandırdığı jargonu kullanabiliyor ve zihinsel bir zorlanma yaşamadan tekrar normal konuşma tarzına geçebiliyordu. Artık onay için beklemekten başka yapabilecek bir şey yoktu. Ancak bu en az iki saat sürüyordu çünkü sinyallerin Jüpiter ve Mars’ın yörüngelerini dolaşması gerekiyordu.</span></p>

  <p class="heading"><span class="sgc3">Beklediği onay, Bowman HAL’ın hafızasına kayıtlı olan geometrik şekil oyunlarından birinde pek başarılı olamayan bir oyun sergilerken geldi.</span></p>

  <p class="heading"><span class="sgc3">“X-Işını-Delta-Bir, burası Görev Kontrol. Bir-iki-sıfır-üç nolu mesajınıza onay verildi. Görev simülatöründeki uzak-ölçer bilgiyi gözden geçiriyoruz ve önerinizi değerlendireceğiz.”</span></p>

  <p class="heading"><span class="sgc3">“EVA’ya gidip olası bir arızadan önce Alfa Eko üç beş ünitesini değiştirme planınız onaylandı. Arızalı ünitede uygulayabileceğiniz test yöntemleri üzerinde çalışıyoruz.”</span></p>

  <p class="heading"><span class="sgc3">Konuşmanın ciddi bölümü tamamlandıktan sonra Görev Kontrol’dekiler normal İngilizce ile konuşmaya başladılar.</span></p>

  <p class="heading"><span class="sgc3">“Sorun yaşadığınız için üzgünüz çocuklar. Bunlara başka dertler eklemek istemiyoruz, ama eğer sizin için uygunsa, EVA’ya gitmeden önce, Halkla İlişkiler Bölümü’nden bir rica var. Halka bildi rilmek üzere durumun anahatlarını bildiren ve AE 35’in ne olduğunu açıklayan kısa bir kayıt ya pabilir misiniz? Mümkün olduğu kadar sakinleştirici biçimde konuşun. Elbette bunu biz de yapa biliriz, ancak sizin sözleriniz daha ikna edici olacaktır. Bunun gemideki sosyal yaşamınıza kötü bir etki yapmayacağını umarız. X-Işını-Delta-Bir! Burası Görev Kontrol, iki-bir-beş-beş yayını tamamlandı.”</span></p>

  <p class="heading"><span class="sgc3">Bowman bu rica karşısında kendini gülmekten alamadı. Dünya’nın garip bir duyarsızlık ve patavatsızlık gösterdiği oluyordu. ‘Sakinleştirici olalım’, öyle mi?</span></p>

  <p class="heading"><span class="sgc3">Poole altı saatlik uyku süresi bittikten sonra ona katıldı ve verecekleri karşılığı yazmak ve düzeltmek için on dakikalarını harcadılar. Görevin ilk aşamalarında, tüm radyo ve televizyonlardan -neredeyse ağızlarından çıkacak her şey için- sayısız röportaj ve konuşma teklifleri gelmişti. Ancak haftalar olaysız bir şekilde geçip, aradaki zaman farkı birkaç dakikadan bir saatin üzerine çıkınca, olaya olan ilgi giderek azalmıştı. Bir ay önce, Jüpiter uçuşunun yarattığı heyecandan beri, halk duyurusu için üç ya da dört kez kayıt yapmışlardı.</span></p>

  <p class="heading"><span class="sgc3">“Görev Kontrol, burası X-Işını-Delta-Bir. Basın açıklamasını gönderiyoruz... Günün erken saatlerinde, küçük bir teknik arıza meydana geldi. Bilgisayarımız HAL 9000, AE 35 ünitesindeki arızayı önceden bildirdi. Bu küçük ama iletişim sisteminin oldukça önemli bir parçasıdır. Bu ünite, Dünya’ya dönük olan ana antenimizin binde birlik bir açıyla durmasını sağlıyor. Gerekli olan açı bu, çünkü şu an Dünya ile aramızda yedi yüz milyon milden fazla bir uzaklık var. Dünya soluk bir yıldız gibi göründüğünden, çok dar olan radyo ışınımız Dünya’yı kolaylıkla kaçırabilir. Anten, merkez bilgisayar tarafından kontrol edilen motorlar sayesinde Dünya’yı sürekli izleyebilir. Ancak bu motorlar elde ettiği bilgileri AE 35 ünitesi aracılığıyla alıyor. Bu üniteyi, beynin talimatlarını vücuttaki kaslara ileten sinir sistemine benzetebilirsiniz. Eğer sinirler doğru sinyalleri iletmezse, vücut işlevini yapamaz. Bizim durumumuza gelince, AE 35 ünitesinin bozulması antenin rastgele bir hedef seçmesi anlamına gelebilir. Bu, son yüzyılın derin-uzay sondalarında yaşanan en genel sorundur. Genellikle bu sondalar diğer gezegenlere ulaşıyor ancak antenleri Dünya’nın yerini tespit edemediği için bilgi gönderemiyorlar. Henüz arızanın neden kaynaklandığını bilmiyoruz ancak durum o kadar da ciddi değil ve paniğe gerek yok. Yanımızda iki yedek AE 35 var. Herbirinin tahmini kullanım süresi yirmi yıl olduğu için görev süresi boyunca ikincisinin de bozulması pek mümkün değil. Ayrıca, şu anki arızanın neden kaynaklandığını anlayabilirsek, bir numaralı üniteyi tamir edebiliriz. Bu tip görevler için özel olarak yetiştirilmiş olan Frank Poole, geminin dışına çıkıp, yerine yedeğini koyarak arızalı üniteyi tamir edecek. Bu arada, geminin dışını kontrol etme ve özel EVA için önemsiz olan küçük delikleri onarma fırsatını yakalayacak. Bu küçük sorunun dışında, görev hala olaysız bir şekilde devam ediyor ve aynı şekilde devam edecektir. Görev Kontrol, burası X-Işını-Delta-Bir, iki-bir-sıfır-dört, yayın tamamlandı.”</span></p>
</body>
</html>
