<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2001_ Bir Uzay Efsanesi - Arthur C. Clarke</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h4 class="heading" id="sigil_toc_id_16" style="text-align: center;"><span class="sgc1">YAVAŞ ŞAFAK</span></h4>

  <p class="heading"><span class="sgc3">TMA-1 bölgesindeki ana basınç kubbesi 6 metre ötedeydi ve içerisi rahatsız edecek kadar kalabalıktı. İki hava bölmesinden birine kenetlenerek kubbeyle birleşen otobüs, oradakilerin memnu niyetle karşıladıkları fazladan bir oda sağlamıştı.</span></p>

  <p class="heading"><span class="sgc3">Yarı küre biçimindeki çift duvarlı bu balonda sürekli olarak projeyi yürüten altı bilim adamı ve teknisyen çalışıyor ve uyuyorlardı. İçeride donanım ve aletlerin çoğu, dışarıdaki boşluğa bıra kılamayacak bütün erzak, yemek, çamaşır ve tuvalet gereçleri, jeolojik örnekler ve kazı alanının sürekli gözetim altında tutulabileceği küçük bir TV ekranı vardı.</span></p>

  <p class="heading"><span class="sgc3">Halvorsen’in kubbede kalmayı seçmesi Floyd’u hiç şaşırtmamıştı. Fikrini takdire şayan bir açıksözlülükle belirtti.</span></p>

  <p class="heading"><span class="sgc3">“Uzay elbiselerini giymenin berbat bir şey olduğunu düşünüyorum” dedi Müdür. “Üç ayda bir yapılan kontroller için yılda dört kez giyiyorum zaten. Sizin için bir sakıncası yoksa, burada oturup dışarıyı televizyondan kontrol edeceğim.”</span></p>

  <p class="heading"><span class="sgc3">Bazı önyargılar artık yersizdi. Çünkü en son modeller ilk Ay kâşifleri tarafından kullanılan, zırhlı, kaba elbiselerden çok daha rahattı. Yardım almaksızın bir dakikadan az bir sürede giyilebiliyorlardı ve hemen hemen otomatiktiler.</span></p>

  <p class="heading"><span class="sgc3">Floyd’un dikkatle bağlamakta olduğu MKV, onu gece gündüz Ay’ın neden olabileceği en kötü durumlardan bile koruyabilirdi.</span></p>

  <p class="heading"><span class="sgc3">Dr. Michaels ile beraber küçük hava bölmesine girdi. Pompaların gürültüsü sona erip giysisi fazlaca hissedilmeyecek kadar sertleştiğinde, kendini boşluğun sessizliğinde sıkışmış buldu.</span></p>

  <p class="heading"><span class="sgc3">Bu sessizlik elbisesindeki telsizden gelen hoşgeldiniz mesajıyla bozuldu. “Basınç tamam mı Dr. Floyd? Normal şekilde nefes alıyor musunuz?”&nbsp;</span></p>

  <p class="heading"><span class="sgc3">“Evet, iyiyim.”</span></p>

  <p class="heading"><span class="sgc3">Yanındaki arkadaşı, Floyd’un elbisesinin üstündeki gösterge ve ibreleri kontrol elti. Sonra “Tamam. Gidelim.” dedi.</span></p>

  <p class="heading"><span class="sgc3">Dış kapı açıldı. Önlerinde dünya ışığıyla aydınlanan tozlu ay manzarası uzanıyordu. Floyd hava bölmesinden çıkarak, temkinli ve küçük adımlarla Michaels’ı takip etti. Yürümek çok zor değildi, aslında tam tersine Ay’a ulaştığından beri elbisesi onu daha önce hissetmediği kadar rahat hissettiriyordu. Elbisenin fazladan ağırlığı ve hareketlerine karşı hafif direnci ona yerçekimi hissini veriyordu.</span></p>

  <p class="heading"><span class="sgc3">Ekibin gelmesinden bu yana geçen bir saat içinde manzara değişmişti. Yıldızlar ve dünyanın bir yüzünün her zamanki gibi hâlâ parlak olmasına rağmen, ondört günlük Ay gecesi bitmek üzereydi. Hâlenin parlaklığı doğuda yükselen yapay bir ay şafağına benziyordu. Aniden, Floyd’un otuz metre yukarısındaki radyo anteninin ucu, uzaklarda gizlenen güneşin ilk ışınlarının vurmasıyla alevlere boğuldu.</span></p>

  <p class="heading"><span class="sgc3">Floyd ve Michaels, proje denetmeninin ve iki asistanının hava bölmesinden çıkmasını bekledikten sonra kratere doğru yavaşça yürüdüler. Oraya ulaştıklarında yay şeklinde, ince ama da yanılmaz akkor ışınları, doğu ufkundan yükselmişti bile. Güneşin, yavaş yavaş dönen Ay’ın kenarını aydınlatmasına bir saatten fazla bir zaman olmasına rağmen yıldızlar çoktan yok olmuşlardı.</span></p>

  <p class="heading"><span class="sgc3">Krater hala gölgeliydi, ama ağzındaki projektörler içini epey aydınlatıyordu. Floyd siyah dik dörtgene doğru rampadan ilerlerken, hem korku ile karışık bir saygı duyuyor hem de çaresiz his sediyordu. Burada, Dünya’nın görkemli giriş kapısında, insanoğlu, belki de asla çözülemeyecek bir sır ile karşı karşıyaydı. Üç milyon yıl önce bu yoldan birşey geçmiş ve amacı bilinmeyen, belki de bilinemeyecek olan bu sembolü bırakmış, gezegenlere ya da yıldızlara geri dönmüştü.</span></p>

  <p class="heading"><span class="sgc3">Elbisesindeki telsizden gelen ses Floyd’un hayali düşüncelerini böldü. “Proje denetmeni konuşuyor. Hepiniz bu tarafta sıralanırsanız, birkaç fotoğraf çekmek istiyoruz. Dr. Floyd, lütfen ortada durur musunuz? Dr. Michaels, siz de şöyle, teşekkürler...”</span></p>

  <p class="heading"><span class="sgc3">Floyd haricinde kimse bunun komik olduğunu düşünmemişti. Dürüst olması gerekirse birinin fotoğraf makinesi getirmiş olmasına memnun olduğunu kabul etmeliydi. Bu hiç şüphesiz tarihi bir fotoğraf olacaktı ve birkaç kopya da kendisi istiyordu. Yüzünün, elbise başlığının içinden açıkça görülebilmesini umuyordu.</span></p>

  <p class="heading"><span class="sgc3">Tektaşın önünde iyi çıkıp çıkmayacaklarının verdiği sıkılganlıkla poz verdikten sonra fotoğrafçı birkaç kare çekti ve “Teşekkür ederim baylar” dedi. “Üs Fotoğraf Bölümü’nden size kopyalarının gönderilmesini rica edeceğiz.”</span></p>

  <p class="heading"><span class="sgc3">Daha sonra Floyd tüm dikkatini abanoz rengindeki kayaya yöneltti. Yavaşça etrafını dolaşıyor, her açıdan onu inceleyerek kayanın garipliğini zihnine kazımaya çalışıyordu. Pek bir şey bulmayı ummuyordu çünkü her santimetrekaresinin mikroskobik incelemeye tabi tutulduğunu biliyordu.</span></p>

  <p class="heading"><span class="sgc3">Şimdi uyuşuk güneş kraterin kenarından ağır ağır yükseliyordu. Işınlar kayanın doğu tarafını hemen hemen aydınlatmıştı. Yine de kaya hiç ışık görmemiş gibi her ışık zerresini yutuyordu.</span></p>

  <p class="heading"><span class="sgc3">Floyd basit bir deney yapmaya karar verdi. Tektaş ve güneş arasında durdu ve düz, siyah yüzeyde kendi gölgesini aradı. Herhangi bir iz bile göremedi. Kayanın üzerine en azından 10 kilovat ham ısı düşüyor olmalıydı. Eğer içinde birşey olsaydı, anında pişiyor olmalıydı. Bu -bu şey- Dünya’da Buzul Çağı başladığından bu yana ilk kez gün ışığı görüyorken, benim burada durabilmem ne tuhaf, diye düşündü Floyd. Renginin neden siyah olduğunu merak etti yine. Elbette ki siyah renk, güneş enerjisini emmek için en ideal olanıydı. Ancak bu fikri hemen aklından çıkardı, kim güneş enerjisi dolu bir aracı yerin 6 metre altına gömecek kadar çılgın olabilirdi?</span></p>

  <p class="heading"><span class="sgc3">Sabahın ilk ışıklarıyla küçülmeye başlayan Dünya’ya baktı. Altı milyar insan arasında yalnızca bir avuç kişinin bu keşiften haberi vardı. Nihayet herşey açıklandığında, Dünya bu habere nasıl bir tepki gösterecekti?</span></p>

  <p class="heading"><span class="sgc3">Olası siyasi ve toplumsal etkileri oldukça genişti. Burnunun ucunu görebilecek kadar gerçekten akıllı olan her insan, yaşamını, değer yargılarını ve felsefesini tamamen değişmiş bulacaktı. TMA-1 hakkında herhangi birşey keşfedilmese ve sonsuza dek bir sır olarak kalsa dahi, insanoğlu Evren’de yalnız olmadığını öğrenecekti. Onları milyonlarca yıl sonradan takip ediyorlardı ancak bir zamanlar burada olan onlar, yine geri dönebilirlerdi. Onlar dönmese de başkaları olabilirdi. Bütün gelecek artık bu olasılığı hesaba katmak zorundaydı.</span></p>

  <p class="heading"><span class="sgc3">Floyd hâlâ derin düşünceler içindeyken, başlığındaki telsizden birdenbire keskin bir elektronik çığlık yayıldı. Çığlık, aşırı yüklenmiş ve sesi çarpıtılmış korkunç bir saat alarmına benziyordu. İstenç dışı bir hareketle kulaklarını uzay eldiveni giydiği elleriyle kapatmaya çalıştı ve sonra kendine gelerek deli gibi alıcısının kontrol düğmesini aradı. O aramayı sürdürürken boşlukta dört çığlık daha koptu, sonra merhametli sessizlik geldi.</span></p>

  <p class="heading"><span class="sgc3">Kraterin çevresinde, herkes şaşkınlıktan donakalmış bir şekilde duruyorlardı. O halde alıcımda bir bozukluk yok, demek ki herkes bu keskin elektronik çığlıkları duymuş, dedi Floyd kendi kendine.</span></p>

  <p class="heading"><span class="sgc3">Üç milyon yıllık karanlıktan sonra, TMA-1 ay şafağını selamlamıştı.</span>&nbsp;</p>
</body>
</html>
