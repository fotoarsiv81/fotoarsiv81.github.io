<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_">15.BÖLÜM</p>

  <p class="block_">İDO BAŞKA DENİZLERE YELKEN AÇIYOR: ÖZELLEŞTİRME SÜRECİ</p>

  <p class="block_6">Stratejik planlar hazırlanırken saha araştırmaları, pazar analizleri yapıyorduk. Şirketin güçlü ve zayıf bütün yönlerini masanın üzerine koymuştuk. Gelecekte bizi bekleyen tehditleri, fırsatları öngörmek için çalışıyorduk. Analizler bize İDO'nun, planlanan yeni toplu taşıma sistemlerinin hayata geçmesiyle artık kulvar değiştirmesi, deyim yerindeyse başka denizlere açılması gerektiğini gösteriyordu. Kurumun geleceği açısından baktığımızda yeni bir açılım şarttı.</p>

  <p class="block_6">Ancak kamunun mevcut fınansal imkânıyla yeni pazarların, yeni yatırımların mümkün olamayacağı, İDOnun ancak özel sektöre geçmesi durumunda büyüme potansiyeli olduğu görülüyordu. Marmara'nın dışına çıkma durumu kamuda kısa ve orta vadede değerlendirilemeyeceği için şirketin küçülmeye gitmesi gerekecekti. Bu yüzden kamu adına özelleştirmenin yapılması gerekiyordu.</p>

  <p class="block_6">Bunu yaparken hem belediye, dolayısıyla vatandaş, değeri piyasada giderek azalacak bir şirketten kaynak oluşturacak, hem de özel sektör katkısıyla, İstanbul Marmara ya da başka denizlerde hayata geçebilecek projelerle daha büyük kazanımlar elde etmek mümkün olacaktı. Neticede bu ülkenin kaynak ve değerini korumak gerekiyordu.</p>

  <p class="block_6">Tüm bu analiz ve fizibilite çalışmalarının ışığında, önce ulaşım ağı farklılaşmış olan Şehir Hatları' nı İDO'dan ayırarak kamu tarafını yönettik. Ardından İDO gibi marka değeri yüksek, “Dünyanın En Büyük Yolcu Taşımacılık Şirketi" unvanı olan şirketimiz için özelleştirme sürecini başlattık.</p>

  <p class="block_6">İskeleler, ulaşım hatları, gemiler gibi fiziki varlıkların yanında İDO, global ve farklı segmentlerde entegre hizmet üretebilecek müthiş bir potansiyel barındırıyordu. Dolayısıyla alıcı, şirketin bugününü değil, yarınını satın alacaktı. Bağımsız bir şirket olarak İDO için tankerden gemi acenteliğine, liman işletmesinden “catering’e, iç ve dış denizlerde, müthiş bir pazarın önü açılmıştı artık. Zaten stratejik alıcılar uluslararası arenanın oyuncuları olduğu için tüm bunları görebiliyorlardı.</p>

  <p class="block_6">Bunu devlette yapmak mümkün olamaz mıydı? Bu sorunun yanıtını bende çok düşündüm. Ama gerçekçi olmak gerekiyordu. Evet bunu devlet yapabilirdi. Ancak hem kamuya fayda üretip buna odaklanma gereği, hem işin ihtisas gerektiriyor olması, hemde kamu kurumu olduğunuzda her yeni yatırımı geniş bir siyasi erke izah zorunluluğunun yaratacağı zaman kaybı, işin özel sektör eliyle yürütülmesinin daha uygun olacağını ortaya koydu.</p>

  <p class="block_6">Kişisel kanaatim, devletin, özel sektörün yapabileceği işlerden, kamu menfaatini göz ardı etmeden çıkmasıdır.</p>

  <p class="block_6">Mesela bir dökme yük gemisi filosu kurmak isteseniz kamuda bu isteğe nasıl bakılır? “Görevin kamu hizmeti, sen İstanbul’a hizmet et! Senin işin mi gidip tanker işletmek,</p>

  <p class="calibre1">dökme yük gemisi işletmek, acentecilik yapmak!” denir. Önce İstanbul Büyükşehir Belediye Meclisi’ne bunu izah etmeniz gerekir. Piyasa ekonomisi koşulları, potansiyeller, yüksek kapasitesi gibi konularda kazanç sağlayan bir sistem olduğuna ikna etmek hayli zaman alır.</p>

  <p class="block_8">Beş Farklı Oluşum İhaleye Talip Oldu</p>

  <p class="block_6">İDO'nun özelleştirme süreci planlandığı gibi sağlıklı bir şekilde devam ederken, Libya'ya yapılan tahliye operasyonuyla potansiyel yatırımcı da İDO'nun büyük ama aynı zamanda dinamik bir organizasyon olduğunu gördü. Bu zamana kadar şirketin mali performansını, insan kaynağı niteliğini, teknik ve hizmet altyapısını, yetenek ve kapasitesini ayrıntılı olarak inceleyen potansiyel yatırımcı, operasyon sürecinde, vaatlerin gerçek olduğunu, İDO'nun taşıdığı değeri ve sahip olduğu potansiyeli daha iyi gördü.</p>

  <p class="block_6">Son derece profesyonel, aynı düzeyde açık ve şeffaf ilerleyen özelleştirme sürecinde, ulusal ve uluslararası firmaların Ortak Girişim Gruplarının da aralarında yer aldığı beş oluşum ihaleye gireceğini açıkladı: TepeAkfenSouterSera Ortak Girişim Grubu, Global Liman İşletmeleri A.Ş., Yıldırım Holding A.Ş. Deniz Turizm Yatırımları A.Ş., Stena Yatırım Holding A.Ş. Ortak Girişim Grubu ve Torunlar Gıda San. ve Tic. A.Ş.</p>

  <p class="block_6">Sadece Türkiye'de değil, dünyada da rüştünü ispatlamış bu grupların şirketimize talip olmaları, bizler için ayrı bir gurur kaynağı oldu. Bu katılım, yıllar içinde İDO'yu taşıdığımız başarılı noktanın da takdiri sayılabilecek bir kanıt niteliğindeydi.</p>

  <p class="block_6">Ve nihayet 8 Nisan 2011 günü İDO, 86milyon dolar bedelle TepeAkfenSouterSera Ortak Girişim Grubunun kazandığı ihaleyle özelleştirildi ve süreç İDO’ya yakışan prestij, profesyonellik ve itibarla tamamlandı.</p>

  <p class="calibre1">İDO vaadi olan, ezber bozan bir şirket oldu.</p>

  <p class="block_6">Düne kadar hemen kimsenin memnun kalmadığı bir şirketken, bugün yapılan araştırmalarda yüzde seksen beş oranında memnuniyet duyulan bir şirket durumunda. Milyonlarca insanın hizmet aldığı bu değeri korumak, geliştirmek, potansiyelleri doğru kullanmak gerekirdi. Özelleştirmeyle işte biz bunu yaptık.</p>

  <p class="block_6">Bu yaklaşımla özelleştirme koşulları, gerekli şartname ve diğer teknik hazırlıklar tamamlandı. Türkiye’nin ve dünyanın önde gelen çokuluslu ve büyük şirketlerinin İDO’yu incelemek üzere kapısını çaldığı, yorulduğumuz ama bir o kadar da gurur duyduğumuz günler yaşadık. Ve beklentilerin en yüksek noktaya ulaştığı bir şirket kimliğiyle artık İDO gün saymaya başladı.</p>

  <p class="block_6">Türkiye’nin ve İstanbulluların deniz yolcu taşımacılığında gurur duyduğu bir markası vardı. İDO, Türkiye’de kamu kurumu ya da kamu hizmeti veren kurumların, özel sektör sistematiği içinde yönetilebileceğine dair ezberleri bozmuştu. <span class="text_2">lA</span>rtık global bilgi üreten bir şirket olarak İDO vardığı noktada,</p>

  <p class="block_12">\ teknik ve yönetim süreçlerindeki profesyonellikle, dünyanın herhangi bir işletmesine knowhow kullanılabilecek düzeye ulaştı. Nitekim uluslararası boyutta gördüğümüz ilgi ve talep de bunu kanıtladı.</p>

  <p class="block_6">O dönem “İDO’nun hikâyesini, satın alan yazacak,” diyordum.</p>

  <p class="block_6">Mısır, Umman, Dubai olmak üzere, pek çok ülkenin sahip olduğu deneyim ve birikimin peşinden geldiği, yükselmiş marka değeriyle adı uluslararası arenada bir itibar kaynağı olarak kullanılan bir işletmeye dönüştü. Dolayısıyla satın alan kurumun vizyonu İDO’nun hikâyesinin devamını belirleyecekti.</p>
</body>
</html>
