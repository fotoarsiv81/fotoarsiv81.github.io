<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_">3.BÖLÜM</p>

  <p class="block_">İDOYLA TANIŞMA;GENEL MÜDÜRLÜK SÜRPRİZİ</p>

  <p class="block_6">TDİ’deki yönetim kurulu üyeliğim sırasında, denizcilik sektörünün yanı sıra, belli ki politik çevrelerin de dikkatini çekmiştim. Zaten bu tür görevler, planlı olmasa da kendinizi gösterdiğiniz işler oluyor.</p>

  <p class="block_6">Bu süreçte öylesine aktif bir çalışma içindeydim ki, yönetim kurulunda o ilk günün, “sesini duyuran konuşmacısı” olma hevesi, ben farkına varmadan zaman içinde yaptığı işlerin izlenmesini sağlamış.</p>

  <p class="block_6">Artık siyasi çevrelerce de biliniyor olduğum, bir buçuk yıl boyunca sadece akademisyen değil, aynı zamanda sektörü bilen, aktif bir yönetici olarak görüldüğüm, çok sonradan fark ettiğim bir durum.</p>

  <p class="block_6">Beni İDO Genel Müdürü yapmayı planladıklarını sonradan öğrendiğim siyasi irade için artık sektörü, devleti ve siyaseti görmüş, pratiği olan genç bir idareci adayıydım.</p>

  <p class="block_6">Ancak tüm içtenliğimle belirtmeliyim ki, aklımdan bir gün bile İDO genel müdürü olacağım geçmedi. Kariyer hedefim tamamen TDİ'de başarılı olmaktı. Zaten çok sivrilmemeye özen gösteriyordum, çünkü orayı temsil eden bir genel müdür vardı.</p>

  <p class="calibre1">Üstelik yapım gereği öylesine rasyonel ve hatta radikal tavır ve yaklaşımlar benimsedim ki, benim yerime devlet düzeninin alışılagelmiş akışı içinde, siyasetin rüzgârına göre yelken açan bir yöneticiyi seçmek, kimseyi ürkütmemek adına en idealiydi, bu nedenle genel müdürlük benim için tam bir sürpriz oldu. Biliyorum ki kararı yukarıdakiler verdi. Ama yine biliyorum ki içtenlikle ve özveriyle yaptıklarınızın, muhakkak karşılığını alıyorsunuz. “Ben bu kadar çalışıyorum, ama kim bunu bilecek?” yaklaşımına asla katılmıyorum. Yönetenler sıradan bir çalışan da olsanız sizi takip ediyor ve potansiyellerinizi görüyor. Ama bazen kurumsallaşmış işletmelerde takdir yetkisi bulunan kişiler, kişisel zafiyet içinde oluyor; bu da işin trajik yanı!</p>

  <p class="block_6">Adanmışlıkla Çalışmak, Adanmışlıkla Yönetmek Adına kadercilik demek istemiyorum, fakat temelde inancım şu: Tecrübeler gösteriyor ki, hayatta bir şeyi planlayarak ilerlemek her zaman mümkün olamayabilir. İşe içtenlikle bağlanmak ve o işin hakkını samimiyetle yerine getirmek çok önemli.</p>

  <p class="block_6">Bunun açıklamasını tam yapamıyorum. Sanırım içimizdeki o samimi enerji gidip doğru yeri ve zamanı buluyor. Çaba, liyakat ve şansın yanında diğer tüm vektörlerin bir şekilde kesişmesi gerekiyor ki, o an sizin ânınız olsun.</p>

  <p class="block_6">O süreçte belediye seçimleri olmuştu. Sektör temsilcisi kimliğimizle belediye başkanı Kadir Topbaş’a ulaşımla ilgili bir rapor hazırlamıştık. Hatta o raporun içinde, Şehir Hatları İşletmesi ile İDO nun birleşmesi gerektiğine dair bir bilgide vardı.</p>

  <p class="block_6">Bundan sonraki tüm gelişmeler tamamen takdire dayalı oldu. Yukarıdan bir bağlantısı olmadan, bir tanık bulmadan devlette yükselme olabileceğine inanmazdım. Karar vericilerin beni nasıl yakından tanıyabildiklerini kendime hep sordum ve hâlâ cevabını tam olarak bilmiyorum üstelik bugün kendileriyle yakın olmama rağmen. Ama gördüm ki yönetim çözüm arıyor ve çözümü gördüğü yerde de doğru hamleyi yapıyor.</p>

  <p class="block_6">Bu dönemde artık icraat olmadan, sadece yakıldıklarla yol almanız mümkün değil. Keşke en baştan beri hep böyle olsaydı diyor insan. Artık “iş yapacak adamlar yönetime getiriliyor” güzel olan da bu.</p>

  <p class="block_6">İDOyu bugün bu şekilde yükselmiş, Marmarada modern yolculuk sağlayan, “Dünyanın En Büyük Yolcu Taşımacılık Şirketi” noktasına getirebilmiş olmak, sanırım o günkü çalışmanın güzel bir sonucu bir teşekkürü.</p>

  <p class="block_8">İDO Genel Müdürlüğü Haberini Telefonla Aldım</p>

  <p class="block_6">Üniversitede olduğum günlerden birinde akademisyen bir arkadaşımın arabasına binmiş fakülteden ayrılıyordu ki telefonum çaldı. O telefon konuşmasında İDO genel müdürü olduğumu öğrendim. İnanamadım, tabii arkadaşım da inanamadı.</p>

  <p class="block_6">Okulda bölüm başkanımıza durumu bildirdim. Artık kum saati akmaya başlamıştı...</p>

  <p class="block_6">Bir hayat düşünün; yıllarınızı verdiğiniz bir kurumdan uzun bir süre dönmemek üzere ayrılıyorsunuz. Cuma günü güvenli bir ortamdan, pazartesinin bilinmeyenine adım atıyorsunuz.</p>

  <p class="block_6">Görevlendirme için aynı gün İstanbul Büyükşehir Belediyesi İştirakler Daire Başkanlığına çağrıldım. O telaş içinde Saraçhane ye gittim, oysa Altunizade’deymiş...</p>

  <p class="block_6">Otuz dört yaşında, ince, ufak tefek, alışıldık genel müdürlere benzemeyen, genç bir adam içeri girince İştirakler Daire Başkanı çok şaşırdı. Farklı kurumların genel müdürlerinin hepsi koltuk dolduran adamlar. Oysa karşısında belediye kültürünü yaşamamış, deneyimsiz biri var... Bense, hiç bilmediğim, hiç tanımadığım bir atmosfere giriyorum. Belki biraz havasını koklamış olsam, bir davranış geliştireceğim. Ama saçım gibi belleğim de sıfır.</p>

  <p class="block_6">Ön görüşmenin ardından “Pazartesi gel, seni İDO’ya uğurlayacağız” dediler. Sahiden ilginçti, üniversite tarafı daha da ilginçti; bölüm başkanını arayıp “Hocam, İDO genel müdürlüğü görevine atandım. İstifamı acil olarak vermem gerekiyor. Pazartesi İDO genel müdürü olarak göreve başlayacağım,” dedim. Tabii hocalarım da çok şaşırdı. Hızlı bir yazışma sürecinin ardından üniversitedeki on yılı aşkın görev sürecimi bitirdim, bir imzayla bitirdim.</p>

  <p class="block_6">Arabadaki arkadaşıma, “Sahilden gidelim de verimiz yurdumuz neresiymiş iyice bir görelim,” dedim. Arkada, yanaşmakta olan gemilere baktım. Pazartesi gününden itibaren farklı bir rolle, neni hayatım Yenikapı’da başlayacaktı...</p>

  <p class="block_6">Cuma akşamı haber internet sitelerinde yayınlandı. O andan itibaren telefonum çalmaya başladı. Normal zamanlarda en fazla biriki arkadaşım arandı. Ama bu kez durum farklıydı. İnanılmaz bir telefon trafiği yaşadım o gün.</p>

  <p class="block_6">Değişen sadece telefon trafiği olmadı. Yaşamım değişti. Harara bakışını, ailemizle, dostlarımızla, arkadaşlarımızla, çevremizdekilerle paylaşımlarım farklılaştı. Artık yem bir dün v&amp;m randı.</p>

  <p class="block_8">Konuyla İlgili Çok Şey Bilmemek İyi mi?</p>

  <p class="block_6">Hayat öyle ilginç ki, bu ilginçlikten bende payıma düşeni aldım. Bir haftada şaşkınlık üstüne şaşkınlık yaşadım... İnsan hayatında böyle bir değişim olacağını öngörebilse en azından kendini psikolojik olarak hazırlar. Üstelik bir belediye kültürünü tecrübe edinmeden işe başlamak, tekniği ne kadar bilirseniz bilin, bir yönetici olarak kesinlikle yüzme bilmeden suya atlamak gibi. Fakat sonraları, böyle yüzme bilmeden suya atlamak, burada mücadele isteğini ateşleyen en temel unsur oldu.</p>

  <p class="block_6">Bugün geriye baktığımda kendi kendime “O gün iyi ki pek bir şey bilmiyormuşum, "diyorum. Bilmediğiniz zaman, tamamen duru kafayla herkese eşit yaklaşıyor, hayal ettiklerinizi gerçekleştirme şansını buluyorsunuz. Şartlanmışhklara, kurumsal teamülün yarattığı bürokrasiye gözlerinizi kapatabiliyorsunuz. Oysa bu yapının bir parçası saydım, kodlanmış davranışlar, yerleşmiş algılarla hareket edecektin, ister istemez üzerinize sinmiş olacaktı ve pek çokları gibi “risk almayayım” diyecektim. Böylesine bir bilinmezlik durumunda, bilerek ya da bilmeyerek cesaret sahibi olabiliyorsunuz. Yani cahil cesareti denilen duruma.</p>

  <p class="block_8">Tanımadığın Kurumda Herkese Eşit Davranmalısın</p>

  <p class="block_6">İDOya geldim, herkese eşit davranıyorum,kimseyi tanımıyorum. Benim için Ali ne ise Velide aynı... Aslında benimle birlikte herkes sıfırdan başlıyor.</p>

  <p class="block_6">Fakat TDİ gerçeğini de göz ardı etmem mümkün değil! TDİden dolayı kurum içinde daha hızlı kabul görme şansım vardı, camianın içinden biri olmam önemliydi. Ben “denizcilikten anlayan ve TDİden gelen bir adamdım!”</p>

  <p class="block_6">Devir teslim töreninin olduğu gün bir şeyler söylemem gerekiyordu. Hem de bu konuşmayı kimseyi incitmeden, kır madan, bir genel müdür ağırlığıyla yapmalıydım. Oturdum, yazdım, en uygun kelimeleri bulmak için saatlerce uğraştım. Nihayet bittiğinde sıra ezberlemeye geldi. Çünkü ancak bu şekilde omuzlarımda hissettiğim o ağır sorumlulukla ve öylesi bir acemilikle doğru ve iyi bir ilk gün konuşması yapmak mümkün değil.</p>

  <p class="block_6">Akademisyenlikten gelen “hatmetme" becerisi en çok o konuşmada işime yaradı. Ezberlediklerimi, hafta sonu aldığım ve bir seremoniyle başucuma koyduğum, alışılmadık o yeni kıyafetin içinde, tek kelime unutmadan tekrar ettim o gün.</p>

  <p class="block_6">Bunu yaparken sürekli kendime "... Elinde çantası olan, alışıldık bir hoca karakteri olmadığımı anlatırsam işim daha kolay olacak” dedim. O konuşmada bunu anlatabildim, ama yine de hiç kolay olmadı.</p>

  <p class="block_6">Bir kere herkes için çok gençtim ve en önemlisi, bu alanda pek tecrübem yoktu. İşin kötüsü, bende böyle hissediyordum. Mesela o güne kadar hiç asistanım, şoförüm olmamıştı. Üniversitenin kendine özgü dünyasından çıkıp böyle bir iş dünyasına girmek bambaşka bir şey... Bunu düşündüğümde karar veren taraf olmanın ne kadar ağır ve zor olduğunu bir kez daha kabul ediyorum.</p>

  <p class="block_6">O günkü genç Ahmet Paksoyu yakından tanıyan arkadaşlarım sonradan şunu itiraf ettiler: Bu işi yapacağım konusunda kafalarında ciddi soru işaretleri varmış, özelliklede yakım çevremin... Bir kurum işletirsin, bir kulüp işletirsin, ama büyük bir işletmeyi yönetmek, üstelik İstanbul da yaşamın tam orta sındaki, gözler önündeki bir işletmeyi yönetmek, en önemlisi</p>

  <p class="calibre1">de insanı yönetmek... Hepsi yeni, yeni olduğu kadar da uzaktı bana. Ancak hayattaki temel avantajlardan ikisini iyi kullanabilme becerisine sahiptim. Biri, yeniliklere hızla adapte olabilme, diğeri de gözlemleri sentezleyip uygulayabilme... Ve bir başka avantajım TDİ’deki bir buçuk yıllık süre içinde yönetime dair gözlemlerimdi.</p>

  <p class="block_8">Genel Müdürü Sınama Sorusu: İDO’yla Sık Seyahat Edermiydiniz?</p>

  <p class="block_6">Bunu hiç unutmuyorum, şirkete ilk geldiğimde, kurum kültüründe alışılageldiği üzere, yeni genel müdür olarak test edildim. Saklayacak bir şeyde yoktu, cevabım bu nedenle çok açıktı: “Hayır.”</p>

  <p class="block_6">İDOya dair bilgim, tatile giderken yolcu olarak gözlemlediklerimden ibaretti.</p>

  <p class="block_6">İDO Genel Müdürlüğümdeki ilk günüm ilginçti. Kimseyi tanımıyorum. Kim benim şoförüm, kim İDO personeli bilmiyorum. Tanımadığım biri geldi, bende İDOda çalışıyor sandım. İlgili birimden kendisine, “Sen İDO genel müdürünün şoförü ol” denilmiş. Akşam eve dönüş yolunda “İDO’nun şoförü müsünüz” diye sordum. “Hayır” dedi. A şirketindeymiş. “Peki, ne işiniz var İDO’da” diye sordum. Soruma susarak yanıt verdi. Bu yaşadığım, casus filmlerinde ya da iyimser bir bakış açısıyla komedi filmlerinde olurdu ancak...</p>

  <p class="block_6">Sonradan ilgili arkadaşları çağırdım, “Oturup kalkmasıyla bu işe uygun, kurum bünyesinde bu konuda daha öncede çalışmış, ekip içinden bir makam şoförü bulunsun” diyerek şoför seçmelerini istedim. Neyse ki uygun biri bulundu ve o günden beri çalışıyoruz.</p>

  <p class="block_6">Bu kurumu sahiplenirken bunu tüm çalışanlara ve ekip arkadaşlarıma hissettirdim. Dışarıdan tek bir isim aramıza girmedi. Çünkü işi bilen, tecrübeli isimlerin görev yaptığı köklü bir işletmeydi burası. İhtiyaç olan tek şey, irade kullanmak, inisiyatif vermek ve sahip oldukları bireysel yetkinlik ve değerleri kuruma tekrar sunmalarını sağlamaktı.</p>

  <p class="block_6">Beklemediğiniz insanların, hayal dahi edemeyeceğiniz başarılara imza atabileceğini düşünüyorum. Bu yüzden önyargılardan arınarak “fırsat tanımak,” risk almayı bilen bir yönetici için tarifsiz değerler üretebilecek pek çok kapıyı aralayabiliyor.</p>

  <p class="block_8">Önce Çalışanı Dinlemek Gerekir</p>

  <p class="block_6">Böyle bir görev almışsanız duygusal zekâ çok işinize yarıyor. Duygusal, sosyal zekânız güçlüyse gelen telefonlann amacını anlarsanız, ilk gününüzde çalışanlarınızdan biri sizi arayıp tebrik ediyorsa o kişi sizi fanusa almak istiyordur. Onun niyetini anlamak için sosyal zekânızı kullanmanız gerekir. Yani görünenleri değil de, görünmeyenleri anlamanız daha önemli. Ben arkada olup biteni anlamaya çalıştım.</p>

  <p class="block_6">Bunun için önce tüm birimleri çağırıp tek tek dinledim. Onları tanımak istiyordum. Çünkü yüzeysel yaklaşımlarla başarılı bir yönetici olunacağına asla inanmadım.</p>

  <p class="block_6">İşin başında bir Danışma Kurulu oluşturduk; ekibe, üniversiteden güvendiğim dört akademisyen arkadaşımı aldım. Bir hukukçu, bir mühendis, bir fınansçı, bir teknik adam; her biri kendi alanlarında değerlendirsin ve bir analizle ortak akıl yürütebilelim istiyordum.</p>

  <p class="block_6">Her birimi sunumlarıyla dinlerken, hem o idareyi yürüten insanları tanımış oldum, hemde yapıyı. Amacım kimseye not vermek değildi. Bunu açıkça söyledim ve aynı açıklığı da onlardan bekledim.</p>

  <p class="block_6">Yedi yıl önce rapor halinde aldığım bu sunumların birer kopyasını halen saklıyorum. Bu sunumlar, İDO’nun gerek hizmet gerek insan kıymetindeki gelişimi açısından nereden ne reye geldiğini görmek adına birer örnek belge olarak kurumsal hafızada yerini aldı.</p>
</body>
</html>
