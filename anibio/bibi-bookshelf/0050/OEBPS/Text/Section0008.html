<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_">6. BÖLÜM</p>

  <p class="block_">SANCILI BİR SÜREÇ: İKİ ŞİRKETİN BİRLEŞMESİ</p>

  <p class="block_6">Sendikayı Şehir Hatlarında tanıdım; haftalarca görüşme yaptık, bazılarının hak hukuk söylemlerinin arkasındaki olayları görmeyi de öğrendim. Sendikayı tanıdım. Bir yandan eylemler sürüyor, öte yandan masa başında toplantılar, iskelelerde siren sesleri dinmiyordu. Kafamda olması gerekenler vardı, ama öte yanda da istekler söz konusuydu. Güçlü, zorlayıcı bir yapının yamnda eylemler sürerken karar almam, her türlü yaklaşıma hazır olmam gerekiyordu.Tek istediğim, sancılı olan bu süreci iyi yönetmek, sonuç almaktı.</p>

  <p class="block_8">Verilen Fırsatı İyi Kullanmak Gerekir</p>

  <p class="block_6">Sürekli tepki aldığım bir ortamda, sadece iyi işler yapmaya çalışan güvenilir biri olduğumu anlatmaya çalıştım. Sonunda samimiyetimi büfecilere hissettirebildim. Çünkü herkese tarafsız ve eşit durmayı başardım, insanlar çifte standarttan tedirgin olur; onlara şu garantiyi verdim: “Birine bir büfe verirsem, gelin hesabını sorun.” O noktada tarafsızlığımı koruyup sözümün arkasında durarak kabul gördüm. Açık ve net</p>

  <p class="calibre1">tavrınızı korursanız tutunacak güçlü bir dalınız olur bunu da sağlayan duruşunuzdur. Böyle bir yönetim sergilemek güven yarattı.</p>

  <p class="block_6">Tek idealim vardı; bana verilen fırsatı iyi kullanmak. Bu da ancak dinamik bir yapıyla mümkün olabilirdi. Hangi yönetici, bir yapının işleyen taraflarını bozmayı, kendi sistemini çalışmaz hale getirmeyi ister ki?</p>

  <p class="block_6">Birleşme sürecinde çok tartışma oldu, patırtılar koptu. Ama ben mümkün olduğunca yetkin ve yeterli sayıda kadroyla çalışmak istiyordum. Tecrübelerinden faydalanma konusunda ısrarcıydım. Değişimi hayata geçirerek yorgun bir işletmeden bir başarı öyküsü çıkartmak istiyordum. Şehir Hatlan’ndaki kritik noktalara planladığımız sayıda yetkin ve tecrübeli personeli aldık. Özellikle gençlere ağırlık verdik.</p>

  <p class="block_8">Hantallığı Gençleştirmek Hayal Olarak mı Kalır?</p>

  <p class="block_6">Değişimin yüzünü göstermem gerekiyordu, çünkü artık İstanbullu eskisi gibi işletmeye sıcak bakmıyordu. Bu yüzden söz konusu hantallığı gençleştirmek hayaliyle yanıp tutuşuyordum.</p>

  <p class="block_6">Nihayet belli bir noktada kabul başladı. “Bu çocuk ne yapıyor?” düşüncelerinin ağırlık kazanması, onların gözündeki "ötekialgımın yerini, beni anlamaya çalıştıkları algısına bırakmaya başladı. TDİ’de kalıp gelmek istemeyenler oldu, sonunda 650 personelin devriyle neticelendi süreç.</p>

  <p class="block_6">Bir yönetici olarak bunu istemekten doğal ne olabilir ki! Bugün benim emekliliğim gelmiş olsa ve işveren, daha dinamik, daha yetkin olduğunu düşündüğü kadrolarla çalışmak istese bu en doğal hakkı olarak görürüm. Kuşkusuz burada</p>

  <p class="calibre1">insani, vicdani birtakım değerler ve bunların suustimali üzerine kurulu yaklaşımlar söz konusu olabiliyor. Elbette kimse kimsenin ekmeksiz kalmasını istemez. Bende bunu istemedim. Zaten kalmadılar da... Ama durum siyasi mülahazalarla kasıtlı olarak farklı yansıtılmaya çalışıldı, iş farklı kurumlara kadar götürüldü.</p>

  <p class="block_6">Tüm yaşananların sonunda kamu vicdanı, hak ve hukuk terazisinde bizi haklı çıkardı. İyi niyetli yaklaşımımız hak ettiğimizi almamızı sağladı.</p>

  <p class="block_8">Yıpranmış Bir İşletmeden Başarı Hikâyesi Çıkar mı?</p>

  <p class="block_6">Bu süreçte kamuoyunda dile getirilen en güçlü argüman “Vaputlar yok ediliyor” spekülasyonu oldu. “Vapurlar yok ediliyor, İstanbul deniz ulaşımı tehdit ediliyor” dendi. Hatta hizmet sabote edilmeye dahi çalışıldı, ama geri adım atılamazdı. Nitekim atmadım da...</p>

  <p class="block_6">Sendikayla anlaştıktan sonra hayatımın en huzurlu anlarını yaşayarak eve döndüğümü hatırlıyorum. Yaşanan o baskı, o kaos kaldırılır gibi değildi aslında. Sadece sendika tarafı değil, “Makineler sabote edilecek, gemiler kazaya karışacak...” gibi akıl almayacak senaryolarda dillendirildi. Bu iddialar karşısında üst yönetimden “Bunlarla karşılaşmayalım, sıkıntı istemiyoruz,” baskısı gelmeye başladı. Bu işin başka sancılı boyutuydu. Aynı zamanda da, önemli ve kritik kısmıydı; neticede yukarıdakiler, kendi siyasi geleceklerini düşünüp “Neden biz ateşe atlıyoruz?” diye düşünebilirlerdi.</p>
</body>
</html>
