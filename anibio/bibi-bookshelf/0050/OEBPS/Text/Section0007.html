<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_">5.BÖLÜM</p>

  <p class="block_">İLK PROJE HAYATA GEÇİYOR: PENDİK-YALOVA HATTI</p>

  <p class="block_6">İDO’da yatırıma dönük ilk büyük proje Pendik-Yalova hattı oldu. Elbette çok heyecanlıydım. Mayıs 2004’ten Temmuz 2004’e kadar Pendik’in iskelelerini yetiştirmemiz gerekiyordu. Çünkü yaz tarifesi başlıyor, gemilerin sefere çıkma zamanı geliyordu.</p>

  <p class="block_6">O iki ayı tarif edemeyeceğim bir yoğunlukta geçirdim. Koyduğum hedeflere yaklaşıyor olmak heyecanımı daha da arttırıyordu. Hızlı, çalışkan, sonucu öngörmek isteyen bir yöneticiydim ve hedeflerim bit yönetici olarak iş yapış biçimime karakter kazandırıyordu. Ama o günlerde hâlâ profesyonel bir yönetici olduğumu düşünüyordum. Çünkü bugünkü gibi nispeten köşeleri belli olan bir yönetim tarzı üzerinden gitmiyordum.</p>

  <p class="block_6">Tam profesyonellik nedir? Bireysel hareketlerden bağımsız, süreç tabanlı bir yönetim ne kadar mümkün olabilir? Bu nedenle kaliteyi, teknik sistemleri, yönetim sistemlerini benimsemiş biri olarak, kalben inanıp bunun doğru olduğunu savunmam mümkün değil.</p>

  <p class="block_6">Çünkü süreç tabanlı bir yönetim sistemi, coşkunun, tutkunun ve dolayısıyla insanın sistem dışında olmasını öngören bir yaklaşım ve bu ancak ağır bir mekanik yapıda olabilir.</p>

  <p class="block_6">Nitekim dünyadaki profesyonel yönetim eğilimlerindeki değişime baktığınızda bunu net olarak görebiliyorsunuz; düne kadar tanımlanmış süreçler üzerinden yönetimi ve ilişki kurmayı öngören büyük şirketler tarafından, bugün “ temeline, dolayısıyla kalp ve gönül birlikteliğine dayalı çalışma süreçlerinin olmazsa olmaz olarak görülmeye başlanması memnuniyet verici bence.</p>

  <p class="block_6">İlk açılış, ilk heyecan.</p>

  <p class="block_6">İki ayda tamamladığımız PendikYalova hattının açılış günü gelip çatmıştı. Ulaştırma Bakanı Binali Yıldırım ve İstanbul Büyükşehir Belediye Başkanı Kadir Topbaş’la ilk açılışımızı gerçekleştirecektik. “İDO Yaza Hazır” diyerek amatörce yaz dönemini başlatacaktık. Böyle bir törende ilk kez konuşma yapacaktım. İtiraf edeyim, hayatımda ilk ve son kez o gün sakinleştirici aldım. Mikrofonda rahat konuşan insanlar için “Bunlar ne müthiş adamlar, nasıl teklemeden, heyecanlanmadan böyle konuşuyorlar” diyorum. Konuşma metnini ezberledim ve sonra virgülüne kadar ezberlediğim o metinle müthiş bir konuşma yaptım. Bir yandan ezber bir yandan sakinleştirici... şimdi düşününce o halime gülüyorum.</p>

  <p class="block_6">İnsan korkularını gereğinden fazla büyütüyor. Tecrübenin zamanla kazanabileceğimiz en güçlü ilaç olduğunu, insanın hata yapmak gibi bir lükse sahip olduğunu anladım.</p>

  <p class="block_6">Bu ilk törenin ardından Bakan Binali Yıldırımla ilk görüşme için bir araya geldik. Kafamdaki onlarca proje arasında öncelik verdiklerimi sunmak üzere hızlı bir plan yaptım. Nitekim öncesinde bir rapor hazırlayıp sunmuştum. Entegre bir ulaşım için İDO ve Şehir Hatları’nın birleşmesi gerekiyordu.</p>

  <p class="block_6">Belediye Bülteni için yapılan bir röportajda “Hayaliniz nedir” sorusuna “İDOyla Şehir Hatlarını birleştirmek” demiştim. Bu fikir o bültenden Bakanlık düzeyine taşındı. Bakanla yaptığımız heyecan dolu bir görüşmenin ardından teklifim beğenildi ve Özelleştirme idaresiyle birleşmenin öngörüşmeleri başladı.</p>

  <p class="block_8">Şehir Hatları ve İDO Neden Birleşti?</p>

  <p class="block_6">TDİ 1994’te özelleştirme kapsamına alındığı için on yıl içinde yorgun, sürekli kan kaybeden, yatırım yapılmayan ve adeta gözümüzün önünde eriyip giden bir işletmeye dönüşmüştü. 1994’ten itibaren hiç gemi inşa edilmemiş, filosuna tek gemi eklenmemişti. Bu durumda özel sektör, zayıf halkanın yerini almaya aday görüyordu kendisini.</p>

  <p class="block_6">O günkü bakış açılarıyla bir işletmeyi özelleştirmeye bağlamak, otomatikman yatırım kararlarının gözden geçirilmesi, dahası yatırım yapmamak demek; kendini besleyemeyen, yenileye meyen bir işletme olmak demek. Çalışanlar açısından da durum aynıydı. Geleceğini göremeyen mutsuz ve o yapıyla birlikte ruhu da hantallaşan özveri sahibi insanlar vardı. Kısacası, devletin bu yapısı içinde gözden çıkarılmış bir kurumdu TDİ.</p>

  <p class="block_6">TDİ ele uzunca zaman İstanbul'un kent içi ulaşımındaki entegrasyon ihtiyacını inceledim. Aynı alanda faaliyet gösteren iki kurum birbirinden bu kadar mı uzak olurdu? Zaman, yolcu kapasitesi, güzergâh planlaması tamamen uyumsuzdu. Şehir Hatları bir seyir tarifesi uyguluyor, İDO başka bir tarife uyguluyordu. Tek bir çatı altında birleştirilmelerinin bir zorunluluk olduğu iyiden iyiye kendini gösteriyordu.</p>

  <p class="block_6">Burada bir parantez açmakta yarar var; TDİ’de yaşadığa tecrübe, oradald samimi çabam, insanlarla kurduğum güç lü iletişim sayesinde İDO genel müdürlüğüm sırasında Şehir Hatlarının İDOya devredilmesi sancısız atlatıldı. Söze dökülmese de insanlar kalplerinde şunu hissediyordu: “Bizden biri<sub class="calibre3">t</sub> üstelik işi de biliyor.<sup class="calibre2">M</sup> Eğer TDİ’yi hiç bilmeyen biri olsaydım, her anı krize açık olan bir yapıyı birleştirmek ve yönetmek kolay olmayacaktı.</p>

  <p class="block_8">Her Şeyi Bilmek Gerekmiyor</p>

  <p class="block_6">İnsanlara değer vererek, samimiyetle kucaklamanız çok önemli. Her şeyi dört dörtlük bilmeniz mümkün olmuyor. Zaten gerekmiyor da. Asıl olan ateş gibi olmak, heyecanlı bir yönetici olmak ki bu insanları etkiliyor, motive ediyor.</p>

  <p class="block_6">Heyecanlı ve tutkulu çalışmaktan söz ederken aklıma çok sevdiğim bir arkadaşımla yaptığım kahvaltılar geldi. Gerçekten beni hep güldürür.</p>

  <p class="block_6">Sözünü ettiğim arkadaşımla kahvaltı ettiğimiz bir gün baktım, kâseden zeytini aldı ve ağzına attı. Çekirdeği çıkarsın diye bekliyorum, ama onda bir hareket yok. ‘Bir insan bir zeytini üç dakika boyunca ağzında tutabilir mi!’ Kendi kendime gülmeye başladım. Bu sırada hem kendimi eleştirdim hayatı koşar adım yaşıyorum tüye, hem de “Bir insan zeytin çekirdeğini üç dakikada çıkartıyorsa, işini nasıl yönetiyordur acaba” diye sordum durdum kendime. Bu düşüncemi daha sonra onunla da paylaştım tabii.</p>

  <p class="block_6">Üzerinden yıllar geçmesine rağmen hâlâ aklıma geldikçe kahkahalarla gülerim. O da bana arada sıratla,“Ben iki dakikaya indirdim, sen yavaşlayabildin mi” diye takılır.</p>

  <p class="block_8">İcraat Yaparken Dirençle Karşılaşmak</p>

  <p class="block_6">Bir kurumdaki yönetim tarzı elbette ki mizaçla ilgili bir durum. Asıl olan coşkuyla, tutkuyla kendi tarzınızı yaratıp çizdiğiniz yolda inanarak yürüyebilmektir. İşe hızlı bir giriş yaptığım dönemde samimi yaklaşım içinde, ama hayli sert olduğum dönemler olduğunu da itiraf etmeliyim. Zamanında acemiliklerim, gönül kırdığım durumlar oldu. Ama hepsinden helallik almışımdır.</p>

  <p class="block_6">Belediye tecrübesi olmadan sadece TDİ tecrübesiyle, deyim yerindeyse biraz el yordamıyla çalışmaya başlamıştım. Akşamları arkadaşlarla bir araya gelip aldığımız brifinglerin değerlendirmesini yapıyorduk.</p>

  <p class="block_6">Bir yandan icraat yapmaya çakşırken, diğer yandan da direnç ve müdahalelerle karşılaşıyorsunuz. Herkesin söyleyecek bir sözü vardır biliyorsunuz, hele bizim memlekette “Ben olsam bak nasıl yapardım,” “En iyi ben bilirim” yaklaşımları oldukça fazladır. Bir yanıyla da ne de olsa bir belediye iştiraki; belediye demek siyasi etki demek.</p>

  <p class="block_8">Kritik Unsur Her Daim Devrede: “Dengeleri Korumak”</p>

  <p class="block_6">Denge, halk tabiriyle “yoklama.” Birileri sizi etkin şekilde yokluyor, bazen de vuruyor, vurmaya çalışıyor. “Dışarıdan gelen bu adam nasıl tepki verir” diye yokluyor. Hep şunu gördüm: Yöneticilikte ilk yoklamada eğer tepkisiz kalırsanız, “Bu adama istediğini yaptırabilirsin” düşüncesi yerleşiyor akıllara. Ama ilk dokunuşta, o denge arayışında “tepkiyi” gösterirseniz, duruyorlar. Yoksa örümcek ağı misali öyle bir ağ örülüyor ki çalışılıyor ki etrafınıza, bunu aşmanız imkânsızlaşıyor.</p>

  <p class="block_6">Her kurumda çok çok zeki insanlar var. Keşke tüm parlak zekâlar enerjilerini faydalı işler için kullanabilse ...</p>

  <p class="block_6">Ağdaki hareketi görünce, bende kendime bir rol çizdim. İlk dönemlerde: sert adamı oynamak... Ne acıdır ki işe yaradı.</p>

  <p class="block_6">Torpile direnmek, yakın markaja alma çabalarını ekarte etmek, yine babamın söylediklerinde gerçekliğini buluyor: “Aç gez, ama kuyruğun dik olsun!” Ama ne şekilde davranırsak davranalım tüm bunların altında bir kabul ve değer görme isteğinin olduğu açık.</p>

  <p class="block_6">TDİ ile İDO'nun birleşme sürecini yönetmek için artık haftada bir gün Ankara'ya gidiyordum. TDİ özelleştirmeye bağlı olduğu için özelleştirme içindeki yönetim kadrolarını tanıyordum. Bizi bilen, çalışmamıza güvenen bu yöneticilere derdimizi anlatmakta zorlanmadık. Onlardan aldığım güçle işe koyuldum. Sonunda çalışmalarımız Başbakana sunulacak düzeye geldi.</p>

  <p class="block_8">Hayaldi, Gerçek Oldu</p>

  <p class="block_6">Açık söyleyeyim, ilk başta kimse inanmıyordu bu birleşmenin gerçekleştirilebileceğine. Herkes bu hantal düzene öylesine alışmış ve öylesine gözlerinde büyütmüştü ki, TDİ gibi köklü, devasa bir işletmenin yanma dahi yanaşmak düşünmemişti. Ama Ankara'da Özelleştirme İdaresinden olumlu sinyali alınca gerçekten olabileceğine inandım. Bu birleşme belediyeden ne götürür ne getirir hesabım yaptık. Bunu başarırsak kente nefes aldıracak, denizde modem yolculuk kültürü yaratacak, deniz ulaşımının kara trafiğine alternatifler üretebileceğini kanıtlayacak bir sistemi hayata geçirmiş, yeni bir yapıyı kurmuş olacaktık.</p>

  <p class="block_6">Aklımızdaki sistemi İBB Başkanı Kadir Topbaş’a sunduk. Kendisi bize gereken desteği ve esnekliği sağladı. Bu nedenle kimsenin tam olarak inanmadığı zamanda kararlar çıktı ve yaklaşık dokuz ay gibi bir zaman diliminde devri gerçekleştirdik. Devir 2005’in Mart ayında tamamlandı.</p>

  <p class="block_6">Tabii sürecin bu kadar zorlu olacağını tahmin etmemiştim. Buna isteyen cahil cesareti de diyebilir. İstediğiniz kadar strateji geliştirin, plan yapın, eğitimi alın, “kervan yolda dizilir” sözü doğru. Bugün bazen o birleşmeyi nasıl gerçekleştirdik diye düşündüğüm oluyor.</p>

  <p class="block_6">Birleşme için imzalar atıldı, ancak asıl meselenin yeni başladığını daha sonra anladım. Yine son derece yoğun, uykusuz ve stresli bir döneme girmiş oldum.</p>

  <p class="block_6">Yıllarca alışılmış bir düzen vardı. Kimse o güne kadar süregelen düzenin bozulmasını istemiyordu. Bırakmaktan yana değillerdi. Zorlu bir süreçti. Bu süreçte biz de belli zorluklar yaşadık. Ama sonunda onları ikna ettik ve adil bir şekilde sorunu çözdük.</p>
</body>
</html>
