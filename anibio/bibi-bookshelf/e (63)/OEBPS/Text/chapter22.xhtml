<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter22">
  <div class="html5_section">
    <h1>XXII</h1>

    <p>Anlatımda aranan nitelik, sıradanlığa düşmeden açık olmaktır. En açık anlatım yaygın kullanımlı adlarla oluşturulur; ama o zaman da sıradanlaşır. Buna örnek olarak Kleophones’in ya da Sthenelos’un şiiri gösterilebilir.<a class="si-noteref epub-type_noteref" href="#f108" id="ref_f108">108</a> Soylu ve sıradanlıktan uzak bir dışavurum, alışılmadık sözcüklere başvurandır. “Alışılmadık” derken, yaban adı, eğretilemeyi, uzatmayı ya da yaygın kullanımdan uzaklaşan her şeyi kastediyorum. Ama yalnızca böyle sözcükler kullanacak olursak, yazdığımız şey bir bilmeceye ya da anlaşılmaz bir metne dönüşür; yalnızca eğretilemelerden kuruluysa bir bilmeceye, yaban sözcüklerden kuruluysa anlaşılmaz, barbarca bir söze.<a class="si-noteref epub-type_noteref" href="#f109" id="ref_f109">109</a> Aslında bilmecenin ilkesi de gerçek şeylerden söz ederken olanaksız şeyleri bir araya getirmektir. Başka adları bir araya getirerek yapılamaz bu; ama eğretilemeyle yapılabilir. Örneğin: “Bir adam gördüm, ateşle tunç yapıştırıyordu bir başkasının üstüne”<a class="si-noteref epub-type_noteref" href="#f110" id="ref_f110">110</a> ve buna benzer başka bilmeceler kurulabilir. Yaban sözcüklerle kurulu metinlerse bütünüyle anlaşılmaz olur. Demek ki gereken, ikisinin bir karışımıdır; bu durumda biri –yaban sözcük, eğretileme, süsleme ve sözünü ettiğimiz öbür ad türleri– anlatımı sıradanlıktan kurtaracak, yaygın ad da açıklığı sağlayacaktır.</p>

    <p>Anlatımın açıklığına, onu sıradanlığa düşürmeden katkıda bulunan şeyler arasında uzatmalar, kısaltmalar ve ad değişiklikleri başta gelir. Bunlar, alışılmış, gündelik biçimden uzaklaştıkları için anlatımı sıradanlıktan korurlar; buna karşılık yaygın biçimlerle ortaklıkları, açıklığı sağlar. Bu nedenle ozanı eleştirerek, “Heceleri istediğin gibi uzatmana izin verilirse şiir yazmak kolaydır” diyen, bunu kanıtlamak için de oturup bu tarzda taşlama dizeleri yazan Yaşlı Eukleides<a class="si-noteref epub-type_noteref" href="#f111" id="ref_f111">111</a> gibileri yanılıyorlar (<em>Epikharen eidon Marathonade badizonta</em> / Epikhares’i gördüm Marathon’a giderken ve ...<em>ouk</em>... <em>an g’eramenos ... ton ekeinou elleboron</em><a class="si-noteref epub-type_noteref" href="#f112" id="ref_f112">112</a> onun dizeleri). Bu yöntemin, şöyle ya da böyle, çok göze batar biçimde kullanılması gülünç kaçar ve ölçülülük, dışavurumun bütün parçaları için ortak kuraldır. Gülünç etkiler elde etmek için eğretilemeleri, yaban sözcükleri ve öbür biçimleri yerli yersiz kullandığımızda da başka bir sonuç elde etmeyiz.</p>

    <p>Uygun bir anlatımın bundan ne denli farklı olduğunu görmek için destan dizeleri alıp içine yaygın kullanımlı sözcükler katalım; o dizelerdeki yaban sözcüklerin, eğretilemelerin ve öbür biçimlerin yerine yaygın sözcükler koyduğumuzda, ne denli doğru söylediğimiz anlaşılır. Örneğin Aiskhylos ve Euripides aynı <em>iambos</em> ölçülü dizeyi yazmışlar, ama Euripides dizede tek bir adı değiştirmiş ve yaygın, alışılmış bir adın yerine yaban bir ad kullanmıştır; bu yüzden de birinin dizesi güzel, birinin dizesi sıradan görünür. Aiskhylos <em>Philoktetes</em>’te şu dizeyi yazar: <em>“Ayaklarımı yiyen yenirce.”</em> Euripides, <em>“yemek”</em> yerine <em>“ziyafet çekme”</em> der burada. Ya da şu dizedeki gibi: <em>“Ne var ki değersiz, sefil cücenin biri, gelip beni...”</em><a class="si-noteref epub-type_noteref" href="#f113" id="ref_f113">113</a> Yaygın adları ötekilerin yerine geçirirsek şunu elde ederiz: <em>“Ne var ki küçük, zayıf, biçimsiz biri, gelip beni...”</em> ya da <em>“Altına uygunsuz bir seki, önüne zavallı bir masa koydu”</em> yerine <em>“Altına kötü bir seki, önüne küçük bir masa koydu”</em><a class="si-noteref epub-type_noteref" href="#f114" id="ref_f114">114</a> ya da <em>“Kıyının kükreyişi”</em> yerine <em>“Kıyının bağırması”</em><a class="si-noteref epub-type_noteref" href="#f115" id="ref_f115">115</a> gibi.</p>

    <p>Şunu da ekleyelim: Ariphrades<a class="si-noteref epub-type_noteref" href="#f116" id="ref_f116">116</a> kimsenin konuşmada kullanmadığı sözlerle yazan tragedya yazarlarını alaya alır ve örnekler verir: <em>Domaton apo</em> –<em>apo domaton</em> (evden uzak) yerine– <em>su</em> yerine <em>sethen</em> (seninki) <em>ego de nin, Akhilleos peri</em> –peri <em>Akhilleos</em> yerine (Akhilleus’a ilişkin)– ve buna benzer başka biçimler. Oysa tüm bu söyleyiş biçimleri yaygın olarak kullanılmadıkları için anlatımı sıradanlıktan kurtarırlar; ama Ariphrades bunun farkında değildir.</p>

    <p>Sözünü ettiğimiz biçimleri uygun tarzda kullanmak önemlidir – özellikle çift ve yaban adları. Eğretileme yapmayı bilmekse en önemlisidir. Başkasından ödünç alınamayacak tek şey odur çünkü ve doğal yeteneğin kanıtıdır. İyi eğertileme yapabilmek, benzerliği görmek demektir.</p>

    <p>Adlar arasında çift olanlar özellikle <em>dithyrambos</em> şiirlerine, yaban adlar destan dizelerine, eğretilemeler de <em>iambos</em> dizelerine uyar.<a class="si-noteref epub-type_noteref" href="#f117" id="ref_f117">117</a> Öte yandan sözünü ettiğimiz tüm biçimler, destan dizelerinde kullanılabilir; ama <em>iambos</em> dizeleriyle gündelik konuşma tarzı taklit edildiğine göre bu türe yalnızca konuşmada kullanılabilen biçimler, yaygın adlar, eğretilemeler ve süslemeler uygun düşer.</p>

    <p>Tragedya ve bir eylem aracılığıyla taklit üstüne bu söylediklerimiz yeter.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f108">
      <a class="si-backref" href="#ref_f108">108</a><span class="si-footnote-text">. Bu ozanlar konusunda, neredeyse hiçbir şey bilmiyoruz.</span>
    </div>

    <div class="si-footnote html5_aside epub-type_footnote" id="f109">
      <a class="si-backref" href="#ref_f109">109</a><span class="si-footnote-text">.<span class="son-notlar-yazi char-style-override-18" style="font-size:1em;" xml:lang="tr-TR">.</span> Metinde <em>barbarismos</em>; Yunanlıların, Homeros’tan başlayarak kendilerinden başka diller konuşan kavimleri belirmek için kullandıkları bir “<em>onomatope</em>” olan <em>barbarophon</em> ve <em>barbaros</em>’tan türeme ad. Günümüzün Batı dillerindeki barbar sözcüğü buradan geliyor. Sözcüğü anımsatmak için tümcede bir kez kullandım.</span>
    </div>

    <div class="si-footnote html5_aside epub-type_footnote" id="f110">
      <a class="si-backref" href="#ref_f110">110</a><span class="si-footnote-text">. Eskiden tunç bardaklarla yapılan “vantuz çekme” işlemi üstüne Antikçağda ünlü bir bilmece.</span>
    </div>

    <div class="si-footnote html5_aside epub-type_footnote" id="f111">
      <a class="si-backref" href="#ref_f111">111</a><span class="si-footnote-text">. Ozan, büyük olasılıkla Homeros. Eski Euklides ise, hakkında neredeyse hiçbir şey bilmediğimiz bir komedya yazarı.</span>
    </div>

    <div class="si-footnote html5_aside epub-type_footnote" id="f112">
      <a class="si-backref" href="#ref_f112">112</a><span class="si-footnote-text">. Birinci dizede, ölçüye uydurmak için bazı kısa heceleri uzatmak gerekiyor. İkinci tümce bozulmuş ve anlaşılmıyor.</span>
    </div>

    <div class="si-footnote html5_aside epub-type_footnote" id="f113">
      <a class="si-backref" href="#ref_f113">113</a><span class="si-footnote-text">. Polyphemos, Odysseus’u lanetliyor. <em>Odysseia</em>, IX, 515.</span>
    </div>

    <div class="si-footnote html5_aside epub-type_footnote" id="f114">
      <a class="si-backref" href="#ref_f114">114</a><span class="si-footnote-text">. Telemakhos divanhanede babasını oturtuyor. <em>Odysseia</em>, XX, 259.</span>
    </div>

    <div class="si-footnote html5_aside epub-type_footnote" id="f115">
      <a class="si-backref" href="#ref_f115">115</a><span class="si-footnote-text">. <em>İlyada</em>, XVII, 265; Troyalıların savaş çığlıklarıyla, kumsala vuran dalgaların sesinin karşılaştırılması.</span>
    </div>

    <div class="si-footnote html5_aside epub-type_footnote" id="f116">
      <a class="si-backref" href="#ref_f116">116</a><span class="si-footnote-text">. Aristophanes bu adı taşıyan bir oyuncuyu kötü ahlakı yüzünden birkaç kez yeriyor; ama elimizde aynı kişiden söz edildiğini gösterir bir kanıt yok.</span>
    </div>

    <div class="si-footnote html5_aside epub-type_footnote" id="f117">
      <a class="si-backref" href="#ref_f117">117</a><span class="si-footnote-text">. Bir başka deyişle tragedyanın <em>iambos</em> ölçülü dizelerine.</span>
    </div>
  </div>
</body>
</html>
