<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter11">
  <div class="html5_section">
    <h1>XI</h1>

    <p>Daha önce de söylediğimiz gibi <em>peripeteia</em> bir eylemin tersine döndürülmesidir ve bu –daha önce söylediğimiz gibi– olabilirlik ya da zorunluluğa göre meydana gelmelidir. Örneğin <em>Oidipus</em>’ta Oidipus’u sevindirmek ve annesi konusunda ona güven vermek amacıyla gelen haberci, onun kimliğini ortaya çıkartarak bunun tam tersini yapar. Benzer biçimde <em>Lynkeus</em>’ta<a class="si-noteref epub-type_noteref" href="#f48" id="ref_f48">48</a> kişilerden biri ölüme götürülür; Danaos da onu öldürmek üzere peşlerinden gider. Ama daha önceki olayların sonucunda Danaos ölür, öteki kurtulur.</p>

    <p>Adından da anlaşılacağı gibi tanınma (<em>anagnorisis</em>) bilgisizlikten bilgiye geçiştir; yazgının açıkça mutluluğa ya da yıkıma sürüklediği kişileri birleşmeye ya da düşmanlığa götüren şeydir. En güzel tanınmalar, <em>Oidipus</em> örneğinde gördüğümüz gibi, bir <em>peripeteia</em>’nın eşlik ettiği tanınmalardır. Başka türden tanınmalar da vardır: Cansız varlıkların ya da en sıradan şeylerin tanınması da olabilir sözünü ettiğimiz şey; bir eylemin biri tarafından yapılıp yapılmadığını öğrenmek de bir tanınmanın konusu olabilir.</p>

    <p>Ama öyküye ve eyleme en uygun tanınma, az önce belirttiğimiz tanınma biçimidir. Çünkü akışı tersine çeviren bir olayla birlikte meydana gelen tanınma, acıma ya da korku duyguları uyandıracaktır bizde ve tragedya, ilke olarak, bu duyguları uyandıran eylemlerin taklididir. Dahası, mutsuz ya da mutlu olma durumu da bu eylemlerin sonucunda ortaya çıkacaktır.</p>

    <p>Öte yandan tanınmanın konusu kişiler olduğunda, –kimi zaman yalnızca bir kişi ötekini tanır– birincinin kimliği konusunda bir kuşku olmamalıdır; kimi zaman da tanınma, karşılıklı olmak zorundadır: Örneğin İphigenia, göndermek istediği mektup sayesinde Orestes tarafından tanınır; ama onun da İphigenia tarafından tanınması için başka bir <em>anagnorisis</em> gereklidir.<a class="si-noteref epub-type_noteref" href="#f49" id="ref_f49">49</a></p>

    <p>Demek ki <em>peripeteia</em> ve <em>anagnorisis</em> öykünün iki öğesidir. Bunlara bir üçüncü öğe, heyecan (<em>pathos</em>) yaratan olaylar katılır. Olayın akışını tersine çeviren anları ve tanınmaları açıkladık. Heyecan yaratan olaylara gelince, bunlar bir yıkım ya da acıyla sonuçlanan olaylardır: ölümler, büyük acılar, yaralamalar ve bu türden, görülebilir her şey...</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f48">
      <a class="si-backref" href="#ref_f48">48</a><span class="si-footnote-text">. Theodektos’un kayıp bir tragedyası.</span>
    </div>

    <div class="si-footnote html5_aside epub-type_footnote" id="f49">
      <a class="si-backref" href="#ref_f49">49</a><span class="si-footnote-text">. Sözü edilen oyun, Euripides’in <em>İphigenia Tauris</em>’te adlı tragedyasıdır. İphigenia, iki yabancıdan birine, yazacağı mektubu Yunanistan’a götürmeye söz verirse onu kurtaracağını söyler. Mektubu okuyan <em>Orestes</em>, İphigenia’yı tanır. İphigenia da Orestes’i, çocukluğunu ve Argos’ta sahip olduğu kimi nesneleri betimlediğinde tanıyacaktır.</span>
    </div>
  </div>
</body>
</html>
