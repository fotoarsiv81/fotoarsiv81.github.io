<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter25">
  <div class="html5_section">
    <h1>XXV</h1>

    <p>Sorunlarla çözümlerine<a class="si-noteref epub-type_noteref" href="#f130" id="ref_f130">130</a> ve bunların sayılarıyla çeşitlerine gelince, onları aşağıdaki gibi incelersek açık seçik bir düşünceye sahip olabiliriz bu konuda. Ozan, tıpkı ressam ya da başka herhangi bir imge yapıcısı gibi taklit eden biri olduğuna göre şu üç durumdan birini taklit etmek zorundadır her zaman; ya var olmuş ya da şimdi var olan şeyleri ya var oldukları söylenen ya da var gibi görünen şeyleri ya da olması gereken şeyleri. Bu durumları da sözle aktarır bize; yaban sözcüklerle, eğretilemelerle ve sözel dışavurumda bir sürü değişikliğe başvurarak – bunları yapma özgürlüğü ozana verilmiştir çünkü.</p>

    <p>Öte yandan doğruluk kavramı, politika ve şiir sanatı için aynı değildir; başka bir sanatla poetika için aynı olmadığı gibi. Şiir sanatında iki tür yanlış söz konusudur: Biri doğrudan şiir sanatıyla ilgilidir, ötekiyse raslantısaldır. Ozan bir şeyi taklit etmek isteyip bunu yeteneksizliği (...yüzünden gereği gibi yapamamışsa...), yanlış şiir sanatıyla ilgilidir. Eğer seçilen şey doğru değilse –aynı anda iki sağ ayağını ileri atan bir at gibi– bu yanlış ya başka bir sanatın (örneğin hekimliğin ya da başka herhangi bir sanatın) alanına giren bir yanlıştır ya da ozan olanaksız bir şey betimlemiştir ama yanlış herhangi bir başka sanatla ilişkilidir ve şiir sanatından doğmuş değildir. Demek ki sorunlar konusunda, eleştirileri bu gözlemlerden yola çıkarak yanıtlamak gerekir.</p>

    <p>Önce şiir sanatıyla ilgili olanlara bakalım. Betimlenen şey olanaksız bir şeyse yanlış yapılmıştır; ama eğer bununla sanatın amacına ulaşılıyor –bu amacın ne olduğunu daha önce söyledik– ve yapıtın şu ya da bu bölümü daha çarpıcı hale getiriliyorsa yapılan doğrudur; Hektor’ un kovalanması sahnesi buna örnektir. Ne var ki bu amaca aynen ya da daha iyi bir biçimde, sanatın kurallarına uyularak da ulaşılabiliyorsa yanlış hoş görülemez; çünkü bu olanak varsa kesinlikle hiçbir yanlış yapılmamalıdır. Öte yandan yanlışın hangi türden olduğuna da bakmak gerekir: Sanata ilişkin bir yanlış mıdır, yoksa başka bir şeyle ilişkili, raslantısal bir yanlış mıdır? Bir dişi geyiğin boynuzu olmadığını bilmemek, onu betimlerken taklit kurallarına uymamaktan daha önemsiz bir yanlıştır.</p>

    <p>Dahası, kimi şeylerin gerçeğe uymadığı biçimindeki eleştiriyi de, onların olmaları gerektiği gibi olduklarını söyleyerek yanıtlayabiliriz; insanları oldukları gibi betimleyen Euripides’in tersine, olmaları gerektiği gibi betimlediğini söyleyen Sophokles’in yaptığı gibi. Bu iki yanıt da yeterli olmuyorsa “söylenenler böyle” diyebiliriz; tıpkı tanrılardan söz ederken yapıldığı gibi. Çünkü böyle konuştuğumuzda, ne gerçekten ne de gerçeğin iyileştirilmiş biçiminden söz etmiş oluruz: Böyledir, çünkü Xenophanes’in dediği gibi: “Bir kez böyle denmiştir.”<a class="si-noteref epub-type_noteref" href="#f131" id="ref_f131">131</a> Öte yandan kimi şeyler en iyi biçiminde değil, eskiden olduğu gibi betimlenmiştir. Örneğin silahlar için söylenmiş şu dizede olduğu gibi: “Temrenleri yukarıda, dimdik dikilmişti kargıları.”<a class="si-noteref epub-type_noteref" href="#f132" id="ref_f132">132</a> Bir zamanlar böyle yapılırdı, şimdi İllyrialılarda âdet olduğu gibi.</p>

    <p>Söylenen ya da yapılan bir şeyin iyi olup olmadığını anlamak için o sözü ya da eylemi tek başına ele alıp, soylu mu yoksa bayağı mı diye bakmak yetmez; konuşan ya da eylem yapan kişiye, kime seslendiğine, ne zaman, kimin için, hangi amaçla hareket ettiğine bakmak, daha iyiye ulaşmak için mi yoksa daha büyük bir yıkımı engellemek için mi böyle davrandığını dikkate almak gerekir.</p>

    <p>Bazı eleştirileri de sözel dışavurumu göz önüne alarak yanıtlamak gerekir; örneğin “önce <em>oureas</em>”ı yaban ad kullanımıyla açıklayarak: Belki de Homeros katırlardan değil nöbetçilerden söz etmektedir burada.<a class="si-noteref epub-type_noteref" href="#f133" id="ref_f133">133</a> Benzer biçimde Dolon için “Eğri büğrü bir görüntüsü (<em>eidos</em>’u) vardı,” derken bedeninin biçimsiz olduğunu değil, yüzünün çirkin olduğunu söylemek ister ozan; çünkü Giritliler, yüz güzelliği için <em>eueides</em> sözcüğünü kullanırlar.<a class="si-noteref epub-type_noteref" href="#f134" id="ref_f134">134</a> Ve “daha koyu (<em>zoroteron</em>) bir karışım yap” derken, şarabın sarhoşların içtiği gibi saf sunulmasından değil, karışımı daha çabuk hazırlanmasından söz etmektedir ozan.<a class="si-noteref epub-type_noteref" href="#f135" id="ref_f135">135</a></p>

    <p>Bazı deyimler de eğretileme olarak söylenmiş olabilir; örneğin “Hepsi, tanrılar ve insanlar bütün gece uyudular,” derken, aynı anda şöyle de diyor: “Gözlerini Troya Ovası’na çevirdiğinde, kaval sesleri...” Burada “hepsi”, aslında eğretilemeyle “çoğu” nun yerine kullanılmış; çünkü “hepsi”, “çok”tur aynı zamanda.<a class="si-noteref epub-type_noteref" href="#f136" id="ref_f136">136</a> Bunun gibi “Tek o katılmıyor...” da<a class="si-noteref epub-type_noteref" href="#f137" id="ref_f137">137</a> eğretilemeli bir söyleyiş; Homeros, en tanınmışından söz ediyor aslında.</p>

    <p>Vurgulamayı inceleyerek bazı eleştiriler getirebiliriz; Thasoslu Hippias’ın <em>“didomen de hoi eukhos aresthai”</em> (Yengiyi bağışlıyoruz sana) ve <em>“to men hou kataputhetai ombro”</em> (Yağmurda çürüyen bir meşe ya da çam kütüğü) örnekleriyle yaptığı gibi.<a class="si-noteref epub-type_noteref" href="#f138" id="ref_f138">138</a> Sözcüklerin ayırımından başka sorunlar da çıkarabiliriz, örneğin Empedokles’te olduğu gibi: <em>“Aipsa de thnet ephuonto, to prin mathon athanat einai, zora te prin kekreto”</em> (Daha önce ölümsüz olan şeyler, birdenbire ölümlü oldular; daha önce saf olanlar, karışmış buldular kendilerini).<a class="si-noteref epub-type_noteref" href="#f139" id="ref_f139">139</a> Ayrıca çiftanlamlı sözcüklerin doğurduğu kimi sorunlar vardır: örneğin “<em>parokheken de pleo nyks</em>”de <em>pleo</em> çiftanlamlıdır.<a class="si-noteref epub-type_noteref" href="#f140" id="ref_f140">140</a> Bazı sorunlar, deyimin yaygın kullanımıyla çözülür: Örneğin suyla karışık şaraba da <em>şarap</em> denmesi gibi Homeros “Yeni işlenmiş kalay dolaklar” demiştir; demir işleyen ustalara tunç ustası dendiği gibi “Ganymedes’in Zeus’a şarap sunduğunu” söylemiştir, tanrıların şarap içmediğini bile bile. Ama bu sorunlar, eğretileme kullanımıyla da açıklanabilir.<a class="si-noteref epub-type_noteref" href="#f141" id="ref_f141">141</a></p>

    <p>Bir ad çelişkili bir anlam taşıyor gibi göründüğünde kaç anlama gelebileceğine de bakmak gerekir. Örneğin “Onunla durduruldu tunç kargı,” dizesinde “onunla durduruldu”nun kaç anlamı olabilir? Şöyle ya da böyle, daha iyi anlayabilir miyiz bu dizeyi?<a class="si-noteref epub-type_noteref" href="#f142" id="ref_f142">142</a> Glaukon’un<a class="si-noteref epub-type_noteref" href="#f143" id="ref_f143">143</a> söz ettiği yöntemin tam tersi bir yöntemdir bu: Kimi eleştirmenler dayanaksız bir öndüşünceden yola çıkıp bir parçayı yargılıyor, sonra da bu yargı üstünde akıl yürütmelere girişiyorlar. Ozanın söylediğini varsaydıkları şeyler kendi düşüncelerine ters gelirse, sanki gerçekten öyle demiş gibi eleştiriyorlar onu. İkarios’la ilgili sorun da böyle.<a class="si-noteref epub-type_noteref" href="#f144" id="ref_f144">144</a> Onun Lakedaimon’lu olduğuna inanılıyor ve Telemakhos’un Sparta’ya gidişinde onunla karşılaşmamış olması saçma görülüyor. Ama durum büyük olasılıkla Kephalonialıların düşündüğü gibi: Onlar Odysseus’un kendi adalarından kız aldığını, dolayısıyla da sözü edilen kişinin İkarios değil İkadios olduğunu söylüyorlar. Besbelli burada sorun bir yanlıştan kaynaklanıyor.</p>

    <p>Özetlersek, şiirde “olanaksız” görünen şeyler bir biçimde açıklanabilmelidir: Ya güzelleştirme çabasıyla ya da genel kanıya uygunlukla. Şiirde inandırıcı olan olanaksız bir şey, inandırıcı olmayana –olanaklı bile olsa– yeğlenmelidir. Zeuksis’in resmettiği gibi insanların var olması besbelli olanaksızdır; ama o, ereğe uygun resmetmiştir onları; ereğe uygun olanın da var olandan üstün olması gerekir. Akla aykırı şeylere gelince, onlar da söylentilerle doğrulanabilmelidir; ayrıca kimi zaman bunların hiç de akla aykırı olmadığı, çünkü olmayacak bir şeylerin, bir zamanlar meydana gelmiş olmasının olası bir şey olduğu söylenebilir basit bir akıl yürütmeyle.</p>

    <p>Çelişkilere gelince, onları da söylevlerin “çürütme” leri gibi ele almak,<a class="si-noteref epub-type_noteref" href="#f145" id="ref_f145">145</a> aynı şeyden mi söz edildiğine, söylenenlerin aynı şeyle mi ilgili olduğuna ve aynı biçimde mi söylendiğine bakmak, böylece de onları ya ozanın kendi sözleriyle ya da aklı başında bir insanın ileri sürebileceği savlarla açıklamak gerekir. Öte yandan ozan, hiçbir gereği yokken akla aykırılığı (Euripides’in Ege’yle yaptığı gibi) ya da kötülüğü (<em>Orestes</em>’te Menelaos’unki gibi)<a class="si-noteref epub-type_noteref" href="#f146" id="ref_f146">146</a> kullanırsa her türlü kınanmayı hak eder.</p>

    <p>Demek ki beş türe indirgeyebiliriz tüm eleştirileri: Bir şeyin ya olanaksız ya akla aykırı ya zararlı, ya çelişik olduğunu ya da sanatın kurallarına saygı göstermediğini söyleyebiliriz. Çözümlere gelince, onları da daha önce saydığımız on iki öğeye göre incelemek gerekir.<a class="si-noteref epub-type_noteref" href="#f147" id="ref_f147">147</a></p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f130">
      <a class="si-backref" href="#ref_f130">130</a><span class="si-footnote-text">. Homeros metinlerinin Helen toplumunun eğitiminde oynadığı büyük rol bu metinlerin VI. yüzyıldan başlayarak daha dikkatle okunmasını sağlamıştır, bu okumalarda saptanan bazı zor anlaşılır ya da çelişkili görünen yerlere “sorun” adı verilmiş ve bunlara açıklayıcı “çözümler” bulunmasına çalışılmıştı.</span>
    </div>

    <div class="si-footnote html5_aside epub-type_footnote" id="f131">
      <a class="si-backref" href="#ref_f131">131</a><span class="si-footnote-text">. Kolophon’lu Ksenophanes bir felsefeci ve ozandı. Özgün yanı, tanrıların insan biçiminde betimlenmesini eleştirmiş olmasındadır.</span>
    </div>

    <div class="si-footnote html5_aside epub-type_footnote" id="f132">
      <a class="si-backref" href="#ref_f132">132</a><span class="si-footnote-text">. <em>İlyada</em> X, 152-153. Bir ordugâhın betimi.</span>
    </div>

    <div class="si-footnote html5_aside epub-type_footnote" id="f133">
      <a class="si-backref" href="#ref_f133">133</a><span class="si-footnote-text">. <em>İlyada</em> I, 50. Sorun: Akhaları cezalandırmak isteyen Apollon, neden oklarıyla katırları (oureas) vurarak başlıyor işe? Çözüm: Çünkü aslında katırlar (oureas) sözcüğü, “nöbetçiler” (<em>ourous</em>) yerine kullanılmış bir “yaban” sözcüktür.</span>
    </div>

    <div class="si-footnote html5_aside epub-type_footnote" id="f134">
      <a class="si-backref" href="#ref_f134">134</a><span class="si-footnote-text">. <em>İlyada</em> X, 316. Dolon, Hektor’un Akhalar üstüne gönderdiği bir gözcüdür. Diomedes’le Odysseus tarafından yakalanır ve öldürülür. Burada sorun şudur: Dizenin gerisinde <em>Dolon</em>’un iyi koşucu olduğu söylenir: <em>Kakos eidos</em>’a gerçek anlamı verilirse (bedeni eğri büğrü) bu olanaksızdır.</span>
    </div>

    <div class="si-footnote html5_aside epub-type_footnote" id="f135">
      <a class="si-backref" href="#ref_f135">135</a><span class="si-footnote-text">. <em>İlyada</em> IX, 203. Yunanlılar, bugünkünden çok daha koyu bir şarap yapar ve onu suyla karıştırarak içerlerdi. Saf şarap yalnızca sarhoşların içtiği bir içkiydi. Burada Akhilleus, kendisiyle konuşmaya gelen Akha önderlerine şarap hazırlatıyor ve Patroklos’tan “sarhoşlara yaraşır” saf bir karışım hazırlamasını istemesi olacak iş değil.</span>
    </div>

    <div class="si-footnote html5_aside epub-type_footnote" id="f136">
      <a class="si-backref" href="#ref_f136">136</a><span class="si-footnote-text">. Aristoteles burada örnekleri belleğinden veriyor sanki; çünkü iki yeri birbirine karıştırıyor: “Hepsi, tanrılar ve insanlar...” <em>İlyada’nın II. Bölüm’ünün ilk dizeleri</em>. Tek uyumayan Zeus’tur burada. “Gözlerini Troya ovasına...” çevirense, X. Bölüm’ün 12. dizesinde Agamemnon.</span>
    </div>

    <div class="si-footnote html5_aside epub-type_footnote" id="f137">
      <a class="si-backref" href="#ref_f137">137</a><span class="si-footnote-text">. <em>İlyada</em> XVIII, 489. “Okeanos’ta yıkananlara ‘tek’ katılmayan Ayı...” Ayı adıyla anılan yıldız, hep göktedir ve denize batmaz... Ne var ki denizde kaybolmayan tek yıldız o değildir.</span>
    </div>

    <div class="si-footnote html5_aside epub-type_footnote" id="f138">
      <a class="si-backref" href="#ref_f138">138</a><span class="si-footnote-text">. <em>İlyada</em> XXI, 297 ve XXIII, 328. Homeros destanlarının yazıya döküldüğü çağlarda Aristoteles’in döneminde de, Yunanca yazıda da daha sonra kullanılacak olan vurgu işaretleri henüz kullanılmıyordu. Bu dizelerde hecelere farklı vurgular verilmesiyle anlamın değiştirilmesinden söz ediliyor. Thasoslu Hippias’ın ne tür bir anlam ileri sürdüğüyse bilinmiyor.</span>
    </div>

    <div class="si-footnote html5_aside epub-type_footnote" id="f139">
      <a class="si-backref" href="#ref_f139">139</a><span class="si-footnote-text">. Empedokles’in tümcesinde bir virgülün yer değiştirmesi (ki Aristoteles zamanında böyle bir işaret yok ve ayırım tümcenin kuruluşundan çıkartılıyor) tümcenin sonunun anlamını tersine çevirebiliyor: “... ve eskiden karışıktı şimdi saf olanlar.”</span>
    </div>

    <div class="si-footnote html5_aside epub-type_footnote" id="f140">
      <a class="si-backref" href="#ref_f140">140</a><span class="si-footnote-text">. <em>İlyada</em> X, 252. “Gecenin üçte ikisinden fazlası geçti...” ve hemen ekliyor Odysseus: “Bize yalnızca üçte biri kaldı.” Oysa daha azı kalmış olmalı ve Homeros’un böyle bir hesap hatası yapmayacağını düşünen Aristoteles, <em>pleio</em>’nun <em>çiftanlamı</em> yüzünden dizenin “gecenin üçte ikisinin büyük bölümü geçti” biçiminde okunması gerektiğini ileri sürüyor.</span>
    </div>

    <div class="si-footnote html5_aside epub-type_footnote" id="f141">
      <a class="si-backref" href="#ref_f141">141</a><span class="si-footnote-text">. Karışıma da şarap denmesi, bütün için parçanın adının kullanılmasıdır. Kalay, dolak yapımında kullanılmayacak kadar yumuşak bir madendir; ancak Aristoteles kalayın, dolağın asıl malzemesi olan tuncun bir bileşkesi olduğunu söylüyor; yine bir parçanın bütün için kullanılması söz konusu. Her iki durumda da bir “kapsamlayış”la (<em>synecdogue</em>) karşı karşıyayız. “Tunç işçisi”, bir <em>düzdeğişmeceyle</em> her türlü metal işçisi için kullanılmaktadır. Tanrıların içkisi nektar için şarap sözcüğünün kullanımı da bir tür düzdeğişmecedir. Son tümcede bu sorunların eğretileme kullanımıyla açıklanabileceğini söyleyen Aristoteles için “eğretileme” kavramının, birkaç söz sanatını birden kapsadığını daha önce de söylemiştik.</span>
    </div>

    <div class="si-footnote html5_aside epub-type_footnote" id="f142">
      <a class="si-backref" href="#ref_f142">142</a><span class="si-footnote-text">. <em>İlyada</em>’nın sorunlarının en ünlüsüne gönderme (<em>İlyada</em> XX, 272). Büyük olasılıkla bellekten aktarılmış; çünkü elimizdeki <em>İlyada</em> metninde tunç değil kayın bir kargıdan söz ediliyor. Hephaistos’un Akhilleus için yaptığı kalkan beş katlıdır (dışta iki tunç tabaka, içte iki kalay tabakası ve bir altın tabaka); Eneas’ın kargısı bu tabakalardan ikisini geçer, ama altın tabaka tarafından durdurulur. Burada bir sorun görenler, altın tabakanın bir bezeme tabakası olduğunu ve en dışta bulunması gerektiğini savunuyorlar. O zaman nasıl olur da altın tabaka, iki tunç tabakayı geçen kargıyı durdurmuş olur? Aristoteles burada “durduruldu”nun “tutuldu”(yavaşlatıldı) gibi okunabileceğini söylüyor. Günümüz yorumcuları arasında, “altın”ın –Tanrı armağanı olduğu için– büyülü bir güçle kargıyı durdurmuş olabileceğini düşünenler var.</span>
    </div>

    <div class="si-footnote html5_aside epub-type_footnote" id="f143">
      <a class="si-backref" href="#ref_f143">143</a><span class="si-footnote-text">. Kim olduğu tam olarak kestirilemeyen biri. Platon’un da sözünü ettiği Teos’lu Glaukon olabilir.</span>
    </div>

    <div class="si-footnote html5_aside epub-type_footnote" id="f144">
      <a class="si-backref" href="#ref_f144">144</a><span class="si-footnote-text">. Sorun: İkarios, Tyndaros’un kardeşi, Penelopeia’nın babası, Telemakhos’un da büyükbabasıdır. Sparta kral soyuna adını veren ünlü Tyndaros’un torunlarından biridir. Öyleyse neden Sparta’ya geldiğinde (<em>Odysseia</em> IV) Telemakhos onunla görüşmüyor? Çözüm önerisi şöyle: Telemakhos’un dedesi Lakedaimon’lu kahraman İkarios değil, İthaka’nın hemen yakınında, Kephalonia adasında oturan İkadios adında biridir. Bu sorun Aristoteles’e göre gerçek bir sorun değildir.</span>
    </div>

    <div class="si-footnote html5_aside epub-type_footnote" id="f145">
      <a class="si-backref" href="#ref_f145">145</a><span class="si-footnote-text">. Klasik <em>retorika</em>’da “çürütme”, bir söylevin “sonuç”tan önceki son bölümüdür ve burada karşı tarafın savları çürütülür. Çürütme yöntemlerinin başlıcalarından biri de karşıdakinin kendi kendisiyle çelişkiye düştüğünü kanıtlamaktır.</span>
    </div>

    <div class="si-footnote html5_aside epub-type_footnote" id="f146">
      <a class="si-backref" href="#ref_f146">146</a><span class="si-footnote-text">. Aristoteles burada <em>Medea</em>’yı ve bu oyunda Atina Kralı Ege’nin bir mucize gibi işe karışmasını eleştiriyor. Bu tragedyanın çözümünü daha önce de eleştirmişti (XV. bölüm); aynı bölümde Menelaos’un gereksiz kötülüğünden de söz edilmiştir.</span>
    </div>

    <div class="si-footnote html5_aside epub-type_footnote" id="f147">
      <a class="si-backref" href="#ref_f147">147</a><span class="si-footnote-text">. Bu on iki sayısı epeyce tartışmaya neden olmuştur ve bu bölümde sayılan çözümleri toplayarak on iki sayısına ulaşmak kolay değildir. Bunun nedeni de büyük olasılıkla çözümlerin içerdiği öğelerin, birden fazla çözüme katkıda bulunmasıdır. Bazı yorumcular, bu parçanın sonradan yapılmış bir eklenti olduğunu düşünüyorlar.</span>
    </div>
  </div>
</body>
</html>
