<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter5">
  <div class="html5_section">
    <h1>V</h1>

    <p>Komedya, daha önce de söylediğimiz gibi, aşağı karakterli insanların taklididir. Ne var ki kötülüğün tümünden değil, yalnızca gülünç olanından söz eder; bu da çirkinliğin yalnızca bir bölümüdür. Çünkü gülünç olmak kusurdur, çirkinliktir, ama ne acı ne de zarar getirir insana. Komedya maskesi bunu çok iyi simgeler: Çirkin ve biçimsizdir, ama herhangi bir acı belirtisi yoktur bu yüzde.</p>

    <p>Tragedyanın geçirdiği değişimleri ve bunların yaratıcılarını biliyoruz; ama komedyanın kökeni konusunda pek bilgimiz yok. Çünkü başlangıçta pek önemsenmemiş komedya. <em>Arkhon</em>’un<a class="si-noteref epub-type_noteref" href="#f28" id="ref_f28">28</a>, kenti bir komedya korosuna kavuşturması epeyce geç olmuş; daha önce yalnızca gönüllülerden oluşuyormuş bu koro. Ve ancak komedya o kendine özgü biçimine kavuştuktan sonra komedya ozanlarının adlarını anımsar olmuşuz.</p>

    <p>Maskeleri, <em>prologos</em>’ları<a class="si-noteref epub-type_noteref" href="#f29" id="ref_f29">29</a> ilk kim kullanmış, oyuncu sayısını ve buna benzer ayrıntıları kim belirlemiş, bilmiyoruz. Ama öyküler (<em>mythos</em>’lar<a class="si-noteref epub-type_noteref" href="#f30" id="ref_f30">30</a>) anlatma düşüncesi, Epikharmis’ten ve Phormis’ten kalmadır.<a class="si-noteref epub-type_noteref" href="#f31" id="ref_f31">31</a> Demek ki, Sicilya’dan gelmiş bu yenilik. Atina’da da ilk kez Krates, <em>iambos</em>’lu biçimden vazgeçip genel konular işlemeye, öyküler kurmaya başlamış.</p>

    <p>Destan da tragedyaya benzer, çünkü ölçülü dizeler yardımıyla soylu insanları taklit eder; ama hep aynı ölçüyü kullanmasıyla ve bir anlatı oluşuyla ondan ayrılır. Aradaki başka bir fark da öykünün uzunluğundadır; tragedya, elden geldiğince güneşin bir günlük dönüşüyle sınırlar kendini ya da bunu çok az aşar; oysa destan zaman içinde sınırlanmamıştır. Demek ki, bu bakımdan da ayrılırlar birbirlerinden. Başlangıçta kimi ozanlar, tragedyada da zamanı destandaki gibi kullanmış olsalar da.<a class="si-noteref epub-type_noteref" href="#f32" id="ref_f32">32</a></p>

    <p>Bu türleri oluşturan öğelere gelince, bunların kimileri her ikisinde de vardır, kimileri tragedyaya özgüdür.<a class="si-noteref epub-type_noteref" href="#f33" id="ref_f33">33</a> Bu yüzden, iyi bir tragedya ile kötüsünü ayırt edebilen kişi, destan için de aynı ayrımı yapabilir kolayca; çünkü destan öğeleri tragedyada vardır ama tragedya öğelerinin hepsi destanda yoktur.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f28">
      <a class="si-backref" href="#ref_f28">28</a><span class="si-footnote-text">. <em>Arkhon</em>: Atina’yi yöneten dokuz büyük yargıca verilen ad. Burada bunların birincisi ya da tiyatro etkinlikleriyle ilgilenen <em>arkhon</em> kastediliyor olabilir.</span>
    </div>

    <div class="si-footnote html5_aside epub-type_footnote" id="f29">
      <a class="si-backref" href="#ref_f29">29</a><span class="si-footnote-text">. <em>Prologos</em>: Tragedyada, koronun görünmesinden önceki sunuş bölümü.</span>
    </div>

    <div class="si-footnote html5_aside epub-type_footnote" id="f30">
      <a class="si-backref" href="#ref_f30">30</a><span class="si-footnote-text">. <em>Mythos</em>: Bu sözcük Yunancada, söylence, masal anlamlarına geldiği gibi, doğrudan doğruya öykü anlamına da gelebilir. Çeviride, geleneksel bir söylencenin kastedildiği bir iki yer dışında <em>mythos</em>’u ‘öykü’yle karşılamayı yeğledik.</span>
    </div>

    <div class="si-footnote html5_aside epub-type_footnote" id="f31">
      <a class="si-backref" href="#ref_f31">31</a><span class="si-footnote-text">. Epikharmis ve Phormis: Sicilyalı komedya yazarları.</span>
    </div>

    <div class="si-footnote html5_aside epub-type_footnote" id="f32">
      <a class="si-backref" href="#ref_f32">32</a><span class="si-footnote-text">. Aristoteles burada büyük olasılıkla Aiskhylos’un kimi yapıtlarını anımsıyor. Aiskhylos’un günümüze ulaşmış iki yapıtında, yirmi dört saatlik süreye sığmayacak olaylar yer alır: <em>Agamemnon</em>’da Ege denizinin geçilmesi, <em>Eumenides</em> tragedyasında da Orestes’in oradan oraya dolaşarak geçirdiği zaman, bir günlük süreyi çok çok aşan olaylardır.</span>
    </div>

    <div class="si-footnote html5_aside epub-type_footnote" id="f33">
      <a class="si-backref" href="#ref_f33">33</a><span class="si-footnote-text">. Şarkı ve sahneleme.</span>
    </div>
  </div>
</body>
</html>
