<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter16">
  <div class="html5_section">
    <h1>XVI</h1>

    <p>Tanınmanın ne olduğunu yukarıda söyledik. Türlerine gelince, birinci sıraya sanata en uzak ama başka bir yol bulunamadığı için çok sık kullanılan bir türünü, belirtiler aracılığıyla tanınmayı alalım. Bu belirtilerin kimleri doğuştandır: “Toprak’ın çocuklarının taşıdığı kargı”<a class="si-noteref epub-type_noteref" href="#f64" id="ref_f64">64</a> ya da Karkinos’un <em>Thyestes</em>’indeki yıldızlar gibi.<a class="si-noteref epub-type_noteref" href="#f65" id="ref_f65">65</a> Kimileri edinilmiştir: Ya yara izleri gibi bedene bağlı ya bir gerdanlık ya da <em>Tyro</em>’daki<a class="si-noteref epub-type_noteref" href="#f66" id="ref_f66">66</a> sepet gibi ondan bağımsızdırlar. Öte yandan bu belirtileri –az ya da çok– ustaca kullanmak da olasıdır. Örneğin Odysseus, aynı yara izi sayesinde dadısı ve çobanlar tarafından farklı biçimlerde tanınır; ikinci durumda belirti, bir kanıt olarak ileri sürüldüğü için bu tanınma ve benzerleri sanata daha uzak tanınmalardır; buna karşılık –ayak yıkama sahnesinde olduğu gibi– bir <em>peripeteia</em>’yla birlikte meydana gelen tanınmalar daha iyidir.<a class="si-noteref epub-type_noteref" href="#f67" id="ref_f67">67</a></p>

    <p>İkinci sırada, ozanın düzenlediği tanınmalar gelir ki, bunlar da bu yüzden sanata yabancıdır. Örneğin Orestes, <em>İphigenia</em>’da kendini böyle tanıtır. Kız kardeşi mektup aracılığıyla tanınır, buna karşılık Orestes, öykünün gerektirdiği değil, ozanın söylettiği şeyleri söyleyerek tanıtır kendini. Daha önce sözünü ettiğim kusura yakın bir kusurdur bu; Orestes’in üstünde bir işaret de olabilirdi çünkü. Sophokles’in <em>Tereus</em>’undaki<a class="si-noteref epub-type_noteref" href="#f68" id="ref_f68">68</a> mekik sesi için de aynı şey söylenebilir.</p>

    <p>Üçüncü sırada; anımsamayla gerçekleşen tanınma yer alır. Bir bakışla, birdenbire bir şeyin farkına varılır; Dikaiogenes’in <em>Kyprioi</em>’unda olduğu gibi: Bir tabloya bakan biri ağlamaya başlar ya da Alkinoos’un sarayında <em>kithara</em> ustasının söylediği öyküyü dinleyen Odysseus anımsar ve gözyaşlarına boğulur; böylece tanınma gerçekleşmiş olur.<a class="si-noteref epub-type_noteref" href="#f69" id="ref_f69">69</a></p>

    <p>Dördüncü sırada; akıl yürütmeye dayalı tanınma gelir. <em>Khoephoroslar</em>’da böyle olur örneğin ve akıl yürütme şöyle gerçekleşir:</p>

    <blockquote>
      <p>“Bana benzeyen biri gelmiş; Orestes’ten başka kimse bana benzemez; öyleyse gelen odur.”</p>
    </blockquote>

    <p class="margin">Sofist Polyidos’un İphigenia için düşündüğü tanınma da böyledir: Orestes’in, kız kardeşinin kurban edilmiş olmasıyla, kendisinin de kurban edilecek olması arasında bir ilişki kurması akla yakındır. Theodekteios’un <em>Tydeus</em>’unda da<a class="si-noteref epub-type_noteref" href="#f70" id="ref_f70">70</a> oğlunu bulmaya gelen kahraman kendi ölümü üstüne akıl yürütür. Yine bunun gibi <em>Phineus Kızları</em>’nda, bir zamanlar terk edildikleri bir yere gelen kadınlar, bu durumdan yazgılarının orada ölmek olduğunu çıkartırlar.<a class="si-noteref epub-type_noteref" href="#f71" id="ref_f71">71</a></p>

    <p>İzleyicinin yanlış akıl yürütmesine dayanan bir tanınma biçimi daha vardır: <em>Sahte Haberci Odysseus</em>’ta gördüğümüz türden bir tanınmadır bu; yayı yalnızca Odysseus’un –yalnızca onun– gerebileceğinin söylenmesi, ozanın uydurduğu bir veri ve bir varsayımdır –yayı daha önce hiç görmediği halde tanıyacağını söylemesi gibi– ve Odysseus’un bu yolla tanınması, yanlış bir akıl yürütmeyle tanınması demektir.<a class="si-noteref epub-type_noteref" href="#f72" id="ref_f72">72</a></p>

    <p>Bütün tanınmalar arasında en iyisi; olayların kendinden doğan tanımadır. Böylece şaşırtmanın etkisi, olabilirlik gereklerine göre meydana gelir, Sophokles’in <em>Oidipus</em>’unda ya da <em>İphigenia</em>’da olduğu gibi; İphigenia’ nın bir mektup göndermek istemesi bütünüyle olasıdır. Yalnızca bu tür tanınmalar yapay düzenlemelere, belirtilere, gerdanlıklara gerek kalmadan gerçekleşir; ikinci sırada da akıl yürütmeye dayalı tanınmalar gelir.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f64">
      <a class="si-backref" href="#ref_f64">64</a><span class="si-footnote-text">. Kaynağı belirsiz bir alıntı. Toprağın çocuklarının bedenlerinde kargı biçimi bir leke olurmuş.</span>
    </div>

    <div class="si-footnote html5_aside epub-type_footnote" id="f65">
      <a class="si-backref" href="#ref_f65">65</a><span class="si-footnote-text">. Günümüze ulaşmamış bir oyun. Bu yıldız Pelops soyundan gelen kişilerin omuzlarında taşıdıkları parlak bir yıldızdır ve soya tanrıların armağanıdır. Thyestes bu yıldız sayesinde oğlunu tanır.</span>
    </div>

    <div class="si-footnote html5_aside epub-type_footnote" id="f66">
      <a class="si-backref" href="#ref_f66">66</a><span class="si-footnote-text">. Sophokles’in bu adı taşıyan, günümüze ulaşmamış iki tragedyası vardır. Tyro, Poseidon’dan olan çocuklarını bir sepet içinde ırmağa bırakır. Yıllar sonra da çobanların bulup büyüttüğü çocuklarını bu sepet sayesinde tanır.</span>
    </div>

    <div class="si-footnote html5_aside epub-type_footnote" id="f67">
      <a class="si-backref" href="#ref_f67">67</a><span class="si-footnote-text">. İthaka’ya gizlice dönen Odysseus, çobanlara kimliğini açıklar ve ayağındaki yarayı kanıt olarak gösterir; buna karşılık, ayak yıkama sahnesinde dadısı Eurykleia, Odysseus’un ayağını yıkarken raslantıyla yara izini görür ve onu tanır.</span>
    </div>

    <div class="si-footnote html5_aside epub-type_footnote" id="f68">
      <a class="si-backref" href="#ref_f68">68</a><span class="si-footnote-text">. Sophokles’in yitik bir oyunu.</span>
    </div>

    <div class="si-footnote html5_aside epub-type_footnote" id="f69">
      <a class="si-backref" href="#ref_f69">69</a><span class="si-footnote-text">. <em>Kyprioi</em>’den (Kıbrıslılar) günümüze yalnızca birkaç dize ulaşmış; bu nedenle olayı bilmiyoruz. <em>Odysseia</em>’daysa, Alkinoos’un sarayında kimliği belirsiz bir konuk gibi ağırlanan Odysseus, Troya Savaşı öykülerini anlatan bir ozanı dinlerken gözyaşlarına boğulur; bunun üzerine Alkinoos konuktan kimliğini açıklamasını ister.</span>
    </div>

    <div class="si-footnote html5_aside epub-type_footnote" id="f70">
      <a class="si-backref" href="#ref_f70">70</a><span class="si-footnote-text">. Günümüze ulaşmamış bir oyun.</span>
    </div>

    <div class="si-footnote html5_aside epub-type_footnote" id="f71">
      <a class="si-backref" href="#ref_f71">71</a><span class="si-footnote-text">. Bu iki oyun konusunda hiçbir şey bilmiyoruz; dolayısıyla anlatılan tanınma biçimini anlayamıyoruz.</span>
    </div>

    <div class="si-footnote html5_aside epub-type_footnote" id="f72">
      <a class="si-backref" href="#ref_f72">72</a><span class="si-footnote-text">. Yorumculara göre büyük ölçüde bozulmuş bu satırlar çok iyi anlaşılmıyor. Yorumlardan en yaygını şöyle: Yayı yalnızca Odysseus’un gerebileceği, izleyicinin aslında hiçbir kanıta dayanmayan bir inancıdır; bunun tersi olabilir ve yayı başka biri de gerebilir ama ozan burada izleyicinin temelsiz kanısına güvenmektedir.</span>
    </div>
  </div>
</body>
</html>
