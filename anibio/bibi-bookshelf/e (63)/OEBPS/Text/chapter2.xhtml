<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter2">
  <div class="html5_section">
    <h1>II</h1>

    <p>Taklit edenler, eylem içindeki insanları taklit ettiğine, bu insanlar da zorunlu olarak soylu ya da bayağı olduğuna göre (gerçekten de tüm karakterler her zaman bu ikisine indirgenebilir; bütün insanlarda karakter farkını, kötülük ya da erdem belirler), kimi zaman bizden daha iyi gösterirler onları, kimi zaman daha kötü, kimi zaman da bizim gibi.<a class="si-noteref epub-type_noteref" href="#f15" id="ref_f15">15</a> Tıpkı ressamların yaptığı gibi: Örneğin Polygnotos olduklarından iyi gösterir insanları, Pauson olduklarından kötü, Dionysos<a class="si-noteref epub-type_noteref" href="#f16" id="ref_f16">16</a> oldukları gibi betimler. Öyleyse sözünü ettiğim taklitlerin hepsi bu farkları gösterecek ve az önce belirttiğim bakış açısından, farklı şeyleri taklit ettikleri için farklı olacaklardır.</p>

    <p>Öte yandan bu farklar dansta ya da <em>aulos</em> ve <em>kitharis</em> müziğinde görülebileceği gibi, düzyazıda ve müziksiz şiirde de görülür. Örneğin Homeros, kişilerini yüceleştirir; Kleophones, oldukları gibi gösterir; ilk taşlama yazarlarından Thasoslu Hegemon ya da <em>Deiliada</em>’nın yazarı Nikokhares kötüleştirir. <em>Dithyrambos</em>’lar ve <em>nomos</em>’lar için de böyledir durum: Thimotheos’unkiler gibi de taklit yapabilirsiniz, Philoksenes’in <em>Kykloplar</em>’da yaptığı gibi de.<a class="si-noteref epub-type_noteref" href="#f17" id="ref_f17">17</a></p>

    <p>Tragedya ile komedyayı ayıran şey de budur işte... Biri, günümüz insanlarından daha iyileri; öteki, daha kötüleri taklit eder.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f15">
      <a class="si-backref" href="#ref_f15">15</a><span class="si-footnote-text">. İkili bir yapıdan (iyi kötü) üçlü bir yapıya geçiş (iyi kötü ortalama) bir belirsizlik yaratıyor gibi. İleride (özellikle 13. ve 15. bölümlerde) iki ayrı şeyden söz edildiğini anlayacağız. Taklit edilecek konuların sayısı ikidir (iyi ve kötü), taklit olanaklarının sayısıysa üçtür (iyileştirme, kötüleştirme, gerçekçi betimleme).</span>
    </div>

    <div class="si-footnote html5_aside epub-type_footnote" id="f16">
      <a class="si-backref" href="#ref_f16">16</a><span class="si-footnote-text">. Polygnotos’un mitologya konularını işleyen ve tumturaklı resimler yapan bir ressam olduğunu Pausanias’ın Atina ve Delphoi’deki yapıtları üstüne yazdıklarından anlıyoruz. Pauson, <em>Politika</em>’da (1340, 36) Aristoteles’in: “Yapıtları gençlere gösterilmemeli” dediği bir karikatürcü ressam. Dionysos’un da Plinius’un (35, 113) <em>anthropographos</em> (insan ressamı) adını taktığı, gerçekçi bir portre ressamı olduğu sanılıyor.</span>
    </div>

    <div class="si-footnote html5_aside epub-type_footnote" id="f17">
      <a class="si-backref" href="#ref_f17">17</a><span class="si-footnote-text">. Philoksenes (Kythera 435- Ephesos 380) “kötüleştiren” yazarlardan biri olmalı; bir <em>dithyrambos</em>’unda, Siracusa tiranı Yaşlı Dionysios’u gülünç duruma düşürdüğü için onun hışmına uğramıştı. Thimotheos (Miletos 447-357) ise lirik Yunan ozanlarının en ünlülerindendir; <em>Kykloplar</em>’ı konusunda hiçbir şey bilmiyoruz ama daha ağırbaşlı bir <em>dithyrambos</em> (ya da <em>nomos</em>) örneği olsa gerek.</span>
    </div>
  </div>
</body>
</html>
