<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter20">
  <div class="html5_section">
    <h1>XX</h1>

    <p>Sözel dışavurumu genel olarak ele aldığımızda şu parçalardan oluştuğunu görürüz: Öğe (<em>stoikheion</em>), hece (<em>syllable</em>), bağlaç (<em>syndesmos</em>), tanımlık (<em>arthron</em>), ad (<em>onoma</em>), eylem (<em>hrema</em>), bükün (<em>ptosis</em>) ve önerme (<em>logos</em>).<a class="si-noteref epub-type_noteref" href="#f83" id="ref_f83">83</a></p>

    <p>Öğe bölünmez bir sestir; ama herhangi bir ses değil birleşik bir sesin oluşumuna katılan bir ses. Hayvanlar da kimi zaman bölünmez sesler çıkarırlar, ama onların hiçbirine öğe diyemem. Değişik öğe türleri şunlardır: sesliler, yarı sesliler ve sessizler. Sesli öğe, dilin dişlere ya da dudakların birbirine yaklaşmasını gerektirmeden duyulabilir bir sese sahip olan harftir; yarı sesli, bu yaklaşmayla duyulabilen öğedir – S ve R örneğin; sessiz öğeyse, bu yaklaşmayla çıkan ama kendi başına bir sesi olmayan ve ancak sesi olan bir öğeyle birleştiğinde duyulabilendir – G ve D gibi. Bu öğeler, ağzın aldığı biçime, yaklaşmanın meydana geldiği yere, soluk alınıp alınmamasına, kısalıklarına, uzunluklarına, ince kalın ya da ikisinin arası bir perdeden seslendiriliyor olmalarına göre çeşitlenirler. Bu konular ölçübilim<a class="si-noteref epub-type_noteref" href="#f84" id="ref_f84">84</a> uzmanlarınca incelenmelidir.</p>

    <p>Hece, anlamı olmayan bir sestir ve bir sessizle, bir sesli parçadan oluşur: örneğin GR sesi, A’sız da bir hece oluşturabilir A’yla da: GRA’da olduğu gibi. Ama burada da bu ayrımların incelenmesi ölçübilimin işidir.</p>

    <p>Bağlaç anlamsız bir sestir;<a class="si-noteref epub-type_noteref" href="#f85" id="ref_f85">85</a> doğası gereği birkaç sesle oluşturulan anlamlı tek bir sesin oluşumuna ne engel olur ne de oluşmasını sağlar (...... tümcenin uçlarında ya da ortasında) ancak tek başına, örneğin <em>men, etoi, de</em> gibi,<a class="si-noteref epub-type_noteref" href="#f86" id="ref_f86">86</a> bir önermenin başında yer alamaz. Ya da anlamsız bir sestir, ama doğası gereği anlamlı başka birkaç sesi bir araya getirerek tek bir anlamlı sesin oluşumunu sağlar.<a class="si-noteref epub-type_noteref" href="#f87" id="ref_f87">87</a></p>

    <p>Tanımlık, bir başlangıcı, bir sonu ya da bir bölünmeyi gösteren, anlamsız bir sestir, örneğin <em>amphi, peri</em><a class="si-noteref epub-type_noteref" href="#f88" id="ref_f88">88</a> gibi ya da birkaç sesten, anlamlı tek bir sesin oluşumuna engel olmayan ya da oluşmasını sağlamayan anlamsız bir sestir ve doğası gereği uçlara ya da ortaya yerleştirilir.</p>

    <p>Ad, zaman belirtmeyen, bileşik, anlamlı bir sestir ve hiçbir parçası kendi başına anlamlı değildir; ikili adlarda da parçalar kendi özel anlamlarıyla kullanılmazlar: Örneğin <em>Theodoros</em>’ta <em>doron,</em> bağımsız bir anlam taşımaz.<a class="si-noteref epub-type_noteref" href="#f89" id="ref_f89">89</a></p>

    <p>Eylem, zaman belirten, bileşik ve anlamlı bir sestir; adlarda olduğu gibi hiçbir bölümü kendi başına anlamlı değildir. Örneğin <em>adam</em> ya da <em>beyaz,</em> zamanı belirtmezler; buna karşılık <em>yürüyor</em> ya da <em>yürüdü,</em> anlama şimdiyi ya da geçmiş zamanı ekler.</p>

    <p>Bükün,<a class="si-noteref epub-type_noteref" href="#f90" id="ref_f90">90</a> adın ve eylemin halleridir; iyelik, ilinti ve buna benzer ilişkileri ya da tekilliği ve çoğulluğu gösterir: <em>adam</em> ve <em>adamlar</em>’da olduğu gibi. Bunun yanı sıra eylemde, kişilerin dışavurduğu, soru ya da emir gibi kipleri: <em>yürüdü mü</em> ya da <em>yürü,</em> bu ayrıma göre eylemin bükünleridir.</p>

    <p>Önerme anlamlı ve bileşik bir sestir; onu oluşturan parçaların kimileri de tek başlarına anlamlı olabilirler (Çünkü her önermenin eylem ve adlardan oluşması gerektiği doğru değildir; sözgelimi –insanın tanımında olduğu gibi<a class="si-noteref epub-type_noteref" href="#f91" id="ref_f91">91</a>– eylemsiz bir önerme de olabilir; ama parça her zaman anlamlı olacaktır): <em>Kleon yürüyor</em> önermesindeki <em>Kleon</em> gibi.</p>

    <p>Önerme iki biçimde tek olabilir; ya tek bir anlama gelir ya da birbirine bağlanmış birkaç öğeden oluşur. Örneğin <em>İlyada</em> bağlanmış parçalarıyla tek bir bütündür; insanın tanımı da tek anlam taşıdığı için tek bir bütündür.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f83">
      <a class="si-backref" href="#ref_f83">83</a><span class="si-footnote-text">. XX. ve XXI. Bölümler Hellen diliyle ilgili ayrıntılara giriyor ve Türkçede bu ayrıntıları izlemek hem zor hem de çok anlamlı değil. Öte yandan metin, dilbilgisinin emekleme çağlarında yazılmış bir metin ve Yunanca için bile terimlerin henüz yeterince belirli ve oturmuş olmadığını söylüyor kaynaklar. Buna karşılık bu bölümlerde, Aristoteles’in dil olgusuna bakışının ilginç ipuçlarını buluyoruz. Tümcede bize yabancı gelen iki kavram, öğe (<em>stoikheion</em>) ve belki tanımlık (<em>arthron</em>). İlk sözcük ‘öğe’ birçok çeviride “harf” sözcüğüyle karşılanmış; oysa Platon’dan başlayarak <em>stoikheion</em> (öğe, <em>élément</em>) yazıda kullanılan harflerin (<em>grammata</em>) karşılığı olan sesleri belirtmede kullanılan, teknik bir sözcük olmuş; sesle yazı arasındaki uzaklığını korumak için ben de bu sözcüğünü kullanıyorum. Tanımlık (Fr. <em>article</em>) Yunancaya geniş sözcük türetme olanakları sağlayan bir öğe. Önerme (Fransızca metinlerde <em>énoncé</em>), logos’un, bu çokanlamlı sözcüğün karşılığı (Acaba düpedüz “söz” mü demeliydim?).</span>
    </div>

    <div class="si-footnote html5_aside epub-type_footnote" id="f84">
      <a class="si-backref" href="#ref_f84">84</a><span class="si-footnote-text">. Fransızca, <em>métrique</em>; dize yapılarını ve ölçüleri inceleyen bilim dalı.</span>
    </div>

    <div class="si-footnote html5_aside epub-type_footnote" id="f85">
      <a class="si-backref" href="#ref_f85">85</a><span class="si-footnote-text">. Bundan sonra gelen iki paragrafta, metin büyük ölçüde tahrip olmuş ve yapılan çözümleme anlaşılmaz duruma gelmiş. Bu nedenle yorumlar da, bizim çevirimiz de biraz “öznel”.</span>
    </div>

    <div class="si-footnote html5_aside epub-type_footnote" id="f86">
      <a class="si-backref" href="#ref_f86">86</a><span class="si-footnote-text">. Sırasıyla: “Bir yandan”, “kuşkusuz”, “öte yandan”.</span>
    </div>

    <div class="si-footnote html5_aside epub-type_footnote" id="f87">
      <a class="si-backref" href="#ref_f87">87</a><span class="si-footnote-text">. Aristoteles’in bağlacı tam olarak bizim bağlacımız değil; belli ki iki tür bağlaç işlevi ayırt ediyor: Zıtların bağlanması (“bir yandan... öte yandan”) ya da uyumluların bağlanması (“ve” yle; “eğer... öyleyse”yle). Yine de metin açık değil.</span>
    </div>

    <div class="si-footnote html5_aside epub-type_footnote" id="f88">
      <a class="si-backref" href="#ref_f88">88</a><span class="si-footnote-text">. “Ortasında”, “çevresinde”.</span>
    </div>

    <div class="si-footnote html5_aside epub-type_footnote" id="f89">
      <a class="si-backref" href="#ref_f89">89</a><span class="si-footnote-text">. Oysa ayrı ayrı ele alındığında iki parçanın da anlamları vardır. <em>Theos</em>: tanrı. <em>Doron</em>: armağan.</span>
    </div>

    <div class="si-footnote html5_aside epub-type_footnote" id="f90">
      <a class="si-backref" href="#ref_f90">90</a><span class="si-footnote-text">. Bükün (<em>Ptosis</em>): Ad ve eylemlerin çekimleri, “hal”leri, kipleri.</span>
    </div>

    <div class="si-footnote html5_aside epub-type_footnote" id="f91">
      <a class="si-backref" href="#ref_f91">91</a><span class="si-footnote-text">. Aristoteles burada “Her önerme, zorunlu olarak bir ad ve bir eylemden oluşur,” diyen Platon’a (<em>Sophistes</em>, 262 c) karşı çıkıyor. Tanım, Aristoteles’in ünlü tanımı: “İnsan, politik hayvan.”</span>
    </div>
  </div>
</body>
</html>
