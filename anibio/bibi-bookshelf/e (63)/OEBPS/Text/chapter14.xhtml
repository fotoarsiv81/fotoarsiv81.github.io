<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter14">
  <div class="html5_section">
    <h1>XIV</h1>

    <p>Korku ve acıma duyguları gösteriden doğabilir kuşkusuz; ama olayların düzenlenişiyle de yaratılabilir; yeğlenmesi gereken de budur ve usta ozanların işidir. Öyküyü öyle kurmak gerekir ki, sahnede görmese bile yalnızca anlatılanları duyduğunda insanın tüyleri ürpermeli ve içini acıma duyguları kaplamalıdır; tıpkı Oidipus’un öyküsünü dinleyen birinin kapılacağı duygular gibi. Bu etkiyi gösteriyle yaratmak sanatın alanından çıkmak demektir ve sadece daha çok harcama gerektirir.</p>

    <p>Gösteri aracılığıyla korku da uyandırmayıp yalnızca canavarca şeyler sergileyenlere gelince, tragedyayla hiçbir ortak yanı yoktur onların. Çünkü tragedyadan her türlü hazzı değil, kendine özgü bir hazzı vermesi beklenir. Ozanın da, taklit aracılığıyla insanlara korkudan ve acımadan doğan bu hazzı vermesi gerektiğine göre, bunu olaylar aracılığıyla yapmak zorunda olduğu açıkça ortadadır.</p>

    <p>Şimdi de olaylar arasında hangileri korku, hangileri acıma duygusu uyandırır ona bir bakalım.</p>

    <p>Bu tür eylemler, zorunlu olarak birbirine ya dost ya düşman ya da ne dost ne düşman insanlar arasında meydana gelir. Karşılıklı düşmanlık durumunda, ne girişilen eylemlerde ne de niyet edilenlerde, heyecan yaratan olayın kendisi dışında hiçbir şey acıma duygusu uyandırmayacaktır. Ne dost ne düşman olanlar arasında da durum aynıdır. Buna karşılık, heyecan yaratan olayın yakın insanlar arasında meydana geldiği durumlar –örneğin bir kardeşin kardeşini, bir oğlun babasını, bir ananın oğlunu ya da bir oğlun anasını öldürdüğü, öldürmek istediği ya da taraflardan birinin ötekine karşı buna benzer bir eyleme geçtiği durumlar– işte aranması gereken durumlar bunlardır.</p>

    <p>Kuşkusuz geleneksel <em>mythos</em>’ları değiştirmek elimizde değildir –örneğin Klytaimnestra’nın Orestes tarafından, Eriphyle’nin Alkmeon tarafından öldürülmüş olmasını– ama ozan, söylencelerle aktarılan bu öyküleri iyi kullanmanın yolunu bulmalıdır. İyi kullanmanın ne demek olduğunu biraz daha açık anlatalım: Öykü, eskilerin tragedyalarında olduğu gibi, birbirini tanıyan, karşısındakinin kim olduğunu bilen kişiler arasında geçebilir; Euripides, çocuklarını öldüren Medeia kişiliğini böyle kurgulamıştır. Ama kişilerin korkunç suçu bilmeden işlemeleri, kurbanla yakınlıklarını sonradan keşfetmeleri de olasıdır: Sophokles’in <em>Kral Oidipus</em>’unda olduğu gibi. Burada eylem oyunun dışında gerçekleşir; ama doğrudan tragedyanın içinde de yer alabilir: Astydamas’ın Alkmeon’unun<a class="si-noteref epub-type_noteref" href="#f52" id="ref_f52">52</a> ya da <em>Yaralı Odysseus</em>’ta<a class="si-noteref epub-type_noteref" href="#f53" id="ref_f53">53</a> Telegonos’un yaptığı gibi.</p>

    <p>Üçüncü bir durum daha olabilir: Bilmeden geri dönüşsüz bir eylem gerçekleştirmeye hazırlanan kişi, son anda kurbanını tanıyabilir. Bunların dışında başka bir durum yoktur: Eninde sonunda bir eylem, bilerek ya da bilmeyerek, ya yapılır ya da yapılmaz.</p>

    <p>Bu saydığımız durumlar arasında en kötüsü, kişinin kurbanını tanıyarak eyleme hazırlandığı ama hiçbir şey yapmadığı durumdur. Böyle bir durum iticidir; ortada heyecan verici olay olmadığı için de tragedya etkisi yaratılmış olmaz. Bu yüzden kimse böyle durumları betimlemez ya da ender olarak betimler: örneğin <em>Antigone</em>’de Hemon’un Kreon karşısındaki davranışı böyledir.<a class="si-noteref epub-type_noteref" href="#f54" id="ref_f54">54</a> İkinci sırada, eylemin gerçekleştirildiği durum gelir. Bu durumda da kişinin eylemi bilmeden gerçekleştirmesi ve hemen sonra kurbanını tanıması iyi olur. Böylece itici bir durum meydana gelmemiş, ama tanınma şaşırtıcı bir etki yapmış olur.</p>

    <p>Son durum en iyisidir. Örneğin <em>Kresphonte</em>’de<a class="si-noteref epub-type_noteref" href="#f55" id="ref_f55">55</a> Merope, oğlunu öldürmeye hazırlanır ama öldürmez, sonra da tanır. <em>İphigenia</em>’da, kız kardeşle erkek kardeş arasında aynı şey olur; <em>Helle</em>’de<a class="si-noteref epub-type_noteref" href="#f56" id="ref_f56">56</a> de oğlu, annesini ölüme göndermeye hazırlanırken tanır.</p>

    <p>Bu nedenle, daha önce de söylediğimiz gibi, tragedya konuları çok sayıda aileyi kapsayamaz; ozanlar öykülerde böylesi durumları bir araya getirmenin yollarını ustalıklarıyla değil, raslantıyla buldukları içindir ki konuları da böylesi yıkımların meydana geldiği o ailelerle sınırlı kalmıştır.</p>

    <p>İşte olayların düzenlenmesi ve öykülerin nasıl olması gerektiği üstüne söyleyeceklerimiz bunlar.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f52">
      <a class="si-backref" href="#ref_f52">52</a><span class="si-footnote-text">. Astydamas’ın kayıp bir oyununun kahramanı.</span>
    </div>

    <div class="si-footnote html5_aside epub-type_footnote" id="f53">
      <a class="si-backref" href="#ref_f53">53</a><span class="si-footnote-text">. Sophokles’in bu adı taşıyan bir oyununun birkaç parçası günümüze ulaşmış. Telegonos, Odysseus ile Kirke’nin oğludur; İthaka’ya babasını aramaya gelir ve bilmeden onu öldürür.</span>
    </div>

    <div class="si-footnote html5_aside epub-type_footnote" id="f54">
      <a class="si-backref" href="#ref_f54">54</a><span class="si-footnote-text">. Sophokles’in <em>Antigone</em> tragedyasında, nişanlısı Antigone’nin ölümüne çok üzülen Hemon, önce babası Kreon’u öldürmek ister, sonra da bundan vazgeçip kendini öldürür.</span>
    </div>

    <div class="si-footnote html5_aside epub-type_footnote" id="f55">
      <a class="si-backref" href="#ref_f55">55</a><span class="si-footnote-text">. Euripides’in kayıp bir oyunu.</span>
    </div>

    <div class="si-footnote html5_aside epub-type_footnote" id="f56">
      <a class="si-backref" href="#ref_f56">56</a><span class="si-footnote-text">. Yazarı bilinmeyen kayıp bir oyun.</span>
    </div>
  </div>
</body>
</html>
