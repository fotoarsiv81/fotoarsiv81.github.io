<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter4">
  <div class="html5_section">
    <h1>IV</h1>

    <p>Genel olarak şiir sanatını doğuran iki neden var gibi görünür ve bunların ikisi de doğal nedenlerdir.</p>

    <p>Daha çocukluktan başlayarak insanlar hem taklit etmeye eğilimlidir (öteki hayvanlardan taklide yatkınlığıyla ayrılır insanoğlu ve ilk bilgilerini taklit yoluyla edinir), hem de taklitten çok hoşlanırlar.</p>

    <p>Bunun açık bir kanıtı, gerçekte çok zor seyredebileceğimiz şeylerin, örneğin en korkunç canavar görüntülerinin ya da kadavraların birebir taklidinden bile çok hoşlanmamızdır. Bunun nedeniyse öğrenmenin yalnızca felsefeciler için değil –ortak çok yanları olmasa da– tüm insanlar için çok hoş bir şey olmasıdır. Resimlere bakmaktan hoşlanırız; çünkü onlara bakarken öğrenebiliriz, akıl yürütebiliriz ve örneğin bir resimden, onun falanca kişiyi betimlediği sonucunu çıkarabiliriz. O adamı daha önce görmediysek bile bu kez hoşa giden şey taklit değil, resmin yapılışındaki ustalık, renkler ya da bu tür bir başka neden olacaktır.</p>

    <p>Taklide olduğu kadar ezgi ve tartıma da doğal bir eğilimimiz olduğuna göre (çünkü dize ölçülerinin de tartımın parçaları olduğu açıktır) başlangıçta bunlara en çok yeteneği olanlar yavaş yavaş bu yeteneklerini geliştirdiler ve doğaçlamalarıyla sonunda şiiri meydana getirdiler.</p>

    <p>Ardından şiir, her birinin yaradılış özelliklerine göre türlere ayrıldı: Soylu ve ağırbaşlı ozanlar güzel davranışları, kendi benzerlerinin yaptıklarını taklit ediyorlardı; daha sıradan yaradılışlılarsa kötü insanların yaptıklarını taklit ediyor ve ötekiler <em>hymnos</em>’lar<a class="si-noteref epub-type_noteref" href="#f21" id="ref_f21">21</a> ve övgü şiirleri söylerken onlar öncelikle yergiler söylüyorlardı. Homeros’ tan öncekilerin bu türden hiçbir şiirini bilmiyoruz; ama büyük olasılıkla çokça yazılmıştı bunlardan; Homeros’ tan başlayarak örneğin onun <em>Margites</em>’ini<a class="si-noteref epub-type_noteref" href="#f22" id="ref_f22">22</a> ve benzerlerini sayabiliriz. Bu şiirlerde konuya uygun bir de ölçü çıktı hemen ortaya: <em>iambos</em><a class="si-noteref epub-type_noteref" href="#f23" id="ref_f23">23</a> ölçüsü (ona bugün de <em>iambeion</em> dememizin nedeni bu) çünkü alaylı atışmalarda bu ölçü kullanılıyordu. Demek ki eski ozanların bir bölümü <em>heroikon</em> dizelerini, bir bölümü de <em>iambos</em> ölçüsünü kullanıyorlardı.</p>

    <p>Homeros, ağırbaşlı türlerin ustası olduğu kadar (gerçekten de yalnızca güzel yapıtlar vermekle kalmamış, yapıtlarına drama etkisini katabilmiş tek ozandır o) komedyanın ana çizgilerini de ilk çizen ozan olmuş ve yergiler söyleyecek yerde gülünç olanı drama etkisine kavuşturmuştur. Bu yüzden tragedya için <em>İlyada ve Odysseia</em> neyse, komedya için de <em>Margites</em> odur.</p>

    <p>Tragedya ve komedyanın ortaya çıkışından sonra ozanlar doğal eğilimlerine göre bu iki türden kendilerine uyanı seçtiler; böylece <em>iambos</em> ozanları komedya ozanına, destan ozanları da tragedya ozanına dönüştüler; çünkü bu yeni biçimler eskilerden daha gelişmişti ve daha üstün tutuluyordu. Bugün tragedyanın kendi türleri içinde en gelişmiş haline ulaşıp ulaşmadığını incelemeye ve gerek kendisine gerekse sahnede gösterimlerine bakarak buna karar vermeye gelince, bu başka bir sorundur.</p>

    <p>Kökende doğaçlamalardan doğan tragedya (bu hem tragedya, hem de komedya için geçerlidir; birincisinin geçmişi <em>dithyrambos</em>’ların yaratıcılarına, ötekininkiyse bugün bile birçok kentte söylenen <em>phallos</em><a class="si-noteref epub-type_noteref" href="#f24" id="ref_f24">24</a> şarkılarına dek uzanır) yavaş yavaş yayıldı; içindeki tüm öğeler durmaksızın geliştiriliyordu çünkü; bir dizi değişiklikten sonra da kendine özgü biçimine kavuştu ve bir daha değişmedi.</p>

    <p>Aiskhylos, oyuncuların sayısını birden ikiye çıkaran, koronun önemini azaltan ve başrolü diyaloğa veren ilk ozan oldu; Sophokles, oyuncuların sayısını üçe çıkardı ve sahneye boyalı dekorları soktu. Bunun yanı sıra uzunluk açısından da gelişti tragedya; kısa öykülerden uzaklaştı, kökenlerinden gelen, <em>satyros</em> oyunlarına özgü kaba anlatımdan kurtuldu ve zamanla o ağırbaşlılığını kazandı.<a class="si-noteref epub-type_noteref" href="#f25" id="ref_f25">25</a> Ölçüye gelince, <em>tetrametros</em>’un<a class="si-noteref epub-type_noteref" href="#f26" id="ref_f26">26</a> yerini <em>iambos</em>’lu ölçü<a class="si-noteref epub-type_noteref" href="#f27" id="ref_f27">27</a> aldı. Önceleri <em>tetrametros</em> ölçüsü kullanılıyordu, çünkü şiir <em>satyros</em> oyunlarıyla ilişkiliydi ve dansa yakındı; ama işin içine konuşma dili girince doğa kendiliğinden en uygun ölçüyü gösterdi. Çünkü <em>iambos</em>’lu ölçü, bütün ölçüler içinde konuşma diline en uygun olanıdır. Bunun kanıtı, birbirimizle konuşurken ağzımızdan çok sayıda <em>iambos</em> ölçüsünde söz çıkması ama çok ender olarak, yalnızca doğal konuşma havasından çıktığımızda bir <em>heksametros</em> duyulmasıdır.</p>

    <p>Bundan başka oyuna bir dizi yan öykü (<em>epeisodion</em>) katıldı ve her bölüme çeşitli süslemeler getirildi. Bütün bunların üstünde durmayacağız; çünkü hepsini ayrıntılarıyla incelemek çok uzun zaman alır.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f21">
      <a class="si-backref" href="#ref_f21">21</a><span class="si-footnote-text">. <em>Hymnos</em>: Tanrıların ya da kahramanlar onuruna söylenmiş şiirler.</span>
    </div>

    <div class="si-footnote html5_aside epub-type_footnote" id="f22">
      <a class="si-backref" href="#ref_f22">22</a><span class="si-footnote-text">. <em>Margites</em>: Aristoteles döneminde Homeros’un olduğu sanılan, günümüze ulaşmamış bir uzun şiir. Odysseus’un tam tersi, sakar ve beceriksiz bir kahramanın gülünç serüvenlerinin anlatısıydı.</span>
    </div>

    <div class="si-footnote html5_aside epub-type_footnote" id="f23">
      <a class="si-backref" href="#ref_f23">23</a><span class="si-footnote-text">. <em>İambos</em>: Bir kısa bir uzun heceden oluşan ölçü kalıbı. Bu ölçüyle yazılan taşlama şiirlerine verilen ad.</span>
    </div>

    <div class="si-footnote html5_aside epub-type_footnote" id="f24">
      <a class="si-backref" href="#ref_f24">24</a><span class="si-footnote-text">. <em>Phallika</em>’lar da, <em>dithyrambos</em>’lar gibi Dionysos kültüyle ilgili törensel şarkılardı ve incir ağacından yontulmuş bir <em>phallos</em>’un kentte dolaştırılması sırasında söylenirlerdi. Ortak özellikleri, şarkıyı bir yöneticiyle bir koronun karşılıklı söylemesiydi. Zamanla <em>dithyrambos</em> ağırbaşlı yazarların ilgisini çekmiş, <em>phallos</em> şarkılarıysa bir halk eğlencesi olarak varlığını sürdürmüştü.</span>
    </div>

    <div class="si-footnote html5_aside epub-type_footnote" id="f25">
      <a class="si-backref" href="#ref_f25">25</a><span class="si-footnote-text">. Burasıyla, tragedyanın <em>dithyrambos</em>’tan geldiğini belirten az önceki satırlar arasında önemli bir çelişki var. <em>Satyros</em> Oyunları, ayrı ve tragedyayla birlikte gelişmiş bir türdü. Tragedya <em>dithyrambos</em>’tan ve Dionysosçu kökenlerinden uzaklaşmaya başlayınca, tragedya temsillerinin yapıldığı şenliklerde, şarap tanrısına gerekli saygıyı göstermek üzere, her tragedya üçlüsünün ardından bir de “satirik drama” oynanması âdet oldu. Bu oyunlarda koro, Dionysos alayının <em>satyros</em>’larından oluşurdu. Komedya olmamasına karşın, bir Antikçağ yazarın deyimiyle, “neşeli bir tragedya” olarak nitelendirilebilecek bu gösterilerde oyuncuların yüceliği, <em>satyros</em>’ların yaptığı komikliklerle karılırdı. Günümüze ulaşmış eksiksiz tek <em>satyros</em> oyunu, Euripides’in <em>Kyklops</em>’udur. Kimi eleştirmenlere göre, Aristoteles’in sözlerinden <em>dithyrambos</em>’un da <em>satyros</em> kılığında oyuncular tarafından oynandığı anlamı çıkartılabilir ya da belki ortak bir kökenden söz edildiği düşünülebilir.</span>
    </div>

    <div class="si-footnote html5_aside epub-type_footnote" id="f26">
      <a class="si-backref" href="#ref_f26">26</a><span class="si-footnote-text">. <em>Tetrametros</em> ya da <em>trokhaios</em>’lu <em>tetrametros</em>, ikişer <em>trokhaios</em>’luk dört dizi içerir (trokhaios, bir uzun ve bir kısa heceden oluşan ölçü kalıbıdır); bunların sonuncusunda, ikinci kısa hece yoktur.</span>
    </div>

    <div class="si-footnote html5_aside epub-type_footnote" id="f27">
      <a class="si-backref" href="#ref_f27">27</a><span class="si-footnote-text">. <em>İambos</em>’lu <em>trimetros</em>. Bkz: not 8.</span>
    </div>
  </div>
</body>
</html>
