<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter3">
  <div class="html5_section">
    <h1>III</h1>

    <p>Bu sanatlar arasında üçüncü bir fark daha vardır ki o da nesneleri taklit biçimlerinde görülür. Aynı nesneleri aynı yöntemlerle ama farklı biçimlerde taklit etmek olasıdır çünkü. Ya anlatı yoluyla (Homeros’un yaptığı gibi başka biri haline gelerek ya da hiç değişmeden kendi kalarak) ya da tüm kişileri bir eylem içinde gösterip, onları taklidin oyuncuları haline getirerek.</p>

    <p>Demek ki taklitler, başta da söylediğimiz gibi, birbirlerinden üç bakımdan ayrılır: araçlar, nesneler ya da taklit biçimleri. Buna göre Sophokles, bir anlamda Homeros’a benzer bir taklitçi sayılabilir; çünkü ikisi de soylu kişilikleri taklit ederler. Ama başka bir açıdan Aristophanes’le aynı türden bir taklitçidir Sophokles; çünkü ikisi de eylem içinde ve bir şeyler yapan kişileri taklit ederler.</p>

    <p>Kimilerine göre de işte bu nedenle onların yapıtlarına <em>drama</em> adı verilir; çünkü eylem içindeki insanları betimlerler.<a class="si-noteref epub-type_noteref" href="#f18" id="ref_f18">18</a> Yine benzer nedenlerle Dorlar, tragedyayı ve komedyayı kendilerinin bulduğunu söyler<a class="si-noteref epub-type_noteref" href="#f19" id="ref_f19">19</a> (komedyaya Megaralılar sahip çıkıyorlar; hem buradakiler –demokrasiyle yönetildikleri yıllarda doğduğunu söylüyorlar onun– hem de Sicilya’dakiler; gerçekten de ozan Epikharmo Sicilya’dan gelmiştir ve gerek Khionides, gerekse Magnes’ten çok önce yaşamıştır; tragedyaya gelince, ona da Peloponnessos’tan bazı Dorlar sahip çıkarlar) ve kanıt olarak, bunlarla ilgili bazı sözcükleri gösterirler. Kentleri çevreleyen mahallelere <em>kome</em> adını verdiklerini, oysa Atinalıların bunlara <em>demos</em> dediğini, komedya oyuncularının da adlarını <em>komazein</em><a class="si-noteref epub-type_noteref" href="#f20" id="ref_f20">20</a> fiilinden değil, küçük görülerek kentten kovulmuş olmalarından ve bir <em>kome</em>’den ötekine dolaşıp durmalarından aldığını söylerler. Ayrıca “yapmak” anlamında <em>dran</em> sözcüğünü kullandıklarını, oysa Atinalılar’ın buna <em>prattein</em> dediğini ileri sürerler.</p>

    <p>İşte taklitteki farklılıkların sayı ve özellikleri üstüne söyleyebileceklerim bunlar.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f18">
      <a class="si-backref" href="#ref_f18">18</a><span class="si-footnote-text">. Aristoteles, drama sözcüğünün, eyleme geçmek, bir şey yapmak anlamındaki <em>drao</em> fiilinden türemiş olduğunu (ya da olabileceğini) belirtiyor.</span>
    </div>

    <div class="si-footnote html5_aside epub-type_footnote" id="f19">
      <a class="si-backref" href="#ref_f19">19</a><span class="si-footnote-text">. <em>Dor</em> sözcüğü, Hellen toplumunun oluşumuna katkıda bulunan bir kavmi belirttiği gibi, bu kavmin kalıtı olan ve Yunanistan’ın iç bölgeleriyle Sicilya’da yaygın olarak konuşulan bir lehçeyi de belirtir. Atina’nın batısındaki Megara kentinden başka Sicilya’da Siracusa yakınında bir Megara kenti daha vardır.</span>
    </div>

    <div class="si-footnote html5_aside epub-type_footnote" id="f20">
      <a class="si-backref" href="#ref_f20">20</a><span class="si-footnote-text">. Şarkılı danslı bir Dionysos Şenliği anlamındaki <em>komos</em> sözcüğünden türetilmiş fiil. Atinalılar <em>komos</em>’larda şarkı söyleyen şarkıcıları (<em>komoidoi</em>) komedyenlerin ataları gibi görebilirlerdi.</span>
    </div>
  </div>
</body>
</html>
