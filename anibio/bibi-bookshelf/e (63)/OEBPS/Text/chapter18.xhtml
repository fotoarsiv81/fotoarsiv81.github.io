<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter18">
  <div class="html5_section">
    <h1>XVIII</h1>

    <p>Her tragedyada bir düğüm, bir de çözüm bölümü bulunur. Düğüm, öykünün dışında olup biten olaylarla, çoğu kez içinde yer alan olayların bir bölümünden oluşur; geriye kalansa çözümdür. Düğüm derken, başlangıçla mutluluğa ya da yıkıma götüren baht dönüşünün meydana geldiği bölümün –sonuncusunun– hemen öncesi arasında olagelenleri, çözüm derken de bu dönüşün başlangıcından sona kadar olanları kastediyorum. Örneğin Theodektes’in <em>Lynkeus</em>’unda düğüm önceden gerçekleşen olayları, çocuğun kaçırılmasını ve .....’yi kapsar; çözümse suçlamadan sona dek uzanır.<a class="si-noteref epub-type_noteref" href="#f77" id="ref_f77">77</a></p>

    <p>Dört tür tragedya vardır (sözünü ettiğimiz bölümlerin de sayısıdır bu): Bütünü <em>peripeteia</em> ve tanınmadan oluşan karmaşık tragedya; <em>Aias</em>’lar, <em>İksion</em>’lar<a class="si-noteref epub-type_noteref" href="#f78" id="ref_f78">78</a> gibi heyecan verici bir olay içeren tragedya; <em>Phtialı Kadınlar</em> ya da <em>Peleus</em> gibi karakter tragedyaları; (...) ve <em>Phorkys Kızları, Prometheus</em><a class="si-noteref epub-type_noteref" href="#f79" id="ref_f79">79</a> gibi canavarca şeyleri sergileyen gösterilerle Hades’te olup bitenleri betimleyen oyunlar. Bütün bu türlere ya da en azından en önemlilerine ve olabildiğince çoğuna egemen olmak gerekir; özellikle de günümüzde sivri dillilerin ozanları nasıl eleştirdiği göz önüne alındığında. Kimi ozanlar kimi bölümlerde üstün olmuştur her zaman; bugünse bir ozanın, tek başına, onların her birini, kendi üstün oldukları bölümlerde aşması bekleniyor.</p>

    <p>Ancak bir tragedya farklı mı, değil mi, bunu söyleyebilmek için öyküden başka ölçüt yoktur – düğüm ve çözümün aynı olduğu tragedyalardan söz ediyoruz doğal olarak. Çokları düğümde başarı gösterdikten sonra çözümü kötü getirir; oysa bunların ikisine de egemen olmak gerekir.</p>

    <p>Birkaç kez söylediğimiz bir şeyi akılda tutmak<a class="si-noteref epub-type_noteref" href="#f80" id="ref_f80">80</a> ve destan düzeninde bir tragedya kurmaya çalışmamak gerekir –destan düzeni derken, birkaç öykü içeren bir düzeni kastediyorum– örneğin <em>İlyada</em>’nın tüm öyküsünden tek bir tragedya çıkarmaya çalışarak... Çünkü orada, yapıtın uzunluğu sayesinde, bölümler kendilerine uygun uzunluklara erişebilir, oysa dramalarda sonuç hiç de beklendiği gibi olmaz. Euripides gibi bölüm bölüm ele almayıp tüm Troya talanını anlatmaya kalkışanlar ya da Aiskhylos gibi yapmayıp tüm Niobe söylencesinden bir oyun çıkarmaya çalışanlar ya başarısızlığa uğramış ya da yarışmalarda kaybetmişlerdir. Agathon’un başarısızlığının tek nedeni belki de budur. Ozanlar, <em>peripeteia</em>’lar ve basit eylemlerle, şaşırtma etkisinden yararlanarak ulaşırlar amaçlarına; tragedyaya özgü olan ve insancıl duygular uyandıran da budur; Sisyphos benzeri becerikli ama kötü biri aldandığında ya da gözüpek ama adaletsiz bir kahraman yenildiğinde böyle olur. Agathon’un da dediği gibi olası şeylerdir bunlar; çünkü olmayacak birçok şeyin meydana gelmesi de olasıdır.</p>

    <p>Koro, oyunculardan biri gibi görülmeli, bütünün bir parçası olmalı ve eyleme katılmalıdır; Euripides’te olduğu gibi değil, Sophokles’te olduğu gibi. Bütün öbür ozanlarda şarkı biçiminde söylenen bölümlerin birer parçası oldukları tragedyayla ilişkileri, başka herhangi bir tragedyayla ilişkilerinden daha fazla değildir; bu yüzden, tutup ara oyunlar (<em>embolia</em>) söylerler – bunları ilk kez Agathon kullanmıştır.<a class="si-noteref epub-type_noteref" href="#f81" id="ref_f81">81</a> Oysa ara oyunlar söylemekle, bir oyundan alınmış bir tiradı ya da tam bir <em>epeisodion</em>’u başka bir oyuna uyarlamak arasında ne fark vardır?</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f77">
      <a class="si-backref" href="#ref_f77">77</a><span class="si-footnote-text">. Hem bu oyun günümüze ulaşmamış hem de metin burada iyi okunamıyor; bu nedenle verilen örneği anlamak olanaksız.</span>
    </div>

    <div class="si-footnote html5_aside epub-type_footnote" id="f78">
      <a class="si-backref" href="#ref_f78">78</a><span class="si-footnote-text">.<span class="son-notlar-yazi char-style-override-18" style="font-size:1em;" xml:lang="tr-TR">.</span> Aynı konularda yazılmış çok sayıda tragedyadan söz ediliyor. Elimizde yalnızca Sophokles’in <em>Aias</em> adlı bir tragedyası var; Aias bu oyunda sanrılara kapılır, Akha önderlerini öldürdüğünü sanarak sığırları öldürür sonunda da kendi canına kıyar. Günümüze ulaşmış <em>İksion</em> adlı bir tragedya yok.</span>
    </div>

    <div class="si-footnote html5_aside epub-type_footnote" id="f79">
      <a class="si-backref" href="#ref_f79">79</a><span class="si-footnote-text">. <em>Phorkys Kızları</em>, Olympos öncesi dönemden bir deniz tanrısının üç kızıydı; mitologya öykülerinde yaşlı doğmuş ve tek bir gözle tek bir dişi ortaklaşa kullanan üç yaratık olarak betimlenirler. Günümüze ulaşmış, bu adı taşıyan bir oyun yok. Buna karşılık Aiskhylos’un bir <em>Zincire Vurulmuş Prometheus</em>’u var.</span>
    </div>

    <div class="si-footnote html5_aside epub-type_footnote" id="f80">
      <a class="si-backref" href="#ref_f80">80</a><span class="si-footnote-text">. Şimdiye dek tam olarak böyle bir şey söylenmedi; ancak söylenenlerden bu anlamı çıkartabiliriz.</span>
    </div>

    <div class="si-footnote html5_aside epub-type_footnote" id="f81">
      <a class="si-backref" href="#ref_f81">81</a><span class="si-footnote-text">. Euripides’in son oyunlarında koronun rolu gittikçe azalır; örneğin <em>İphigenia Aulis</em>’te tragedyasında, oyuncular koronun yakınmalarıyla, korobaşının sözleriyle pek ilgilenmezler. Oysa Sophokles’te böyle bir şey olmaz. Ama koroyu işin içine en çok katan yazar, <em>dithyrambos</em> kökenlerine tartışmasız en yakın olan Aiskhylos’tur. Aristoteles zamanındaysa koro artık tragedyanın ana konusuyla ilgisi kalmamış bir topluluktur; görevi <em>episodlar</em> arasında başka yerlerden alınmış parçalar söylemek, ara oyunlar oynamaktır ve tragedyanın birliği, Euripides’le gevşemiş, Agathon’dan sonra da bozulmuştur.</span>
    </div>
  </div>
</body>
</html>
