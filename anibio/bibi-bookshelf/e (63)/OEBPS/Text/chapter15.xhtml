<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter15">
  <div class="html5_section">
    <h1>XV</h1>

    <p>Karakterlere gelince, bu konuda dört hedefe yönelmek gerekir; bunlardan biri ve ilki iyi olmalarıdır. Daha önce de söylediğimiz gibi karakter, sözler ya da eylemler bir seçimi açığa vurduğunda ortaya çıkar. Bu seçim iyiyse karakter de iyi olacaktır. Her türden insan için geçerlidir bu: Bir kadın ya da bir köle bile iyi olabilir; bunlardan birincisi biraz, öteki iyice alt düzeyden yaratıklar olsa da.</p>

    <p>İkincisi, karakterin uygunluğudur. Bir karakter erkeksi olabilir, ama bir kadının erkeksi ya da zeki<a class="si-noteref epub-type_noteref" href="#f57" id="ref_f57">57</a> olması uygun düşmez.</p>

    <p>Üçüncü hedef benzerliktir. Bu da iyilikten ve uygunluktan farklı bir şeydir.</p>

    <p>Dördüncü hedef tutarlılıktır. Taklit edilen kişi tutarsız biri olduğu ve bunun karakterde belli edilmesi gerektiği durumda bile “tutarlı bir tutarsızlık” olmalıdır bu.</p>

    <p>Karakterin gereksiz kötülüğüne örnek vermek gerekirse <em>Orestes</em>’te Menelaos’u;<a class="si-noteref epub-type_noteref" href="#f58" id="ref_f58">58</a> gerçeğe ve olasılıklara uygun düşmemeye örnek olarak Odysseus’un <em>Scylla</em>’daki yakınmalarını<a class="si-noteref epub-type_noteref" href="#f59" id="ref_f59">59</a> ya da Melanippe’nin tiradını;<a class="si-noteref epub-type_noteref" href="#f60" id="ref_f60">60</a> tutarsızlığa örnek olarak da <em>İphigenia Aulis’te</em> oyununu<a class="si-noteref epub-type_noteref" href="#f61" id="ref_f61">61</a> gösterebiliriz: Başlangıçta yakaran İphigenia, sonradan bürüneceği karaktere hiç benzemez.</p>

    <p>Durumların düzenlenmesinde olduğu gibi karakterlerde de her zaman ya zorunluluğu ya da olabilirliği aramak gerekir. Nasıl bir olaydan sonra öbürünün meydana gelmesi zorunluluk ya da olabilirlik gereklerine uymalıysa, bir kişinin sözleri ve eylemleri de aynı gereklere uymalıdır.</p>

    <p>Açıkça görülüyor ki bir öykünün çözümü de öykünün kendinden doğmalı, <em>Medea</em>’da ya da <em>İlyada</em>’nın gemilere binme sahnesinde olduğu gibi bir <em>mekhane</em>’ye<a class="si-noteref epub-type_noteref" href="#f62" id="ref_f62">62</a> gerek kalmamalıdır. Yalnızca dramanın dışında kalan olaylar için <em>mekhane</em>’ye başvurmalıdır ozan: Ya daha önce olmuş, dolayısıyla oyun kişisinin bilemeyeceği ya da ileride meydana gelecek, bu nedenle de önceden haber verilmesi ya da söylenmesi gereken olaylarda – tanrılarda her şeyi görme yetisinin var olduğunu düşündüğümüze göre. Ama olaylarda akıldışı bir yan olmamalı; olacaksa, örneğin Sophokles’in <em>Oidipus</em>’unda olduğu gibi tragedyanın dışında olmalı.</p>

    <p>Mademki tragedya bizden üstün insanların taklididir, iyi portreciler gibi yapmak gerekir öyleyse. Onlar, modele özgü biçimi yansıtırken portreyi hem aslına benzetir hem de güzelleştirirler. Demek ki hoyrat, korkak ya da buna benzer bir özelliği olan kişileri taklit eden ozan, bu kusurlarla bile üstün bir nitelik vermelidir onlara: Agathon ya da Homeros’un, acımasızlık örneği Akhilleus için yaptığı gibi.</p>

    <p>İşte dikkat edilmesi gereken şeyler bunlar; bir de şiir sanatının gerektirdikleriyle ters düşen algılamalara dikkat etmeli; orada da birçok yanılgıya düşebiliriz çünkü. Ama daha önce yayımlanmış yapıtlarımda yeterince söz edildi bundan.<a class="si-noteref epub-type_noteref" href="#f63" id="ref_f63">63</a></p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f57">
      <a class="si-backref" href="#ref_f57">57</a><span class="si-footnote-text">. Metinde kullanılan ve sözlüklere göre ilk anlamı “korkunç” olan <em>deinen</em> (<em>deinos</em>) sıfatı “güçlü, becerikli, zeki, işinde usta, güzel konuşan” anlamlarını da taşıyabiliyor. Çevirmenler genellikle “zeki” ve “güzel konuşan”ı yeğlemişler.</span>
    </div>

    <div class="si-footnote html5_aside epub-type_footnote" id="f58">
      <a class="si-backref" href="#ref_f58">58</a><span class="si-footnote-text">. Menelaos, Euripides’in <em>Orestes</em>’inde, işlediği cinayetten sonra tanrıların yargısını bekleyen yeğeni Orestes’e önce arka çıkar, sonra da gereksiz yere çekilir ve onu kurtarmak için hiçbir şey yapmaz. Tragedyada olayların akışının gerektirmediği bu küçültücü tavır, XXV. bölümde de eleştirilecektir.</span>
    </div>

    <div class="si-footnote html5_aside epub-type_footnote" id="f59">
      <a class="si-backref" href="#ref_f59">59</a><span class="si-footnote-text">. Söz konusu oyun bir tragedya değil, Miletoslu Timotheos’un bir <em>dithyrambos</em>’uydu; “gerçeğe ve olasılıklara uymama” durumu da bir kahramanın yalvarıp yakınması olsa gerek.</span>
    </div>

    <div class="si-footnote html5_aside epub-type_footnote" id="f60">
      <a class="si-backref" href="#ref_f60">60</a><span class="si-footnote-text">. <em>Bilge Melanippos</em>, Euripides’in, elimizde yalnızca bir iki parçası bulunan kayıp bir oyunu.</span>
    </div>

    <div class="si-footnote html5_aside epub-type_footnote" id="f61">
      <a class="si-backref" href="#ref_f61">61</a><span class="si-footnote-text">. Euripides’in bu oyununda İphigenia önce uzun uzun onu kurban etmemesi için babasına yalvarır; sonra da birdenbire ölmeye razı olur.</span>
    </div>

    <div class="si-footnote html5_aside epub-type_footnote" id="f62">
      <a class="si-backref" href="#ref_f62">62</a><span class="si-footnote-text">. <em>Mekhane</em>: Oyuncuları gökten iniyor ya da göğe çıkıyor gibi gösteren basit ve mekanik bir sahne düzeneği. Euripides’in <em>Medea</em>’sında Medea, atası Güneş’in kanatlı arabasına binmiş olarak sahneye iner ve çocuklarının cesetlerini alıp götürür. Ancak İlyada göndermesini açıklamak olanaksız.</span>
    </div>

    <div class="si-footnote html5_aside epub-type_footnote" id="f63">
      <a class="si-backref" href="#ref_f63">63</a><span class="si-footnote-text">. Aristoteles burada “Ozanlar Üstüne” başlıklı, günümüze ulaşmamış diyaloğunu kastediyor olmalı.</span>
    </div>
  </div>
</body>
</html>
