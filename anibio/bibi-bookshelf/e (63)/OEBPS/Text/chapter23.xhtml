<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Poetika</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter23">
  <div class="html5_section">
    <h1>XXIII</h1>

    <p>Dizelere dökülmüş anlatıyla taklide<a class="si-noteref epub-type_noteref" href="#f118" id="ref_f118">118</a> gelince, tragedyada olduğu gibi burada da öykülerin drama biçiminde düzenlenmesinin gereği açıkça ortadadır; bir başlangıcı, bir ortası, bir sonu olan, bir bütün oluşturan ve kendi içinde tamamlanan tek bir olay çevresinde yapılmalıdır bu düzenleme; öyle ki tek ve bütün oluşturan bir canlı varlık gibi o kendine özgü hazzı tattırabilsin bize. Yine açıktır ki, tarihsel öykülerdeki gibi olmamalıdır bu düzenleme; çünkü onlarda tek bir olayı değil tek bir dönemi, o dönemde meydana gelen bütün olaylarla birlikte gösterme zorunluluğu vardır ve bu olayların çevresinde döndüğü bir ya da çok sayıda kişi arasında yalnızca raslantısal ilişkiler vardır. Örneğin Salamis deniz savaşıyla, Sicilya’da Kartacalıların savaşı aynı zamanda olmuştur, ama bu iki savaşın ortak bir sonucu yoktur.<a class="si-noteref epub-type_noteref" href="#f119" id="ref_f119">119</a> Tıpkı birbirini izleyen dönemlerde bir şeyin, başka bir şeyden sonra meydana gelmesi ama bu art ardalığın tek bir ereği olmaması gibi.</p>

    <p>Oysa neredeyse bütün ozanlar böyle kurarlar öykülerini; bu yüzden, daha önce de söylediğimiz gibi Homeros bu konuda da –ötekilere kıyasla– hayranlık verici bir ozandır; Troya Savaşı’nı, bir başlangıcı, ortası ve sonu olsa da, bütün olarak ele almaya çalışmamıştır çünkü. Böyle yapsaydı çok uzun bir zamana yayılırdı öykü ve bir bakışta kavranması olanaksızlaşırdı; uzunluğunu azaltmaya da girişmemiştir, çünkü bu durumda da çeşitliliğiyle insanın kafasını karıştıracak bir kurgu çıkardı ortaya. Savaşın tek bir bölümünü<a class="si-noteref epub-type_noteref" href="#f120" id="ref_f120">120</a> ele almış, geri kalanından da yapıtının orasına burasına yerleştirdiği, <em>Gemiler Kataloğu</em><a class="si-noteref epub-type_noteref" href="#f121" id="ref_f121">121</a> benzeri yan öyküleri çıkarmıştır.</p>

    <p>Buna karşılık ötekiler öykülerini tek bir kişi, tek bir dönem, tek bir olay çevresinde kurarlar ama bunlar birkaç bölümden oluşur her zaman; <em>Kypria</em>’nın ya da <em>Küçük İlyada</em>’nın yazarının yaptığı gibi.<a class="si-noteref epub-type_noteref" href="#f122" id="ref_f122">122</a> Bu nedenledir ki <em>İlyada ve Odysseia</em>’dan ancak birer tragedya çıkartılabilir – ya da en fazla iki; oysa <em>Kypria</em>’dan çok sayıda, <em>Küçük İlyada</em>’dan da sekizden fazla tragedya çıkartılabilir. Örneğin: <em>Silahların Seçilmesi, Philoktetes, Neoptolemos, Eurypylos, Dilenci, Lakedaimonyalılar, Troya’nın Talanı, Ordunun Dönüşü, Sinon</em> ve <em>Troyalı Kadınlar</em> gibi.<a class="si-noteref epub-type_noteref" href="#f123" id="ref_f123">123</a></p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f118">
      <a class="si-backref" href="#ref_f118">118</a><span class="si-footnote-text">. Burada III. Bölüm’ün başında yapılmış ayrıma ve <em>epopoiia</em>’ya geliyoruz.</span>
    </div>

    <div class="si-footnote html5_aside epub-type_footnote" id="f119">
      <a class="si-backref" href="#ref_f119">119</a><span class="si-footnote-text">. Salamis Deniz Savaşı (480), Marathon’dan on yıl sonra Greklerin Perslere karşı kesin zaferini belirleyen savaştır. Herodotos’a göre aynı gün Sicilya’da Kartacalı komutan Hamilkar, Siracusa Tiranı Gelon’a yenilmiş ve Kartacalılar Sicilya’yı terk etmek zorunda kalmışlardır.</span>
    </div>

    <div class="si-footnote html5_aside epub-type_footnote" id="f120">
      <a class="si-backref" href="#ref_f120">120</a><span class="si-footnote-text">.<span class="son-notlar-yazi char-style-override-18" style="font-size:1em;" xml:lang="tr-TR">.</span> Akhilleus’un öfkesinin ve sonuçlarının öyküsü, on yıl süren savaşın yaklaşık kırk günlük bir bölümüdür.</span>
    </div>

    <div class="si-footnote html5_aside epub-type_footnote" id="f121">
      <a class="si-backref" href="#ref_f121">121</a><span class="si-footnote-text">. <em>İlyada</em>, II, 484-785; savaşa katılan Akhaları ve yandaşlarını tanıtma olanağını veren bölümdür.</span>
    </div>

    <div class="si-footnote html5_aside epub-type_footnote" id="f122">
      <a class="si-backref" href="#ref_f122">122</a><span class="si-footnote-text">. MÖ VII. yüzyılda yazıldığı tahmin edilen ve Troya Savaşı’nı konu alan, bugüne ulaşmamış, yalnızca geç alıntılardan tanıdığımız iki destan. <em>Kypria</em>, Troya Savaşı’nın öncesini ve kuşatmanın ilk yıllarını, <em>Küçük İlyada</em>’ysa Akhilleus’un ölümünden sonrasını ve savaşın sonunu konu alır. İlkinin yazarının Kıbrıslı Stasinos (<em>Kypria</em> adı belki bundandır), ikincinin yazarının Midillili Leskhes olduğu sanılır.</span>
    </div>

    <div class="si-footnote html5_aside epub-type_footnote" id="f123">
      <a class="si-backref" href="#ref_f123">123</a><span class="si-footnote-text">. Yorumcular Aristoteles’in sekiz sayısını verdiğini, ancak bir yazıcının metne “...den fazla”yı ve son iki oyunun adlarını eklediğini düşünüyorlar. Bu tragedyalardan birkaçının ünlü yazarların kaleminden çıkma biçimleri günümüze dek ulaşmış.</span>
    </div>
  </div>
</body>
</html>
