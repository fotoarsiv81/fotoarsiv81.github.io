<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>sherlock</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_3">ÜÇ<br class="chapter"/>BİLMECE</h1>
				<p class="normal">Bu sözleri duyunca, doğrusu bayağı irkildim. Doktorun sesinde de bir heyecan dalgası vardı, bize anlattıklarının etkisi altında kalmış gibiydi. Holmes, heyecan içinde ileri doğru eğildi, merak dolu gözleri, olayla son derece ilgilendiğini gösteriyordu.</p>
				<p class="normal">"Siz gördünüz demek?"</p>
				<p class="normal">"Sizi nasıl görüyorsam öyle."</p>
				<p class="normal">"Ve bir şey söylemediniz?"</p>
				<p class="normal">"Neye yarardı ki?"</p>
				<p class="normal">"Nasıl oldu da bunu başka kimse görmedi?"</p>
				<p class="normal">"İzler cesetten yirmi metre kadar ötedeydi. Hikâyeyi bilmeseydim, ben de araştırmazdım."</p>
				<p class="normal">"Bozkırda çok Çoban köpeği var mıdır?"</p>
				<p class="normal">"Elbette. Fakat, bu Çoban köpeği değildi."</p>
				<p class="normal">"Çok büyüktü dediniz, öyle mi?"</p>
				<p class="normal">"Dev gibi."</p>
				<p class="normal">"Ama, cesede yaklaşmamış, öyle mi?"</p>
				<p class="normal">"Evet."</p>
				<p class="normal">"Nasıl bir geceydi?"</p>
				<p class="normal">"Islak ve kuvvetli soğuk."</p>
				<p class="normal">"Yağmur yağıyordu ama, değil mi?"</p>
				<p class="normal">"Hayır."</p>
				<p class="normal">"Yol nasıldı?"</p>
				<p class="normal">"İki sıra eski porsuk çiti vardır, bir buçuk metre kadar yükseklikte, arasından geçilemeyecek kadar sıktır. Ortadaki yol, iki buçuk metre kadar genişliktedir."</p>
				<p class="normal">"Çitlerle yol arasında, herhangi bir şey var mı?"</p>
				<p class="normal">"Evet, her iki yanda bir buçuk metre kadar çimenlik uzanır."</p>
				<p class="normal">"Anladığım kadarıyla, porsuk çitine girip çıkmak için, sadece bir kapı var. Öyle değil mi?"</p>
				<p class="normal">"Evet, bozkıra açılan kapı."</p>
				<p class="normal">"Başka bir aralık yok mu?"</p>
				<p class="normal">"Hayır."</p>
				<p class="normal">"Demek ki porsuklu yola girmek için, ya doğru evden gelmek, ya da kapıdan girmek gerek, öyle mi?"</p>
				<p class="normal">"Uçta, yazlık evden kullanılmayan başka bir geçit daha vardır."</p>
				<p class="normal">"Sir Charles eve yakın mıydı?"</p>
				<p class="normal">"Hayır, evin, yaklaşık elli metre kadar gerisinde yatıyordu."</p>
				<p class="normal">"Şimdi söyleyin bana, Doktor Mortimer? Burası önemli, gördüğünüz izler yoldaydı, çimen üstünde değildi değil mi?"</p>
				<p class="normal">"Çimende iz yoktu."</p>
				<p class="normal">"İzler bozkır kapısı tarafında mıydı?"</p>
				<p class="normal">"Evet, bozkır kapısı tarafında, yolun kenarındaydı."</p>
				<p class="normal">"Çok ilginç bir nokta daha. Kapı kapalı mıydı?"</p>
				<p class="normal">"Kapalıydı, üstünde bir de asma kilit vardı."</p>
				<p class="normal">"Yüksekliği ne kadardır?"</p>
				<p class="normal">"Bir metre kadar."</p>
				<p class="normal">"O halde herkes üstünden atlayabilir?"</p>
				<p class="normal">"Evet."</p>
				<p class="normal">"Kapıda ne izleri gördünüz?"</p>
				<p class="normal">"Belli bir şey yoktu."</p>
				<p class="normal">"Aman Tanrım! Bunu kimse incelemedi mi!"</p>
				<p class="normal">"Sadece ben inceledim."</p>
				<p class="normal">"Ve hiçbir şey bulamadınız, öyle mi?"</p>
				<p class="normal">"Her şey öyle karışıktı ki. Sir Charles herhalde beş on dakika orada durmuştu."</p>
				<p class="normal">"Nerden çıkarıyorsunuz bunu?"</p>
				<p class="normal">"Çünkü purosunun külü iki kere silkelenmişti."</p>
				<p class="normal">"Harika! Bu, bizim meslekten Watson, tam bize göre. Ya izler?"</p>
				<p class="normal">"Küçük çakıllar, toprak parçası üstünde dağınık durumdaydı. Başka iz göremedim."</p>
				<p class="normal">Sherlock Holmes sabırsız bir hareketle elini dizine vurdu.</p>
				<p class="normal">"Ah, ben orada olsaydım!" diye bağırdı. "Çok ilginç bir olay. Bir dedektif için inanılmaz ipuçları vardır. Çakıl döşeli o yolu sayfa gibi okurdum ama, yağan yağmur tarafından çoktan kirletilmiş ve meraklı köylülerin ayak izleri yüzünden silinmiştir. Ah Doktor Mortimer, Doktor Mortimer, beni çağırmayışınız! Bu yüzden üstünüze çok büyük bir sorumluluk almış oluyorsunuz."</p>
				<p class="normal">"Sizi çağıramazdım Bay Holmes, sonra bütün dünya duyardı, kimsenin duymaması gerektiğinin nedenini anlattım size, üstelik, üstelik..."</p>
				<p class="normal">"Neden durdunuz?"</p>
				<p class="normal">"En deneyimli dedektiflerin bile bir şey yapamayacağı bir alan vardır."</p>
				<p class="normal">"Bu işin doğaüstü güçlerin marifeti olduğunu mu söylemek istiyorsunuz?"</p>
				<p class="normal">"Yüzde yüz öyle demedim."</p>
				<p class="normal">"Fakat, böyle düşündüğünüz belli."</p>
				<p class="normal">"Korkunç olaydan beri, Bay Holmes, kulağıma öyle şeyler geldi ki. Bunları doğanın kurulu düzeniyle bağdaştırmak güç." </p>
				<p class="normal">"Ne gibi, meselâ?"</p>
				<p class="normal">"Olay meydana gelmeden önce, bozkırda Baskerville şeytanına benzeyen yaratığı gören çok kimse var, bu hiçbir hayvana benzemeyen bir yaratıkmış."</p>
				<p class="normal">"O bölgede yaşayanlar, bunun iri, ışık saçan, korkunç hayalete benzeyen bir yaratık olduğu konusunda birleşiyorlar. Bu adamların hepsini sorguya çektim. Biri kalın kafalı bir köylüydü, biri nalbanttı, biri de çiftçiydi. Hepsi de korkunç hayalet konusunda aynı şeyi anlatıyordu. Üstelik anlatılanlar efsanedeki cehennem köpeğine uyuyordu. O bölgede bir dehşet rüzgârı esiyor. Bozkırdan gecenin karanlığında, oradan geçecek olan adam çok cesur olmalı."</p>
				<p class="normal">"Peki siz, bir bilim adamı olarak doğaüstü güçlere inanıyor musunuz?"</p>
				<p class="normal">"Neye inanacağımı bilemiyorum Bay Holmes."</p>
				<p class="normal">Holmes omuz silkti.</p>
				<p class="normal">"Bugüne kadar yaptığım araştırmalar bu dünyaya aitti," dedi. "Büyük bir alçakgönüllülükle şeytanla çarpıştım ama, şeytanın babasıyla uğraşmak zor bir iş olsa gerek. Ancak, ayak izinin gözle göründüğünü ve gerçek olduğunu kabul etmelisiniz."</p>
				<p class="normal">"Köpek bir insanın boğazını çekip koparacak kadar gerçekti ama, yine de şeytanîydi."</p>
				<p class="normal">"Bakıyorum, kendinizi doğaüstü güçlere inananlara kaptırmışsınız. Doktor Mortimer, gerçekten böyle düşünüyorsanız o zaman neden bana başvurduğunuzu açıklar mısınız? Bir solukta hem Sir Charles'ın ölümünü incelemenin boş bir uğraş olduğunu söylüyorsunuz, hem her şeye rağmen bunu incelemek istediğinizi belirtiyorsunuz?"</p>
				<p class="normal">"İstediğimi söylemedim."</p>
				<p class="normal">"O halde size nasıl yardım edebilirim?"</p>
				<p class="normal">"Waterloo İstasyonuna gelmek üzere olan..." Doktor Mortimer saatine baktı. "Tam bir saat on beş dakika var. Sir Henry Baskerville'e nasıl davranmalıyım?"</p>
				<p class="normal">"Vârisi olana mı?"</p>
				<p class="normal">"Evet. Sir Charles'ın ölümü üzerine bu delikanlı hakkında araştırma yaptık ve Kanada'da çiftçilik yaptığını öğrendik. Edindiğimiz bilgilere göre, mükemmel bir gençmiş. Şu andan itibaren, bir tıp adamı olarak değil, Sir Charles'ın vasiyetnamesinin güvenilir bir takipçisi olarak davranıyorum."</p>
				<p class="normal">"Mirasta hak iddia eden başka kimse var mı?"</p>
				<p class="normal">"Yok sayılır. İzini bulabildiğimiz diğer ve tek akrabası Sir Charles'ın büyüğü olan Rodger Baskerville'dir. Genç yaşta ölen ikinci kardeş Henry'nin babasıdır. Üçüncü Rodger ailenin öteki üyelerine banzemezdi. Eski Baskerville soyundan geliyormuş ve anlattıklarına göre Hugo'nun bir benzeriymiş. İngiltere'de yaşayamayacak duruma gelince Orta Amerika'ya gitmiş ve 1876 yılında sarı hummadan ölmüş. Henry Baskerville ailenin son üyesidir. Bir saat beş dakika sonra onu Waterloo İstasyonu'nda karşılayacağım. Bu sabah Southampton'da olduğuna ilişkin bir telgraf aldım. Ne yapmamı önerirseniz, Bay Holmes?"</p>
				<p class="normal">"Atalarının evine niye gitmesin?"</p>
				<p class="normal">"Doğal bir şey gibi görünüyor, değil mi? Ama oraya giden her Baskerville'nin kötü bir sonla karşılaştığını düşünün. Eğer Sir Charles ölümünden önce benimle konuşabilseydi, soylarının sonuncusunu ve büyük mirasa konan vârisinin bu uğursuz yere gelmesine engel olmamı isterdi. Bütün olup bitenlere rağmen o yoksul ve soğuk çevrenin gelişmesinin bu gencin varlığına bağlı olduğu inkâr edilemez. Baskerville Hall'de oturacak biri bulunmadığı takdirde, Sir Charles'ın yaptığı bütün hayır işleri boşa gidecek. Bu işte, ortada olan çıkarlarımın beni etkilemesinden korktuğum için durumu size anlattım. Şimdi tavsiyenizi rica ediyorum."</p>
				<p class="normal">Sherlock Holmes bir süre düşündü.</p>
				<p class="normal">"Açıkçası mesele şu," dedi. "Dartmoor'u bir Baskerville için tehlikeli yapan şeytanî bir kuvvet var. Fakat, bu sizin düşünceniz, değil mi?"</p>
				<p class="normal">"Hiç olmazsa bunun böyle olduğunu gösteren birkaç delil var diyebilirim."</p>
				<p class="normal">"Tamam. Eğer, sizin doğaüstü varsayımınız doğruysa, delikanlıyı Devoshire'da da rahat bırakmayacak gibi, Londra'da da. Sınırlı güçleri olan bir şeytan, aklın alacağı şey değil."</p>
				<p class="normal">"Bu olaylarla karşılaşsaydınız Bay Holmes, durumu daha ciddiye alırdınız. O halde size göre delikanlı Devonshire'da da, Londra'daki kadar güvende olacak demek? Gelmesine elli dakika kaldı. Ne diyorsunuz?"</p>
				<p class="normal">"Diyeceğim şu Bay Mortimer, ön kapıyı tırmalayıp duran köpeğinizi alıp bir arabaya binmeniz ve Sir Henry Baskerville'i karşılamak üzere Waterloo'ya gitmeniz."</p>
				<p class="normal">"Sonra?"</p>
				<p class="normal">"Kararımı vermeden, kendisine hiçbir şey söylemeyeceksiniz."</p>
				<p class="normal">"Kararınızı vermeniz ne kadar sürer?"</p>
				<p class="normal">"Yirmi dört saat. Yarın saat onda, Doktor Mortimer, bana uğrarsanız çok sevinirim. Sir Henry Baskerville'i de birlikte getirirseniz gelecekteki plânlarım için büyük yardımda bulunmuş olursunuz."</p>
				<p class="normal">"Peki Bay Holmes," dedi ve randevuyu gömleğinin cebinden çıkardığı küçük bir not defterine yazdı. Garip, meraklı ve dalgın tavrıyla kapıdan hızla çıktı. Holmes, doktorun arkasından seslenerek onu merdivenin başında durdurdu.</p>
				<p class="normal">"Bir soru daha, Doktor Mortimer. Sir Charles Baskerville'nin ölümünden önce bu hayaleti birçok kişinin gördüğünü söylediniz, değil mi?"</p>
				<p class="normal">"Üç kişi."</p>
				<p class="normal">"Daha sonra gören olmuş mu?"</p>
				<p class="normal">"Duymadım."</p>
				<p class="normal">"Teşekkür ederim, güle güle."</p>
				<p class="normal">Holmes koltuğuna döndü, için için memnun olduğunu gösteren bir havası vardı.</p>
				<p class="normal">"Dışarı mı Watson?"</p>
				<p class="normal">"Bir yardımım olacaksa kalayım."</p>
				<p class="normal">"Şimdilik kalmana gerek yok. Ancak, harekete geçtiğim zaman sana ihtiyacım olabilir. Harika doğrusu, eşsiz bir şey bu. Bradley'e uğrayıp, söyle, en kuvvetli sert tütününden yarım kilo kadar gönderiversin, olur mu? Teşekkür ederim. Akşama kadar gelmesen iyi olur. Akşam, şu sabah bize anlatılan şu son derece ilgi çekici konu üstündeki gözlemlerimizi karşılaştırırız."</p>
				<p class="normal">Dostumun, bir olayı belleğinde çözmeye kalktığında, yalnız kalmaya ihtiyacı olduğunu bilirim. Böyle anlarda en ufak ipucu ve delil parçasını tartar, karşı görüşler kurar, ikisini de dengeler ve hangi noktaların gerekli, hangilerinin asılsız olduğuna karar verir. Bu nedenle günü kulübemde geçirdim ve akşama kadar da Baker Street'e dönmedim. Saat dokuz sıralarında evin salonundaydım. Kapıyı açtığımda yangın var sandım. Çünkü oda öyle dumanlıydı ki, masanın üstündeki lâmbanın ışığı bile donuklaşmıştı. İçeri girince korkum yatıştı. Kuvvetli, sert tütünün keskin kokusu boğazımı yaktı ve öksürdüm. Duman arasında ağzında siyah kil piposu, yün hırkasını giymiş, koltuğunda iki büklüm oturan Holmes'u gördüm.</p>
				<p class="normal">"Üşüttün mü Watson?" dedi.</p>
				<p class="normal">"Hayır, şu zehirli havadan."</p>
				<p class="normal">"Sanki, burası dumanlı olmuş gibi bakıyorsun."</p>
				<p class="normal">"Ne diyorsun buranın havası, dayanılamayacak kadar kötü kokuyor."</p>
				<p class="normal">"O halde pencereyi aç. Bütün günü kulübende geçirdin galiba?"</p>
				<p class="normal">"Holmes!"</p>
				<p class="normal">"Yanlış mı söyledim?"</p>
				<p class="normal">"Doğru ama, nasıl...?"</p>
				<p class="normal">Benim şaşkın halime güldü.</p>
				<p class="normal">"Watson, üstünde hoş bir tazelik var. Sahip olduğum küçük güçlerimi sende denemek hoşuma gidiyor. Yağmurlu ve çamurlu bir günde bir bey dışarı çıkıyor. Akşam geri döndüğünde şapkası ve ayakkabıları parlaklığını yitirmemiş. Demek ki bir yerde takılıp kaldı. Fazla dostu olan bir adam olmadığına göre, bu kişi nereye gitmiş olabilir? Nereye gittiği belli değil mi?"</p>
				<p class="normal">"Belli."</p>
				<p class="normal">"Dünya öyle belli şeylerle dolu ki, kimsenin aklına bile gelmiyor. Ben neredeydim dersin?"</p>
				<p class="normal">"Sen de takılıp kaldın buraya?"</p>
				<p class="normal">"Yanıldın. Devonshire'a gittim."</p>
				<p class="normal">"Ruhun mu gitti?"</p>
				<p class="normal">"Evet. Vücudum bu kolktukta kaldı ve ben yokken de sayısını bilmediğim kahveyle, aklın almayacağı ölçüde tütün tüketti. Stanford'a adam gönderip bozkırın o kısmına ait ayrıntılı bir harita istettim, ruhum da bütün gün bozkırın üstünde dolaşıp durdu. Yolu kolayca bulabildiğimi gururla söyleyebilirim."</p>
				<p class="normal">"Büyük ölçekli bir harita olmalı."</p>
				<p class="normal">"Çok büyük", dedi. Bir kısmını açıp dizine koydu. "Bizi ilgilendiren yer şurası. Şu ortadaki yer de Baskerville Hall."</p>
				<p class="normal">"Çevresinde orman var mı?"</p>
				<p class="normal">"Var. Adı yazılı değil ama, porsuklu yol şu olacak, bozkır da, gördüğün gibi sağında. Şu ev topluluğu Grimpen köyü, Doktor Mortimer'ın evinin bulunduğu yer. On kilometrelik çapı olan bir daire içinde gördüğün gibi, çok az ev var. Hikâyede adı geçen Lafter Hall işte. Şurada bir ev var, yanlış hatırlamıyorsam adı Stapleton idi, bu onun evi olacak. Şurada iki bozkır evi bulunuyor, High Tor ile Foulmire. On dört mil ötede ağır mahkûmların bulunduğu Princetown Hapishanesi. Bu dağınık noktaların arası, ıssız ve ölü bozkırla kaplı. Cesedin bulunduğu sahne burası demek. Bunun bir daha oynanmaması için yardım etmeye çalışalım."</p>
				<p class="normal">"Vahşi bir yer olmalı?"</p>
				<p class="normal">"Evet, tam yeri, eğer şeytan insanların işlerine karışıyorsa..."</p>
				<p class="normal">"Demek sen de, doğaüstü güçlerin rolüne inanıyorsun?"</p>
				<p class="normal">"Şeytanın silâhları kan ve etten meydana gelmiş olamaz mı? Başlangıçta değerlendirilmesi gereken iki konu var. Biri işlenen herhangi bir suç var mı? Öteki, suçun cinsi ve nasıl işlendiği?"</p>
				<p class="normal">Doktor Mortimer'ın tahmini doğruysa ve işimiz de doğaüstü güçlerle uğraşmaksa, araştırmamız burada bitiyor demektir. Ama, bu varsayıma dönmeden önce, diğer varsayımların tamamını ortadan kaldırmamız gerekiyor. İzin verirsen şu pencereyi kapayalım. Watson, sana garip gelecek fakat, temiz hava sanki hafızamı toplamama yardım ediyor. Bunu denemek için, düşünmek üzere bir kutuya girecek kadar ileri gitmedim, bu ama bu inançlarımın mantıkî sonucu. Olay üstünde düşündün mü hiç?"</p>
				<p class="normal">"Evet, bütün gün düşündüm."</p>
				<p class="normal">"Bir sonuca vardın mı?"</p>
				<p class="normal">"Ne diyeceğimi bilemiyorum."</p>
				<p class="normal">"Eşi bulunmadığına kuşku yok. Birtakım özel noktaları var. Meselâ, ayak izlerindeki değişiklik. Sen ne dersin?"</p>
				<p class="normal">"Mortimer, yolun o kısmının parmak ucunda gidildiğini söylemişti."</p>
				<p class="normal">"O, sadece birkaç budalanın soruşturmada söylediğini tekrarladı. İnsan yoldan aşağı ve o kadar uzun mesafeyi parmak uçlarında neden yürüsün?"</p>
				<p class="normal">"Peki, o halde?"</p>
				<p class="normal">"Koşuyordu Watson, hızla, koşuyordu, hayatını kurtarmak için koşuyordu, sonunda kâlbi durarak, yüzüstü düşüp öldü."</p>
				<p class="normal">"Neden kaçıyordu peki?"</p>
				<p class="normal">"Bütün mesele de burada işte. Koşmaya başlamadan önce adamın korktuğuna ilişkin belirtiler var?"</p>
				<p class="normal">"Onu nerden çıkarıyorsun?"</p>
				<p class="normal">"Onu korkutan şeyin, bozkırdan geldiğini sanıyorum. Eğer durum böyle ise, en akla yatkını da bu; eve doğru koşacağına, evden uzaklaşması için insanın deli olması gerek. Çingenenin anlattıklarının doğru olduğunu kabul edersek, yardım gelmesinin en az olduğu yöne doğru 'imdat' diye bağırarak koşmuş. Sonra, o gece kimi bekliyordu ve neden evinde beklemiyordu da, porsuklu yolda bekliyordu?"</p>
				<p class="normal">"Birini bekliyordu diyorsun, öyle mi?"</p>
				<p class="normal">"Yaşlı ve hasta bir adamdı. Bir akşam gezintisine çıkmış olabilir ama, yerler ıslak ve hava da kötüydü. Doktor Mortimer'in, benden daha pratik sağduyuyla, adamın purosunun külünden çıkardığı gibi, beş on dakika beklemesi doğal bir şey mi?"</p>
				<p class="normal">"Fakat, her akşam çıkıyormuş?"</p>
				<p class="normal">"Her akşam kapısında beklediğini sanmıyorum. Tersine, kanıtlar bozkıra çıkmaktan kaçındığını gösteriyor. O gece orada bekledi. Londra'ya gideceği günün gecesi. Sorun boyut kazanıyor Watson. Anlam kazanıyor? Azizim Watson, lütfen şu kemanımı verir misin?" Artık, sabaha kadar bu konuyla ilgili bir şey düşünmeyelim, en azından Doktor Mortimer ile Sir Henry Baskerville gelinceye kadar.</p>
		
		</body>
</html>