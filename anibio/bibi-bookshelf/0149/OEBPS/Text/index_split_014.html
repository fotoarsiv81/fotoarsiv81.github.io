<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Tanios Kayası</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">III</p>

  <p class="block6">&nbsp;</p>

  <p class="block12">Katırcı, affedilir edilmez Tanios'un yanına geçip oturdu ve kulağına eğilip, “Ne rezil bir hayat bu!” diye fısıldadı. “Ekmek paranı yitirmemek için el etek öpmeye mecbursun!”</p>

  <p class="block12">Tanios sessizce onayladı. Gözlerini şeyhin, oğlunun ve iki adım gerilerinde duran Gerios'un oluşturduğu gruba dikmiş, o da tam aynı şeyleri aklından geçirmekteydi. Birkaç yıl sonra o da kâhyayla aynı konumda, iki büklüm, dalkavukça, Raad'ın emirlerini dinler mi olacaktı? “Ölmek evladır!” diye düşündü. Öyle öfkelenmişti ki dudakları titriyordu. Nadir daha da yaklaştı:</p>

  <p class="block12">“Fransız Devrimi gibi bir şey olacak ki tüm şu şeyhlerin kafaları kopacak!”</p>

  <p class="block12">Tanios tepki vermedi. Katırcı, sanki katırının üzerindeymiş de katır bir türlü gitmek bilmiyormuş gibi oturduğu yerde sallanıyordu. Ve tıpkı bir yılan gibi hem yerdeki halıya, hem tavandaki kemerlere hem de ev sahiplerine ve konuklarına bakmak için boynunu büküp duruyor, ağzını yüzünü buruşturup göz kırpıyordu. Sonra, yanında oturan genç arkadaşına tekrar döndü:</p>

  <p class="block12">“Şu şeyhin oğlu, ipsiz sapsız birine benzemiyor mu sence?” Tanios gülümsedi. Ama uyarıda bulunmadan da edemedi: “Kendini ikinci defa kovduracaksın!”</p>

  <p class="block12">Aynı anda, bakışları Gerios'unkilerle karşılaştı. Gerios yanına gelmesi için işaret etti:</p>

  <p class="block12">“Nadimin yanında oturma! Git bak bakalım, annen bir şey istiyor mu?</p>

  <p class="block12">Tanios, itaat etsin mi yoksa kabadayılık taslayıp yerine mi otursun diye düşünürken dışarıdan bir bağırtı çağırtı duyuldu, şeyhin kulağına bir şeyler fısıldandı, o da dışarıya çıkarken Raad'a peşinden gelmesi için işaret etti. Gerios arkalarından seğirtti.</p>

  <p class="block12">Saygın biri gelmişti ve geleneklere göre kapıdan karşılanması âdetti. Sahleyn köyünden Dürzi derebeyi Said Bey'di gelen. Omuzlarından topuklarına kadar uzanan açık renk çizgili uzun bir aba giymişti. Abası sarı bıyıklı yüzüne görkemli bir hal veriyordu.</p>

  <p class="block12">Geleneklere uygun olarak şöyle başladı söze:</p>

  <p class="block12">“Bir haber duyduk, inşallah doğru değildir.”</p>

  <p class="block12">Şeyh de alışıldık cevabı verdi:</p>

  <p class="block12">“Tanrı bizi sınamak istedi.”</p>

  <p class="block12">“Her sınavda yanınızda kardeşleriniz olduğunu unutmayın.”</p>

  <p class="block12">“Said Bey, seni tanıdığım günden beri komşu sözcüğü kardeş sözcüğünden daha hoş çınlıyor kulağımda.”</p>

  <p class="block12">Bu nezaket sözlerinde gerçek payı vardı elbette! Şeyh kendi akrabalarıyla kimi sorunlar yaşamıştı, ama komşusuyla ilişkileri yirmi yıldan beri hiç sorunsuzdu. İki adam kol kola girdiler ve birlikte salona geçtiler.</p>

  <p class="block12">Şeyh konuğunu sağma oturttu ve onu Raad'a şu sözlerle tanıttı:</p>

  <p class="block12">“Şunu bil ki ben öldüğümde sana babalık edecek biri var!”</p>

  <p class="block12">“Tanrı uzun ömürler versin Şeyh Francis!”</p>

  <p class="block12">Yine karşılıklı nezaket sözleri. Ama sonunda sadede geldiler. Herkesin tepeden tırnağa süzdüğü, bir köşede duran o garip adama! Kadınlar salonunda bile haber duyulmuş ve bazıları adamı görmeye gelmişti. Ne bıyığı ne de sakalı vardı; ensesini ve kulaklarını örten yassı bir şapka vardı başında. Aradan görünen saçları kırlaşmış, hatta beyazdı.</p>

  <p class="block12">Said Bey ona yanına gelmesi için işaret etti:</p>

  <p class="block12">“Benimle gelen bu saygıdeğer kişi bir İngiliz papazıdır. Bu acı verici vesileyle üzerine düşeni yapmak istedi.”</p>

  <p class="block12">“Evimize hoş geldi!”</p>

  <p class="block12">“Sahleyn'de eşiyle birlikte oturuyor. Erdemli bir kadın. Onların varlığı bizi onurlandırıyor.”</p>

  <p class="block12">Papaz, şarkiyatçıların hafif tumturaklı şiveli Arapçasıyla, “Kanındaki asalet sözlerine yansıyor, Said Bey,” dedi.</p>

  <p class="block12">Şeyhin hayran bakışlarını görünce, Said Bey açıkladı:</p>

  <p class="block12">“Hazret, yedi yıl Halep'te yaşadı. Bu güzel metropolü gördükten sonra, İstanbul'a ya da Londra'ya gitmektense bizim mütevazı köyümüze gelmeyi yeğledi. Tanrı bu özverisinden dolayı onu ödüllendirecektir!”</p>

  <p class="block12">Papaz cevap vermeye hazırlanıyordu ki şeyh oturması için yer gösterdi. Tam yanı başına oturtmamıştı, -ki böyle yapsaydı bu ziyaretin istisnai niteliği nedeniyle kimse şaşırmazdı- az öteye, yana oturttu. Çünkü şeyh aslında anlatılanları zaten biliyordu. Sahleyn'de olup bitenler akşama kalmaz Kfaryabda'da öğrenilirdi. Bir İngiliz'in, ister papaz olsun ister olmasın, gelip orayı mesken seçmesi de sıradan bir durum değildi. Şeyhimiz, papaz hazretleri duymadan, daha fazlasını öğrenmek istiyordu. Said Bey’le baş başa verdiler. Orda hazır bulunanların her biri onların suç ortaklıklarının kapsamını değerlendirebilirdi:</p>

  <p class="block12">“Bir okul açma niyeti olduğunu söylediler.”</p>

  <p class="block12">“Evet, ona bir yer gösterdim. Sahleyn'de okulumuz yok, bir süredir bir okul açılsın istiyordum. Hatta benim oğlanlar bile oraya gidecek, onlara İngilizce ve Türkçe öğretmeye söz verdi. Ayrıca Arapça şiirler, hatta hitabet öğretecek. Onun yerine konuşacak değilim ama sanırım senin oğlunun da o okula gitmesini istiyor.”</p>

  <p class="block12">“Çocuklarımıza mezhep değiştirtmeye kalkışmasın sakın?”</p>

  <p class="block12">“Hayır, bundan konuştuk ve bana söz verdi.”</p>

  <p class="block12">“Ona güveniyorsun demek.”</p>

  <p class="block12">“Zekâsına güveniyorum. Çocuklarımızı ayartacak olsa, o saat köyden kovulacağım bilir, böyle bir hatayı neden işlesin?”</p>

  <p class="block12">“Senin ve benim çocuklarımızı ayartamaz, bu doğru. Cesaret edemez. Ama köylülerimizi ayartmak isteyecektir.”</p>

  <p class="block12">“Hayır bunun için de söz verdi.”</p>

  <p class="block12">“Öyleyse kimi kendi dinine kazanacak?”</p>

  <p class="block12">“Bilmiyorum, belki birkaç tüccar çocuğunu, birkaç Ortodoks'u... Sonra bir de şu Yahudi Yakup ve ailesi var... “</p>

  <p class="block12">“Terzimi ayartacak olursa, yine de büyük başarı olur onun için! Ama bu işlerin <span class="text">Baba</span> Butros'un hoşuna gideceğini hiç sanıyorum. Ona göre Yahudilik sapkınlıktan iyidir.”</p>

  <p class="block12">Butros gün boyu orda kaldıktan sonra şeyhten ve diğerlerinden izin isteyerek erken bir vakitte ayrılmıştı. Ama hemen geri gelmişti. Birileri ona kurdun ağıla girdiğini haber vermiş olmalıydı ki koşup gelmişti. Yerine oturmuş ve tuhaf şapkalı papazı açık açık süzmeye koyulmuştu.</p>

  <p class="block12">“Aslında,” diye devam etti Said Bey, “ben Hazretin kimseyi ayartmak istediğini sanmıyorum.”</p>

  <p class="block12">“Öyle mi?” dedi şeyh, ilk kez şaşırmıştı.</p>

  <p class="block12">“Özellikle ona karşı önyargılı olmamamızı istiyor, bizi rahatsız edebilecek hiçbir şey yapmayacak.” Şeyh iyice yaklaştı. “Belki de bir casustur.”</p>

  <p class="block12">“Bunu ben de düşündüm. Ama Sahleyn'de, bizde sultanın sırları olacak değil ya... Herhalde kalkıp da konsolosuna, Halim'in ineği ikiz doğurdu diye yazmayacak!”</p>

  <p class="block12">İki ahbap, hafifçe kıkırdadı. Acı içinde oldukları, yas tuttukları havasını bozmamak için dudaklarını ve çenelerini kımıldatmamaya özen göstermişlerdi. Bakışları İngiliz papazla karşılaştı. Adam saygıyla gülümseyince, onlar da hoşnutlukla kafalarını sallayıp karşılık verdiler.</p>

  <p class="block12">Bir saat sonra Said Bey gitmek üzere ayağa kalktığında, şeyh, “Papazın tasarıları hoşuma gitmedi değil. Düşüneceğim,” dedi. “Bugün günlerden salı... Cuma sabahı beni görmeye gelirse cevabımı alır.”</p>

  <p class="block12">“Acele etme şeyhim; istersen çok daha sonra gelmesini söylerim.” “Hayır, gerekmez. Perşembe akşamı kararımı vermiş olurum. Ertesi gün muhakkak iletirim ona düşüncemi.”</p>

  <p class="block1">&nbsp;</p>

  <p class="block12">Şeyh saygın ziyaretçilerini kapıdan geçirdikten sonra yerine döndüğünde, papaz gelip hemen yanındaki şeref koltuğuna kurulmuştu.</p>

  <p class="block12">“Köyümüzde bir İngiliz papazı! Atalarımız ne demiş, çok yaşayan, çok görür! Başımıza başka felaketler gelmeden, gidip kutsanmış su getireyim de şatoyu arındırayım.”</p>

  <p class="block12">“Bekle <span class="text">Baba,</span> suyunu israf etme. Papaz cuma günü be görmeye gelecek, iki kere rahatsız olacağına, kutsal dalını da, zaman getirirsin.”</p>

  <p class="block12">“Bugün geldi, bir de üç gün sonra mı gelecek?”</p>

  <p class="block12">“Evet, köyümüzün havası yaramış olmalı.”</p>

  <p class="block12">Keşiş açık açık homurdandı.</p>

  <p class="block12">“Yoksa havamıza kükürt mü karışacak?”</p>

  <p class="block12">“Haksızlık etme <span class="text">Baba</span>, adam ermiş birine benziyor.”</p>

  <p class="block12">“Peki bu ermiş insan buralara ne yapmaya gelmiş?”</p>

  <p class="block12">“Herkes gibi başsağlığı dilemeye.”</p>

  <p class="block12">“Öyleyse cuma günü ne yapmaya gelecek? Yine mi başsağlığı? Yoksa bir başkasının öleceğini mi öngördü? Belki de benimdir ölecek!” “Tanrı korusun! Bu adam Sahleyn'de bir okul açacak... “ “Biliyorum.”</p>

  <p class="block12">“... bana oğlumu göndermemi önermeye gelmiş.” “Bu kadar mı? Peki ya şeyhimizin yanıtı ne oldu?” “Perşembe akşamına kadar düşüneceğimi söyledim. Cevabımı da cuma günü vereceğim dedim.”</p>

  <p class="block12">“Neden perşembe akşamına kadar?”</p>

  <p class="block12">O ana dek şeyhin yüzünde alaycı bir gülümseme vardı, papaza takılmak onu eğlendiriyordu. Ama yüzü aniden ciddileşti.</p>

  <p class="block12">“Sana her şeyi anlatacağım <span class="text">Baba</span>. Sonra, keşke önceden haberdar etseydin deme... Şayet perşembe günü güneş batana dek senin patrik hazretleri taziyede bulunmaya gelmezse, oğlumu papazın okuluna göndereceğim.”</p>

  <p class="block12">On dört yıldan beri, yani Tanios'un doğumundan bu yana patrik köyümüzü ziyaret etmemişti! Sonuna dek şeyhin karısından yana tavır almıştı. Belki bu mutsuz evlilikten onu sorumlu tuttukları için. Ayrıca şeyhe de, kendisini zor durumda bıraktığı için kızıyordu. Bu anlaşmazlıkta öylesine tarafgir davranmış, Büyük Curd istilası sırasında köylülerin ıstıraplarına öylesine kayıtsız kalmıştı ki, mevkiine ya da ak sakalına hürmet göstermeden ona da tuttuğu kadınla aynı lakabı takıp alaya almışlardı. Bunun üzerine, “Çekirgelerin Patriği” bir daha Kfaryabda'ya ayak basmamaya ant içmişti.</p>

  <p class="block12">Yokluğuna rıza gösterilmişti. Artık ona ihtiyaç duyduğunu söylemek âdetten olmuştu. Haç Yortusu'nda da, patriğin tokadının yeniyetmelerin suratında kalıcı bir anı bıraktığı vaftiz törenlerinde de artık onsuz yapabiliyorlardı. <span class="text">Baba</span> Butros'un tokadı pekâlâ yetiyordu. Yine de bu lanetin yükü müminlerin omzundaydı. Ne zaman ki bir ölüm olsa, ağır bir hastalık görülse, mahsul kötüye gitse; “Tanrım ne günah işledim?” diye sorulan bu tür sıradan bahtsızlıklarda, patrikle yaşanan dargınlık eski bir yaranın üzerindeki eski bir bıçak gibi kendini hissettiriyordu. Artık bu işe bir son vermenin sırası gelmemiş miydi? Bu taziye ziyaretleri barışmaya en uygun fırsat değil miydi? Şeyhin karısının Büyük Curd'da düzenlenen cenaze törenini yöneten patrik, mezarlığın önünde tüm aile bireylerine başsağlığı dilemişti. Şeyh hariç! Oysa ki şeyh, kendisinin ve tüm köyün kızgınlığını unutup onlara katılmıştı. Üstelik, ne de olsa, ölenin kocasıydı!</p>

  <p class="block12">Bu küçümseyici tavra karısının ailesi ve köyünün ileri gelenleri önünde maruz kaldığından iyice hakarete uğramış olan şeyh, derhal patriğin kayyumunu gidip görmüş ve tehditkâr bir ses tonuyla, şatoda üç gün yas ilan ettiğini ve bu süre zarfında <span class="text">Efendimiz</span> patrik hazretlerini görmeyi umduğunu belirtmişti, yoksa...</p>

  <p class="block12">Bu ilk gün boyunca, ziyaretçiler şatoya akın ederken, şeyhin aklında tek bir soru vardı: “Gelecek mi?” Papaza da aynı tehdidi savurdu:</p>

  <p class="block12">“Eğer patriğin gelmeyecek olursa, yapacaklarım için beni suçlama!”</p>

  <p class="block1">&nbsp;</p>

  <p class="block12"><span class="text">Baba</span> Butros iki gün köyde görünmedi. Son çare olarak çıktığı gezi bir sonuç vermedi. <span class="text">Efendimiz'in</span> Büyük Curd köylerinde dolaştığını, onu göremediğini bildirdi. Belki de patriği bulmuş ama onu ikna edememişti. Perşembe akşamı şeyh etrafında son ziyaretçilerle taziye odasından çıktığında, ufukta piskopos külahı falan görünmüyordu.</p>

  <p class="block12">O gece papaz uyuyamadı. Katırının üzerinde boş yere geçirdiği iki gün sırt ağrılarını arttırmış ama endişelerini yok edememişti.</p>

  <p class="block25"><span class="text10">“Üstelik,” demişti</span> <span class="text12">huriye</span> <span class="text10">kadına, “o katır nereye gittiğini biliyor. Dosdoğru gidip uçuruma atmaz kendini. Ama bu şeyhle bu patrik, bütün Hıristiyanları sırtlarında taşırken keçi gibi toslaşıyorlar.”</span></p>

  <p class="block12">“Git kilisede dua et,” dedi karısına. “Şayet Tanrı bizi sevi yorsa, yatından tezi yok bir katır şatoya, bir katır da patrikliğe yollar.”</p>

  <p class="block13" id="calibre_pb_14">&nbsp;</p>
</body>
</html>
