<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fizik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_43">ALAN VE MADDE</h2>

  <p class="normal">Mekanikçi görüşün nasıl ve niçin değerden düştüğünü gördük. Değişmeyen tanecikler arasında basit kuvvetlerin etki gösterdiğini varsaymakla bütün görüngüleri açıklamak olanaksızdı. Mekanikçi görüşü aşmak ve alan kavramlarını ortaya koymak için yaptığımız ilk denemeler, elektromagnetik görüngülerin açıklanmasında bize kesin başarı sağladı. Elektromagnetik alan için, uzayda ve zamanda birbirine çok yakın olayları birleştiren yapı yasaları formülleştirildi. Bu yasalar, özel ilişkinlik (<span class="ideitalik">relativity</span>) teorisinin çerçevesine uymaktadır; çünkü bunlar, Lorentz dönüşümüne göre değişmezdirler. Daha sonra, genel ilişkinlik (<span class="ideitalik">relativity</span>) teorisi, <span class="ideitalik">gravitation</span> yasalarını formülleştirdi. Bunlar da, maddesel tanecikler arasındaki <span class="ideitalik">gravitational</span> alanı tanımlayan yapı yasalarıdır. Maxwell yasalarını, genel ilişkinlik teorisinin <span class="ideitalik">gravitation</span> yasaları gibi, her KS’ye uygulanabilecekleri biçimde genelleştirmek de kolaydı.</p>

  <p class="normal">Önümüzde iki gerçeklik var: <span class="ideitalik">Madde</span> ve <span class="ideitalik">alan</span>. Günümüzde, 19. yüzyılın başlarındaki fizikçiler gibi, bütün fiziği madde kavramı üzerine kurulu olarak düşünemeyeceğimiz söz götürmez. Şimdilik her iki kavramı da kabul ediyoruz. Maddeyi ve alanı, bağımsız ve farklı iki gerçeklik olarak düşünebilir miyiz? Belirli bir madde taneciği varsa, onun varlığının bittiği ve <span class="ideitalik">gravitational</span> alanının başladığı yerde belirli bir yüzey bulunduğunu, biraz bönce de olsa, göz önüne getirebilirdik. Bu tasarımda, alan yasalarının geçerli olduğu bölge, maddenin bulunduğu bölgeden ayrılmaktadır. Peki ama, maddeyi ve alanı ayırt etmenin fiziksel ölçütleri nelerdir? İlişkinlik (<span class="ideitalik">relative</span>) teorisini öğrenmeden önce, bu soruyu şöyle yanıtlayabilirdik: Maddenin kütlesi vardır, oysa alanın kütlesi yoktur. Alan enerjinin varlığını, madde ise kütlenin varlığını gösterir. Ama biliyoruz ki bu yanıt, bu arada edindiğimiz bilgilerin ışığı altında yetersizdir. İlişkinlik (<span class="ideitalik">relativity</span>) teorisi bize şunu öğretti: Madde, çok büyük bir enerji birikimini ve enerji de maddeyi temsil eder. Bu yolu izleyerek madde ile alanı birbirinden nitel olarak ayırt edemeyiz; çünkü madde ile enerji arasındaki fark, nitel bir fark değildir. Enerjinin en büyük kesimi maddede yoğunlaşmıştır; ama taneciği kuşatan alanda da enerji vardır. Yalnız, bunun niceliği, maddedekinin niceliği ile karşılaştırılamayacak kadar küçüktür. Bundan ötürü şöyle diyebilirdik: Madde, enerji yoğunluğunun çok olduğu, alan ise enerji yoğunluğunun az olduğu yerdir. Ama bu böyle ise, o zaman madde ile alan arasındaki fark, nitel bir fark olmaktan çok, nicel bir farktır. Madde ile alanı birbirinden büsbütün farklı iki nitelik saymanın hiç anlamı yoktur. Alan ile maddeyi kesinlikle ayıran belirli bir yüzey düşünemeyiz.</p>

  <p class="normal">Aynı güçlük, elektrik yükü ile o yükün alanı için de söz konusudur. Madde ile alanı ya da yük ile alanı ayırt etmek için açık bir nitel ölçüt bulmak olanaksız görünmektedir.</p>

  <p class="normal">Yapı yasalarımız, yani, Maxwell yasaları ve <span class="ideitalik">gravitation</span> yasaları, çok büyük enerji yoğunlaşmaları olan ya da, başka türlü söylemek gerekirse, alanın kaynaklarının –elektrik yüklerinin ya da maddenin– bulunduğu yerlerde iş görmez. Peki ama, denklemlerimizde, her yerde, enerjinin olağanüstü yoğunlaştığı yerlerde bile geçerli olacakları biçimde biraz değişiklik yapamaz mıyız?</p>

  <p class="normal">Fiziği yalnız madde kavramı temeli üzerine kuramayız. Madde ve alan ayrımı, kütle ile enerjinin eşdeğerliği tanındıktan sonra, doğal olmayan ve açıkça belirlenmemiş bir şeydir. Madde kavramını bir yana bırakıp katkısız bir alan fiziği kuramaz mıyız? Duyularımızda madde olarak izlenim bırakan şey, gerçekte enerjinin öncekine göre küçük bir uzayda büyük ölçüde yoğunlaşmasıdır. Maddeyi, alanın uzayda son derece kuvvetli olduğu bölgeler sayabilirdik. Böylelikle yeni bir felsefi taban yaratılabilirdi. Bunun son ereği, doğadaki bütün olayları her zaman ve her yerde geçerli yapı yasaları ile açıklamak olurdu. Bu açıdan bakılınca, atılan bir taş, değişen bir alandır; bu alanda, alan yeğinliğinin en büyük olduğu yerler, uzayda taşın hızı ile yol almaktadır. Yeni fiziğimizde alanın ve maddenin, ikisinin birden yeri olmazdı; alan biricik gerçeklik olurdu. Alan fiziğinin en büyük başarıları, elektrik, magnetizma, <span class="ideitalik">gravitation</span> yasalarını yapı yasaları biçiminde ortaya koymada gösterdiğimiz başarı, ve son olarak, kütle ile enerjinin eşdeğerliği, bizi bu yeni görüşü benimsemeye zorlamaktadır. En son problemimiz, alan yasalarımızda enerjinin olağanüstü yoğunlaştığı bölgelerde değerden düşmeyecekleri biçimde değişiklik yapmak olurdu.</p>

  <p class="normal">Ama bu programı şimdiye dek inandırıcı ve tutarlı biçimde yürütmeyi başarmış değiliz. Bu işin başarılıp başarılamayacağı konusunda son söz geleceğindir. Şimdilik, bütün teorik yorumlarımızda şu iki gerçekliği kabul etmeliyiz: Madde ve alan.</p>

  <p class="normal">Köklü problemler hâlâ önümüzde duruyor. Tüm maddenin yalnız birkaç çeşit tanecikten yapılmış olduğunu biliyoruz. Maddenin çeşitli biçimleri, bu öğesel taneciklerden nasıl yapılıyor? Bu öğesel tanecikler ile alan, birbirini nasıl etkiliyor? Bu soruya yanıt aranırken, fiziğe yeni düşünceler, kuantum teorisi’nin getirdiği düşünceler sokuluyordu.</p>
</body>
</html>
