<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AMERİKAN SAPIĞI</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1>Kızlar</h1>

  <p class="block1">Geçtiğimiz bir-iki ay büroya seyrek uğradım desem yeridir. Şu aralar tek yapmak istediğim şey vücut çalışmak galiba, çoğunlukla ağırlık kaldırmak ve de denediğim yeni lokantalarda rezervasyon ayarlamak, sonra da bunları iptal etmek. Dairemi çürümüş meyve kokusu sarmış, gerçi kokunun asıl sebebi, Christie'nin kafasının içindekileri kazıyıp çıkararak antredeki bir konsolun üzerinde duran Marco cam kasenin içine koymuş olmam. Kafanın kendisi, içi boş ve gözleri oyulmuş bir halde oturma odasının bir köşesinde, piyanonun akında duruyor ve onu cadılar bayramında balkabağından oyulmuş maske niyetine kullanmayı düşünüyorum. Feci kokudan ötürü, bu gece planladığım küçük kaçamak için Paul Owen'ın apartman dairesini kullanmayı düşündüm. Gözetleme cihazı olup olmadığını öğrenmek için daireyi arattım; yoktu, hayal kırıklığı. Avukatım aracılığıyla görüştüğüm biri, özel dedektif Donald Kimball'ın Owen’in gerçekten Londra'da olduğunu duyduğunu, birilerinin onu iki kere Claridge's'in lobisinde, iki kişinin birer kere Savile Row'da bir terzide ve Chelsea'deki yeni, çok in bir lokantada gördüklerini bildirmiş. Kimball iki gece önce Londra'ya uçtu, daireyi gözetleyen yok demektir, Owen'dan çaldığım anahtarlar da hâlâ kapıyı açtığı için öğle yemeğinden sonra buraya alet edevat (bir havalı kompresör, bir şişe kezzap, bir çivi tabancası, bıçaklar, Bic çakmak) getirdim. Daha önceleri hiç başvurmadığım, şöhretli fakat biraz döküntü bir özel şirketten iki eskort kız kiralıyorum. Paralarını Owen'ın altın American Exprès kartıyla ödüyorum, sanıyorum Owen'ın Londra'da olduğunu düşündükleri için kartını izletmiyorlar, gerçi platin AmEx kartını izlemeye almışlar. Bugünkü Patty Winters Şov -matrak geçiyorlar, diye düşündüm- Prenses Di'nin güzellik sırları hakkındaydı.</p>

  <p class="block1">Gece yansı. İkisi de çok genç, sarışın, koca memeli, taş gibi birer yavru olan iki kızla kısa bir konuşma yapıyorum, çünkü dağılmış, şirazesinden çıkmış benliğimi ayakta tutmakta epeyce zorlanıyorum.</p>

  <p class="block1">“Bir sarayda yaşıyorsunuz, beyefendi,” diyor bebek sesiyle Torri, kızlardan biri, Owen'in gülünç dairesinden pek etkilendi. “Burası gerçek bir saray.”</p>

  <p class="block1">Ona kızgın bir bakış fırlatıyorum. “O kadar da değil.”</p>

  <p class="block1">Owen'in zengin barında içki hazırlarken, onlara Wall Street'de, Pierce &amp; Pierce'da çalıştığımı söylüyorum. İkisi de pek ilgilenmiyor. Gene, bir sesin -kızlardan birinin- bunun bir ayakkabı dükkanı mı olduğunu sorduğunu duyuyorum. Tiffany, yalancı dana derisi levhanın altındaki siyah deri divana oturmuş üç ay öncesinin bir GQ'sunun sayfalarını karıştırıyor, kafası karışık bir hali var, sanki bir şeyleri, hattâ hiçbir şeyi anlayamıyormuş gibi. İçimden, duanı et kancık diyorum, sen duanı et, sonra kendi kendime şu iki kızın, benim için bozukluk sayılacak bir para karşılığında, önümde alçalmalarının ne kadar tahrik edici olduğunu itiraf ediyorum. Onlara bir içki daha doldurduktan sonra, Harvard'a gittiğimi de ekliyorum, sonra soruyorum, “Hiç duymuşluğunuz var mı?”</p>

  <p class="block1">Torri, “Oraya gittiğini söyleyen işten tanıdığım biri vardı,” deyince şoke oluyorum, ilgisizce omuzlarını silkiyor.</p>

  <p class="block1">“Müşteri mi?” diye soruyorum, ilgiyle.</p>

  <p class="block1">“Şey-” diyor rahatsızca. “İşten tanıdığım biri diyelim.”</p>

  <p class="block1">“Pezevenk miydi?” diye soruyorum- derken hikaye garipleşiyor.</p>

  <p class="block1">“Valla,” -sözüne devam etmeden önce duralıyor- “işten tanıdığım biri diyelim, o kadar.” Bardağından bir yudum alıyor. “Harvard a gittim dedi, ama ben.,, inanmadım.” Tiffany'ye bakıyor, sonra gene bana dönüyor. Karşılıklı sessizliğimiz onu konuşmaya kışkırtıyor, ve duraklaya duraklaya devam ediyor. “Şeyi vardı adamın, maymunu... apartman dairesinde. Benim de gün boyu maymunu kollamam gerekiyordu... onun dairesinde. Bütün gün televizyon seyrederdim, çünkü adam dışarıdayken yapacak başka bir şey yoktu... ve de bir gözümle maymunu kollamaya çalışırdım. Fakat bu maymunda... bir gariplik vardı.” Durup derin bir nefes alıyor. “Maymunun televizyonda tek seyrettiği...” Yeniden susuyor, odayı bir kolaçan ediyor, sanki bu hikayeyi bize anlatmamalıymış gibi bir ifadeyle yüzünü kırıştırıyor; biz, benimle öbür orospu, bu sırra ortak edilmeli miyiz gibilerden. Ardından şoke edici bir şeyler gelecek, bir şeyler ortaya dökülecek, bir bağlantı belirecek diye yerimde doğruluyorum, “maymunun televizyonda tek seyrettiği... Oprah Winfrey Şov'du, bir tek bunu seyrederdi. Adamda kasetler, kasetler dolusu bu şovdan vardı ve hepsini de maymunu için çekmişti-” Şuracıkta, Owen'in dairesinde aklını kaçırıverecekmiş gibi bakıyor bana, yalvaran gözlerle, ne yapmamı istiyor yani, hikayesini doğrulamamı filan mı? “...reklamlar aradan çıkartılmış olarak. Bir keresinde kanal değiştirmeyi denedim, videoyu kapatmayı... onun yerine bir pembe dizi falan seyredeyim istedim... fakat-” içkisini bitiriyor; gırtlağını temizliyor, gözlerini devirerek devam ediyor, hikaye sinirine dokunuyor belli ki, fakat cesaretle devam ediyor-”.. .maymun bana bağırmaya başladı, ve ancak Oprah yeniden görününce yatıştı.” Yutkunuyor, gırtlağını temizliyor, ağlayacakmış gibi oluyor fakat ağlamıyor, “işte anladın mı, allanın belası kanalı değiştirmeye kalktın mı, o p-pis maymun seni tırmalamaya kalkışırdı,” diye bağlıyor hikayeyi kederle, kollarıyla bedenini sarıyor, titremekte, kendini ısıtmaya çalışıyor, ama hiçbir işe yaramıyor.</p>

  <p class="block1">Sessizlik. Buzul, buz sessizliği, mutlak. Tepemizde yanan ışık soğuk ve elektrik ışığı. Durduğum yerde Torri'ye, sonra öbür kıza, Tiffany'ye bakıyorum, o tırsmış vaziyette.</p>

  <p class="block1">Nihayet kendi sözcüklerime takılıp tökezleyerek bir şeyler söylüyorum. “Namuslu... bir hayat... sürüp sürmediğin... beni... ilgilendirmiyor.”</p>

  <p class="block1">Seks oluyor -hard porno bir montaj. Torri'nin kıllarını tıraş ettikten sonra, onu sırtüstü Paul'ün Japon yatağının üzerine yatırıyorum, bacaklarını iki yana açıyor, bir yandan da onu parmaklıyorum, yalıyorum, bazen de kıç deliğini yalıyorum. Sonra Tiffany benimkini ağzına alıyor -dili sıcak ve ıslak ve onu aletimin başının üzerinde gezdirip duruyor, hoşlanmıyorum-, ben de bu arada ona sen rezil bir orospusun, kancıksın diyorum. Kızlardan biri dil ata ata taşaklarımı yalarken, ben ötekini prezervatifle düzüyorum, o sırada gözlerim yatağın üzerindeki Angells ipek baskıya dalıp gidiyor ve de kan gölleri geliyor gözümün önüne, fışkıran, fışkıran kanlar. Oda, kızlardan birinin vajinasına girip çıkan aletimin zaman zaman çıkardığı kaygan sesler dışında tamamen sessiz. Tiffany ve ben sırayla Torri'nin kılsız önünü, sonra da arkasını yiyoruz. İkisi birden çığlıklar atarak, altmışdokuz pozisyonunda geliyorlar. Onlar yeterince ıslanınca bir dildo çıkarıyorum, ikisi bununla oynuyorlar. Torri bacaklarını iki yana açıyor ve klitorisini parmaklarken Tiffany onu kocaman, yağlanmış dildoyla düzüyor, Torri Tiffany'ye 'daha hızlı daha hızlı' diyor, derken, nihayet, geliyor.</p>

  <p class="block1">Yeniden ikisine birbirlerini yedirtiyorum, ama artık uyarılmamaya başlıyorum -tek düşünebildiğim kan ve onların kanlarının nasıl görüneceği, gerçi Torri işini biliyor, yiyişmeyi yani, ama bu beni kesmiyor, onu Tiffany'nin önünden itiyorum, pembeliği, ıslaklığı ısırmaya, yalamaya başlıyorum, bu arada Torri kıçını iki yana açıp Tiffany'nin yüzünün üzerine oturuyor, bir yandan da kendi klitorisini parmaklamakta. Tiffany iştahla onun ıslak ve pırıldayan önünü yalarken, Torri de aşağı uzanıp Tiffany'nin iri, sert memelerini sıkıyor. Sertçe ısırıyorum, dişlerimle Tiffany'nin organını kemiriyorum, kız geriliyor. “Gevşe,” diyorum, yatıştırıcı bir sesle. İnlemeye başlıyor, geri çekilmeye çalışıyor ve nihayet dişlerim etine geçtiğinde bir çığlık atıyor. Torri, Tiffany'nin geldiğini sanıyor ve kendi önünü daha da sen-çe Tiffany'nin ağzına itiyor, onun çığlıklarını boğuyor, fakat yüzüm kan içinde, ağzımdan et ve kıllar sarkarak başımı kaldırıp baktığımda -bir yandan da Tiffany'nin yırtık organından yatağa kanlar akarken,- Torri'nin yüzündeki ani dehşet ifadesini görebiliyorum. Her ikisini de geçici olarak kör etmek için Mace kullanıyorum, sonra çivi tabancasının kabzasıyla vurarak ikisini de bayıltıyorum.</p>

  <p class="block1">Torri kendine geldiğinde yatağa bağlandığını görüyor, sırtüstü yatıyor ama yana doğru çevrilmiş, suratı kan içinde, çünkü tırnak makasıyla dudaklarını kestim. Tiffany yatağın öteki yanında Paul'ün altı adet pantolon askısıyla bağlanmış vaziyette, korkuyla inliyor, gerçeklik denen canavar karşısında tamamen felç olmuş durumda. Torri'ye yapacaklarımı seyretmesini istiyorum, bunu kaçınılmaz kılacak biçimde, doğrulup oturtmuşum yatağa onu. Her zaman olduğu gibi, bu kızların, ölümlerin görüntü kaydının yapıldığını anlamalarını istiyorum. Torri ve Tiffany için 9.5 mm. film alan, 15 mm 1/3.5'luk mercekli, pozometreli, kendinden nötralize edici yoğunluk filtresi olan ve ayak üzerine oturtulmuş Minox LX ultra minyatür fotoğraf makinesi kullanıyorum. Muhtemel çığlıkları bastırmak üzere yatağın baş tarafındaki yükseltide duran portatif CD player'a Traveling Wilburys'in bir CD'sini koyuyorum.</p>

  <p class="block1">Torri'nin derisini azar azar yüzmekle başlıyorum işe, biftek bıçağıyla deriyi kesiyorum, bacaklarından ve göbeğinden parça parça etler koparıyorum, bu arada o boşu boşuna çığlık atıyor, tiz, ince bir sesle merhamet dileniyor, sonuç itibarıyla cezasının öbürüne oranla çok daha hafif olacağını idrak edeceğini ummaktayım. Torri'ye Mace spreyi sıkmaya devam ediyorum, sonra parmaklanın tırnak makasıyla kesip koparmaya çalışıyorum, son olarak da göbeğine ve cinsel organına kezzap döküyorum, ama bunların hiçbiri onu öldürmenin yanından bile geçemiyor, bu yüzden gırtlaktan bıçaklamaya başvuruyorum, sonuç itibarıyla bıçağın ağzı saplayacak yeri kalmayan boynun içinde kemiğe rasgeliyor ve kırılıyor, vazgeçiyorum. Tiffany seyretmekteyken, Torri'nin kafasını testereyle kesip ayırmakla bitiriyorum olayı -oluk oluk kan duvarlara, hattâ tavana sıçrıyor-kafayı bir ganimet gibi havaya kaldırıp sertleşip mosmor kesilmiş aletimi çıkarıyorum, Torri'nin kafasını kucağıma indirip onun kanlar içindeki ağzına sokuyorum, geliyorum. Bu bir müddet eğlendiriyor beni, fakat dinlenmem gerekiyor, onun için kafayı Paul'ün meşe ve tik ağacı karışımı dolabının üzerine koyuyorum, bir koltuğa çöküyorum, çıplağım, tepeden tırnağa kan içindeyim, Owen'ın TV'sini seyrediyorum, biraz Corona içiyorum, yüksek sesle yakmıyorum, neden Owen'ın Cinemax sistemi yok diye.</p>

  <p class="block1">Daha sonra -şimdi- Tiffany ye, “Seni salıvereceğim, şşşş...” diyorum, yüzünü okşuyorum onun, yüzü gözyaşı ve Mace'den sırılsıklam, ve de onun gerçekten de bir an için umut dolu bakışlarını kaldırıp bana bakması karşısında içim cız ediyor, akabinde geçen cuma günü Robert Prechter ve Robert Farrell'la bir içki içtiğim Palio's'dan aldığım yassı kibritten kopardığım yanık kibriti görüyor, kibriti gözlerine doğru indiriyorum, gözlerini içgüdüsel olarak kapıyor, kirpiklerini ve kaşlarını yakıyorum, nihayetinde Bic çakmağıma başvuruyorum, parmaklarımla göz-kapaklarının ikisinin de açık durmasını sağlayarak, gözbebekleri patlayıncaya kadar yakıyorum gözlerini. Hala bilinci yerindeyken onu çeviriyorum ve kıçını aralayıp içine bir dildo sokuyorum, çivi tabancasıyla çiviliyorum. Sonra korkudan bitap düşmüş bedenini yeniden yüzüstü döndürüyorum, ağzının etrafını kesiyorum ve elektrikli matkapla deliği genişletiyorum. Titriyor, karşı çıkıyor. Çarpık dili ve gevşek dişleriyle kırmızımsı kara bir tünel. Oluşturduğum delikten memnunum. Sonra ağzını mümkün olduğunca geniş açıp elimi ta derinlere gırtlağına kadar sokuyorum, dirseğime kadar giriyor -bu sırada başı denetim dışı olarak sallanıyor, fakat kolumu ısıramıyor çünkü matkap dişlerini yerinden etti- oradaki damarları elektrik telleri gibi kavrıyorum, parmaklarımla gevşetiyorum ve iyice yakaladıktan sonra şiddetle çekip ağzından çıkarıyorum, boyun göçüyor, deri geriliyor ve yanlıyor ama çok az kan var. Boynun içindeki her şey, şahdamarı da dahil olmak üzere, ağzından sarkıyor ve bütün vücudu sırtüstü devrilmiş bir böcek gibi sarsılmaya başlıyor. Erimiş gözleri gözyaşları ve Mace spreyiyle karışarak yüzünden aşağı akıyor. Sonra vakit kaybetmemek için, ışıkları söndürüyorum ve ölmeden önce karanlıkta ellerimle onun karnını yarıp açıyorum. Orada neler yaptığımı bilemiyorum ama ıslak şakırtılı sesler çıkıyor ve ellerim bir şeyle kaplanıyor</p>

  <p class="block1">Sonrası. Korku yok, aklım yerinde. Oyalanamayacağım çünkü bugün yapılacak işler var; videokasetleri geri götüreceğim, vücut çalışacağım, Jeanette'e söz verdim, onu Broadway'de yeni başlayan bir İngiliz müzikaline götüreceğim, bir yerde yemek için yer ayırtılacak. Her iki vücuttan geriye kalanlar soğudu, katılaştı bile. Tiffany'nin bedeni kısmen -galiba o, ikisini ayırt etmekte zorluk çekiyorum gerçi- içine göçtü, oraya mide denebilirse, midesinden dışarı fırlıyor kaburgaları, çoğu kırık, her iki memesini de bu kırık kaburgalar yarıp geçmiş. Bir kelle duvara çivilenmiş, CD player'ın çevresinde saçılmış ya da bir çeşit desen oluşturacak biçimde dizilmiş parmaklar. Gövdelerden birinin, yerde yatanın üzerine hacet giderilmiş ve dişlerimle vahşice ısırdığım yerleri diş izleriyle kaplı gibi. Cesetlerden birinin midesindeki kana elimi daldırıyorum ve yerlere kanlar damlatarak oturma odasındaki yalancı inek derisi levhanın üzerine GERİ DÖNDÜM yazıyorum ve altına korkutucu bir resim çiziyorum, şöyle bir şey...</p>

  <h1 id="sigil_toc_id_38">Lağım Faresi</h1>

  <p class="block1">Aşağıdaki siparişleri ekim onasında getiriyorlar.</p>

  <p class="block1">Pionner VSX-9300S radyo. Dijital delay'li entegre Dolby Pro-logic Surround Sound işlemcisi var, anı, fonksiyonları programlanabilen enfrarujlu uzaktan kumanda, herhangi bir başka markanınkine göre 154 daha fazla fonksiyonu var, front speaker'ların gücü 125 watt, arkalarında da 30 watt.</p>

  <p class="block1">Akai GX-950B analog kaset deck, bas ayarını kendiniz yapabiliyorsunuz. Dolby düzeylerini de ayarlayabiliyorsunuz, kendinden kalibrelendirilmiş ses jeneratörü var, banttaki müziğin belirli bir kısmını, başına sonuna işaret koyup tek tuşa basarak silmenizi sağlayan bir edit sistemi var. Üç kafalı teyp bir kapalı sistem oluşturuyor, böylece müdahale minimuma iniyor, hışmı önleme mekanizması Dolby HX-pro ile takviye edilmiş, ön paneldeki her şeyi tam fonksiyonlu kablosuz bir uzaktan kumanda ile ayarlayabiliyorsunuz.</p>

  <p class="block1">Sony'nin hem görüntü hem ses diskleri çalan MDP-700 CD player'ı -8'lik dijital ses disklerinden 30'luk video disklerine kadar her şeyi çalabiliyor. Kare dondurabilen, slow-motion yapabilen çok-hızlı audiovisuel lazeri var, üst üste dön sample mümkün, ikili motor sistemi disklerin dönüş hızında oynama olmamasını sağlıyor, disk koruma sistemi de CD'lerin yamulmasını önlüyor. Otomatik müzik arama sistemi, doksan dokuz parçayı seçip programlamanıza imkan veriyor, otomatik bölüm arama sistemi de video disklerden yetmiş dokuz parçaya kadar programlamayı sağlıyor. On tuşlu kumanda çarkı (kare kare arama için) ve hafızaya alma fasilitesi de dahil. Daha karmaşık bağlantılar için iki takım altın kaplama ses ve video fiş ve kabloları.</p>

  <p class="block1">NEC'in yüksek performanslı bir DX-5000 video deck'i; özel dijital efektlerle dört dörtlük hi-fi bir arada. Dört kafalı VHS-HQ ünitesinde, yirmi bir gün için sekiz ayrı olayı programlayabiliyorsunuz. MTS dekoderi var, ayrıca 140 kablo kanalını alabiliyor. İlaveten, elli fonksiyonlu uzaktan kumandayla TV reklamlarını, zap, atıveriyorum dışarı.</p>

  <p class="block1">CCD-V200 8 milimetre kameranın, yedi renkli bir Wipe, yazı girme cihazı, intervalli çekim yapmaya imkan veren bir edit düğmesi var; bununla, diyelim çürümekte olan bir cesedi ya da zehirlenmiş yatan, kasılmalar içindeki bir ufak köpeği 15 saniyelik dilimler halinde çekebilirim. Alet, dijital stereo ses de kaydediyor ve çalıyor, zoom objektifi 4 mumluk ışıkta bile çekim yapıyor ve altı değişik enstantane ayan var.</p>

  <p class="block1">70 ekran yeni bir TV monitörü, Toshiba'nın CX-27881 MTS dekoderi içinde, CCD comb filleri var, programlanabilir kanal arayıcısı, super VHS bağlantısı, kanal başına yedi watt'lık güç, ayrıca on watt da ekstra bas hoparlörüne ayrılmış, düşük frekanslar için, alete Carver Sonic Halographing ses sistemi de koymuşlar, müthiş bir üç boyutlu stereo ses dinliyorsunuz.</p>

  <p class="block1">Pioneer'ın kablosuz uzaktan kumandalı LD-ST pikap ve Sony MDP-700 çok-diskli disk player'ı. Sony'de dijital efektler ve universal kablosuz uzaktan programlama var (yatak odası için ayrı, oturma odası için ayrı), önceden doldurulan kartuşlarında bulunan, farklı formatlardaki bütün ses ve görüntü disklerini -8lik ve 12lik lazer diskleri, 12.75 cm video CDleri, 7.65 cm ve 12.75 cm CDler-çalabiliyor. Pioneer'ın LD-WI’i, iki plağı aynı anda içine alıp bütün yüzleri art arda çalıyor, plaktan plağa, yüzden yüze geçerken sadece birkaç saniyelik boşluk oluyor, yani arada kalkıp plak değiştirmek, çevirmek gerekmiyor. Dijital ses de verebiliyor, kablosuz uzaktan kumandası ve programlanabilir hafızası da var. Yamaha'nın CDV-1600 çok-diskli disk çalan, bütün formatlardaki diskleri çalabiliyor ve on beş parçaya kadar seçebildiğiniz bir karışık programlama imkanı veriyor, ayrıca kablosuz uzaktan kumandası var.</p>

  <p class="block1">Sipariş ettiğim, yaklaşık 15.000 dolar tutamdaki bir çift Threshold monoblok kolon da teslim ediliyor. Yatak odası içinse, yeni televizyonlardan birini koyacağım ağartılmış meşeden bir dolap pazartesi günü geliyor. Salı günü 18. yüzyıl işi italyan bronzundan şasisi olan, şilteleri pamukla doldurulmuş sipariş üzerine yapılan kanepem ve yeni, boyalı tahtadan kaideleri üzerindeki mermer büstler geliyor. Yeni bir karyola başucu da (bej pirinç kabaralarla süslenmiş beyaz pamuklu kumaş kaplı) salı günü geliyor. Banyo için ısmarladığım yeni Frank Stella baskısı çarşamba günü geliyor, yanı sıra yeni Superdeluxe siyah süet bir koltuk. Onica'yı satıyorum, yerine yenisi geliyor; krom sarısı ve pastel renklerde çalışılmış dev bir ekolayzer portresi.</p>

  <p class="block1">Park Avenue Sound Shop'tan gelen çocuklarla HDTV konusunu konuşuyoruz, henüz ellerinde yokmuş, tam o sırada siyah telsiz telefonlardan birisi çalıyor. Çocuklara bahşişlerini veriyor, sonra telefonu alıyorum. Hattın karşı ucunda avukatım Ronald var. Onu dinliyorum, başımı sallıyorum, siparişleri getiren çocukları uğurluyorum. Sonra, “Fatura üç yüz dolarlık, Ronald.</p>

  <p class="block1">Sadece kahve içmiştik,” diyorum. Uzun bir sessizlik oluyor, bu arada banyodan garip şlop-şorolop sesleri geldiğini duyuyorum. Dikkatli adımlarla, elimde telsiz telefon, banyoya doğru yürürken, Ronald'a diyorum ki, “Evet, ama... Bak... Ama ben... Ama sadece, birer espresso içmiştik.” Sonra kapıyı aralayıp banyoya bir göz atıyorum. Tuvaletin oturulacak yerine tünemiş iri, ıslak bir lağım faresi -herhalde- oradan tırmanıp çıkmış olmalı. Tuvaletin kenarına oturmuş silkinerek kurumaya çalışıyor, sonra ürkek bir şekilde yere atlıyor. Dev bir kemirgen, önce iki yana sallana sallana, sonra yer karolarının üzerinden koşarak banyonun öteki girişinden dışarıya, mutfağa doğru seğirtiyor. Onu, her nedense yerde, Zona çöp kutusunun yakınında dünün New York Times'ının üzerinde duran Le Madri'den alınma, kalmış pizza torbasının oraya kadar takip ediyorum. Kokuyu alan fare, bir köpek gibi, başını torbaya sokup öfkeyle iki yana sallıyor, pırasalı-keçi peynirli-trüflü pizzaya ulaşmaya çalışmakta, açlıktan viyaklama sesleri çıkarıyor. Bu arada, demin epeyce Halcion almış olduğum için, fareyi, etmem gerektiğini sandığım kadar, den etmiyorum.</p>

  <p class="block1">Fareyi yakalamak için Amsterdam Caddesindeki bir nalburdan extra large bir fare kapanı alıyorum. Aynı zamanda geceyi de annemle babamın Carlyle'deki süitinde geçirmeye karar veriyorum. Evde sadece buzdolabındaki bir dilim Brie peyniri var ve çıkmadan önce bütün dilimi, yanında garni olarak güneşte kurutulmuş bir domates ve bir tutam dereotuyla birlikte yavaşça kapanın üzerine koyuyor, kapanı kuruyorum. Fakat ertesi sabah eve geldiğimde, farenin büyüklüğünden dolayı, kapanın fareyi öldürmediğini görüyorum. Fare olduğu yerde yatıyor sadece, sıkışmış, viyaklıyor, korkunç, yağlı görünüşlü, saydamımsı pembe, bir kurşunkalem uzunluğunda ve iki misli kalınlıkta kuyruğuyla yeri kırbaçlıyor, kuyruk beyaz meşe parke zemine her inişinde bir şaklama sesi çıkıyor. Bir faraş marifetiyle -faraşı bulmak için siktiğimin bir saatini harcıyorum- tam kapandan kurtulduğu an yaralı fareyi köşeye sıkıştırıyorum, mahluku paniklere gark ederek, kuyruğundan havaya kaldırıyorum -daha da keskin keskin viyaklıyor, bana tıslıyor, sivri, sarı fare dişlerini gösteriyor bana- bir Bergdorf Goodman şapka kutusunun içine atıyorum. Fakat mahluk pençeleriyle tırmanarak dışarıya çıkıyor, onu küvette tutmak zorunda kalıyorum, küvetin üzerini bir tahta plakayla örtüyor, plakanın üzerine de ağır ağır yemek tarifi kitapları yerleştiriyorum. O halde bile kaçmasına ramak kalıyor, sonra mutfakta oturup bu hayvanla kızlara işkence etmenin çeşitli yollarını (epey bir varyasyon bulmam şaşırtıcı değil) düşünüyorum, bir liste çıkarıyorum, fareden bağımsız olarak iki memeyi de yarıp söndürmek ya da kızlarının başlarının etrafını dikenli telle sıkıca sarmak gibi buluşlar içeriyor bu liste.</p>

  <h1 id="sigil_toc_id_39">Bir Başka Gece</h1>

  <p class="block1">McDermott'la ben hesapta bu gece 1500'de yemek yiyecektik. Bana akı buçuk sıralarında telefon ediyor, rezervasyonumuzdan kırk dakika önce (başka bir rezervasyon ayarlayamadı bize, ya altı sıraları ya da dokuz- dokuzdan sonra mutfak kapanıyor- lokanta Kaliforniya mutfağında uzman) dişlerimi iplikle temizleme meşguliyetinin tam ortasında olmakla birlikte, bütün telsiz telefonlanın banyoda, lavabonun kenarında duruyorlar ve ikinci çalışında doğru telefonu seçip açmayı başarıyorum. Şu anda üzerimde siyah Armani pantolon, beyaz Armani gömlek, kırmızılı siyahlı Armani kravat var. McDermott, Hamlin'in de bizimle birlikte gelmek istediğini bildiriyor. Açım. Bir sessizlik oluyor.</p>

  <p class="block1">“Öyle mi?” diye soruyorum, kravatımı düzelterek. “Tamam.”</p>

  <p class="block1">“Öyle mi?” diye içini çekiyor McDermott. “Hamlin, 1500'e gitmek istemiyor.”</p>

  <p class="block1">“Neden ki?” Lavabonun musluğunu kapatıyorum. “Dün gece oradaymış.”</p>

  <p class="block1">“Öyle mi... Peki McDermott, bana söylemeye çalıştığın nedir?”</p>

  <p class="block1">“Başka bir yere gidiyoruz.”</p>

  <p class="block1">“Nereye?” diye soruyorum temkinli bir sesle.</p>

  <p class="block1">“Hamlin'in önerisi Alex Goes to Camp'ti,” diyor.</p>

  <p class="block1">“Bekle. Plaxle gargara yapıyorum.” Anti-tartar formüllü gargara suyuyla ağzımı çalkalayıp aynada saçımın dökülüp dökülmediğine baktıktan sonra, Plax'i tükürüyorum. “Veto. Geçelim. Ben geçen akşam oradaydım.”</p>

  <p class="block1">“Biliyorum. Ben de,” diyor McDermott. “Ayrıca, ucuz da. Peki, onun yerine nereye gidiyoruz?”</p>

  <p class="block1">“Siktiğimin Hamlin'inin yedek yeri yok muymuş?” diye homurdanıyorum, sinirlendim.</p>

  <p class="block1">“Şey, hayır.”</p>

  <p class="block1">“Ara onu da, bir yer bulun,” diyorum, banyodan çıkarak. “Zagat'ımı bulamıyorum.”</p>

  <p class="block1">“Hatta bekler misin, yoksa sonra mı arayayım?” diye soruyor.</p>

  <p class="block1">“Sonra ara, küt herif.” Telefonları kapıyoruz.</p>

  <p class="block1">Dakikalar geçiyor. Telefon çalıyor. Telesekreterden sesi dinleyip kim olduğunu öğrenme zahmetine katlanmıyorum. Gene McDermott.</p>

  <p class="block1">“Eee?”</p>

  <p class="block1">“Hamlin'in yedeği yok, ayrıca Luis Carruthers'ı da davet etmek istiyor, benim bilmek istediğim, bu Courtney'in de mi geleceği anlamına geliyor?”</p>

  <p class="block1">“Luis gelemez” diyorum.</p>

  <p class="block1">“Neden o?”</p>

  <p class="block1">“Gelemez, o kadar.” Soruyorum, “Luis'nin gelmesini o neden istiyormuş?”</p>

  <p class="block1">Bir sessizlik. “Bekle,” diyor McDermott. “Öteki hatta. Ona sorayım.”</p>

  <p class="block1">“Kim?” Panikliyorum. “Luis mi?” “Hamlin.”</p>

  <p class="block1">Beklerken mutfağa yöneliyorum, buzdolabına gidiyorum, bir şişe Perrier çıkarıyorum. Bir bardak aranmaktayım ki, bir çıt sesi duyuyorum.</p>

  <p class="block1">“Dinle,” diyorum McDermott hatta geri döndüğünde. “Ne Luis'yi ne de Courtney'yi görmek istiyorum, o yüzden, yani, onları caydır falan. Cazibeni kullan. Akıllarını çel.”</p>

  <p class="block1">“Hamlin'in Teksaslı bir müşteriyle yemek yemesi gerekiyormuş ve de-”</p>

  <p class="block1">Sözünü kesiyorum. “Dinle, bunun Luis'yle hiçbir ilgisi yok. Bırak Hamlin o ibneyle baş başa yemeğe çıksın.”</p>

  <p class="block1">“Hamlin, Carruthers'ın da gelmesini istiyor, çünkü güya Panasonic meselesiyle ilgileniyor, fakat Carruthers'ın konu hakkında çok daha fazla bilgisi var, Carruthers'ın gelmesini istemesinin nedeni bu işte,” diye açıklamada bulunuyor McDermott.</p>

  <p class="block1">Bunları dinliyorum. “Luis gelecek olursa onu öldürürüm. Tanrı şahidim olsun ki öldürürüm. Gebertirim,”</p>

  <p class="block1">“Vay vay, Bateman, gerçek bir hümanistmişsin sen yahu. Bilge bir kişi.”</p>

  <p class="block1">“Hayır. Sadece..,” Aklım karışıyor, şaşalıyorum. “Sadece... sağduyuluyum.”</p>

  <p class="block1">“Benim tek bilmek istediğim, Luis gelirse, bu Courtney'nin de geleceği anlamına gelir mi?” diye soruyor yeniden.</p>

  <p class="block1">“Bırak Hamlin o- hastir, bilemiyorum.” Susuyorum. “Hamlin'e söyle, Teksaslı herifle tek başına yemek yesin.” Yeniden susuyorum, aklıma bir şey geliyor. “Dur bir dakika. Yani bu Hamlin'in... bizi davet ettiği anlamına mı geliyor? Yani parayı o mu çekecek, iş yemeği olduğuna göre?”</p>

  <p class="block1">“Biliyor musun, bazen senin çok zeki olduğunu düşünüyorum Bateman,” diyor McDermott. “Başka zamanlarsa...”</p>

  <p class="block1">“Hastir, neler söylüyorum ben yahu?” diye soruyorum kendi kendime yüksek sesle. “Seninle ben allahın cezası bir is yemeğine kendi başımıza da çıkabiliriz. Tanrım. Ben gelmiyorum. O kadar. Ben gelmiyorum.”</p>

  <p class="block1">“Luis gelmese bile mi?” diye soruyor.</p>

  <p class="block1">“Evet. Kesinlikle gelmiyorum.”</p>

  <p class="block1">“Neden ki?” diye mızıldanıyor. “1500'de yer ayırttık.”</p>

  <p class="block1">“Ben... ben... Cosby Ailesi'ni izleyeceğim.”</p>

  <p class="block1">“Aman videoya çek be, ne göt herifsin.”</p>

  <p class="block1">“Dur.” Bir şeyin daha farkına vardım. “Sence Hamlin'de,” -tedirginlikle susuyorum- “uyuşturucu olacak mı acaba... Teksaslı için?”</p>

  <p class="block1">“Bateman'ın bu konudaki fikri nedir?” diye soruyor McDermott, kaşar orospu çocuğu.</p>

  <p class="block1">“Hmmm. Düşünüyorum. Konuyu düşünüyorum.”</p>

  <p class="block1">Kısa bir sessizlikten sonra McDermott, “Tik-tak, tik-tak,” diyor şarkı söyler gibi. “İlerleme yok mu? Tabii ki Hamlin'in üzerinde bir şeyler bulunacaktır.”</p>

  <p class="block1">“Hamlin'i bul, bul onu... üçlü konuşalım,” diyorum ağzımdan tükürükler saçarak, bir yandan da Rolex'ime bakıyorum. “Acele et. Belki onu 1500'e ikna ederiz.”</p>

  <p class="block1">“Oldu,” diyor McDermott. “Ayrılma.”</p>

  <p class="block1">Dön çıtırtı oluyor, sonra Hamlin'in, “Bateman, takım elbisenin altına baklava desenli çorap giyilir mi?” diyen sesini duyuyorum. Espri yapmaya çalışıyor, oysa hiç de komik değil.</p>

  <p class="block1">İçimden söylenerek gözlerimi kapıyorum, sabırsızca cevap veriyorum. “Pek giyilmez, Hamlin. Çok spor kaçar. İşadamı imajına ters düşer. Gündelik elbiselerle giyebilirsin. Tüvit, falan. Eee, Hamlin?”</p>

  <p class="block1">“Bateman?” diyor. 'Teşekkür ederim.”</p>

  <p class="block1">“Luis gelemez” diyorum ona. “Sense gelebilirsin.”</p>

  <p class="block1">“Sorun yok,” diyor. “Teksaslı gelemiyor zaten.”</p>

  <p class="block1">“Neden gelemiyor?” diye soruyorum.</p>

  <p class="block1">“Haydinhepimizgidipgarıbulalımyeniyerlervarmışyiğenim. Hayat tarzı farklılığı,” diye açıklamada bulunuyor Hamlin. “Teksaslıyı pazartesiden önce görmeyeceğim. Hemen şunu da ilave edeyim, şık bir çalımla, program değişikliğimi izah eden gayet geçerli nedenler buldum: Hasta bir baba. Bir orman yangını. Bahaneler.”</p>

  <p class="block1">“Peki, Luis'nin hakkından nasıl geleceksin?”</p>

  <p class="block1">“Bu gece Teksaslıyla Luis yemek yiyor, bu da beni bir yığın dertten kurtarıyor, yiğenim. Ben onunla pazartesi günü Smith and Wollensky'de görüşeceğim,” diyor Hamlin, kendinden pek hoşnut. “İşte böylece, gördüğün gibi işler tıkırında.”</p>

  <p class="block1">“Durun bir dakika,” diyor McDermott, “Bütün bunlar Courtney'in gelmeyeceği anlamına mı geliyor?”</p>

  <p class="block1">“1500'deki rezervasyonumuz iptal olmak üzere ya da oldu bile,” diye hatırlatıyorum. “Ayrıca Hamlin, sen oraya dün gece de gitmişsin, öyle mi?”</p>

  <p class="block1">“Hu,” diyor. “Carpaccio'su şöyle böyle. Makul av eti. idare eder sorbeler. Ama gene de başka bir yere gidelim ve de şey, sonra da kusursuz birer vücut, şeyine, arayışına girelim. Beyler?”</p>

  <p class="block1">“Bence makul,” diyorum, Hamlin'in bir kereliğine de olsa parlak bir fikri olması eğlendiriyor beni. “Peki ama Cindy ne diyecek buna?”</p>

  <p class="block1">“Cindy, Plaza'daki hayır demeği davetine mi gidecekmiş ne, öyle bir şeyler.”</p>

  <p class="block1">“Trump Plaza'daki demek istiyorsun,” diyorum dalgın dalgın, sonunda açtım Perrier şişesini.</p>

  <p class="block1">“Haa, Trump Plaza'da,” diyor. “Kütüphanenin oradaki ağaçlarla ilgili bir şey. Ağaçlar için para mı toplanacakmış, yoksa fundalık gibi bir şeyler mi ne,” diyor, emin değil. “Bitki mi ne? Beni aşar.”</p>

  <p class="block1">“Eee, nereye gideceğiz?” diye soruyor McDermott. “1500'ü kim iptal ediyor?” diye soruyorum. “Sen ediyorsun,” diyor McDermott. “Amaan, McDermott,” diye inliyorum. “Yapıver işte.” “Dur,” diyor Hamlin. “Önce nereye gideceğimize karar verelim.”</p>

  <p class="block1">“Kabul edildi.” Parlamenter McDermott. “Bu şehrin Yukarı Batı ya da Yukarı Doğu yakasında olmayan her yere şiddetle itirazım var,” diyorum. “Bellini?” diye öneriyor Hamlin.</p>

  <p class="block1">“N'ayır. Orada puro içemiyorum,” diyoruz McDermott'la ben aynı anda.</p>

  <p class="block1">“Onu geçiyoruz bir kalem,” diyor Hamlin. “Gandango?” önerisinde bulunuyor.</p>

  <p class="block1">“Mümkün, mümkün,” diye mırıldanıyorum, aklımda evirip çevirirken. “Trump orada yer.”</p>

  <p class="block1">“Zeus Bar?” diye soruyor biri.</p>

  <p class="block1">“Rezervasyon yaptırın,” diyor öteki.</p>

  <p class="block1">“Durun,” diyorum onlara, “düşünüyorum.”</p>

  <p class="block1">“Bate-man...” Hamlin'in sesinde bir uyarı var.</p>

  <p class="block1">“Düşünüyorum,” diyorum.</p>

  <p class="block1">“Bateman...”</p>

  <p class="block1">“Dur. Dur biraz daha düşüneyim.”</p>

  <p class="block1">“Bunlarla uğraşamayacak kadar sinir ettiniz beni yani,” diyor McDermott.</p>

  <p class="block1">“Neden bu bok püsürü unutup iki Japon dövmüyoruz ki,” diyor Hamlin.</p>

  <p class="block1">'Sonra da gelsin kusursuz vücut arayışı.”</p>

  <p class="block1">“Fena fikir değil aslında.” Omuz silkiyorum. “Fena olmaz.”</p>

  <p class="block1">“Peki sen ne yapmak istiyorsun Bateman?” diye soruyor McDermott.</p>

  <p class="block1">Düşünüyorum, binlerce kilometre ötelerdeyim, diyorum ki, “Benim istediğim...”</p>

  <p class="block1">“Evet?..” İkisi de heyecanla cevabımı bekliyorlar.</p>

  <p class="block1">“Benim istediğim... büyük, ağır bir tuğlayla bir kadın suratını tanınmayacak hale getirmek..</p>

  <p class="block1">“Ondan başka,” diye sabırsızca inliyor Hamlin.</p>

  <p class="block1">“Tamam, güzel,” diyorum, çekip çıkarıyorum kendimi. “Zeus Bar.”</p>

  <p class="block1">“Emin misin? Tamam mı? Zeus Bar, ha?” diye bağlıyor Hamlin, bağladığını umuyor.</p>

  <p class="block1">“Beyler. Ben artık bütün bunlarla başa çıkamaz hale geldim,” diyor McDermott. “Zeus Bar. Nokta.”</p>

  <p class="block1">“Bekleyin,” diyor Hamlin. “Arayıp rezervasyon yaptırayım.” Hattı kapatıyor, McDermott'la beni baş başa bırakıyor. Birimizden biri bir laf etmeden önce epey bir vakit geçiyor.</p>

  <p class="block1">Nihayet, “Biliyor musun,” diyorum, “orada rezervasyon yaptırmak imkansız gibi bir şey.”</p>

  <p class="block1">“Belki de M.K.'ya gitsek daha iyi olacak. Teksaslı oraya gitmeyi tercih edebilir,” diyor Craig.</p>

  <p class="block1">“Ama, McDermott Temaslının gelmeyeceğini söyledi,” diyerek dikkatini çekiyorum.</p>

  <p class="block1">“Zaten M.K.'ya gidemem,” diyor, beni dinlediği yok, niye gidemeyeceğini de söylemiyor.</p>

  <p class="block1">“Duymak dahi istemiyorum.”</p>

  <p class="block1">İki dakika daha Hamlin'i bekliyoruz.</p>

  <p class="block1">“Hangi cehennemde bu?” diye soruyorum, sonra telefonun beklemesi devreye giriyor.</p>

  <p class="block1">McDermott da duyuyor tıkırtısını. “Açacak mısın?”</p>

  <p class="block1">“Düşünüyorum.” Yeniden tikim. Homurdanarak McDermott'a beklemesini söylüyorum. Jeanette telefonda. Sesi yorgun ve hüzünlü çıkıyor. Öteki hatta geri dönmek istemediğim için dün gece ne yaptığını soruyorum.</p>

  <p class="block1">“Hani, güya buluşacaktık, ondan sonra mı?” diye soruyor.</p>

  <p class="block1">Duralıyorum, emin olamadım. “Hıı, evet.”</p>

  <p class="block1">“Palladium'da bulduk kendimizi, bomboştu, insanları bedavaya içeri bırakıyorlardı.” İç geçiriyor. “Dön-beş kişi ancak görmüşüzdür.”</p>

  <p class="block1">“Özür dilerim,” diyorum. “Geri vermem gereken bazı videokasetler vardı...” Sonra, onun sessiz kalışına tepki olarak, “Biliyor musun, aslında seninle buluşabilirdik, ama-”</p>

  <p class="block1">“Duymak istemiyorum,” diyor içini çekerek, sözümü yanda kesiyor. “Bu gece ne yapıyorsun?”</p>

  <p class="block1">Ne cevap vereceğimi bilemeden susuyorum, sonunda itiraf ediyorum. “Saat dokuzda Zeus Bar. McDermott. Hamlin.” Sonra, hayır diyeceğini umarak, “Bize katılmak ister miydin?”</p>

  <p class="block1">“Bilmiyorum,” diye içini çekiyor. Sesinde en ufak bir yumuşaklık olmaksızın soruyor. “Sen katılmamı istiyor musun?”</p>

  <p class="block1">“ille de dokunaklı olmak zorunda mısın?” diye karşılık veriyorum.</p>

  <p class="block1">Telefonu suratıma kapıyor. Öteki hatta geçiyorum. “Bateman, Bateman, Bateman, Bateman,” diye vızıldanmakta Hamlin.</p>

  <p class="block1">“Buradayım. Kapa siktiğim çeneni,”</p>

  <p class="block1">“Hâlâ sürüncemelerde miyiz?” diye soruyor McDermott. “Bırak sürüncemeleri oynamayı.”</p>

  <p class="block1">“Golf oynamayı tercih ettiğime karar verdim,” diyorum. “Uzun zamandır golf oynamadım.”</p>

  <p class="block1">“Sikmişim golfunu Bateman,” diyor Hamlin. “Kaktüs'de saat dokuzda rezervasyonumuz var.”</p>

  <p class="block1">“Ve de, hımmm, dur bakayım... yirmi dakika önce 1500'de iptal etmemiz gereken bir başka rezervasyon, Bateman,” diyor McDermott.</p>

  <p class="block1">“Hastir, Craig. Hemen iptal et onları,” diyorum bıkkın bir sesle. “Aman tanrım, nefret ederim golften,” diyor Hamlin, titreyerek.</p>

  <p class="block1">“Sen iptal et,” diyor McDermott, gülüyor.</p>

  <p class="block1">“Hangi isme bu rezervasyonlar?” diyorum. Gülmüyorum, sesim yükselmekte.</p>

  <p class="block1">Bir sessizlik oluyor, sonra McDermott usulca “Carruthers,” diyor.</p>

  <p class="block1">Hamlin'le ben bir kahkaha patlatıyoruz. “Hakkaten mi?” diyorum.</p>

  <p class="block1">“Zeus Bar olmadı,” diyor Hamlin. “O yüzden Kaktüs olacak.”</p>

  <p class="block1">“In,” diyorum dalgın dalgın. “Herhalde.”</p>

  <p class="block1">“Neşelen,” diyor Hamlin kahkahasını zor zapt ederek.</p>

  <p class="block1">Telefonun beklemesi yeniden çalıyor ve açayım mı açmayayım mı daha karar veremeden, Hamlin benim yerime karar veriyor. “Ee, beyler, siz Kaktüs'e gitmek istemiyorsanız-”</p>

  <p class="block1">“Dur, telefonum çaldı,” diyorum. “Dur hele.”</p>

  <p class="block1">Jeanette, iki gözü iki çeşme. “Elinden gelemeyen ne?” diye soruyor, hıçkırıklar içinde. “Elinden gelemeyen ne, söyle bana?”</p>

  <p class="block1">“Yavrucuğum. Jeanette.” Yatıştırmaya çalışıyorum. “Dinle, lütfen. Saat onda Zeus Bar'da olacağız. Tamam mı?”</p>

  <p class="block1">“Patrick, lütfen,” diye yalvarıyor. “Ben iyiyim. Sadece seninle konuşmak ve-”</p>

  <p class="block1">“Seni dokuzda, onda göreceğim, her neyse,” diyorum. “Kapatmam gerekiyor. Öbür hatta Hamlin ve McDermott var.”</p>

  <p class="block1">“Tamam.” Burnunu çekiyor, derlenip toplanıyor, boğazını temizliyor. “Seni orada görürüm. Gerçekten, kusura bak-”</p>

  <p class="block1">Öbür hatta geçiyorum. Bir tek McDermott kaldı.</p>

  <p class="block1">“Hamlin nerede?”</p>

  <p class="block1">“Kapattı,” diyor McDermott. “Bizimle dokuzda buluşacak.” “Harika,” diye mırıldanıyorum. “Kendimi sağlam hissettim.” “Kimdi o?” “Jeanette,” diyorum.</p>

  <p class="block1">Hafif bir tık sesi duyuyorum, sonra bir tane daha.</p>

  <p class="block1">“Bu seninki miydi, benimki mi?” diye soruyor McDermott.</p>

  <p class="block1">“Seninki,” diyorum. “Galiba.”</p>

  <p class="block1">“Bekle,”</p>

  <p class="block1">Bekliyorum, sabırsız adımlarla mutfağı arşınlayarak. McDermott tıklayarak geri dönüyor. ' .</p>

  <p class="block1">“Van Patten telefonda,” diyor. “Üçlü konuşalım.” Dört tık-tık-tık-tık daha.</p>

  <p class="block1">“Hey, Bateman,” diye haykırıyor Van Patten. “Ahbap.” “Mr. Manhattan,” diyorum. “Varlığınızı onaylıyorum.” “Hey, frak kuşağı takmanın doğru yolu nedir?” diye soruyor. “Buna iki kere cevap vermiş bulunuyorum bugün,” diye uyarıyorum.</p>

  <p class="block1">İkisi Van Patten'ın saat dokuzda Kaktüs'de olup olamayacağına dair konuşmaya başlıyorlar, telsiz telefondan gelen seslere konsantre olmayı bıraktım, onun yerine giderek artan bir ilgiyle, yeni satın aldığım, cam kafesindeki sıçanın -tuvaletten çıkan canavar hâlâ duruyor- asit dolu gövdesini mutfak masasının üzerinde duran kafesinde sürüyüşünü seyrediyorum, bu sabah içine zehir koyduğum Evian suyunun durduğu suluktan içmeye de devam ediyor. Sahne bana çok acınası geliyor, ya da tersi, yeterince acınası değil. Karar veremiyorum. Bir hat bekleme sesi beni cinnetimden çekip çıkarıyor ve McDermott'la Van Patten’a lütfen beklemelerini söylüyorum.</p>

  <p class="block1">Tıklıyorum, bir aradan sonra, “Burası Patrick Bateman'ın evi. Lütfen biip sesinden sonra-”</p>

  <p class="block1">“Aman tanrım, Patrick, büyü artık lütfen,” diye homurdanıyor Evelyn. “Bırak artık bunları. Neden hâlâ böyle yapmakta ısrar ediyorsun? Gerçekten başarabileceğini filan mı sanıyorsun?”</p>

  <p class="block1">“Neyi?” diye soruyorum masumca. “Kendimi korumayı mı?”</p>

  <p class="block1">“Bana işkence etmeyi,” diyor küskün küskün.</p>

  <p class="block1">“Canım,” diyorum.</p>

  <p class="block1">“Evet?” diyor burnunu çekerek.</p>

  <p class="block1">“İşkence nedir bilmiyorsun sen. Ne söylediğini bilmiyorsun,” diyorum. “Gerçekten, ne dediğini bilmiyorsun.”</p>

  <p class="block1">“Konuşmak istemiyorum bu konuda,” diyor. “Kapandı. Şimdi, bu akşam yemeğine bir planın var mı?” Sesi tatlılaşıyor. “TDK'da yemek yesek diyordum, aa- hani, dokuz gibi?”</p>

  <p class="block1">“Bu gece kendi başıma Harvardlılar Kulübü'nde yemek yiyeceğim,” diyorum.</p>

  <p class="block1">“Aman saçmalama,” diyor Evelyn. “Bu gece Hamlin ve McDermott'la Kaktüs'de yemek yiyeceksin, biliyorum.”</p>

  <p class="block1">“Sen bunu nereden biliyorsun?” diye soruyorum, yalanımı yakaladıysa yakaladı. “Hem zaten Zeus Bar'da, Kaktüs'de değil.”</p>

  <p class="block1">“Demin Cindy'yle konuştum da oradan biliyorum,” diyor.</p>

  <p class="block1">“Cindy ağaç mı, bitki mi, bir şey dikmeyecek miydi- 'bir fundalık dik; kampanyası mı ne,” diyorum.</p>

  <p class="block1">“Ay, hayır, hayır, hayır,” diyor Evelyn. “O gelecek hafta. Sen de mi katılmak istiyorsun?”</p>

  <p class="block1">“Ayrılma,” diyorum.</p>

  <p class="block1">Craig'le Van Patten'a dönüyorum.</p>

  <p class="block1">“Bateman?” diyor Van Patten. “Ne cehenneme gittin?”</p>

  <p class="block1">“Kaktüs'de yemek yiyeceğimizi Cindy nereden biliyor, ne münasebet?” diye şarlıyorum.</p>

  <p class="block1">“Hamlin mi söylemiş?” diye tahmin yürütüyor McDermott. “Bilmem. Neden?”</p>

  <p class="block1">“Çünkü şu anda Evelyn de biliyor,” diyorum.</p>

  <p class="block1">“Siktiğimin Wolfgang Puck'ı bu allanın belası şehirde ne zaman bir lokanta açacak?” diye soruyor Van Patten bize.</p>

  <p class="block1">“Van Patten altılık Foster kasalarından üçüncüsünü yanladı mı, yoksa henüz birincisine mi çalışmakta?” diye soruyorum McDermott'a.</p>

  <p class="block1">“Sorduğun soru esas itibariyle,” diye söze giriyor McDermott, “kadınları bulaştırmak mıyız bulaştırmamak mıyız? Tamam mı?”</p>

  <p class="block1">“Göz açıp kapayıncaya kadar her şey bambaşka hale geliyor,” diye uyarıyorum. “Tek diyeceğim bu.”</p>

  <p class="block1">“Evelyn'i davet etsen mi acaba?” diye soruyor McDermott. “Bilmek istediğin bu mu?”</p>

  <p class="block1">“Hayır, etmemeliyiz” diyorum üstüne basa basa.</p>

  <p class="block1">“Eee, yani, ben Elizabeth'i getirmek istiyordum,” diyor Van Patten çekingen bir sesle (belki de yalandan çekingen).</p>

  <p class="block1">“Hayır,” diyorum. “Kadın yok.”</p>

  <p class="block1">“Elizabeth'in nesi varmış?” diye soruyor Van Patten.</p>

  <p class="block1">“Hu ya?” diye üsteliyor McDermott.</p>

  <p class="block1">“O bir budala. Hayır, zeki. Bilemiyorum. Onu çağırma,” diyorum.</p>

  <p class="block1">Bir suskunluktan sonra Van Patten’ın, “Garip işler dönmeye başladığını seziyorum,” dediğini duyuyorum.</p>

  <p class="block1">“E, Elizabeth olmazsa Sylvia Josephs'e ne dersin?” diye öneriyor McDermott.</p>

  <p class="block1">“I-ııh, çok yaşlı, düzülmez,” diyor Van Patten.</p>

  <p class="block1">“Aman tanrım,” diyor McDermott. “Yirmi üç yaşında.”</p>

  <p class="block1">“Yirmi sekiz” diye düzeltiyorum.</p>

  <p class="block1">“Gerçekten mi?” diye soruyor McDermott, kaygılı bir sesle. “Evet,” diyorum. “Gerçekten.” McDermott'a “Yaa,” demek kalıyor.</p>

  <p class="block1">“Hastiir, unuttum gitti diyorum, elimi alnıma vurarak. “Jeanette'i davet etmiştim.”</p>

  <p class="block1">“Bak işte, ıhm, şey, -şeytmeye itirazım olmayan bir yavru, davet etmeye” diyor Van Patten yavşak bir sesle.</p>

  <p class="block1">“Jeanette gibi güzel, genç bir yavru sana nasıl katlanıyor?” diye soruyor McDermott. “Sana niye katlanıyor, Bateman?”</p>

  <p class="block1">“Onu kaşmirlere sarıyorum. Bol bol kaşmire,” diye mırıldanıyorum, sonra, “Açayım da söyleyeyim, gelmesin,” diyorum.</p>

  <p class="block1">“Bir şeyi unutmuyor musun?” diye soruyor bana McDermott.</p>

  <p class="block1">“Neyi?” Dalmışım.</p>

  <p class="block1">“Hani, yani, Evelyn öteki hatta beklemiyor mu?”</p>

  <p class="block1">“Hastir,” diye bağırıyorum. “Ayrılmayın.”</p>

  <p class="block1">“Bütün bunlarla niçin zamanımı kaybediyorum,” diye McDermott’ın iç çektiğini duyuyorum.</p>

  <p class="block1">“Evelyn'i de getir,” diye bağırıyor Van Patten. “O da yavrudur! Söyle bizi saat dokuz buçukta Zeus Bar'da bulsun!”</p>

  <p class="block1">“Tamam, tamam,” diye bağırıyorum öteki hatta geçmeden önce.”</p>

  <p class="block1">“Bu yaptığın hiç hoşuma gitmiyor Patrick,” demekte Evelyn. “Bizimle saat dokuz buçukta Zeus Barda buluşmaya ne dersin?” önerisinde bulunuyorum.</p>

  <p class="block1">“Stash'le Vanden'ı da getirebilir miyim?” diye cıvıldıyor. “O dövmeli kız mı hani?” diye cıvıldıyorum ben de. “Hayır.” İç geçiriyor. “Dövmesi yok.” “Geç, geç.”</p>

  <p class="block1">“Ah Pat-rick,” diye mızıldanıyor.</p>

  <p class="block1">“Bak, senin davet edilmen bile büyük şans, ona göre...”</p>

  <p class="block1">Cümlemi tamamlamıyorum.</p>

  <p class="block1">Sessizlik, kendimi hiç de kötü hissetmiyorum.</p>

  <p class="block1">“Hadi, orada bize katıl yeter,” diyorum. “Üzgünüm.”</p>

  <p class="block1">“Ay, tamam,” diyor, kaderine razı oldu. “Dokuz buçuk mu?”</p>

  <p class="block1">Gene öteki hatta geçiyorum, Van Patten’le McDermott'ın mavi bir takım elbiseyi bahriyeli blazer'ı gibi kullanmanın doğru olup olmadığı yolundaki tartışmalarını yanda kesiyorum.</p>

  <p class="block1">“Alo?” diye araya giriyorum. “Kapayın çenenizi. Herkes bütün dikkatini bana vermiş durumda mı?”</p>

  <p class="block1">“Evet, evet, evet.” Van Patten iç geçiriyor, sıkıldı.</p>

  <p class="block1">“Evelyn'i bizimle yemeğe gelmekten vazgeçirmek için Cindy'yi arayacağım,” diye bildiriyorum.</p>

  <p class="block1">“Evelyn'i ne demeye davet ettin ki zaten?” diye soruyor birisi.</p>

  <p class="block1">“Şaka ediyorduk, salah,” diye ekliyor öbürü.</p>

  <p class="block1">“Hımm, güzel soru,” diyorum kekeleyerek. “Hmm, ay-ayrıl-ma.”</p>

  <p class="block1">Numarasını Rolodex'imden bulup Cindy'nin numarasını tuşluyorum. Kimin telefon ettiğini ekrandan gördükten sonra cevap veriyor.</p>

  <p class="block1">“Merhaba, Patrick,” diyor.</p>

  <p class="block1">“Cindy,” diyorum. “Bana bir iyilik yap.”</p>

  <p class="block1">“Hamlin sizinle yemeğe gelmiyor,” diyor. “Tekrar aramaya çalıştı, ama hepimizin hatları doluydu. Beklemeniz yok mu hiçbirinizin?”</p>

  <p class="block1">“Tabii ki var beklememiz,” diyorum. “Ne sandın bizi, barbar mı?”</p>

  <p class="block1">“Hamlin gelmiyor,” diyor yeniden, dümdüz bir sesle. “Onun yerine ne yapacakmış?” diye soruyorum. “Çizmelerini mi yağlayacakmış?”</p>

  <p class="block1">“Benimle çıkıyor, Mr. Bateman?”</p>

  <p class="block1">“Fakat peki ama senin şu, şey, fundalık diken hayır cemiyetine ne oldu?” diyorum. • “Hamlin gününü karıştırmış,” diyor. “Canımın içi,” diye başlıyorum. “Evet?" diyor.</p>

  <p class="block1">“Canımın içi, çıkacağın herif götün teki,” diyorum en tatlı sesimle.</p>

  <p class="block1">“Teşekkürler Patrick. Eksik olma.”</p>

  <p class="block1">“Canımın içi,” diye uyarıyorum, “New York'un en büyük dallamasıyla çıkıyorsun.”</p>

  <p class="block1">“Söyle, söyle, sanki bilmiyorum.” Esniyor.</p>

  <p class="block1">“Canımın içi, dal dal dallamanın tekiyle çıkıyorsun.”</p>

  <p class="block1">“Hamlin'in altı televizyonu ve yedi tane videosu olduğunu biliyor muydun?”</p>

  <p class="block1">“Ona aldığım o kürek makinesini hiç kullanıyor muymuş?” Gerçekten merak ediyorum.</p>

  <p class="block1">“Kullanılmıyor,” diyor. “El bile sürmemiş.”</p>

  <p class="block1">“Canımın içi, o dallamanın teki.”</p>

  <p class="block1">“Bana canımın içi demekten vazgeçer misin lütfen,” diyor kızgın bir sesle.</p>

  <p class="block1">“Dinle, bu gece için planlarınız nedir?” diye soruyorum. “Çok... yıpratıcı olmamak şanıyla?”</p>

  <p class="block1">“Nedir istediğin, Patrick?” diye iç geçiriyor.</p>

  <p class="block1">“Sadece barış, sevgi, dostluk, anlayış,” diyorum duygularımı gizleyerek.</p>

  <p class="block1">“Ne-istiyorsun-sen?” diye tekrarlıyor. “Neden ikiniz bizimle gelmiyorsunuz?” “Başka planlarımız var.”</p>

  <p class="block1">“Hamlin allahın cezası yerleri ayırttı yahu,” diye bağırıyorum, sabrım taşarak.</p>

  <p class="block1">“İyi ya, siz çocuklar gidersiniz.”</p>

  <p class="block1">“Peki sen neden gelmiyorsun?" diye soruyorum sırnaşarak.</p>

  <p class="block1">“Dallamayı Juanita's falan gibi bir yerlerde ek.”</p>

  <p class="block1">“Sanıyorum yemeğe katılamayacağım” diyor. “Çocuklar'dan benim adıma özür dile.”</p>

  <p class="block1">“Ama Kaktüs'e gidiyoruz, ıhmm, şey, Zeus Bar'a,” diyorum, kafam karıştı, düzeltiyorum, “hayır, Kaktüs'e.”</p>

  <p class="block1">“Gerçekten oraya mı gidiyorsunuz?” diye soruyor.</p>

  <p class="block1">“Neden?”</p>

  <p class="block1">“Sağduyu sahibi insanların dediğine bakılırsa, orası yemek yemek için in' bir yer olmaktan çıktı,” diyor. “Ama Hamlin ayımı siktiğimin yerlerini î” “Demek orada yer ayımı ha?” diye soruyor, afalladı. “Yüzyıllar önce!” diye bağırıyorum. “Dinle,” diyor, “ben giyineceğim.” “Bu işten hiç memnun kalmadım,” diyorum.</p>

  <p class="block1">“Takma kafana,” diyor, telefonu kapıyor. Öbür hatta geri dönüyorum.</p>

  <p class="block1">“Bateman, biliyorum, imkansız gibi geliyor,” diyor McDermott. “Ama işler giderek Arap saçma dönüyor.”</p>

  <p class="block1">“Meksika yemeği sevmem ben,” diye bildiriyor Van Patten.</p>

  <p class="block1">“Dur yahu, Meksika yemeği yemeyeceğiz ki, yiyecek miyiz?” diyorum. “Aklım mı karıştı ne? Zeus Bar'a gitmiyor muyuz?”</p>

  <p class="block1">“Hayır, moron,” diye tükürüyor adeta McDermott. “Zeus'da yer ayırtamadık. Kaktüs. Saat dokuzda Kaktüs.”</p>

  <p class="block1">“Ama Meksika yemeği istemiyorum ben,” diyor Van Patten.</p>

  <p class="block1">“Ama Van Patten, yerleri sen ayırttın,” diye kükrüyor McDermott.</p>

  <p class="block1">“Beri de istemiyorum,” diyorum birden. “Neden Meksika?”</p>

  <p class="block1">“Meksika, bildiğiniz Meksika değil bu,” diyor McDermott, bıkkın. “Nouvelle Meksika mutfağı denen bir şey, tapa falan, güney tarzı şeyler. Onun gibi bir şey. Ayrılmayın. Öteki hatta biri var.”</p>

  <p class="block1">Van Patten'la beni hatta bırakarak ayrılıyor. “Bateman,” diye iç geçiriyor Van Patten, “hevesim hızla kaçıyor.”</p>

  <p class="block1">“Neden bahsediyorsun sen?” Aslında Jeanette ile Evelyn'e nerede randevu verdiğimi düşünmekteyim.</p>

  <p class="block1">“Rezervasyonu değiştirelim,” diye öneriyor.</p>

  <p class="block1">Düşünüyorum, sonra şüpheli şüpheli soruyorum, “Neresi yapalım?”</p>

  <p class="block1">“1969,” diyor, beni kışkırtmak için. “Hıı? 1969?” “Oraya gitmeyi isterim; diye itirafta bulunuyorum. ' “Ne yapalım o zaman?” diye soruyor. Düşünüyorum. “Rezervasyon yaptır. Hemen.” “Tamam. Üç mü? Beş mi? Kaç kişi?” “Beş ya da altı, sanıyorum.” “Tamam. Ayrılma.”</p>

  <p class="block1">O hattan çıktığı an, McDermott geri geliyor. “Van Patten nerede?” diye soruyor.</p>

  <p class="block1">“Şeye... işemeye gitti,” diyorum. “Neden Kaktüs'e gitmek istemiyorsun?” “Çünkü varoluşsal bir paniğin pençesindeyim.” Yalan söylüyorum.</p>

  <p class="block1">“Bunun geçerli bir mazeret olduğunu sanıyorsun sen, öyle mi,” diyor McDermott. “Ben öyle düşünmüyorum.” “Alo?” Van Patten geri geliyor. “Bateman?” “Eee?” diyorum. “McDermott da geldi.” “N'ayır. N'olmuyor, José.” “Hastir.”</p>

  <p class="block1">“Neler oluyor?” diye soruyor McDermott. “Ee, millet, margarita içmek istiyor muyuz?” diye soruyor Van Patten. “Yoksa istemiyor muyuz?”</p>

  <p class="block1">“Ben bir margarita içebilirim,” diyor McDermott.</p>

  <p class="block1">“Bateman?” diye soruyor Van Patten.</p>

  <p class="block1">“Ben şişelerce bira isterdim, ama mümkünse Meksika birası olmasın” diyorum.</p>

  <p class="block1">“Hastiiir,” diyor McDermott. “Benim hatta bekleyen biri var. Ayrılmayın.” Hattan çıkıyor.</p>

  <p class="block1">Yanılmıyorsam saat sekiz otuz.</p>

  <p class="block1">Bir saat sonra. Hâlâ tanışıyoruz. Kaktüs'deki rezervasyonu iptal ettik, belki de birisi yeniden yapmıştır. Aklım karıştı, Zeus Barda var olmayan masayı iptal ediyorum. Jeanette evinden çıkmış ve evden ulaşılamıyor ve hangi lokantaya gitmekte olduğunu bilemiyorum, Evelyn'e de bizimle hangisinde buluşmasını söylediğimi unuttum. İki büyük kadeh Absolut'u devirmiş bulunan Van Patten dedektif Kimball'ı ve onunla neler konuştuğumuzu soruyor, aslında tek hatırladığım, insanların çatlakların içine düşüp kayboldukları gibisinden bir şey.</p>

  <p class="block1">“Sen konuştun mu onunla?” diye soruyorum.</p>

  <p class="block1">“Hu, hu.”</p>

  <p class="block1">“Owen'a ne olmuş, söyledi mi?”</p>

  <p class="block1">“Sır olmuş. Sır. Poff,” diyor. Buzdolabını açtığını duyuyorum. “Kaza yok. Hiçbir şey yok. Yetkililerin elinde tek bir ipucu yok, sıfır.”</p>

  <p class="block1">“Hıı,” diyorum. “Bu olay beni fena allak bullak etti.”</p>

  <p class="block1">“Valla, Owen şeydi... ne biliyim,” diyor. Bir bira kutusunun açıldığını duyuyorum.</p>

  <p class="block1">“Başka neler anlattın ona, Van Patten?” diye soruyorum.</p>

  <p class="block1">“Canım hep aynı şeyler,” diye iç geçiriyor. “San ve kestane rengi kravatlar taktığını. Öğle yemeklerini 21'de yediğini. Gerçekte hakemlik yapmadığını -Thimble öyle olduğunu sanıyordu- fakat şirket birleştirdiğini söyledim. Bildiğimiz şeyler.” Onun omuz silktiğini neredeyse duyabiliyorum.</p>

  <p class="block1">“Başka?” diye soruyorum.</p>

  <p class="block1">“Dur bakayım. Pantolon askısı takmadığını. Kemere düşkündür. Kokaini bırakmadığını, sevimli, zararsız bir biracı olduğunu. “Senin bildiklerin, Bateman.”</p>

  <p class="block1">“Moronun tekiydi,” diyorum. “Şu anda da Londra'da.”</p>

  <p class="block1">“Yarabbim,” diyor ağzının içinde geveleyerek. “Siktiğimin genel kifayet seviyesi hakikaten düşmede.”</p>

  <p class="block1">McDermott yeniden dönüyor. “Tamam. Şimdi nereye?”</p>

  <p class="block1">“Saat kaç?” diye soruyor Van Patten.</p>

  <p class="block1">“Dokuz buçuk,” diye cevap veriyoruz ikimiz birden.</p>

  <p class="block1">“Dur, 1969'a ne oldu?” diye soruyorum Van Patten'a.</p>

  <p class="block1">“Nedir bu 1969 meselesi allah aşkına?” McDermott konudan bihaber.</p>

  <p class="block1">“Hatırlamıyorum,” diyorum.</p>

  <p class="block1">“O konu kapandı. Rezervasyonumuz yok,” diye uyarıyor beni Van Patten.</p>

  <p class="block1">“Yeniden 1500'e gidemez miyiz?” diye soruyorum.</p>

  <p class="block1">“1500 artık kapandı,” diye bağırıyor McDermott. “Mutfak kapandı. Lokanta kapandı. Bitti. Kaktüs'e gitmemiz lazım.”</p>

  <p class="block1">Suskunluk.</p>

  <p class="block1">“Alo? Alo? Millet, orada mısınız?” diye kükrüyor, sükunetini kaybetti.</p>

  <p class="block1">“Ne enerji, ne coşku, aman aman,” diyor Van Patten. Gülüyorum.</p>

  <p class="block1">“Bunun komik olduğunu sanıyorsanız-” diye uyarıyor McDermott.</p>

  <p class="block1">“Öyle mi, ne? Ne yaparsın yani?” diye soruyorum.</p>

  <p class="block1">“Millet, şimdi, valla, şöyle, gece yansından önce orada bir masa ayırtma konusunda başarısızlığa uğrayacağımızdan korktuğumu itiraf etmek istiyorum sadece,”</p>

  <p class="block1">“1500 konusunda emin misin?” diye soruyorum. “Bana oldukça garip geldi.”</p>

  <p class="block1">“Sorman bile abesle iştigal!” diye çığlık atıyor McDermott. “Niye, diye sorabilirsin ancak. Çünkü-kapalılar-da-ondan! Çün-kü-kapalılar-ve-rezervasyon-almayı-kestiler-de-ondan! Anlıyor-musun-dediğimi?”</p>

  <p class="block1">“Hey, dur heyecanlanma yavrum,” diyor Van Patten soğukkanlılıkla. “Biz de Kaktüs'e gideriz.”</p>

  <p class="block1">“Oh, hayır, orası için olan rezervasyonumuz on beş dakika öncesine kadardı,” diyor McDermott.</p>

  <p class="block1">“Ama ben onu iptal ettim, ettiğimi sanıyordum,” diyorum, bir Xanax daha alarak.</p>

  <p class="block1">“Ben yenilettim,” diyor McDermott.</p>

  <p class="block1">“Sen olmasan ne yapardık bilmem,” diyorum tekdüze bir sesle.</p>

  <p class="block1">“Onda orada olabilirim,” diyor McDermott.</p>

  <p class="block1">“Ben de banka otomatıma uğradıktan sonra, onu çeyrek geçe orada olabilirim,” diyor Van Patten soğukkanlılıkla, dakikaları hesaplayarak.</p>

  <p class="block1">“Hiçbirinizin aklına gelmedi mi Evelyn'le Jeanette'in bizi Zeus Bar'da bekledikleri, üstelik orada rezervasyonumuz da yok? Hiçbirinizin aklından dahi geçmedi değil mi?” diye soruyorum, geçtiğinden kuşkuluyum.</p>

  <p class="block1">“Ama Zeus Bar kapalı ve de ayrıca yaptırmış bile olmadığımız bir rezervasyonu iptal etmiş durumdayız,” diyor McDermott, sükunetini korumaya çalışarak.</p>

  <p class="block1">“Ama sanıyorum Jeanette ile Evelyn'e bizimle orada buluşmalarını söylemiştim,” diyorum, bu olasılık karşısında dehşete düşerek, parmaklarımı dudaklarıma dokunduruyorum.</p>

  <p class="block1">Bir sessizlik oluyor, sonra McDermott soruyor. “Başına bela mı almak istiyorsun? Aranıyor musun ne?”</p>

  <p class="block1">“Bekleme hattım,” diyorum. “Aman tanrım. Saat kaç? Bekleme haltım.”</p>

  <p class="block1">“Kesin kızlardan biridir,” diyor Van Patten kötücül bir neşeyle.</p>

  <p class="block1">“Ayrılmayın,” diye gaklıyorum.</p>

  <p class="block1">“İyi şanslar,” dediğini duyuyorum Van Patten’ın ben hattı değiştirmeden önce.</p>

  <p class="block1">“Alo?” diyorum yumuşak başlı bir sesle. “Aradığınız numara-”</p>

  <p class="block1">“Benim; diye bağırıyor Evelyn, geri plandaki gürültü neredeyse sesini boğmakta.</p>

  <p class="block1">“Ah, selam,” diyorum gelişigüzel. “Neler oluyor?”</p>

  <p class="block1">“Patrick, senin evde ne işin var?”</p>

  <p class="block1">“Sen neredesin?” diye soruyorum en iyi huylu sesimle.</p>

  <p class="block1">“Ben-Kak-tüs-te-yim,” diye tıslıyor.</p>

  <p class="block1">“Orada ne yapıyorsun?” diye soruyorum.</p>

  <p class="block1">“Seninle burada buluşmamı söyledin ya, onu yapıyorum,” diyor. “Rezervasyonlarınızı konfirme ettirdim.”</p>

  <p class="block1">“Aman tanrım, çok özür dilerim,” diyorum. “Sana söylemeyi unuttum.”</p>

  <p class="block1">“Bana-söylemeyi-unuttuğun- ne?”</p>

  <p class="block1">“Bizim oraya-” yutkunuyorum, “gitmediğimizi.” Gözlerimi yumuyorum.</p>

  <p class="block1">“Bu-Jeanette-denen-karı-kim?” diye tıslıyor sakin bir sesle. “Eee, yaa siz orada eğlenmiyor musunuz?” diye soruyorum, sorusunu duymazdan gelerek. “Hayır, eğ-len-mi-yo-ruz.”</p>

  <p class="block1">“Neden eğlenmiyorsunuz?” diye soruyorum. “Az sonra... orada olacağız.”</p>

  <p class="block1">“Çünkü yaptıklarınız biraz, valla, yani... yersiz mi kaçtı, ne?” diye haykırıyor.</p>

  <p class="block1">“Dinle, seni hemen arayacağım.” Telefonunu not edermiş numarasına yatıyorum.</p>

  <p class="block1">“Aramayacaksın,” diyor Evelyn, sesi gergin ve alçak.</p>

  <p class="block1">“Neden ki? Telefoncuların grevi bitti,” diye şaka yapıyorum, sözde.</p>

  <p class="block1">“Çünkü-Jeanette-arkamda-ve-telefonu-kullanmak-istiyor-da-ondan,” diyor Evelyn.</p>

  <p class="block1">Çok uzun bir süre susuyorum.</p>

  <p class="block1">“Pat-rick?”</p>

  <p class="block1">“Evelyn. Oluruna bırak. Şu anda çıkıyorum. Hepimiz çok geçmeden orada olacağız. Söz veriyorum.” “Aman tanrım-” Öbür hatta geçiyorum.</p>

  <p class="block1">“Hey millet, hey millet, birimiz her şeyi berbat etti. Ben ettim. Siz ettiniz. Bilmiyorum,” diyorum kesin bir panik halinde.</p>

  <p class="block1">“Ne oldu ki?” diyor içlerinden biri.</p>

  <p class="block1">“Jeanette ile Evelyn Kaktüs'deler.”</p>

  <p class="block1">“Aman tanrım.” Van Patten kahkahadan kırılıyor.</p>

  <p class="block1">“Biliyorsunuz millet, bir kızın vajinasına arka arkaya kurşun boru gömmek hiç de zorlamaz benim olanaklarımı,” diyorum Van Patten'la McDermott'a; acımasızlığımın derecesini gayet açık biçimde anlayıp şoke olmalarına yorduğum -ama yaralıyorum- bir sessizliğin ardından ekliyorum: “Ama merhametle.”</p>

  <p class="block1">“Biliyoruz, biliyoruz senin kurşun borunu, Bateman,” diyor McDermott. “Şişinmeyi bırak.”</p>

  <p class="block1">“Bu bize malafatının büyük olduğunu falan mı anlatmak istiyor?” diye soruyor Van Patten, Craig”e.</p>

  <p class="block1">“Valla, emin değilim,” diyor McDermott. “Bize söylemek istediğin bu mu, Bateman?”</p>

  <p class="block1">Cevap vermeden önce duralıyorum. “Şey... aslında, hayır, tam değil.” Bekleme hattım çalıyor.</p>

  <p class="block1">“Güzel, kıskandım, kayıtlara geçilsin,” diye espri yapıyor McDermott.</p>

  <p class="block1">“Şimdi, nereye gidiyoruz? Allah aşkına, saat kaç?”</p>

  <p class="block1">“Fark etmez. Aklım çoktan durmuş vaziyette.” O kadar açım ki, kahvaltılık bir müsli kutusundan yulaf-kepek yemekteyim. Bekleme hattım yeniden çalıyor.</p>

  <p class="block1">“Belki keyif verici bir şeyler bulabiliriz.”</p>

  <p class="block1">“Hamlin'i arayın.”</p>

  <p class="block1">“Aman canım, bu şehirde herhangi bir kenefe girip de cebine iki gram koymadan çıkmak mümkün mü, den etmeyin.” “Bell South'un cep telefonu satışından haberi olan var mı?” “Patty Winters Şov'da yarın Spuds McKenzie var.”</p>

  <h1 id="sigil_toc_id_40">Bir Kız</h1>

  <p class="block1">Bir çarşamba gecesi. Başka bir kız. M.K.'da tanıştığım ve işkence ederek öldürmeyi planladığım, benim için adsız kalan bir kız, oturma odamda kanepenin üzerinde oturuyor. Bir şişe şampanya, Cristal, yarılanmış, cam sehpanın üzerinde duruyor. Çeşitli düğmelere basarak şarkılar seçiyorum, Wurlitzer'i canlandıran şarkılar. Sonunda soruyor, “Nedir odadaki... bu koku?” diye. Onun duyamayacağı bir sesle cevap veriyorum, “Ölü bir... sıçan,” sonra pencereleri açıyorum, terasa açılan raylı kapılan, gerçi serin bir gece, güz ortası ve o da çok ince giyinmiş; fakat bir kadeh Cristal daha alıyor ve bu onu yeterince ısıtıyor ki, bana hayatımı nasıl kazandığımı sorma gücünü kendinde buluyor. Ona Harvard'a gittiğimi, sonra, oranın iş idaresi bölümünden mezun olduktan sonra, Wall Street’te çalışmaya başladığımı anlatıyorum, Pierce &amp; Pierce'da. O ya anlamayarak ya da şaka olsun diye, “O da neresi?” diye sorunca yutkunuyor ve arkam ona dönük olarak, yeni Onica'mı düzeltirken zar zor, “Bir... ayakkabıcı,” deme gücünü buluyorum kendimde. Gelir gelmez ilaç dolabımda bulduğum bir çizgi kokaini çektim, Cristal de kokainin etkisini yumuşatıyor şimdi, ama pek hafifçe. Bu sabahki Patty Winters Şov insanları ölülerle konuşturan bir makine hakkındaydı. Kızın üzerinde yünlü bir etek-ceket, ipek jorjet bir bluz, Stephen Dweck'den kehribar ve fildişi küpeler, ipekli jakardan küçük bir cepken var, hepsi... nereden? Charivari'den, öyle sanıyorum.</p>

  <p class="block1">Yatak odası. Çıplak, bütün vücudu yağlanmış, çükümü emiyor, onun üzerinde ayakta durmuşum, sonra çükümü sağlı sollu suratına vuruyorum, ellerimle saçından kavrayıp, ona “siktiğimin orospusu, kancık,” diyorum, bu onu daha da tahrik ediyor ve uslu uslu beni emerken, klitorisini parmaklamaya başlıyor ve taşaklarımı yalarken de bana “Hoşlanıyor musun?” diye soruyor, “ev-vet, ev-vet,” diye cevap veriyorum nefesim sıklaşarak. Memeleri dik ve büyük ve sert, her ikisinin de uçları iyice sertleşmiş, ben sertçe ağzına verirken boğulur gibi oluyor, bense aşağıya doğru uzanıp onları sıkıyorum ve de daha sonra, kıçına bir dildo sokup kayışla bağladıktan sonra, onu düzerken memelerini tırnaklıyorum, ta ki o bana durmamı söyleyene kadar. Akşamın erken saatlerinde Jeanette ile Yukarı Doğu Yakasında, Central Park yakınlarında yeni bir Kuzey İtalya lokantasında yemek yiyordum. Akşamın erken saatlerinde Edward Sexton'ın elinden çıkma bir takım vardı üzerimde ve ailemin Newport'daki evi hakkında hüzünlü düşünceler geçiyordu aklımdan. Gecenin erken saatlerinde Jeanette'i evine bıraktıktan sonra M.K'ya uğradım, hayır için düzenlenmiş bir gece vardı, Dan Quayle ile ilgili bir şeydi, onu ben bile sevmem. Şu anda düzmekte olduğum kız M.K’da, yukarıda Amerikan bilardosu oynamak için sıra beklediğim kanepede otururken, beni ayartma niyetiyle yanıma geldi, taş gibi. “Oh, tanrım,” demekte şimdi. Tahrik oluyor, tokatlıyorum onu, sonra hafif bir yumruk indiriyorum ağzına, sonra öpüyorum, dudaklarını ısırarak. Korku, dehşet alıyor kızı, şaşalıyor. Kayış kopuyor ve kız beni itip kurtulmaya çalışırken dildo kayarak çıkıyor kıçından. Öte yana yuvarlanıyor, kaçmasına izin vermiş gibi yapıyorum, sonra o elbiselerini toparlar ve mırıldanarak benim nasıl da 'siktiğimin manyak bir orospu çocuğu' olduğumu söylerken üzerine sıçrıyorum, çakal gibi, kelimenin tam anlamıyla ağzım köpürerek. Bir çığlık atıyor, özür dileyerek, isterik hıçkırıklar içinde, kendisini incitmemem için bana yalvararak, gözyaşları içinde, memelerini örterek, utanç içinde şimdi. Fakat hıçkırıkları bile beni tahrik etmeye yetmiyor. Suratını Mace'lerken biraz zevk alıyorum, kafasını dört ya da beş kez duvara vururken daha azını, sonunda bilincini kaybediyor, duvarda üzerine saç yapışmış küçük bir leke bırakıyor. O yere yığıldıktan sonra banyoya yollanıyorum ve geçen gece Nell's'den ya da Au Bar'dan aldığım vasat kokainden bir çizgi daha çekiyorum. Bir telefonun çaldığını duyabiliyorum, bir telesekreterin mesajı aldığını. Bir aynanın üzerine iki büklüm eğilmişim, mesaja boşveriyorum, ekranda kimden geldiğini görmeye zahmet bile etmiyorum.</p>

  <p class="block1">Daha sonra, tahmin edilebileceği gibi, bağlı olarak yerde yatıyor, çıplak, sırtüstü, elleriyle ayaklarının uçlarına metal ağırlıklar asılı, bunlar da yerdeki tahtalara diktiğim direk gibi şeylere bağlı. Eller çivi dolu, bacakları mümkün olan en geniş biçimde iki yana açılmış. Kıçının altına bir yastık sürmüşüm ve açık organını baştan aşağı peynirle, Brie'yle sıvamışım, hattâ birazını da vajinasına tıkamışım. Belli belirsiz kendine gelip de üzerinde ayakta duran beni gördüğünde, benim insanlıktan tamamen yoksun oluşumun onu, akıl fırttırtan bir dehşetle doldurduğunu görüyorum. Vücudunu yeni Toshiba televizyonun önüne yerleştirdim, video kayıt cihazında eski bir bant var, ekranda ise son videoya aldığım kız. Ekranda, üzerimde Joseph Abboud bir takım elbise, Paul Stuart bir kravat, J. Crew ayakkabılar, İtalyan birinden bir yelek, yere, bir cesedin yanı başına çömelmiş kızın beynini yemekteyim, hapur hupur götürüyorum, pembe, parça parça tombul etin üzerine Grey Poupon sürmekteyim.</p>

  <p class="block1">“Görebiliyor musun?” diye soruyorum, ama televizyondaki var olmayan kıza değil. “Şunu görüyor musun? Seyrediyor musun?” diye fısıldıyorum.</p>

  <p class="block1">Elektrikli matkabı onun üzerinde kullanmaya çalışmaktayım, zorla ağzının içine sokarak, ama bilinci yeterince yerinde, dişlerini kapayacak, onları kenetleyecek gücü var ve matkap dişlerini kolaycacık delip geçse de olay beni enterese etmiyor, bu yüzden ağzından kan sızan kafasını tutup kaldırıyorum, onu videonun geri kalanını seyretmeye zorluyorum ve o ekranda mümkün olan her deliğinden kanlar sızan kıza bakarken, ne olursa olsun, bütün bunların kendi başına da geleceğini anlamış olduğunu umuyorum. Sonunun şurada, apartman dairemin zemininde yatmak olacağını, elleri direklere çivilenmiş olarak, önüne kırık cam parçaları ve peynir tıkıştırılmış olarak, kafatası çatlamış ve mosmor olmuş bir halde, herhangi başka bir seçim yapmış da olsa öyle olacağını: M.K.'ya değil de Nell's'e ya da Indochine'a ya da Mars'a ya da Au Bara gitmiş de olsa, benimle taksiye binip Batı Yakası'nın yukarısına gelmemiş de olsa, bütün bunların gene de olacağını. Benim onu nasıl olsa bulacağımı. Hayat böyledir işte. Zahmet edip kamerayla uğraşmamaya karar veriyorum bu gece.</p>

  <p class="block1">Elimdeki içi boş plastik tüplerden birini vajinasına sokmaya çalışıyorum, vajinanın dudaklarından birini zorlamaya çalışarak, zeytinyağıyla yağlanmış olsa dahi tam girmiyor. Bu sırada Frankie Vallie, müzik kutusunda 'Beteri Var Beterin'i söylüyor, ben de tüpü kancığın amcığına sokmaya çalışırken dudaklarımı sözlere uydurarak eşlik ediyorum. Dudaklarının dışına kezzap dökmekte buluyorum çareyi, böylece et yağlanmış tüpü içine alacak kadar genişler diye, gerçekten de çok sürmüyor, kolayca giriyor. "Umarım canın yanıyordur,” diyorum.</p>

  <p class="block1">Mutfaktan oturma odasına taşırken sıçan kendini cam kafesin duvarına vuruyor. Geçen hafta ona oynasın diye satın aldığım ve şu anda kafesin bir köşesinde ölüsü duran, çürümekte olan öteki sıçandan geri kalanları yemeyi reddetti. (Son beş gündür özellikle aç kalmasını sağladım.) Cam kafesi kızın yanı başına, yere koyuyorum ve belki de peynirin kokusundan ötürü sıçan fıttıracak gibi oluyor, önce kafesin içinde daireler çiziyor, sızlanıyor, sonra açlıktan zayıf düşmüş bedenini kafesin kenarından aşırıyor. Sıçanı dürtmem bile gerekmiyor, öyle ki, kullanmak üzere yanımda getirdiğim bükülmüş tel askı elimde kalıyor ve henüz kızın bilinci yerindeyken, hayvana bir enerji geliyor, hiç zorluk çekmeden tüpe hızla dalıyor, gövdesi yan yarıya tüpün içinde kayboluyor, derken dakika geçmeden, tümüyle -yerken iki yana sallanan sıçan vücuduyla- içeri girip kayboluyor, kuyruk hariç, tüpü hızla çekip çıkarıyorum kızdan, kemirgeni içeride bırakıyorum. Çok geçmeden kuyruk bile kayboluyor. Kızın çıkardığı sesler, genel itibarıyla, anlaşılmaz şeyler.</p>

  <p class="block1">Bunun da karakteristik biçimde yararsız, anlamsız bir ölüm olacağını çoktan kestirebiliyorum ama ne de olsa dehşete alıştım. Damıtılmış bir şey bu, anık beni sarsmayı, ırgalamayı başaramasa bile. Üzüntü duymuyorum ve bunu kendime ispat etmek için de sıçanın kızın içine alt tarafa girdiğini gördükten bir ya da iki dakika sonra kızın bilincinin hâlâ yerinde olduğundan, başını acıyla iki yana salladığından, gözlerinin dehşet ve şaşkınlıktan iri iri açıldığından emin olarak, elektrikli testere marifetiyle saniyeler zarfında onu ikiye biçiyorum. Vızlayan dişler deri ve kas ve sinir ve kemik dinlemeden, öyle hızla yarıp geçiyor ki, kız bacaklarını -kalçaları aslında, parçalanmış vajinasından geri kalanlar- vücudundan ayırdığımı ve onları, içlerinden fışkıran kanlarla, neredeyse bir ganimet gibi havaya kaldırdığımı görecek kadar bir süre canlı bile kalıyor. Gözleri bir dakika açık kalıyor, umarsız ve gözbebekleri kayık, sonra kapanıyorlar ve sonunda, ölmeden önce, öylesine, anlamsızca burnundan içeri doğru bir bıçak sokup bıçağı alnının derisinden dışarı çıkana kadar ittiriyorum, sonra çenesinin kemiğini kırıp kesip atıyorum. Sadece ağzının yansı var, onu da düzüyorum bir, iki, derken üç kere. Hâlâ nefes alıp almadığına aldırmadan gözlerini oyuyorum, sonuna doğru parmaklarımı kullanarak. Sıçanın kafası çıkıyor önce dışarı -bir şekilde ters dönmüş karın boşluğunda- baştan aşağı mor bir kana batmış (elektrikli testere kuyruğunun da yansını götürmüş, onu da fark ediyorum), ta ki ayağımın altında parçalayıp öldürmek hissi gelinceye kadar ona biraz daha Brie peyniri veriyorum, sonunda da öldürüyorum. Daha sonra, kızın femür kemiğiyle çene kemiği fırında pişmekte, tutam tutam edep yeri kıllarını kristal bir Steuben küllüğe dolduruyorum, tutuşturunca hemen yanıveriyorlar.</p>

  <h1 id="sigil_toc_id_41">Gene Yeni Bir Lokantada</h1>

  <p class="block1">Sınırlı bir süre için, az çok neşeli ve sosyal olmayı başarıyorum, bu yüzden de Evelyn'in kasımın ilk haftasında Luke'da verdiği yemek davetini kabul ediyorum. Burası yeni, süper şık bir Çin lokantası, ayrıca garip ama, Kreol yemekleri de yapıyor. İyi bir masamız var (Wintergreen'in adına ayırttım- kolay elde edilmiş bir zafer) ve de kendimi duruma hakim, sakin hissediyorum, karşımda oturan Evelyn, Pierre'de mi ne gördüğünü sandığı, lobide kendiliğinden yuvarlanıp duran ya da öyle bir şeyler yapan çok büyük bir Faberge yumurtasından bahisle çene çalıp dursa da... Büronun Cadılar Bayramı partisi geçen hafta Royalton'daydı ve ben seri cinayetler işleyen katil kılığında gittim, sırtıma üzerinde SAPİK KATİL yazılı bir pankart asılı (o .gün daha önce MATKAPLI KATİL kelimelerini oluşturacak biçimde yan yana dizdiğim insanlı sandviçlerden çok daha az ürkütücü bu) ve bu iki kelimenin akma da kanla 'Ev-vet, bendeniz' yazdım, takım elbisem de baştan aşağı kana bulanmıştı, bir kısmı yalancı kan, ama çoğu gerçek. Bir avucumda Victoria Bellin saçından bir tutam, ceketime iliştirdiğim çiçeğin (küçük beyaz bir gül) yanında eti eriyip dökülünceye kadar kaynattığım bir parmak kemiği. Kostümüm bu kadar alengirli olmasına karşın, gene de yarışmada birinciliği kazanmayı Craig McDermott becerdi. Ivan Boesky kılığında gelmişti, bunu adil bulmadım, çünkü herkes pekala biliyordu ki, ben geçen yıl Michael Milken kılgındaydım. Bu sabahki Patty Winters Şovda konu, evde kendi kendine kürtaj yapmak için gerekli araç-gereç üzerineydi.</p>

  <p class="block1">Yerimize oturtulduktan beş dakika sonrasına kadar her şey yolunda, sonra, ısmarladığım içkiler masaya konur konmaz, elim hemen onlardan birine uzanıyor, fakat Evelyn, ağzını her açışında tepeden tırnağa ürperdiğimi hissediyorum. Saul Steinberg'in de bu gece burada yemek yediğini görüyorum, ama Evelyn'e bundan hiç bahsetmeyeceğim.</p>

  <p class="block1">“Şerefe!” diye girişiyorum.</p>

  <p class="block1">“Oh? Neyin şerefine?” diye mırıldanıyor ilgisizce, boynunu uzatıp, çiğ, çok az ışıklandırılmış, çok beyaz salonda gezdiriyor gözlerini.</p>

  <p class="block1">“Özgürlüğün?” diyorum bıkkın bir sesle.</p>

  <p class="block1">Ama o dinlemiyor, çünkü hepsi Garrick Anderson'dan üç düğmeli yünlü balıksırtı ceket, yünlü yelek, geniş yakalı pamuklu Oxford gömlek giymiş, ipek kravat takmış, ayaklarında süet ayakkabılar olan İngiliz herifin teki masamıza doğru geliyor -Evelyn'in bir keresinde Au Bar'da ettiğimiz bir kavganın ardından parmağıyla işaret ederek 'şahane' dediği, benimse 'cücenin teki' olarak nitelediğim bir herif- Evelyn le açıkça cilveleşiyor, Evelyn'in benim bu herifi kıskandığımı düşünmesi canımı sıkıyorsa da, herif Evelyn'e hâlâ 'Birinci Cadde'deki o sanat galerisinde çalışıp çalışmadığını sorunca, apaçık bombok olup surat asan Evelyn hayır diyerek onu düzelttiğinde, ve de bir-iki laf daha konuştuktan sonra, herif çekip gittiğinde son gülen ben oluyorum. Evelyn burnunu çekiyor, menüsünü açıyor ve bana hiç bakmadan, hemen bambaşka bir konudan bahsetmeye koyuluyor.</p>

  <p class="block1">“Her yerde karşıma çıkan şu tişörtler de neyin nesi allah aşkına?” diye soruyor. “Şehrin her yanında sıvama bunlardan var sanki. Anladın değil mi neden bahsettiğimi? Silkience Ölümdür. İnsanların saç bakım sorunları mı var? Nedir bu? Benim bilmediğim bir şeyler mi oluyor. Neler oluyor?”</p>

  <p class="block1">“Bu söylediklerinle hiç alakası yok. O lafın doğrusu, Science Ölümdür.” İç çekiyorum, gözlerimi kapıyorum. “Aman tanrım, senden başka bilimle saç bakım ürününü karıştıran yoktur herhalde,” diyorum, ipe sapa gelmez şeyler söylediğimin farkındayım.</p>

  <p class="block1">Bir baş hareketiyle bardaki birini selamlıyorum, yaşlıca biri, yüzü gölgede, sadece uzaktan uzağa tanıdığım biri aslında, fakat şampanya kadehini bana doğru kaldırmayı ve bana bir gülümsemeyle karşılık vermeyi ihmal etmiyor, bu da içime su serpiyor.</p>

  <p class="block1">“Kim o?” diye sorduğunu duyuyorum Evelyn'in. “Bir arkadaşım,” diyorum. “Tanıyamadım,” diyor. “P &amp; P'den mi?” “Boşver.” İç geçiriyorum.</p>

  <p class="block1">“Kim, Patrick?” diye soruyor, adamın isminden çok, benim isteksizliğimle ilgili.</p>

  <p class="block1">“Neden soruyorsun?” diye karşılık veriyorum.</p>

  <p class="block1">“Kim o?” diye soruyor. “Söyle bana.”</p>

  <p class="block1">“Bir dostum,” diyorum, dişlerimi gıcırdatarak.</p>

  <p class="block1">“Kim o Patrick?” diye soruyor, sonra, gözleri birer çizgi halinde kısılmış. “Benim Noel partimde yok muydu o?”</p>

  <p class="block1">“Hayır, yoklu,” diyorum, parmaklarımla masanın üzerinde davul çalarak.</p>

  <p class="block1">“Michael J. Fox... değil mi o?” diye soruyor, gözleri hâlâ birer çizgi. “Oyuncu?”</p>

  <p class="block1">“Pek sayılmaz,” diyorum, sonra, artık burama geliyor. “Aman be, adı George Levanter ve de hayır, Başarımın Sırrı'nda oynayan o değildi!”</p>

  <p class="block1">“A ne ilginç.” Evelyn çoktan menüsüne gömülmüş bile. “Neyse, neden bahsediyorduk?”</p>

  <p class="block1">Hatırlamaya çalışarak, “Şampuanlar mıydı? Yoksa belli bir marka mı?” İç geçiriyorum. “Bilmiyorum. O sırada sen cüceyle konuşuyordun.”</p>

  <p class="block1">“lan, cüce filan değil, Patrick,” diyor.</p>

  <p class="block1">“Alışılmadık ölçüde kısa ama, Evelyn,” diye karşılık veriyorum. “Onun yılbaşı partinde bulunmadığından emin misin,” -sonra sesimi alçaltarak- “ordövr tepsisi gezdirenlerden biri olarak?”</p>

  <p class="block1">“lan'a cüce deyip duramazsın,” diyor, peçetesini kucağının üzerinde sıvazlayarak. “Buna katlanamam,” diye fısıldıyor, yüzüme bakmadan.</p>

  <p class="block1">Kıs kıs gülmekten kendimi alamıyorum.</p>

  <p class="block1">“Hiç de komik değil, Patrick,” diyor.</p>

  <p class="block1">“Konuşmanızı berbat eden sendin,” diyorum.</p>

  <p class="block1">“Gururumun okşanmasını mı bekliyordun yani?” diyor alaycı bir sesle, tükürür gibi.</p>

  <p class="block1">“Bak yavrum, bu rastlantıyı olabildiğince normalmiş gibi göstermeye çalışıyorum, sen de ııı, kendi ayağına dolaştırma istersen.”</p>

  <p class="block1">“Sus, yeter,” diyor, beni yok sayarak. “A, bak, Robert Farrell,” Ona el salladıktan sonra, usturuplu biçimde bana parmağıyla işaret ederek gösteriyor, hakikaten de Robert Farrell, herkesin sevgilisi, salonun kuzeye bakan köşesinde pencere kenarında bir masada oturuyor, ki bu da beni içten içe deli ediyor. “Çok yakışıklı,” diyor Evelyn hayranlıkla. Sadece beni Roben'ın yanında oturan yirmilik, taş gibi yavruyu süzerken gördüğü için, dediklerini kaydettiğimden emin olmak için de iğneleyici bir kıkırdamayla ekliyor, “Umarım seni kıskandırmıyorumdur.”</p>

  <p class="block1">“Yakışıklı,” diye itiraf ediyorum. “Salağımsı bir hali var, ama yakışıklı.”</p>

  <p class="block1">“Hainlik etme. Çok yakışıklı,” diyor ve ekliyor: “Neden sen de saçını onun gibi kestirmiyorsun?”</p>

  <p class="block1">Bu cümleden önce, Evelyn'e ancak öylesine dikkat eden bir robottum, ama şimdi panikledim, “Nesi varmış saçımın?” diye soruyorum. Birkaç saniye içinde öfkem katlanıyor. “Nesi varmış yahu saçımın?” Elimle hafifçe saçıma dokunuyorum.</p>

  <p class="block1">“Hiç,” diyor, ne kadar bozulduğumu fark etti. “Sadece bir öneriydi,” sonra yüzümün kıpkırmızı olduğunu görünce ekliyor, “saçın gerçekten... gerçekten harika.” Gülümsemeye çalışıyor, fakat ancak endişeli görünmeyi başarıyor.</p>

  <p class="block1">Bir yudum -yarım bardak- J&amp;B beni o kadar yatıştırıyor ki, dönüp Farrell’a bakarak, “Asıl beni dehşetlere salan onun göbeği,” diyorum.</p>

  <p class="block1">Evelyn de Farrell'ı inceliyor. “Aa, göbeği yok ama.”</p>

  <p class="block1">“Peki o ne öyle? O göbek değil mi?” diyorum. “İyice bir bak.”</p>

  <p class="block1">“Oturuşundan dolayı öyle görünüyor,” diyor, pes etti. “Aman, sen de.”</p>

  <p class="block1">“O bir göbek, Evelyn,” diyorum üstüne basarak.</p>

  <p class="block1">“Oh, çılgınsın sen.” Eliyle kışkışlıyor beni. “Cinnet geçirmektesin.”</p>

  <p class="block1">“Evelyn, adam daha otuzunda yok.”</p>

  <p class="block1">“Ne olmuş? Herkes ağırlık kaldırmıyor ki senin gibi,” diyor, kızdı, yeniden menüye gömülüyor.</p>

  <p class="block1">“Ağırlık kaldırmıyorum ben.” İç geçiriyorum.</p>

  <p class="block1">“Aman iyi, git burnuna bir tane yumruk indir o zaman, seni sert erkek,” diyor, beni elinin tersiyle silip atarak. “Umurumda değil.”</p>

  <p class="block1">“Kışkırtma beni,” diye uyarıyorum onu, sonra dönüp Farrell'a bakarak mırıldanıyorum, “Nasıl da bir sürüngen.”</p>

  <p class="block1">“Oh, tanrım Patrick. Bu kadar hınç duyman gerekmiyor,” diyor Evelyn kızgınlıkla, gözlerini dikmiş hâlâ menüsüne bakmakta. “Düşmanca davranışının hiçbir temeli yok. Senin gerçekten bir derdin olmalı.”</p>

  <p class="block1">“Takım elbisesine bak,” diye parmağımla işaret ediyorum, kendimi tutamayarak. “Şu giydiği şeye bak.”</p>

  <p class="block1">“Oh, ne olmuş yani, Patrick.” Bir sayfa çeviriyor, üzerinde hiçbir şey yazılı olmadığını görünce, demin incelemekte olduğu sayfaya dönüyor.</p>

  <p class="block1">“Bu üzerindeki takımın insanlarda tiksinti uyandıracağı hiç aklına gelmedi mi acaba?” diye soruyorum.</p>

  <p class="block1">“Patrick, sen cinnet geçiliyorsun hakikaten,” diyor, başını sallıyor, şu anda şarap listesini gözden geçirmekte.</p>

  <p class="block1">“Kahretsin Evelyn. Ne demek 'geçirmektesin'?” diyorum. “Ben bizzat cinnetim, ta kendisi.”</p>

  <p class="block1">“Bu konuda bu kadar militan olman gerekiyor mu?” diye soruyor.</p>

  <p class="block1">“Bilmem.” Omuz silkiyorum.</p>

  <p class="block1">“Her neyse, sana Melanie ile Taylor'a olanları anlatacaktım, şeey...” Bir şey dikkatini çekiyor ve aynı cümlede, içini çekerek ekliyor, “...göğüslerime bakmayı kes Patrick. Bana bak, göğüslerime değil. Şimdi, her neyse, Taylor Grassgreen ile Melanie şeytmişler... Melanie'yi biliyorsun, Sweet Briar'da okuyan. Hani babası Dallas'taki bütün o bankaların sahibi olan? Taylor da Cornell’e gitmişti. Her neyse, Cornell'lılar Kulübünde buluşmak üzere sözleşmişler, saat yedide de Mondrian'da yer ayırtmışlar, oğlanın üzerinde...” Duruyor, yeniden toparlıyor. “Hayır. Le Cygne. Le Cygne'e gidiyorlarmış ve de Taylor’ın üzerinde...” Yeniden susuyor. “Oh, tanrım, Mondrian tabii ki. Saat yedide Mondrian, ve de oğlanın üzerinde Piero Dimitri bir takım varmış. Melanie alışverişe çıkmışmış. Sanıyorum Bergdorfs'a gitmiş, emin değilim ama -her neyse, oh evet... Bergdorfs olmalı, çünkü geçen gün büroda boynundaki eşarp oradandı, işte her neyse, iki gündür aerobik dersine gitmiyormuş ve de soyulmuşlar şeylerden birinde-'</p>

  <p class="block1">“Garson?” diye sesleniyorum geçip giden birine. “Bir içki daha? J&amp;B?” Bardağımı gösteriyorum, bir buyruktan çok bir soru olmasına sinirleniyorum bunun.</p>

  <p class="block1">“Neler olup bittiğini öğrenmek istemiyor musun?” diye soruyor Evelyn, keyfi kaçtı.</p>

  <p class="block1">“Nefesimi tutmuş vaziyetteyim.” İç geçiriyorum, hiç mi hiç ilgilenmiyorum, “an atıyorum.”</p>

  <p class="block1">“Her neyse, çok eğlenceli bir şey olmuş,” diye başlıyor.</p>

  <p class="block1">Bana söylediklerini emiyorum, diye düşünüyorum. Cinsellikten çok uzak oluşu dikkatimi çekiyor ve bu ilk defa olarak üstüme üstüme geliyor. Eskiden beni Evelyn'e çeken buydu. Şimdi bunun eksikliği keyfimi kaçırıyor, sinsice buluyorum, bana tarifsiz bir ürküntü veriyor. Son seansımızda -dün, yani- son iki aydır gittiğim psikiyatr, “Evelyn'le sen hangi doğum kontrol yöntemini uyguluyorsunuz?” diye sordu. Cevap vermeden önce bir iç geçirdim, gözlerim önce pencereden görülen gökdelene, sonra üzeri camlı Turchin kahve sehpasının üzerindeki resme, Onica değil başka bir ressamın yaptığı dev boyutlarda bir grafik ekolayzır tablosuna takıldı kaldı. “O bilir.” Evelyn'in tercih ettiği cinsel faaliyeti sorduğunda ise, ona gayet ciddi olarak, “duhulden men,” cevabını verdim. Restorandakiler olmasa, masanın üzerinde duran yeşim taşından pilav çubuklarını alıp Evelyn'in gözlerinin ta dibine kadar sokacağımı ve sonra da onları oralarından kırıvereceğimi hayal meyal bilerek başımı sallıyor, dinlermiş gibi yapıyorum. Ama çoktan o durumu atlattım, çubuk olayına girmiyorum. Onun yerine bir şişe Chassagne Montrachet ısmarlıyorum.</p>

  <p class="block1">“Eğlenceli değil mi ama?” diye soruyor Evelyn.</p>

  <p class="block1">Onunla birlikte laf olsun diye gülüyorum, sesler gırtlağımdan hor görü yüklü olarak çıkıyor, onu onaylıyorum. “Çok matrak.” Ansızın, pat diye söylüyorum. Bakışlarım bardaki kadınları tarıyor sırayla. Düzmek istediğim var mı aralarında? Olabilir. Son taburenin üzerinde kir yudumlayan uzun bacaklı taş gibi yavru mu mesela? Belki. Evelyn kum üzümlü gumbo salade ile ograten turp, fındık, taze yeşillik ve andiv salatası arasında ızdıraplar çekiyor ve ben birden Clonopin pompalanmış gibi oluyorum, pek etkili olmadığı için bugün artık kullanılmayan bir spazm çözücü Clonopin.</p>

  <p class="block1">“Aman tanrım, siktiğimin yumurtalı rulo köftesinin dilimi yirmi dolar ha?” diye mırıldanıyorum, menüyü incelerken.</p>

  <p class="block1">“Üstünde moo shu kreması var, hafifçe de kızartılmış,” diyor Evelyn.</p>

  <p class="block1">“Siktiğimin yumurtalı köftesi yaa,” diye karşı çıkıyorum. Evelyn buna, “Öyle kültürlüsün ki, Patrick,” diye cevap veriyor.</p>

  <p class="block1">“Hayır.” Omuz silkiyorum. “Sadece sağduyulu.” “Biraz Beluga için her şeyimi verebilirim,” diyor. “Ya sen canım?”</p>

  <p class="block1">“Hayır,” diyorum.</p>

  <p class="block1">“Neden hayırmış?” diye soruyor, somurtarak.</p>

  <p class="block1">"Çünkü bir konserve kutusundan çıkan ve de İran'dan gelen herhangi bir şeyi yemek istemiyorum.” İç çekiyorum.</p>

  <p class="block1">Kibirli kibirli burnunu havaya dikiyor ve yeniden menüye bakıyor. “Mu fu jambalaya gerçekten birinci sınıf,” dediğini duyuyorum.</p>

  <p class="block1">Dakikalar art arda tık-tıklayarak geçiyor. Yemek geliyor. Tipik, tabak koskocaman, beyaz porselen; ortada iki adet zencefilli karartılmış sarıkuyruk saşimi, yanında küçük küçük noktalar halinde wasabi'ler, bunun etrafında minnacık bir miktar hijiki, ve de tabağın ortasında en tepeye de tek başına bir yavru karides oturtulmuş; ondan bile daha küçük bir diğer karides ise, altta kıvrılmış yatmakta, bütün bunlar şaşırtıyor beni, çünkü burasını esas itibarıyla Çin lokantası sanıyordum. Uzun bir süre tabağa bakakalıyorum ve garsonun birinden su istediğimde adam onun yerine biberlik getiriyor ve ısrarla masamızın etrafından ayrılmayarak beş dakikalık aralarla “biraz biber, acaba?” ya da “daha biber?” diye sorup duruyor, ve de budala herif başka bir bölmeye geçer geçmez, o bölmeyi işgal edenlerin iki elleriyle tabaklarının üzerini örttüklerini göz ucuyla görüyorum ve de elimle işaret ederek şefi çağırıyor ve “Biberlikli garsona masamızın yakınlarında dolaşmamasını söyler misiniz lütfen? Biber istemiyoruz. Biber gerektiren herhangi bir şey söylemedik. No biber. Söyleyin ona yok olsun,” diyorum.</p>

  <p class="block1">“Elbette çok özür dilerim.” Başgarson eğilerek selam veriyor.</p>

  <p class="block1">Mahcup olan Evelyn, “Bu kadar abartılı kibar davranmak zorunda mısın?” diye soruyor.</p>

  <p class="block1">Çatalımı masaya koyuyorum, gözlerimi yumuyorum. “Sen de durmadan benim dengemi bozmak zorunda mısın?”</p>

  <p class="block1">Derin bir nefes alıyor. “Sadece normal bir şekilde sohbet edelim. Soruşturma olmasın. Tamam mı?”</p>

  <p class="block1">“Ne hakkında?” diye hırlıyorum.</p>

  <p class="block1">“Dinle,” diyor. “Genç Cumhuriyetçi Partililer eğlentisi Otel Pla...” Bir şey hatırlamak istermiş gibi susuyor, sonra devam ediyor, “Trump Plaza'da olacak gelecek perşembe.” Ona katılamayacağımı söylemek istiyorum, ne olur o gün başka planları olsun diye tanrıya dualar ediyorum, oysaki iki hafta önce, sarhoş ve iyice kokainliyken Mortimer's'da ya da Au Barda ben davet etmiştim onu oraya, hay aksi. “Gidiyor muyuz?”</p>

  <p class="block1">Biraz duraladıktan sonra, “Sanırım,” diyorum somurtarak.</p>

  <p class="block1">Tatlı için özel bir şey ayarladım. Bu sabah Craig McDermott, Alex Baxter ve Charles Kennedy ile birlikte Kulüp 21'de kahvaltı ettiğimiz sırada, tuvaletçi görmeden, koku yapmasınlar diye pisuarlara konan tabletlerden birini arakladım. Evde üzerini ' ucuz çikolatalı şurupla kapladım, dondurdum, sonra boş bir Godiva çikolatası kutusuna yerleştirdim, ipek kurdeleyle bağladım; tuvalete gitmek üzere izin istiyorum, oysa onun yerine kutumu almak üzere vestiyere uğradıktan sonra mutfağa yollanıyor, garsonumuzdan, bunu 'kutusu içinde” masamıza servis yapmasını ve orada oturan hanıma Mr. Bateman'ın gelmeden önce telefon ederek bunu onun için özel olarak ısmarlattığını söylemesini istiyorum. Hattâ ona kutunun kapağını açtığında üzerine çiçek miçek bir şeyler koymasını da söylüyorum, eline bir ellilik sıkıştırıyorum. Üzerinden yeterince vakit geçtikten, tabaklarımız alınıp götürüldükten sonra, sürprizi alıp masamıza getiriyor, ne türlü numaralar çekmiş olduğunu görünce etkileniyorum; kutunun üzerine gümüş kubbe şeklinde bir ağırlık bile koymuş, Evelyn onu kaldırırken zevkten kuş cıvıltısı gibi sesler çıkarıyor, Voilâ diyor, garsonun, su bardağının (boş olmasını sağlamayı ihmal etmedim) yanına koyduğu kaşığa atlıyor ve bana dönerek, “Patrick, ne tat-lııı,” diyor ve garson masanın benim bulunduğum tarafına da bir kaşık yerleştirmeye çalıştığında gülümseyerek ona dönüp elimle çekilebilirsin işareti yapıyorum.</p>

  <p class="block1">“Sen yemiyor musun?” diye soruyor Evelyn, kaygılı bir sesle. Elinde kaşık, çikolataya batırılmış pisuar tabletinin üzerinde havada durmuş bekliyor sabırsızca. “Godiva'ya bayılırım.”</p>

  <p class="block1">“Aç değilim,” diyorum. “Yemek... tıkadı.”</p>

  <p class="block1">Eğiliyor, kahverengi oval tableti kokluyor, burnuna garip bir koku geldiğinde (dezenfektan herhalde), biraz keyifsiz bir sesle soruyor, “Emin... misin?”</p>

  <p class="block1">“Hayır, canımın içi,” diyorum. “Senin yemeni istiyorum. Azıcık bir şey zaten.”</p>

  <p class="block1">İlk lokmayı alıyor, uslu uslu çiğniyor, hemen ve apaçık bir iğrenti geliyor suratına, sonra yutuyor. Bir titreme geçiriyor, suratını buruşturuyor, fakat zar zor bir lokma daha alırken gülümsemeye çalışıyor.</p>

  <p class="block1">“Nasıl tadı?” diyorum, sonra zorluyorum onu. “Yesene. Zehir filan koymadım içine.”</p>

  <p class="block1">Hoşnutsuzluktan çarpılmış suratında bet beniz atıyor, boğuluyormuş gibi oluyor.</p>

  <p class="block1">“Ne var?” diye soruyorum, sırıtarak. “Nedir?”</p>

  <p class="block1">“O kadar...” Suratı şu anda upuzun, ızdıraplar içinde yamulmuş bir maske, titriyor, öksürerek, “...naneli ki.” Gene de hoşuna gidermiş gibi gülümsemeye çalışıyorsa da, bu mümkün olmaktan çıkıyor artık. Benim bardağımdaki suya uzanıp bir yudumda dikiyor, ağzından o tadı silip atmak için çırpınmakta. Sonra, ne kadar kaygılı baktığımı görünce, gülümsemeye çalışıyor, bu defa özür dilercesine, “Yalnızca o kadar” -yeniden omuzları sarsılıyor- “o kadar... naneli ki.”</p>

  <p class="block1">Gözüme bir pisuar tableti yiyen büyük, kara bir karınca gibi görünüyor -orijinal Christian Lacroix giymiş kara bir karınca- neredeyse güleceğim, fakat aynı zamanda onun gevşemesini de istiyorum. Pisuar tabletini yeme konusunda fikrini değiştirsin istemiyorum. Ama daha fazlasını yiyemiyor ve sadece iki lokma aldıktan sonra, iyice doyduğunu bahane ederek pislen-mis tabağı itiyor ve o anda kendimi bir garip hissetmeye başlı-' yorum. O şeyi yemesini ağzım açık seyrettim, ama olay aynı zamanda beni üzüyor da ve Evelyn'in benim ve sayısız başkalarının üzerine işediğimiz bir şeyi yemesini seyretmek ne kadar tatmin edici olsa da, sonuçta bunun ona verdiği nahoş duygunun benim hesabıma yazıldığını düşünmekten kendimi alamıyorum- fos çıkan bir tatmin, ona üç saat katlanabilmek için uydurduğum nafile bir bahane. Çenem kasılmaya, gevşemeye, kasılmaya, gevşemeye koyuluyor elimde olmadan. Bir yerlerde müzik çalmakta, ama ben duyamıyorum. Evelyn garsona, tarazlı bir sesle, sokağın köşesindeki Kore şarküterisinden kendisine mide bulantısına iyi gelecek bir kutu şeker alıp alamayacağını soruyor.</p>

  <p class="block1">Sonrası çok basit, yemek kriz noktasına gelip dayanıyor. Evelyn, “Birbirimize kesin olarak bağlanmamızı istiyorum,” diyor.</p>

  <p class="block1">Akşam zaten yeterince tepetaklak gitti, onun için bu dediği herhangi bir şeyi berbat etmiyor ya da beni hazırlıksız yakalamıyor. Fakat içinde bulunduğumuz durumun akıl mantık almaz hali beni boğmakta, su bardağımı geriye, Evelyn'e doğru itiyorum ve garsondan yansı yenmiş pisuar tabletini alıp götürmesini istiyorum. Erimekte olan tatlı alınıp götürüldüğü an bu geceki dayanma gücüm de tükeniyor. İlk olarak fark ediyorum ki, şu son iki yıldır beni hayranlıkla değil, daha çok açgözlülüğe benzer bir ifadeyle süzüyor. Sonunda biri ona bir su bardağıyla bir şişe Evian getiriyor, bunları ısmarladığını duymamıştım.</p>

  <p class="block1">“Bana kalırsa, Evelyn, şeyttik...” diye başlıyorum, sonra yeniden, “...şeyttik, uzaklaştık.”</p>

  <p class="block1">“Neden? Ne oldu?” Bir çifte el sallamakta -Lawrence Montgomery ve Geena Webster, sanırım- salonun öteki ucundan</p>

  <p class="block1">Geena (mı?) bileğinde bilezik olan elini kaldırıyor. Evelyn başını sallayarak karşılık veriyor.</p>

  <p class="block1">“Benim... yoğun biçimde cinai davranışlarda bulunma... gereksinimim sanırım ki, ıhmm, önüne geçilebilecek gibi değil,” diyorum, her bir sözcüğü tartarak. “Ama... çıkmaza girmiş... gereksinimlerimi... ifade etmemin başka yolu yok.” Bu itirafın beni ne kadar duygusallaştırdığını fark ederek şaşırıyorum, yoruluyorum; başım dönüyor sanki. Her zamanki gibi Evelyn söylediklerimin özünü anlamıyor. Ve acaba ondan tamamen kurtulmam ne kadar zaman alacak diye kendi kendime soruyorum.</p>

  <p class="block1">“Konuşmamız lazım,” diyorum usulca.</p>

  <p class="block1">Boş su bardağını masanın üzerine koyuyor ve gözlerini dikip bana bakıyor. “Patrick, gene göğüslerime neden silikon koydurtmam gerektiğinden başlayacaksan, ben kalkıp gidiyorum” diye uyarıyor.</p>

  <p class="block1">Düşünüyorum, sonra diyorum ki, “Bitti, Evelyn. Her şey bitti. ““Alıngansın, alıngan,” diyor, garsona daha fazla su getirmesi için işaret ediyor.</p>

  <p class="block1">“Ciddiyim,” diyorum sakin bin sesle. “Bitti siktiğimin ilişkisi. Bittik. Şaka yapmıyorum.”</p>

  <p class="block1">Bana bakıyor ve belki de birilerinin onlara anlatmak istediğim şeyi anladığını düşünüyorum, fakat o diyor ki: “Bu konuyu bırakalım, olur mu? Konuyu açtığım için özür dilerim. Şimdi, kahve içiyor muyuz?” Yeniden garsona el ediyor.</p>

  <p class="block1">“Kafeinsiz bir espresso istiyorum,” diyor Evelyn. “Patrick?”</p>

  <p class="block1">“Porto.” İç geçiriyorum. “Hangi marka olursa olsun.”</p>

  <p class="block1">“Şişeyi görmek ister miyd-” diye lafa giriyor garson.</p>

  <p class="block1">“En pahalısından olsun,” diye sözünü kesiyorum. “Oh, eve-et, bir de siyah bira.”</p>

  <p class="block1">“Bak, bak,” diye mırıldanıyor Evelyn garson çekip gittikten sonra.</p>

  <p class="block1">“Hâlâ gidiyor musun kafa doktoruna?” diye soruyorum.</p>

  <p class="block1">“Patrick,” sesinde bir uyarı. “Kime dedin?"</p>

  <p class="block1">“Affedersin.” iç geçiriyorum. “Psikiyatrına.”</p>

  <p class="block1">“Hayır.” El çantasını açıyor, bir şeyler arıyor.</p>

  <p class="block1">“Neden ki?” diyorum kaygılı bir sesle.</p>

  <p class="block1">“Neden olduğunu söyledim sana,” diyor başından savarcasına.</p>

  <p class="block1">“Ama ben hatırlamıyorum,” diyorum, taklidini yaparak.</p>

  <p class="block1">“Bir seansın sonunda bana kendisiyle birlikte üç misafirini o gece Nell's'e sokup sokamayacağımı sormuştu.” Pudriyerinin aynasında ağzını gözden geçiriyor, dudaklarını. “Neden sönüyorsun?”</p>

  <p class="block1">“Çünkü sanıyorum birini görmen gerekiyor,” diye söze giriyorum, duraksayarak, samimiyetle. “Sanırım duygusal açıdan dengesizsin.”</p>

  <p class="block1">“Evinde duvarda Albay Oliver North'un posteri olan sensin, dengesiz diye bana mı diyorsun?” diye soruyor, el çantasında başka bir şey aranarak.</p>

  <p class="block1">“Evet. Dengesizsin, Evelyn,” diyorum.</p>

  <p class="block1">“Abanı. Abartıyorsun,” diyor, çantayı tarayarak, bana bakmadan. iç geçiriyorum, sonra en ciddi sesimle devam ediyorum, “Konunun üstüne gitmeyeceğim, fakat-”</p>

  <p class="block1">“Ne kadar beklenmedik bir davranış senin için,” diyor.</p>

  <p class="block1">“Evelyn. Bunun bitmesi lazım,” diyerek iç geçiriyorum, peçetemle konuşmaktayım. “Ben yirmi yedi yaşındayım. Birine bağlanarak ayağıma bir taş bağlamak istemiyorum.”</p>

  <p class="block1">“Canikom?” diyor.</p>

  <p class="block1">“Beni öyle çağırma,” diye şarlıyorum. “Nasıl? Canikom diye mi?” diye soruyor. “Evet,” diye hırlıyorum yeniden.</p>

  <p class="block1">“Peki sana nasıl hitap etmemi istiyorsun?” diye soruyor, te</p>

  <p class="block1">pesi atarak. “Sayın Üst Düzey Yönetici Bey diye mi?” Kıkırdamasını bastırıyor. “Oh tanrım.”</p>

  <p class="block1">“Hayır, hakikaten Patrick. Sana nasıl hitap etmemi istiyorsun?”</p>

  <p class="block1">Kral, diye düşünüyorum. Kral, Evelyn. Bana Kral diye hitap etmeni istiyorum. Ama bunu söylemiyorum. “Evelyn, bana herhangi bir isimle hitap etmeni istemiyorum. Artık birbirimizi görmememiz gerektiğini düşünüyorum.”</p>

  <p class="block1">“Ama senin dostların benim de dostlarım. Benim dostlarım senin de dostların. Beceremeyiz bence,” diyor ve sonra ağzımın üzerindeki bir noktaya gözlerini dikip bakarak, “Dudağının üzerinde minnacık bir leke var. Peçeteni kullan,” diyor.</p>

  <p class="block1">Öfkeyle, elimin tersiyle siliyorum lekeyi. “Dinle, biliyorum senin dostların benim de dostlarım, ve de tersi. Bunu düşündüm.” Bir aradan sonra, derin bir soluk alarak, “al, hepsi senin olsun,” diyorum.</p>

  <p class="block1">Nihayet bana bakıyor, şaşkın mırıldanıyor, “Gerçekten ciddisin, değil mi?”</p>

  <p class="block1">“Evet,” diyorum, “öyle.”</p>

  <p class="block1">“Peki... bize ne olacak? Geçmiş günlerimize?” diye soruyor boş boş.</p>

  <p class="block1">“Geçmiş gerçek değil. Sadece bir rüya,” diyorum. “Geçmişten söz etme.”</p>

  <p class="block1">Gözleri kuşkudan birer çizgi haline geliyor. “Bana karşı bir şeyin mi var, Patrick?” Sonra yüzündeki sert ifade anında değişip beklentiye dönüşüyor, belki de umut.</p>

  <p class="block1">“Evelyn,” diye iç geçiriyorum. “Bağışla beni. Sen sadece... benim için... delicesine... önemli değilsin.”</p>

  <p class="block1">Saniye sektirmeden, “Peki kim önemli? Sence kim Partrick? Kimi istiyorsun?" Öfke dolu bir sessizlikten sonra soruyor, “Cher mi?”</p>

  <p class="block1">“Ne Cher'i?” diye karşılık veriyorum, aklım karıştı. "Cher? Neden bahsediyorsun sen? Bırak allesen. Bitirmek istiyorum. Düzenli olarak seks yapmaya ihtiyacım var. Kafamı dinlemek istiyorum.”</p>

  <p class="block1">Birkaç saniye içinde gözü dönüyor, tüm vücudunu kaplayan histeriye engel olamayacak hale geliyor. Bundan sandığım kadar da zevk almıyorum. “Peki geçmişe ne olacak? Geçmişimize?” diye soruyor yeniden, boşuna.</p>

  <p class="block1">“Kes şundan bahsetmeyi” diyorum, öne doğru eğilerek.</p>

  <p class="block1">“Neden-mis?”</p>

  <p class="block1">“Çünkü gerçekten paylaştığımız bir geçmiş yok da ondan,” diyorum, sesimin yükselmesine engel olmaya çalışarak.</p>

  <p class="block1">Kendi kendine yatışıyor ve ben orada değilmişim gibi, yeniden el çantasına açarak, söyleniyor, “Patolojik vaka. Davranışın patolojik vaka.”</p>

  <p class="block1">“O da ne demek?” diye soruyorum, hakarete uğradığımı hissederek.</p>

  <p class="block1">“İğrenç. Patolojik vakasın.” Çantasından bir Laura Ashley ilaç kutusu çıkarıyor ve çıt diye açıyor.</p>

  <p class="block1">“Patolojik ne?” diye soruyorum, gülümsemeye çalışıyorum.</p>

  <p class="block1">“Boşver.” Kutudan bilmediğim bir hap alıyor, yutmak için de benim suyumdan içiyor.</p>

  <p class="block1">“Ben, patolojik ha? Sen ha, bana patolojik vaka olduğumu söylüyorsun ha?” diye soruyorum.</p>

  <p class="block1">“Dünyaya farklı bakıyoruz, Patrick.” Burnunu çekiyor.</p>

  <p class="block1">“Tanrıya şükür,” diyorum, domuzuna.</p>

  <p class="block1">“İnsan değilsin sen,” diyor, sanırım ağlamamaya çalışarak.</p>

  <p class="block1">“Ben,” -duralıyorum, kendimi savunmaya çalışmak üzere-”irtibat halindeyim... insanlıkla.”</p>

  <p class="block1">“Hayır, hayır, hayır.” Başını sallıyor.</p>

  <p class="block1">“Biliyorum, davranışlarım... tutarsız bazen,” diyorum, arayı bulmaya çalışarak.</p>

  <p class="block1">Birden, umarsızca, masanın karşısından elimi kapıyor, kendine doğru çekiyor. “Ne yapmamı istiyorsun? İstediğin nedir?”</p>

  <p class="block1">“Ah Evelyn,” diye inliyorum, elimi geri çekiyorum, en sonunda ona ulaşabildiğim için şoktayım.</p>

  <p class="block1">Ağlıyor. “Ne yapmamı istiyorsun, Patrick? Söyle bana. Lütfen,” diye başlıyor.</p>

  <p class="block1">“Şeytsen... tanrım, bilemiyorum. Erotik iç çamaşırı giysen?” diye kafadan atıyorum. “Oh, tanrım, Evelyn. Bilmiyorum. Hiç. Hiçbir şey yapamazsın.”</p>

  <p class="block1">“Lütfen, ne yapabilirim?” diye usul usul hıçkırıyor.</p>

  <p class="block1">“Daha seyrek gülümsesen? Otomobiller konusunda daha bilgili olsan? Adımı daha seyrek söylesen? Duymak istediklerin bunlar mı?” diye soruyorum. “Hiçbir şeyi değiştirmeyecek. Bira bile içmiyorsun,” diye söyleniyorum sonra.</p>

  <p class="block1">“Ama sen de bira içmiyorsun.”</p>

  <p class="block1">“O fark etmez. Ayrıca, daha demin ısmarladım. Gördün mü!” “Oh Patrick.”</p>

  <p class="block1">“Gerçekten benim için bir şey yapmak istiyorsan, şurada olay çıkarmaktan vazgeçebilirsin mesela” diyorum, rahatsız rahatsız çevreme bakmıyorum.</p>

  <p class="block1">Garson kafeinsiz espressoyu, portoyu ve siyah birayı masaya koyar koymaz “Garson?” diyor, “bana bir... neydi... neydi?” Gözyaşları içinde, şaşkın ve paniklemiş bir halde dönüp bana bakıyor. “Bir Corona? Senin içtiğin o mu Patrick? Corona mı?”</p>

  <p class="block1">“Oh, tanrım. Boşver. Lütfen, onun kusuruna bakmayın,” diyorum garsona ve o çekilir çekilmez de, “Evet. Corona. Fakat siktiğimin Çinli-Kreol bistrosunda bulunuyoruz ve...”</p>

  <p class="block1">“Oh, tanrım, Patrick,” diyor hıçkırıklar içinde, burnunu ona doğru fırlattığım mendile siliyor. “Öyle iğrençsin ki. İnsan... değilsin sen.”</p>

  <p class="block1">“Hayır, ben...” Gene lafın gerisini getiremiyorum.</p>

  <p class="block1">"Sen... şey... değilsin-” Duruyor, cümlesini bitiremeyerek yüzünü siliyor.</p>

  <p class="block1">“Ne değilim ben?” diye soruyorum ilgiyle.</p>

  <p class="block1">“Senin...” -burnunu çekiyor, bana doğru bakıyor, omuzları sarsılıyor- “sen.. .kafayı üşütmüşsün. Sen...” -boğulur gibi oluyor- İflah olmazsın.”</p>

  <p class="block1">“Pekala da olurum,” diyorum, kendimi savunarak. “Pekala da iflah olurum.”</p>

  <p class="block1">“Sen bir gulyabanisin,” diye hıçkırıyor.</p>

  <p class="block1">“Hayır, hayır,” diyorum, şaşkın, ona bakarak. “Gulyabani sensin”</p>

  <p class="block1">“Oh, tanrım,” diye inliyor, yanımızdaki masadakiler dönüp bakıyorlar, sonra gene önlerine dönüyorlar. “Buna inanamıyorum.”</p>

  <p class="block1">“Şu anda gidiyorum,” diyorum yatışıma bir sesle. “Durumu değerlendirdim, gidiyorum.”</p>

  <p class="block1">“Gitme,” diyerek elime yapışmaya çalışıyor. “Gitme.” “Gidiyorum, Evelyn.”</p>

  <p class="block1">“Nereye gidiyorsun?” Birden dikkat çekecek kadar kendine hakim görünüyor. Pek az olduklarını şu anda birden fark etmiş bulunduğum gözyaşlarının makyajını bozmaması için elinden gelen özem gösterdi. “Söyle bana Patrick, nereye gidiyorsun?”</p>

  <p class="block1">Masanın üzerine bir puro koyuyorum. Bu konuda bir yorum yapamayacak kadar altüst. “Gidiyorum, o kadar,” demekle yetiniyorum.</p>

  <p class="block1">"Ama nereye?” diye soruyor, gözleri gene yaşlarla dolarak. “Nereye gidiyorsun?”</p>

  <p class="block1">Lokantada bize belli bir yakınlıktaki herkes, bizden yana bakmamaya özen gösteriyor.</p>

  <p class="block1">“Nereye gidiyorsun?” diye soruyor yeniden.</p>

  <p class="block1">Tek kelime söylemiyorum, kendi özel dehlizlerime kaybolup gittiğim için, aklımda başka şeyler var: hisse senedi arzları, Çalışanları Hissedar Yapma Planları, Borçlanarak Şirket Satın Almalar, Halka Arzlar, finansman, refinansman, borç senetleri, sekiz binler, bonolar, Gayrisafi Milli Hasılalar, Uluslararası Para Fonu, üst düzey yöneticiler için süper düper cihazlar, milyarderler, Kenkichi Nakajima, sonsuzluk, Sonsuzluk, lüks bir arabanın ne kadar hız yapması gerektiği, şirket kurtarma operasyonları, kelepir bonolar, The Economist aboneliğimi yenilemeli miyim yenilememek miyim, on dört yaşımın Noel arifesi, hizmetçilerimizden birinin nasıl ırzına geçtiğim, birinin hayatına gıpta etmek, insan kırık kafatasıyla yaşayabilir mi, havaalanlarında bekleşmek, bir çığlığı bastırmak, kredi kartları ve birinin pasaportu ve de La Cöte Basque lokantasından üzerine kan sıçramış bir kutu kibrit, yüzey yüzey yüzey, bir Rolls bir Rolls'tür bir Rolls'tür. Evelyn için ilişkimiz sarı ve mavi, fakat benim için çoğunluğu karartılmış, bombalanmış gri bir yer, kafamdaki film kareleri sonsuz taş görüntüleri ve de fondaki ses tamamen yabancı dilde, yeni görüntülerin üzerinde düşüp kaçan ses; paramatiklerden boşalan kan, kıç deliklerinden doğuran kadınlar, dondurulmuş ya da paramparça edilmiş (hangisi?) ceninler, nükleer savaş başlıkları, milyarlarca dolar, dünyanın tümden yok olması, ölesiye dayak yiyen biri, başka biri ölüyor, bazen kansız, çoğu zaman silahla, cinayetler, komalar, televizyondaki komediler gibi oynanıp geçen hayat, boş bir tuval, şekil değiştirip pembe dizi haline gelen. Kendimi şiddetle hasar görmüş hissetme kabiliyetimi gözler önüne sermekten başka işe yaramayan bir tecrit hücresi. Merkezinde ben varım, sezon dışı, ve de hiç kimse bana kimlik sormuyor. Birden Evelyn'in iskeletini gözümün önüne getiriyorum, çarpılmış ve un ufak olmuş, bu beni yersiz bir neşeyle dolduruyor. Onun sorusunu cevaplandırmam uzun zaman alıyor -Nereye gidiyorsun?- ama bir yudum portodan sonra, ardından da siyah bira, toparlanıyorum ve aynı zamanda bu sorunun cevabını kendi kendime de merak ederek: Aslında bir robot olmuş olsam, gerçekten fark eder mi ki?</p>

  <p class="block1">Ve ona “Libya'ya,” diyorum. Manalı bir sessizlikten sonra, “Pago Pago'ya. Pago Pago demek istemiştim,” sonra da ekliyorum, “Bu infialin, dolayısıyla bu yemeğin parasını ben ödemiyorum.”</p>

  <h1 id="sigil_toc_id_42">Kızı Pişirip Yemeyi Deniyorum</h1>

  <p class="block1">Şafak. Aylardan Kasım. Uyuyamadığım için, üzerimde hâlâ takım elbise, Japon yatağının üzerinde kıvranarak, sanki biri kafamın üstünde, kafamın içinde bir şenlik ateşi yakılmış gibi, sürekli, gözümü kapattırmayan, yakıcı bir ağrı- tamamen çaresizim. Bu açgözlü ağrının gücünü dindirecek ne uyuşturucu ne yiyecek ne de içki var; bütün kaslarım tutulmuş, bütün sinirlerim alev alev yanıyor. Dalmane'im kalmadığı için saat başı Sominex alıyorum, fakat hiçbir şey doğru dürüst işe yaramıyor ve çok geçmeden Sominex kutusu bile boşalıyor. Yatak odamın köşesine, yere eşyalar atılmış: Edward Susan Bennis Allen'dan bir çift kadın ayakkabısı, baş ve işaret parmakları olmayan bir el, Vanity Fair'in üzerine birilerinin kanı sıçramış son sayısı, baştan aşağı kanla lekeli bir smokin kuşağı ve de mutfaktan yatak odasına doğru kaynamakta olan taze kan kokusu geliyor, yataktan kalkıp düşe kalka oturma odasına gidiyorum, duvarlar soluk alıp veriyor, çürüme kokusu her şeyi boğuyor. Dumanın, hiç değilse kokunun bir kısmını örteceğini umut ederek bir puro yakıyorum.</p>

  <p class="block1">Kızın memeleri kesilip atılmış, mavimsi ve havası kaçmış balon gibi bir görünüşleri var, uçları sinir bozacak bir kahverengilikte. Wurlitzer müzik kutusunun üzerinde Pottery Barn'dan aldığım porselen tabakta, kurumuş kapkara kanın içinde, nazlı nazlı uzanmış yatıyorlar, bunu ne ara yaptığımı hatırlamıyorum gerçi. Aynı zamanda yüz derisiyle kasların çoğunu da soyup, kesip attığım için, baş şu anda üzerinden uzun, yele gibi sarı saçlar dökülen bir kurukafayı andırıyor, kurukafanın devamında soğumuş cesedin tamamı var; gözler açık, saplarından göz çukurlarına bağlı gözbebekleri dışarı sarkmakta. Göğsün büyük kısmı boyundan farksız, ikisi de kıyma haline gelmiş, karın II Marlibro'daki patlıcanlı ve keçi peynirli lazanyayı ya da bir tür köpek mamasını hatırlatıyor, hakim renkler kırmızı, beyaz ve kahverengi. Bağırsaklarından bir kısmı bir duvara sıvanmış, ötekiler uzun mavi yılanlar, mutasyona uğramış solucanlar gibi gelişigüzel camlı sehpanın üzerine atılmış. Vücudundaki deri parçaları gri mavi, mutfak folyosu rengi. Vajinası hastalıklı bir hayvan gibi kokan kahverengi, şurubumsu bir sıvı salgılamış, sanki o sıçan tekrar içeri sokulmuş da hazmedilmiş falan gibi.</p>

  <p class="block1">Bunu izleyen on beş dakikayı, büyük kısmı halen gövdeye bağlı bulunan mavimsi bir bağırsağı çeke çeke çıkarıp kusacak gibi olana kadar ağzıma doluşturmakla geçiriyorum, bağırsak ağzıma ıslak ıslak geliyor, içinde kötü kokulu ezme gibi bir şey var. Bir saat didindikten sonra omurgasını çekip çıkarıyorum ve bu şeyi temizlemeden, pelür kağıdına sarıp değişik bir isimle Federal Expressle Leona Helmsley e yollamak istiyorum. Bu kızın kanını içmek istiyorum şampanyaymış gibi, yüzümü midesinden geriye ne kaldıysa onun içine gömüyorum, hapur hupur yerken kmk bir kaburgaya çarpıp çenemi bereliyorum. Dev televizyon ekranı odalardan birinde, önce Patty Winters Şov bangır bangır, bugünün konusu İnsancıl Sağım evleri, sonra bir talih oyunu, Çarkıfelek, her yeni bir harf açıldığında seyircilerden gelen alkış elektrik hışırtısı gibi. Hâlâ boynumda olan kravatı kan içinde kalmış elimle gevşetiyorum, derin bir nefes alıyorum. Bu benim gerçekliğim. Bunun dışındaki her şey bir zamanlar gördüğüm bir sinema filmi.</p>

  <p class="block1">Mutfakta kızın etinden rulo köfte yapmaya çalışıyorum fakat hiç sonuç alamayıp moralim bozulunca, onun yerine öğleden sonrayı etini duvarlara sıvamakla, vücudundan kopardığım deri parçalarını çiğnemekle geçiriyorum, sonra da geçen hafta kaydettiğim CBS'in komedi dizisi Murphy Brown'ı seyrediyorum. Bundan ve büyük bir bardak J&amp;B'den sonra yeniden mutfağa geri dönüyorum. Mikrodalga fırındaki kafa tamamen kapkara ve kel ve onu fırının üzerine, alüminyum folyo bir kabın içine oturtuyorum. Vücudun geri kalan kısmını bir çöp torbasına dolduruyorum, -iyice Ben-Gay'lanmış kaslarım ölüyle kolayca başa çıkmamı sağlıyor- geriye bir şeyler kaldıysa onunla da sosisimsi bir şeyler yaparım diyorum.</p>

  <p class="block1">Sette Richard Marx'ın bir CD'si çalmakta, soğanlı açma ve baharat dolu bir Zabar torbası mutfak masasının üzerinde bekleyedursun, ben avucumda kemik, yağ ve etten köfteler yapıyorum, ve de ara sıra yaptıklarımın bazılarının ne kadar eleştirilecek şeyler olduğu aklıma gelip gelip gidiyorsa da, kendi kendime bu şeyin, bu kızın, bu etin bir hiç olduğunu, bok olduğunu hatırlatmam yetiyor ve o zaman, yanı sıra aldığım Xanax'la birlikte (artık yarım saatte bir alıyorum) bu düşünce bir anlığına yatıştırıyor beni ve sonra kendi kendime, çocukken sık sık seyrettiğim bir televizyon programının müziğini mırıldanıyorum -Jetgiller mi? Şirinler mi? Şarkıyı, ezgiyi, hattâ hangi tondan söylendiğini dahi hatırlıyorum da, programı hatırlayamıyorum. Pilli Bebek miydi? Uzay yolu mu? Bu sorulara ünlem oluşturan diğer başka somlar, 'hiç hapis yatacak mıyım?' ya da 'bu kız temiz kalpli miydi?' kadar birbirinden farklı sorular. Etle kanın kokusu etrafa öylesine bir bulut halinde yayılıyor ki, göz gözü görmüyor. Derken meşum zevkim tavsıyor ve bütün bu olup bitenlerde bir avuntu bulamayarak kendime ağlıyorum, bağıra bağıra ağlıyorum, hıçkırıklar içinde “Ben sadece sevilmek istiyorum,” diyorum, dünyaya lanetler yağdırıyorum ve de bana öğretilen her şeye: ilkelere, seçkinliklere, seçimlere, ahlak derslerine, uzlaşmalara, bilgiye, birlik olmaya, dua etmeye- hepsi yanlıştı, hiçbirinin kendi başına bir amacı yoktu. Hepsinin dönüp geldiği şu: öl ya da uy. Kendi bomboş suratımı gözümün önüne getiriyorum, bedeninden ayrılmış sesi, ağzından çıkan: Bunlar korkunç zamanlar. İnsan etinden sosiste kurtlar kıvıl kıvıl şimdiden, ağzımın kenarından akan salya dökülüyor üzerlerine ve hâlâ bilmiyorum onları doğru dürüst pişiriyor muyum pişiremiyor muyum, çünkü hüngür hüngür ağlıyorum ve zaten şimdiye kadar hiçbir şey pişirmiş değilim.</p>

  <h1 id="sigil_toc_id_43">Jimnastik Salonuna Uzi Götürüyorum</h1>

  <p class="block1">Aysız bir gece, Xclusive'deki soyunma odasının çıplaklığında, iki saat vücut çalıştıktan sonra, kendimi iyi hissetmekteyim. Dolabımdaki silah bana yedi yüz dolara mal olan bir Uzi, gerçi Bottega Veneta evrak çantamda da çoğu avcının pek rağbet ettiği bir Ruger Mini (469 dolar) var ama, o silahın tipini beğenmiyorum; Uzi'de daha erkekçe bir yan var, beni tahrik eden dramatik bir yan, kulağımda walkman'im, bacaklarımda iki yüz dolarlık siyah Lycra bisikletçi şortumla oturmuşum, Valium da yavaş yavaş etkisini göstermeye başlıyor, gözlerimi soyunma odasının karanlığına dikip bakıyorum, elim karıncalanıyor. Dün gece Üniversite Meydanı'nda, Gristede’nin arkasında, kaldığı yurdun yakınlarında New York Üniversitesi öğrencilerinden bir kızın tecavüze uğrayıp öldürülmesi olayı, zamanlama her ne kadar uygunsuz, katilin nefsine söz geçiremeyişi ne kadar alışılmamış da olsa, oldukça tatmin ediciydi ve fikrimi değiştirdiğim için üzülsem de, bu gece derin ve düşünceli bir havadayım, o yüzden benim için düzenin bir simgesi olan silahı yeniden dolabıma koyuyorum, başka bir zaman kullanılmak üzere. Geri verilecek videokasetler var, bir paramatikten para çekilecek, 150 Wooster'da beni epey uğraştıran bir yemek rezervasyonum var.</p>

  <h1 id="sigil_toc_id_44">Takip, Manhattan</h1>

  <p class="block1">Salı gecesi, Bouley'de. No Man's Land'de, oldukça özelliksiz, karambollu bir yemek. Yemekten sonra masaya, “Baksanıza millet, tam bir cehennem hayan yaşıyorum,” diyorsam da benimle hiç mi hiç ilgilenmiyorlar, orada hazır bulunanlar (Richard Perry, Edward Lampen, John Constable, Craig McDermott, Jim Kramer, Lucas Tanner) beni tamamen duymazdan geliyorlar, aktiflerin plasmanını, gelecek on yılda prim yapmaya aday hisseleri, yavruları, gayrimenkul konusunu, altını, neden şu anda uzun vadeli bonoların çok riskli olduğunu, geniş yakalan, portföyleri, gücün nasıl etkin biçimde kullanılabileceğini, yeni egzersizleri, Stolichnaya Cristall'i, çok önemli kişileri etkilemenin en iyi yollarını, her daim uyanıklık mevzuunu, hayatın zevkli anlarını tartışmaya devam ediyorlar, burada Bouley de, bütün bir kurbanlar ordusunun bir araya geldiği bu salonda kendime hakim olamıyor gibiyim, son günlerde onlar her yerde dikkatimi çeker oldular- iş toplantılarında, gece kulüplerinde, yoldan geçen taksilerde ve asansörlerde, paramatiklerdeki kuyruklarda, porno filmlerde, David's kurabiyecisinde ve CNN'de, her yerde, hepsinin ortak bir yanı var: Av bunlar, ve de yemek sırasında neredeyse eklem yerlerim çözülüp ayrılıyorum, sıkıntıdan baş dönmesi gibi bir şey geliyor üzerime, tatlıdan evvel izin isteyip kalkmak zorunda bırakıyor beni. Bunun üzerine tuvalete yollanıyorum. Bir çizgi kokain çekiyorum, iç cebindeki 357 kalibrelik magnum silahı az çok gizleyebilen yünlü Armani paltomu gardıroptan alıyorum, bir silahlık kuşanıyorum, dışarıdayım, fakat bu sabahki Patty Winters Şov’da doğum yaptığı sırada kızını ateşe veren bir babayla yapılmış röportaj vardı, akşam yemeğinde hepimiz köpek balığı yedik...</p>

  <p class="block1">...Tribeca'da dışarısı sisli, gökyüzü yağdı yağacak, burada lokantalar boş, gece yarısından sonra sokaklar üzüntülü, gerçekdışı, insan yaşadığına dair tek iz Duane Sokağı’nın köşesinde, eskiden DuPlex olan yerdeki kapı girintisinde saksafon çalan biri, DuPlex geçen ay kapanan, terk edilmiş bir bistro oldu sonradan, genç bir çocuk, sakallı, beyaz bereli, çok güzel fakat klişe bir üslupla saksafon solo çalıyor, ayaklarının dibinde açık bir şemsiye içinde bir dolar, ıslak, biraz da bozukluk, kendime hakim olamayarak ona yanaşıyorum, müziği dinliyorum, çaldığı Sefiller'den bir şey, beni fark ediyor, başını sallıyor ve gözlerini kaparken -sazını kaldırıyor, tahminimce müziğin tutku dolu olduğunu sandığı bir anında başını geriye atıyor- tek, kesintisiz bir hareketle 357'iik magnumu kılıfından çıkarıyor, çevredekileri ayaklandırmamak niyetiyle, silaha bir susturucu takıyorum, soğuk bir sonbahar rüzgârı sokağı boylu boyunca kat ediyor, bizi sarıp sarmalıyor, saksafonun ucu hâlâ ağzında, ben duruyorum sonra başımı sallayarak devam etmesini işaret ediyorum, yarım yamalak devam ediyor, silahı suratına doğru kaldırıyorum ve bir notanın ortasında tetiği çekiyorum, fakat susturucu çalışmıyor ve aynı anda başının arkasında kocaman, kızıl renkli bir daire beliriyor, silahın ortalığı inleten sesi kuÎaklarımı sağır ediyor, dondu kaldı, gözleri hâlâ canlı, önce dizlerinin sonra saksafonun üzerine düşüyor, şarjörü çıkartıp yerine dolusunu takıyorum, sonra kötü bir şey oluyor...</p>

  <p class="block1">...bütün bunları yaparken arkamdan gelmekte olan devriye arabasını fark edemediğim için -ne yapıyorlar? Tanrı bilir, yanlış park eden arabalara ceza falan mı kesmekteler?- magnumun sesi yankılanıp söndükten sonra, devriye arabasının canavar düdüğü geceyi yırtıyor, kalbim çarpmaya başlıyor, yerde çırpınmakta olan gövdenin yanından ayrılıp ağır ağır yürüyorum, hiçbir şey olmamış gibi ilk önce, sanki masummuşum gibi, sonra bir koşu kopanyorum, uçarcasına, aynasız otosu çığlıklar atarak arkamdan geliyor, bir aynasız hoparlörden bağırıyor, “Dur, olduğun yerde kal, dur, silahı yere bırak,” diye ama bir işe yaramıyor, onları duymazdan gelerek Broadwayden bir sol yapıyorum, aşağıya Belediye Sarayı parkına doğru koşmaktayım, içerlek bir avluya sığmıyorum, devriye arabası peşimden geliyor, fakat avlunun girişi daraldığı için mavi kıvılcım yağmurları yağdırarak iki duvarın arasına sıkışıyor, avlunun öteki ucundan can havliyle Church Sokağı’na fırlıyorum, bir taksi durdurup ön koltuğa atlıyorum, şoför neye uğradığını şaşıran genç bir İranlı, ona “buradan son sürat uzaklaş, arabayı sür yani,” diyorum silahı suratına doğru sallıyorum fakat panikliyor ve kırık dökük bir İngilizceyle “vurma beni, lütfen öldürme beni,” diyor ellerini havaya kaldırarak, “hastiir,” diye söyleniyorum, “sür” diye haykırıyorum yeniden, fakat o dehşet içinde, “ah vurma beni arkadaşım, vurma,” diyor, sabırsızca “siktir git,” diye söyleniyorum ve silahı suratına doğru kaldırarak tetiği çekiyorum, kurşun kanlar fışkırtarak yarıyor kafasını, kafa koyu kırmızı bir karpuz gibi ikiye yarılarak ön cama iniyor, üzerinden aşıp kapıyı açıyorum, cesedi dışarı atıyorum, çarparak kapıyı kapıyorum, sürüyorum...</p>

  <p class="block1">...kalbimi şiddetle çarptıran bir adrenalin taşkınlığı içinde, ancak birkaç sokak yol alabiliyorum, kısmen panik, büyük ölçüde de ön camı örten kan, beyin ve kafa parçaları yüzünden, Franklin'de -Franklin'de mi?- ve Greenwich'de başka bir arabayla çarpışmaktan kıl payı sıyırıyorum, taksinin direksiyonunu sert bir hareketle sağa kırıyorum, park etmiş bir limuzine yandan bindiriyorum, sonra geri vitese takıyorum, lastikleri öttürerek sokak aşağı dönüyorum, silecekleri çalıştırıyorum, geç olmakla birlikte, cama sıçrayan kanın iç taraf olduğunu fark ediyorum, eldivenli elimle onu silmeye davranıyorum, Greenwich'den aşağı körlemesine son hız giderken kontrolümü kaybediyorum, araba Japon müşterilerle gittiğim Lotus Çiçeği adında bir karaoke lokantasının yanındaki Kore şarküterisine dalıyor, taksi camdan bir duvarı tuzla buz ederek meyve tezgâhlarının üzerinden geçiyor, kasadakinin gövdesi tok bir sesle kaputa bindiriyor, Patrick geri vitese takmaya çalışıyor, fakat hiçbir şey olmuyor, iki yana sallanarak taksiden dışarı çıkıyor, taksiye dayanıyor, sinirleri mahveden bir sessizlik izliyor, “iyi gidiyor, Bateman,” diye mırıldanıyor, topallaya topallaya dükkândan çıkarken, kaputun üzerindeki gövde ızdıraplar içinde inlemekte, Patrick’in hiçbir fikri yok sokağın karşısından kendisine doğru koşarak gelen aynasızın nereden çıktığına dair, telsizine haykırarak bir şeyler söylemekte, Patrick'in bilincini kaybettiğini düşünüyor, fakat Patrick, polis daha 'elindeki silahı almak üzere hamle yapamadan, öne doğru fırlayarak onu şaşırtıyor, aynasızı bir vuruşta yaya kaldırımının üzerine deviriyor...</p>

  <p class="block1">... Lotus Çiçegi'nden dışarı çıkanların da durmuş seyrettikleri yerdekiler, dilleri tutulmuş gibi araba enkazına bakmaktalar, iki adam yaya kaldırımının üzerinde alt alta üst üste dövüşürlerken aynasıza yardıma gelen hiç kimse yok, aynasız Patrick'in üzerine çıkmış, magnumu onun elinden söküp almaya çalışmaktan nefes nefese, Patrick'e gücü tükenmiş gibi geliyor, sanki damarlarından kan yerine gazyağı akıyor, rüzgâr artıyor, ısı düşüyor, yağmur yağmaya başlıyor, ama onlar yumuşak hareketlerle sokağın ilerlerine doğru kaymaya devam ediyorlar, Patrick fonda bir müzik çalmalı diye düşünüp duruyor, yüzüne şeytani bir sımış konduruyor, kalbi güm güm atmakta, silahı oldukça kolaylıkla aynasızın suratına çevirmeyi başarıyor, silahı tutan iki çift el fakat tetiği Patrick'in parmağı çekiyor, kurşun aynasızı başından yaralamakla birlikte gene de onu öldüremiyor, fakat memurun parmaklarının gevşemesinden de yararlanarak, onun direncini kıran Patrick silahı onun suratına boşaltıyor, kurşunun çıktığı yerde pembemsi bir sis kalıyor, bir süre gitmiyor, o esnada yaya kaldırımının üzerindeki insanlardan bazdan çığlık atıyor, kıpırdamıyor, saklanıyor, geriye restorana koşuyorlar, bu arada Patrick'in izini kaybettirdiğini sandığı polis arabası kırmızı ışıkları yanıp sönerek şarküteriye doğru gelmekte, tam Patrick'in kaldırımın kenarından yuvarlanıp güm diye sokağa düştüğü yerde acı bir fren sesiyle duruyor, Patrick aynı anda magnumunu yeniden dolduruyor, köşenin arkasına gizleniyor, geçip gittiğini sandığı dehşet onu tekrar yutuyor, düşünüyor: yakalanma şansımı artırmak için ne yaptığımı bilmiyorum, bir saksafoncuyu mu vurdum? Bir saksafoncu mu? Aynı zamanda herhalde mim sanatçısıydı da! O yüzden mi bütün bunlar? Yakın mesafedeki öteki arabaların da üzerine doğru geldiğini duyuyor, sokakların dehlizlerinde kayıp, aynasızlar şimdi, tam burada, uyarma zahmetinde bulunmadan, düpedüz ateş açıyorlar, Patrick onların ateşini bel hizasından açtığı ateşle karşılıyor, devriye arabasının açık kapısının arkasındaki iki aynasız şöyle bir görüyor, silahların alevi filmdekiler gibi çıkıyor, bu Patrick'in bir tür gerçek silahlı mücadeleye girmiş olduğunu fark etmesine yol açıyor, kurşunlardan korunmaya çalıştığını, rüyanın tuzla buz olmak üzere olduğunu, dikkatli nişan almadığını, sadece körü körüne polis ateşine karşılık verdiğini, orada yatıp kaldığını düşündürüyor, tam o sırada serseri bir kurşun, kartuştaki altıncı, polis arabasının benzin deposuna isabet ediyor, araba havaya uçmadan evvel farlar kararıyor, karanlığın içine doğru giderek büyüyen bir ateş topu fırlıyor, yukarısında-ki bir sokak lambası sarı-yeşil kıvılcımlar saçarak beklenmedik biçimde patlıyor, hem ölü hem canlı polislerin bedenlerini yalayıp yutan alevler, Lotus Çiçegi'nin bütün camları aşağı iniyor, Patrick’in kulakları sağır...</p>

  <p class="block1">...Wall Street yönünde koşarken, hâlâ Tribeca'da, sokak lambalarının en parlak olduğu yerlerden kaçınıyor, tökezleye tökezleye kat ettiği sokağın tümünde zenginlerin oturduğunu fark ediyor, derken hızla dizi dizi Porsche'lerin yanından geçiyor, kapılarını açmaya çalışırken bir sıra arabanın alarmını çalıştırıyor, çalmak isteyeceği araba kara bir Range Rover (düz direksiyon, şasi üzerine oturtulmuş, uçaklarda kullanılan alüminyumdan karoseri, enjeksiyonlu V-8 dizel motor), fakat ondan bulamıyor ve hayal kırıklığına uğrasa da, içine düştüğü karmaşanın girdabından, şehrin kendisinden, buz gibi bir gökyüzünden ılık ılık yağan yağmurdan, Battery Park'da, Wall Street'te, nerede olursa olsun gökdelenlerin oluşturdukları labirentin geçitlerinden süzülüp yayılan sisten, bütün bunların oluşturduğu kaleydeskop görüntülerini andıran lekelerden sarhoş vaziyette, bir setin üzerinden atlıyor, hayır takla atıyor, sonra deli gibi koşmaya başlıyor, son hız koşuyor, beyni ölümcül bir paniğe fiziksel dışavurumuna kilitlenmiş durumda, altüst, kâh ıssız bir otoyolda bir otomobilin onu izlediğini düşünüyor, kâh gecenin onu kabul ettiğini, başka bir yerden bir silah sesi duyuluyor, fakat o tam anlamıyla algılamıyor, çünkü Patrick'in zihni kısa devre yapıyor, hedefini unutuyor, ta ki bir serap gibi işyerinin, Pierce &amp; Pierce'ın olduğu bina görününceye kadar, binadaki ışıklar birer birer sönüyor, kat kat, sanki binanın içinden bir karanlık yükseliyormuş gibi, yüz adım, hadi iki adım daha koşuyor, merdivenlere sinip saklanıyor, aşağıya, nereye? Duyulan ilk kez korku ve şaşkınlıktan dumura uğramış gibi ve şaşkınlıktan dili tutulmuş halde çalıştığı bina olduğunu sandığı binanın lobisine dalıyor, fakat hayır, bir aksilik var anlaşılan, nedir? Taşındınız (taşınmanın kendisi bir kâbustu gerçi, ama Patrick'in daha iyi bir ofisi var şimdi, hem de Barney's'le Godiva'nın yeni mağazalarının girişe bitişik olmaları zahmete değdi) ve de binaları karıştırdı, ancak asansörle çıkarken...</p>

  <p class="block1">...kapılar, her ikisi de kilitli, orada lobideki dev Julian Schnabel tablosunu fark ediyor ve anlıyor ki hasiktiir yanlış bina, yıldırım gibi geriye dönüyor, deli gibi döner kapılara doğru hamle ediyor, fakat demin Patrick'in dikkatini çekmeye çalışmış olan gece bekçisi şimdi tam kendini lobiden dışan atmaya çalışırken içeri girmesi için ona el ediyor, “Feneri nerede söndürdünüz, Mr. Smith? İmza atmayı unuttunuz;” ve de ümitsizliğe kapılan ve onu tekrar içeriye, allah bilir nerenin lobisine geri yollayan camlı döner kapılardan bir kere, bir kere daha savrulan Patrick ona ateş ediyor, kurşun bekçinin boynuna isabet ediyor, onu gerisingeri savuruyor, oluk gibi fışkıran kan bir an havada asılı kaldıktan sonra bekçinin çarpılmış, yamulmuş suratından aşağıya doğru süzülmeye başlıyor, Patrick'in şu anda varlığını fark ettiği siyah kapıcı lobinin köşesinden olup bitenleri seyretmekte, elinde yer bezi, ayaklarının dibinde kova var, ellerini havaya kaldırıyor ve de Patrick onu tam iki kaşının ortasından vuruyor, bir kan seli bütün yüzünü kaplıyor, başının arkası dön bir yana saçılarak patlıyor, kurşun arkadaki duvardan bir mermer parçası koparıp götürüyor, patlamanın şiddeti onu duvara yapıştırıyor, Patrick fırlıyor, sokağın karşı yakasına geçiyor, yeni ofisinin ışıklarına doğru koşmaya başlıyor, içeri girdiğinde...</p>

  <p class="block1">...Gus'a başıyla selam veriyor, bizim gece bekçimiz, imzasını atıyor, asansöre yöneliyor, yukarıya, daha yukarıya, kendi katının karanlığına doğru ve sükûnet nihayet geri geliyor, yeni büromun aşinalığında nihayet emniyetteyim, titreyen ellerle telsiz telefonu kaldırmayı başarıyor, Rolodex'ime göz gezdiriyorum, bitkinim, gözler Harold Carnes'in numarasını buluyor, yedi rakamlı telefon numarasını ağır ağır tuşluyorum, derin derin, düzenli nefes alıyorum, şu ana kadar bana özel olan cinnetimi, artık herkesin gözü önüne sermeye karar veriyorum, fakat Harold yerinde değil, Londra'ya iş gezisi, mesaj bırakıyorum, her şeyi itiraf ediyorum, hiçbir şeyi atlamıyorum, otuz, kırk, yüz cinayet, ben telefonda Harold'ın telesekreterine konuşurken projektörlü bir helikopter beliriyor, nehrin üzerinde alçak uçuşa geçiyor, arkasında gökyüzünü çatal çatal yaran yıldırımlar, demin bulunduğum binaya doğru yol almakta, karşısındaki binanın çatısına inişe geçmek için alçalıyor, bina çoktan polis arabalarıyla iki ambulans tarafından sarılmış. Helikopterden bir SWAT timi dışarı atlıyor, yarım düzine silahlı adam çatıdan binaya açılan girişe doluşuyor, işaret ışıkları sanki her yerde, ben bütün bunları elimde telefon, masamın yanına çömelmiş olarak izliyorum, neden olduğunu bilmeden hıçkırmaktayım, Harold'ın telesekreterine, “Kızı bir otoparkta bıraktım... bir Dunkin’ Donuts'ın yakınlarına... kentin merkezinde bir yere...” diyorum, nihayet, on dakika kadar böyle devam ettikten sonra, “ıhh, şey, ben oldukça hasta biriyim,” diye son veriyorum sözlerime, sonra telefonu kapıyorum, ama yeniden arıyorum ve bitmez tükenmez bir bip sesinden sonra, bir mesaj daha bırakıyorum: “Dinle, gene Bateman, eğer yarın geri döneceksen, ben bu gece Da Umbeno'da olacağım, işte, ona göre ha, etrafına bakın yani,” ve de güneş, tutuşmuş bir gezegen, ağır ağır Manhattan üzerinde yükseliyor, bir gün daha doğuyor, ve çok geçmeden gece öyle bir hızla gündüz oluyor ki, sanki her şey bir çeşit göz yanılması...</p>

  <h1 id="sigil_toc_id_45">Huey Lewis And The News</h1>

  <p class="block1">Huey Lewis and The News’in San Fransisco'dan çıkıp ülke çapında müzik sahnesinde yer almaları bundan on yıl önce, Chrysalis etiketiyle yayınlanan ve kendi isimlerini taşıyan rockpop albümleri ile olmuşsa da, ticari ve sanatsal açıdan kendilerinden bekleneni vermeleri, 1983'te listeleri altüst eden hitleri Sports'la gerçekleşti. Kökleri belli olmakla birlikte (blues, Memphis soul, country) Huey Lewis and the News'de 70'ler sonu / 80'ler başının New Wave modasına kapılanmakta biraz fazla istekliydiler ve albüm -gene de dört dörtlük bir ilk albüm olmakla birlikte- biraz fazla çiğ, çok punk'tır. Bunun örnekleri ilk şarkı Some of My Lies Are True (Sooner or Later)'daki davullar, Don't Make Me Do It'deki sahte el çırpmalar ve Taking A Walk'da-ki orgdur. Biraz zorlama da olsa, zıpçıktı 'kız-oğlanı-istiyor’ tipi şarkı sözleri ve Lewis'in grubun şarkıcısı olarak bütün şarkılara kattığı enerji taze bir soluktu. Chris Hayes gibi büyük bir solo gitariste (vokallere de katılıyordu) sahip olmaları da az avantaj değildi. Hayes'in soloları, rock müziğin en özgün emprovize soloları arasındadır. Ne var ki, klavyeci Sean Hopper, orgu biraz mekanik çalmaya fazlaca kararlı gibidir (gerçi albümün B yüzündeki piyanosu giderek iyileşir) ve de Bill Gibson’ın davulları etkili olamayacak kadar pes tondadır. Kulakta kalan şarkıların birçoğunda özlem, pişmanlık ve korkunun (Stop Trying sadece bir örnektir) ipuçları varsa da, şarkı sözleri de ancak çok sonraları olgunlaşacaktır.</p>

  <p class="block1">Çocuklar San Fransisco çıkışlı oldukları için Güney Kaliforniyalı meslektaşları Beach Boys'la benzerlikler taşısalar da (şahane armoniler, sofistike şarkı söyleme tarzları, güzel melodiler-hattâ ilk albümlerinin kapağında bir sörf tahtasıyla poz vermişlerdi), o zamanların Los Angeles'ının (iyi ki artık tarih olan) 'punk rock’ ortamının karamsarlık ve nihilizminden de pay kapmışlardı. Öfkeli Gençlik dediniz mi- Huey’i Who Cares'de, Stop Trying'de, Don't Even Tell Me That You Love Me'de, Trouble in Paradise’da (isimleri şarkıları zaten ele veriyor) dinleyeceksiniz. Huey notalarına hınçlı bir müzik kazazedesi gibi sarılmakta ve çoğu kere grubun sound'u Clash, Billy Joel ya da Blondie'nin öfkesine ulaşmaktadır. Huey'i her şeyden evvel Elvis Costello'ya borçlu olduğumuzu kimse unutmamalıdır. Lewis'te de Costello'ya mal edilen alaycılık bulunmakla birlikte, Huey'ninki daha alaycı, daha sinik bir mizah duygusudur. Elvis entel sözcük oyunlarının müziğin keyfini çıkarmak kadar önemli olduğunu sanabilir, ama merak ediyorum, acaba Huey'nin kendisinden çok daha fazla plak satması konusunda ne diyecektir?</p>

  <p class="block1">İkinci albümleri, Workin’ For A Livin' ve Do You Believe In Love gibi iki yarı yarıya hit içeren Picture This'de, olaylar Huey'le arkadaşlarının lehine gelişti, bunun video klibin çıkışına denk düşmesi de (bu iki şarkı için de birer video klip yapıldı) kuşkusuz satışları artırdı. Hâlâ New Wave tuzaklı tınılar taşıyan sound, köken olarak bir önceki albümden daha rock'ti, bunun, albümün miksajını Bob Clearmountain’ın yapması ya da Huey Lewis’le the News'in prodüksiyonun dizginlerini ele almalarıyla ilgisi olabilir. Şarkı sözleri daha sofistike bir hal almıştı ve grup usul usul diğer türleri kurcalamaktan korkmuyordu- reggae (Tell Her a Little Lie) ve balad (Hope You Love Me Like You Say ve Is it Me?) gibi. Fakat bütün o pop a yaslanan göz alıcılıklarına karşın grubun sound'u da, kendisi de, neyse ki, daha az isyankâr, daha az öfkeli (Workin’ For A Livin'in işçi sınıfı öfkesi ilk albümden kalma gibidir) bir görünümdeydiler. Genç nihilist pozlarında caka satmak yerine, kişisel ilişkilere daha çok yer veriyor gibidirler -albümdeki on şarkıdan dördünün adında 'aşk’ kelimesi geçer- ve albümün yumuşak, 'keyifler yerinde' havası şaşırtıcı, dinleyeni alıp götüren bir değişikliktir.</p>

  <p class="block1">Grup üyeleri ilk albümdekinden daha iyi çalmaktadır ve Tower of Power nefesli seksiyonu albüme daha samimi, sıcak bir sound vermektedir. Albüm art arda gelen ve arka arkaya on ikiden vuran Workin' for A Livin' ve Do You Believe In Love ile zirveye ulaşır, bu ikincisi albümün en iyi şarkısıdır ve burada şarkıcı özet olarak 'tanışmak için binlerini ararken1 rastladığı kıza, 'asta inanıp inanmadığını' sorar. Şarkının, sorunu hiçbir zaman açıklığa kavuşturmaması (kızın ne dediğini hiçbir zaman duymayız) şarkıya, grubun ilk çıkışında rastlanmayan bir çokanlamlılık kazandırır. Gene Do You Believe in Love'da Johnny Colla’nın Nefis bir saksafon solosu yer almaktadır. (Herif Clarence Clemons'a istediğini bol bol veriyor.) Colla, bu aşamada solo gitarda Chris Hayes ya da klavyede Stan Hopper gibi grubun vazgeçilmez elemanlarından biri olmuştur (hatta İs it Mendeki saksafon solosu daha güçlüdür). Özellikle de, ilahlaştırdığımız kişilere neler olduğunu, sonlarının ne olduğunu anlatan dokunaklı The Only One'da (bu şarkıda Bili Gibson'ın davulları 'olmazsa olmaz'dır) Huey'nin sesi daha araştırıcı, daha az tarazlı, fakat daha yalvaran bir sestir. Albüm bu güçlü şarkıyla bitmeliyken Buzz Buzz Buzz adlı, olsa da olur olmasa da bir blues parçasıyla sona erer ki, şarkı kendisinden önce gelenlere oranla biraz saçma sapan olsa da, şakacı havasıyla eğlendirmekte, ayrıca burada da Tower of Power’ın nefeslileri kusursuz bir performans göstermektedirler.</p>

  <p class="block1">Grubun üçüncü albümü ve kusursuz başyapıtı Sports'da (Chrysalis) böyle hatalar yapılmamıştır. Her şarkı büyük bir hit olma potansiyeli taşımakta olup birçokları da hit olmuştur. Albüm, grubu bir rock'n'roll ikonu haline getirmiştir. Kötü çocuk imajı tamamıyla gitmiş, yerini yeni bir okul arkadaşı sevimliliği almıştır (hatta bir şarkıda yeri gelip de 'göt' demeleri gerektiğinde, o kelimenin yerine ‘biip' sesi çıkarırlar). Albümün tümünde berrak, gevrek bir sound ve albümdeki şarkılara müthiş avantaj sağlayan toptan bir profesyonellik cilası görülmektedir. Albümü satmak için hazırlanan uçuk, özgün video klipler de (Heart and Soul, The Heart of Rock'n'Roll, If This is It, Bad Is Bad, I Want A New Drug) onları MTVde süper starlığa taşımıştır.</p>

  <p class="block1">Prodüktörlüğünü grubun yaptığı Sports, belki de ileride grupla özdeşleşecek olan The Heart of Rock'n'Roll’la açılmaktadır, şarkı ABD genelinde, rock'n roll'a adanmış sevgi dolu bir ağıttır. Arkasından ilk büyük single hitleri Heart and Soul gelir, şarkı tam anlamıyla bir Lewis sarkısıdır (oysa Michael Champman ve Nicky Chinn gibi grupla alakası olmayan kişiler tarafından yazılmıştır) ve bu şarkı onları 1980'lerde ülkenin bir numaralı rock grubu konumuna getirmiştir. Şarkı sözleri önceliklerle pek aynı düzeyde değilse de, çoğunluk itibariyle işe yarar olmanın ötesinde olup, hepsinde, bir gecelik ilişkilerin ne büyük hata olduğu mesajı, çapkınca iletilmeye çalışılmaktadır (eski, haşarı Huey'nin katiyen vermeyeceği bir mesaj). Sadece Lewis'in eseri olan Bad Is Bad, grubun o güne kadar doldurduğu en bluesvari parça olup, parçada Mario Cippolina'nın bası parlamakta, fakat parçaya gerçek karakterini veren Huey’nin ağız armonikası soloları olmaktadır, I Want A New Drug, canavar gitar riffi (Chris Hayes'e ait) ile albümün en can alıcı parçasıdır- sadece yazılmış yazılacak en büyük uyuşturucu aleyhtarı şarkı olmakla kalmayıp grubun nasıl olgunlaştığını, kötü çocuk imajından soyunduğunu ve daha yetişkin olmayı öğrendiğini anlatan özel bir mesaj taşımaktadır. Hayes'in buradaki solosu akıllara durgunluk verecek gibidir ve şarkıda bulunan, fakat kimin tarafından kullanıldığı kapakta yazılmayan davul makinesi sadece I Want A New Drug değil, albümün tümüne de öteki albümlerden daha istikrarlı bir eşlik kazandırmaktadır- tabii bu arada gruba Bili Gibson'ın memnuniyet verici katkısı da unutulmamalıdır.</p>

  <p class="block1">Albümün geri kalanı aynı kusursuz biçimde kayar gider -ikinci yüz, grubun o güne kadarki en can alıcı mesajıyla açılır: Walking on a Thin Line -hiç kimse, Bruce Springsteen dahi, bir Vietnam gazisinin günümüz toplumundaki acılarından bu kadar yürek burkucu biçimde söz etmemiştir. Bu şarkı, dışarıdan kimseler tarafından yazılmakla birlikte, grup için yeni bir sosyal bilinçlilik belirtisidir ve grubun, blues geçmişi dışta tutulursa, bir kalbi olduğunu da kanıtlar. Gene Finally Found A Home'da da grup yeni kavuştuğu sofistike kimliği büyüme sürecine bir övgü düzmek yoluyla kanıtlar. Şarkı asi imajından soyunmakla ilgili olmakla birlikte, aynı zamanda grubun rock'n'roll'un tutku ve enerjisinde 'nasıl kendilerini buldukları'nı ele alır. Hattâ şarkı o kadar çok düzlemde etki yaratır ki, albümün kaldıramayacağı kadar karmaşık olduğu söylenebilir, fakat tempo hiçbir zaman düşmez ve gene içinde Sean Hopper'ın kulakta kalan klavyeleri olduğu için de çok dans edilebilir bir parçadır. If This İs İt albümdeki tek balad olmakla birlikte, hüzünlü değildir. Bir âşığın diğerine ilişkilerini sürdürüp sürdürmeyeceklerini sorarak yakarışıdır ve Huey'nin söyleyiş tarzı (belki de albümdeki en süper vokal çalışması) şarkıyı umutla doldurur. Bu şarkı da -albümün geri kalanı gibi- kız peşinde koşmak ya da kız hayalleri kurmak değil, ilişkilerle hesaplaşmak üzerinedir. Crack Me Up, albümde dinleyiciyi grubun New Wave günlerine döndüren tek şarkıdır, Çok önemli olmayan, içki karşıtı, uyuşturucu karşıtı, yetişkinleşmek yanlısı mesajıyla ciddi olsa da, eğlenceli bir şarkıdır.</p>

  <p class="block1">Bütün itibariyle dikkat çekici bu albüme güzel bir final olmak üzere, grup Honkey Tonke Blues'u yorumlar (gene grup üyesi olmayan Hank Williams adında birinin yazdığı bir şarkı) ve çok farklı türde bir şarkı olmakla birlikte, şarkının varlığını albümün geri kalanı boyunca da hissedersiniz. Bütün profesyonel cilasına ragmen, albümde bir 'honky tonk blues' bütünlüğü vardır. (Parantez: Bu süre boyunca Huey, Geleceğe Dönüş filmi için de ikisi de bir numara olan iki parça bestelemiştir, The Power of Love ve Back In Time, efsanevi bir kariyerin oluşmasında dipnot değil, nefis birer ekstra sayılmalıdır.) Sports’u beğenmeyenlere ne demeli, uzun vadede? Dokuz milyon insan yanılmış olamaz.</p>

  <p class="block1">Fore! (Chrysalis; 1986) esas itibariyle Sports albümünün bir devamıdır, fakat çok daha profesyonel bir cilayla. Bu, çocukların büyüdüklerini, rockn'roll'u kabullendiklerini ispat etmelerini gerektirmeyen albümlerdir, çünkü Sports ile Fore! arasındaki üç yıllık geçiş döneminde zaten bunları kabul etmiş bulunmaktadırlar. (Hatta albümün kapağında üçü de takım elbiseler içindedirler.) Albüm ateş gibi bir parçayla açılır: Jacob's Ladder- parça esas itibariyle mücadele ve uzlaşmayı aşmak hakkındadır, belki de Hip To Be Square dışında albümün en iyi şarkısıdır. Bunu, ilişkilere ve evliliğe bir övgü olan hafif zarif Stuck with You izler. Denebilir ki, bundan önceki albümlerdeki şarkılarda konu daha çok kız peşinde koşmak ve de bunu yaparken kendi canını yakmak üzerineyken, bu albümdeki aşk şarkılarının çoğu süren ilişkiler üzerinedir. Fore!’’da, şarkılar dizginleri ellerinde tutan (kızları tavlamışlardır), şimdi ise onlarla başa çıkmak durumunda olan erkekler hakkındadır. The News'ün bu yeni boyutu plağa ek bir itici güç katar, çocuklar daha kendilerinden memnun, daha tatmin olmuş, daha az aceleci gibidirler, bu da plağın o ana kadar doldurduktan en hoş, en zanaatkarca kotarılmış plak olmasına yol açar. Fakat aynı zamanda her Doing İt All For My Baby'ye karşılık (tekeşlilik ve doyuma erişmeye adanmış nefis bir parça) Whole gotta Lovin' gibi onalıgı yakıp geçen bir blues parçası da vardır ve birinci yüz (ya da CD'de ilk beş şarkı) başyapıtları Hip To Be Square ile biter (ne yazıktır ki grubun tek kötü video klibi de bu şarkı için yapılmıştır). Fore!'un kilit şarkısı topluma uyum sağlamaya adanmış öylesine cıvıl cıvıl bir övgüdür ve o denli akılda kalıcıdır ki, çoğu kişi büyük olasılıkla şarkının sözlerini dinlemez bile, ama Chris Hayes gitarını inletirken ve de arkada o nefis klavyeler varken -kimin umurunda? Ayrıca şarkı sadece uyum sağlamanın hazzı ve de trendlerin önemi üzerine de değildir- grubun, kendisi hakkında şahsi bir mesajıdır, tam ne olduğundan pek emin değilsem de.</p>

  <p class="block1">Fore!'un arka yüzü ilk yüzün gücünden yoksun olsa da, aslında oldukça karmaşık, mücevher gibi bir-iki parça vardır, I Know What I Like, Huey’nin altı yıl önce asla söyleyemeyeceği bir şarkı -tepeden inme bir özgürlük bildirisi- iken, ondan sonra gelen ve albümdeki yeri özenle seçilmiş Never Walk Alone bu şarkıyı tamamlar ve onu daha geniş fırça darbeleriyle yorumlar (bunda ayrıca çok güzel bir org solosu ve Hip To Be Square dışında Huey’nin en güçlü vokal çalışması vardır). Forest for the Trees, temposu yüksek, intihar karşıtı bir şarkıdır ve kulağa biraz klişe gibi gelse de, Huey'le grubunun klişelere yeni bir hayat aşılamakta ve onları tamamen kendilerinin kılmakta özgün bir başarıları vardır. Naturally, grubun tıfıl günlerini çağrıştırırken onların vokal yeteneklerini de öne çıkarır (kimler olduğunu bilmeseniz, CD player’ınızda çalanın Beach Boys olduğunu sanabilirsiniz), ve aslında öylesine bestelenivermiş, önemsenmemiş bir parça olmakla birlikte albümün son şarkısı Simple As That, kaderine razı olmayı değil, umudu çağrıştıran bir mavi yakalı baladıdır, ayakta kalma konusunu işleyen karmaşık mesajı (şarkının sözleri grubun üyelerinden biri tarafından yazılmamıştır) grubu global konuları ele aldıkları bir sonraki albümleri Small World’e bağlar. Fore!, Sports gibi bir başyapıt olmayabilir (hangi albüm olabilir ki?) fakat kendi çerçevesi içinde aynı derecede tatminkar ve yumuşaktır, 1986'nın daha bazı inceliklere ermiş Huey'i aynı derecede aktiftir.</p>

  <p class="block1">Small World (Chrysalis; 1988) Huey Lewis and the News'un onaya çıkardıkları en iddialı, sanatsal açıdan en doyurucu albümdür. Öfkeli Genç Adam’ın yerini kesinkes son derece profesyonel bir müzisyen almıştır ve Huey yalnızca tek bir sazın ustasıysa da (ağız armonikası), armonikanın etkileyici, Dylan'vari tınıları Small World’e pek az sanatçının ulaşabildiği bir görkem kazandınr. Mantıksal bir geçiş olup grubun bir tema etrafında örülmüş İlk albümleridir- hattâ Huey gelmiş geçmiş en önemli konulardan birini kurcalar: global iletişimin önemi. Albümdeki on şarkıdan dördünün adında 'dünya' lafının geçmesi rastlantı değildir ve ilk kez olarak bir değil üç enstrümantal parça vardır.</p>

  <p class="block1">CD, Lewis'le Hayes tarafından yazılmış Small World (Part One) ile nefis bir tarzda açılır, şarkıda uyumlu bir dünya mesajının yanı sıra, Hayes'in de şahane bir solosu vardır. Old Antone's'da grubun ülke içinde turnedeyken kaptıkları zydeco etkilerini görmek mümkündür ve bu, şarkıya tamamıyla kendine özgü bir Cajun tadı verir. Bruce Hornsby akordeonu mükemmel çalmakta ve sözler, dinleyende gerçek bir Bayou hissi uyandırmaktadır. Gene, CD'nin hit parçası Perfect World’de Tower of Power’ın nefeslileri olağan üstü biçimde kullanılmıştır. Bu, aynı zamanda albümdeki en iyi kayıttır (sözler grup üyesi olmayan Alex Call'a aittir) ve albümdeki temaları toparlamaktadır: dünyanın kusursuz olmayışını kabullenmek, ama gene de 'kusursuz bir’ dünyada yaşama düşü kurmaya devam etmek. Şarkı hızlı bir pop parçası olmasına rağmen, etkisi gene de dokunaklı olup, grup tarafından burada da nefis bir performans sergilenmektedir. Gariptir ki bunu iki enstrümantal parça izler: garip Afrika etkileri taşıyan reggae dans parçası Bobo Tempo ve Small World’ün ikinci bölümü. Ama bu melodilerin sözsüz olmaları global iletişim mesajının kaybolduğu anlamına gelmemelidir, tematik tekrarları nedeniyle dolgu şarkılar gibi de görülmemelidirler; grup bunlarda doğaçlama yeteneklerini de gösterme fırsatını bulur.</p>

  <p class="block1">İkinci yüz, son derece vurucu bir biçimde Walking With the Kid parçasıyla açılır, Huey'nin baba olmanın sorumluluklarından söz ettiği ilk şarkısı. Huey'nin sesi daha da olgunlaşmıştır ve biz, dinleyenler olarak, son dizeye kadar şarkıdaki 'Kid'in (bir arkadaşı olduğunu varsayarız) gerçekte onun oğlu olduğunu anlamasak da, Huey'nin sesindeki olgunluk bize bir ipucu verecektir, bir zamanlar Heart and Soul’u ya da Some of My Lies Are True'yu söylemiş olan adamın bunu söylüyor olmasına inanmak çok güçtür. Albümün iddialı baladı, World to Me bizi hülyalara gark eden bir incidir, ve aslında bir ilişkide birbirine destek olmayı konu edinse de, Çin'e, Alaska'ya, Tennessee'ye de anıştırmalar yaparak albümün Small World temasını sürdürür, ve de grup bu parçada gerçekten iyi çalmaktadır. Better Be True da baladımsı bir parça olmakla birlikte, dinleyeni hülyalara sürükleyen bir inci değildir ve sözleri bir ilişkide birbirine destek olmayı filan konu edinmeyip Çin'e ya da Alaska'ya da gönderme yapmamaktadır ve de grup bu parçada gerçekten iyi çalmaktadır.</p>

  <p class="block1">Give Me The Keys (And I'll Drive You Crazy) keyifli bir blues/rock parçası olup arabayla başıboş gezinmeyi (başka ne olabilir ki?) konu edinir, albümün temalarını albümdeki öteki parçalardakinden çok daha şakacı bir biçimde bir araya getirir ve söz olarak biraz fakirce görünse de, yeni, 'ciddi' Lewis'in -'sanatçı' Huey'nin- o zıpçıktı mizah duygusunu kaybetmediğini kanıtlar. Albüm Slammin’le sona erer, sözsüz bir parçadır ve bir sürü nefesli vardır ve dürüstçe söylemek gerekirse, sesini iyice açarsanız, dinleyene korkunç, siktirici bir baş ağrısından başka bir şey vermeyen bir parçadır, hattâ biraz mide bile bulandırabilir, gerçi belki plakta ya da kasette farklı olabilir, orasını bilemem. Her neyse, bende günlerce süren zalimce hislere yol açtı. Ayrıca bu parçayla çok iyi dans edemezsiniz.</p>

  <p class="block1">Small World yüz kadar kişinin (bütün ekstra müzisyenleri, davul teknisyenlerini, muhasebecileri, avukatları da sayarsanız -hepsine teşekkür var) eseri olmakla birlikte bu, CD'nin topluluk ruhu temasına bir ilave olup plakta kalabalık etmez, plağı ancak daha zevkli bir olay haline getirir. Bu ve bundan önceki dört CD'yle birlikte, Huey Lewis and the News, eğer dünya gerçekten küçükse, bu çocukların W’li yıllarda, bu ya da başka bir kıtadaki en iyi Amerikalı müzik grubu olduklarını kanıtlamaktadır- ve de Huey Lewis'in şarkıcı, müzisyen ve şarkı sözü yazarı olarak aşılamayacağını.</p>

  <h1 id="sigil_toc_id_46">Courtney'yle Yatakta</h1>

  <p class="block1">Courtney’in yatağındayım. Luis Atlanta'da. Courtney ürperiyor, bana yaslanıyor, gevşiyor. Ondan ayrılıp sırtüstü uzanıyorum, sert ve kürk kaplı bir şey batıyor sırtıma. Elimi sokup altımdan alıyorum, göz yuvalarına mavi değerli taşlar doldurulmuş bir kara kedi, bir ara Noel alışverişlerim sırasında F.A.O. Schwarz da görmüştüm bunu galiba. Ne diyeceğimi bilemiyorum, onun için, “Tiffany lambaları... yeniden moda oluyor galiba,” diye kekeliyorum. Suratını karanlıkta hayal meyal seçebiliyorum, ama acıyla alçak sesle inleyişini, bir ilaç şişesinin kapağının 'çık' diye açılışını, gövdesinin yatakta yer degiştirişini duyuyorum. Kediyi yere bırakıyorum, kalkıp bir duş alıyorum. Bu sabahki Patty Winters Şovda konu Güzel Teenager Lezbiyen-ler'di, o kadar erotik geldi ki, evde kalmam, bir toplantıyı kaçırmam ve iki kere otuzbir çekmem gerekti. Günün geri kalanını canım sıkılarak ve de ne yapacağımı bilemeden boş boş Sot-hebys'de gezinerek geçirdim. Geçen gece Jeanette ile Şezlonglarda yemek yedik, yorgun görünüyordu, az yemek ısmarladı. Doksan dolarlık bir pizzayı ikimiz yedik. Saçımı kuruladıktan sonra, üzerime Ralph Lauren bir bornoz geçiriyorum ve yatak odasına geri dönüyorum, giyinmeye başlıyorum. Courtney sigara içiyor ve David Letterman'la Geceyarısı'nı seyrediyor, televizyonun sesi kısık.</p>

  <p class="block1">“Şükran Gününden önce arayacak mısın beni?” diye soruyor.</p>

  <p class="block1">“Belki.” Gömleğimin önünü ilikliyorum, buraya neden kalkıp geldim diye soruyorum kendi kendime.</p>

  <p class="block1">“Ne yapıyorsun?” diye soruyor, tane tane.</p>

  <p class="block1">Cevabım tahmin edilebileceği gibi, mesafeli. “River Cafe'de yemek. Sonra Au Bar, belki.”</p>

  <p class="block1">“Güzel,” diye mırıldanıyor.</p>

  <p class="block1">“Ya seninle... Luis?” diye soruyorum.</p>

  <p class="block1">“Tad and Maura'larda yemek yiyecektik,” diyor iç geçirerek. “Ama artık yemeyeceğiz sanıyorum.”</p>

  <p class="block1">“Neden?” Yeleğimi üzerime geçiriyorum, siyah kaşmir Polo, düşünüyorum; gerçekten ilgilendim.</p>

  <p class="block1">“Oh, bilirsin Luis'nin Japonlar hakkındaki duygularını,” diye başlıyor söze, gözler kaymış bile.</p>

  <p class="block1">Devam etmeyince kızıyorum, üsteliyorum. “Çok açıklayıcı oldu. Devam et.”</p>

  <p class="block1">“Luis geçen pazar Tad and Maura'da bir Akita'ları var diye Trivial Pursuit oynamayı reddetti.” Sigarasından bir nefes çekiyor.</p>

  <p class="block1">“Ee, yani...” Duruyorum. “Ne oldu?”</p>

  <p class="block1">“Benim evimde oynadık.”</p>

  <p class="block1">“Hiç sigara içtiğini bilmezdim,” diyorum.</p>

  <p class="block1">Hüzünlü hüzünlü, ama salakça gülümsüyor. “Hiç dikkat etmedin ki.”</p>

  <p class="block1">“Tamam, utandığımı itiraf ediyorum, ama sadece biraz.” Tik ağacından Sottsass yazı masasının üzerinde asılı duran Marlian aynanın önüne gidiyorum, şal deseni Armani kravatımın düğümü eğri mi değil mi, kontrol etmek için.</p>

  <p class="block1">“Dinle, Patrick,” diyor, çaba harcayarak. “Konuşabilir miyiz?”</p>

  <p class="block1">“Şahane görünüyorsun.” İç geçiriyorum, başımı çevirip ona havadan bir öpücük yolluyorum. “Söylenecek bir şey yok. Luis'yle evleneceksin. Gelecek hafta hem de.”</p>

  <p class="block1">“Ne özel bir olay,” diyor alaylı, ama umarsız olmayan bir sesle.</p>

  <p class="block1">“Dudaklarımı oku bak,” diyorum, aynaya geri dönerek. “Şa-ha-ne gö-rü-nü-yor-sun.”</p>

  <p class="block1">“Patrick?”</p>

  <p class="block1">“Evet, Courtney?” .</p>

  <p class="block1">“Seni Şükran Günü'nden önce göremezsem...” Duruyor, ne diyeceğini bilemiyor. “Kutlu olsun?” ' •</p>

  <p class="block1">İfadesiz bir sesle cevap vermeden önce bir an ona bakıyorum. “Seninki de.”</p>

  <p class="block1">Doldurulmuş kara kediyi yerden alıyor, başını okşuyor. Koridora çıkıp, mutfağa doğru yöneliyorum.</p>

  <p class="block1">“Patrick?” diye sesleniyor yumuşak bir sesle yatak odasından.</p>

  <p class="block1">Duruyorum fakat arkama dönmüyorum. “Evet?” “Hiç.”</p>

  <h1 id="sigil_toc_id_47">Smith &amp; Wollensky</h1>

  <p class="block1">Hanover Caddesi'ndeki Harry's'de, Craig McDermott'la birlikteyim. Ağzında puro, Stoli Cristal Martini içiyor, bana ceket cebinde mendil taşımanın kurallarının neler olduğunu soruyor. Ona cevap verirken ben de aynısından içiyorum. Daha yeni, salı günü Londra'dan dönen Harold Carnes'ı bekliyoruz, yarım saat gecikti. Sinirliyim, sabırsızım ve McDermott a Todd'u ya da en azından kesinlikle kokaini olan Hamlin'i de davet etmemiz gerektiğini söylediğimde, omuz silkiyor ve de belki Carnes'ı</p>

  <p class="block1">Delmonico's'da bulabileceğimizi söylüyor. Ama Carnes'ı Delmonico'da bulamıyoruz, bu yüzden birimizden birinin yaptırdığı bir saat sekiz rezervasyonu için Smith &amp; Wollensky'ye yollanıyoruz. McDermott'ın üzerinde Cerrutti 1881'den altı düğmeli kruvaze takım elbise, Bostan'dan Louis imzalı gömlek, Dunhill ipek kravat. Benim üzerimde Ermenegildo Zegna'dan altı düğmeli kruvaze takım elbise, Luciano Barbera'dan çizgili, pamuklu gömlek, Armani ipek kravat, Ralph Lauren'dan süet ayakkabılar, E.G. Smith'den çoraplar. Kadınlar tarafından Irzlarına Geçilen Erkekler bu sabahki Patty Winters Şovun konusu. Garip bir şekilde boş olan Smith &amp; Wollensky'deki bir bölmede oturmuşuz, Vakumluyum, iyi kalite bir kadeh kırmızı şarap içiyor, bir taraftan da geçenlerde bir kızın ırzına geçen, geçerken de dişleriyle kulaklarını koparan St. Alban's, Washingtonlu bir kuzenimi düşünüp hayretler ediyorum, patates mücver ısmarlamamış olmaktan dolayı pis bir tatmin duyuyorum bir taraftan da, sonra sonra kardeşimle benim bir zamanlar birlikte ata bindiğimizi, tenis oynadığımızı düşünüyorum -bunlar belleğimi dağlamakta, fakat McDermott, yemekler masaya geldiğinde benim patates mücver ısmarlamadığımı görüyor ve bu düşüncelerimi yanda kesiyor.</p>

  <p class="block1">“Neler oluyor? Smith &amp; Wollensky'de patates mücver ısmarlamadan yemek yiyemezsin,” diye yakınıyor.</p>

  <p class="block1">Gözlerimi gözlerinden kaçırıyorum ve ceketimin cebinde sakladığım puroya dokunuyorum.</p>

  <p class="block1">“Tanrım, Bateman, sen kudurmuş bir manyaksın. P &amp; P'de çok fazla çalıştın sen,” diye söyleniyor. “Nerede siktiğimin patates mücverleri?”</p>

  <p class="block1">Bir şey demiyorum. McDermott'a şu anda hayatımın çok kâbuslu bir noktasında olduğumu ve de duvarların çok parlak, neredeyse gözleri sızlatacak bir beyaza boyanmış olduğunu ve de floresan ışıklarının altında nabız gibi artıklarını ve de parıl parıl parladıklarını nasıl söyleyebilirim ki. Frank Sinatra bir yerlerden Witchcraft söylüyor. Gözlerimi dikmiş duvarlara bakıyor, şarkının sözlerini dinliyorum, birden susadım, fakat garsonumuz sadece Japonlardan müteşekkil bir masadan sipariş almakta, ve de bizimkinin arkasındaki bölmede, üzerinde Polo bir şeyler olan biri, ya George MacGowan ya da Taylor Preston, beni kuşkulu kuşkulu süzmekte, McDermott ise donmuş gibi bir ifadeyle gözlerini dikmiş bifteğime bakmakta ve de Japon işadamlarından birinin elinde bir abaküs, bir diğeri 'teriyaki' sözcüğünü hecelemeye çalışıyor, bir diğeri ağzıyla şarkının sözlerini sessizce tekrarlıyor ya da söylüyor ve de masadakiler kahkahalar atıyor, garip, bütün bütüne de yabancı olmayan bir ses, bir çift pirinç çubuğunu havaya kaldırıyor, başını kendinden emin bir biçimde sallayarak Sinatra'yı taklit ediyor. Ağzı açılıyor, ağzından çıkan şu: “that sry comehide stale... that clazy whitchclaft...”</p>

  <h1 id="sigil_toc_id_48">Televizyonda Bir Şey</h1>

  <p class="block1">Geçen hafta Broadway prömiyeri yapılan yeni bir İngiliz müzikaline, oradan da Doğu Yakasının yukarısındaki Malcolm Forbes'un yeni lokantası Progress'de yemeğe gitmek için Jeanette'le buluşmak üzere giyinirken, videoda bu sabahki Patty Winters Şov'u seyrediyorum, iki bölümlü. Birinci bölüm Gun's n' Roses grubunun solisti Axl Rose hakkında bir belgesel. Patty onun bir röportajcıya şunları dediğini aktarıyor: “Strese girdim mi, şiddet hisleriyle doluyorum ve de acısını kendimden çıkarıyorum. Kendime jilet attığım çok oldu, ama sonra baktım ki, jilet yarası bir müzik seti olmamasından daha çok acıtıyor insanın canım... Gidip birilerinin suratını dağıtmaktansa, kendi müzik setime bir tekme indirmeyi tercih ederim. Fıttırdım mı ya da keyfim kaçtı mı ya da duygulanma hakim olamadım mı, gidip piyano çalıyorum.” İkinci bölüm, seri cinayetler işleyen katil Ted Bundy'nin çeşitli mahkemelerinden biri sırasında nişanlısına yazmış olduğu mektuplarla ilgili. Patty okuyor, “Sevgili Carole,” bu arada Bundy'nin kendisine haksızlık yapılmış denecek kadar aşağı doğru basık bir kafa fotoğrafı, infazdan bir-iki hafta öncesinden, ekrandan geçip gidiyor, “lütfen mahkemede Janet'la aynı sırada oturma. Ben sana doğru baktığımda, o hâlâ oturduğu yerden beni önündeki istiridyeyi gözleyen fıttırık bir martı gibi süzmekle meşgul... O an sıcak sosu üzerime gezdirişini bile hissedebiliyorum...”</p>

  <p class="block1">Bir şey olsun diye bekliyorum. Bir saate yakın yatak odamda oturuyorum. Hiçbir şey olmuyor. Kalkıyorum, M.K.'da ya da Au Bar'da geç saatlere kadar sürmüş bir cumartesi gününden arta-kalmış, dolapta duran kokaini -çok az bir şey- çekiyorum, Jeanette'la buluşmadan önce Orso'da bir içki içiyorum, onu önceden aramış, söz konusu müzikale iki biletim olduğunu söylemiştim, 'gelirim'den başka bir şey söylemedi, ben de ona sekize on kala tiyatronun önünde buluşmamızı söyledim, telefonu kapattı. Orso'nun barında tek başıma otururken aklıma geliyor, ekranın altında çıkan numaralardan birini arayacaktım, ama sonra ne söyleyeceğimi bilmediğimi fark ediyorum, sonra Patty'nin okuduğu kelimelerden sekizi aklıma geliyor: “O an sıcak sosu üzerime gezdirişini bile hissedebiliyorum...”</p>

  <p class="block1">Jeanette'la ben müzikalden sonra Progress'de otururken bu sözler nedense yeniden aklıma geliyor, geç saat, lokanta kalabalık. Kartal karpaçyosu denen bir şey ısmarlıyorum, keçi peynirli andiv ve çikolatayla kaplanmış badem, mahi-mahi, içinde çiğ tavuk olan garip bir gaspacho, siyah bira. Şu anda tabağımda yenebilecek tek bir şey yok, olanların da tadı alçı gibi. Jeanette’ın üzerinde yünlü kumaştan smokin ceketi, ipek şifon bir şal, yünlü kumaştan bir smokin pantolonu, hepsi Armani, antika altın ve elmaslı küpeler, Givenchy çoraplar, kaba deriden ayakkabılar. İç geçiriyor ve lokantanın sigara içilmeyen bölümünde oturmamıza rağmen, sigara yakma tehdidinde bulunuyor. Jeanette'ın davranışı derinden kaygılandırıyor beni, kafama karanlık düşüncelerin üşüşüp yayılmasına yol açıyor. Şampanya kirler içiyor, fakat fazla kaçıyor ve altıncısını ısmarladığında çok fazla içtiğini düşünüp düşünmediğini soruyorum. Bana bakıyor ve “Üşüyorum, susadım ve istediğim her bir boku ısmarlayabilirim" diyor.</p>

  <p class="block1">Diyorum ki, “O zaman bir Evian ya da San Pellegrino ısmarlasana be kadın.”</p>

  <h1 id="sigil_toc_id_49">Sandstone</h1>

  <p class="block1">Annemle, onun artık daimi sakini olduğu Sandstone'daki özel odasında oturuyoruz. Ağır uyuşturucu altında, gözünde güneş gözlükleri, saçını elleyip duruyor, ben de ellerime bakıp duruyorum, kesinlikle eminim titrediklerinden. Noel için ne dilediğimi sorarken gülümsemeye çalışıyor. Başımı kaldırıp ona bakmanın ne kadar çaba gerektirdiğini fark ettiğimde şaşırmıyorum. Ceketi yakasız, çift düğmeli gabardin takım var üzerimde, Gian Marco Venturi’den, burnu değişik deriden bağcıklı Armani ayakkabılar, polo kravat, çorapların nereden olduğundan emin değilim. Nisan ortalarına yaklaşıyoruz.</p>

  <p class="block1">“Hiçbir şey,” diyorum, gülümseyerek temin ediyorum onu.</p>

  <p class="block1">Bir suskunluk oluyor. “Sen ne istiyorsun?” diye sorarak bölüyorum sessizliği.</p>

  <p class="block1">Uzun süre hiçbir şey demiyor, tekrar ellerime bakıyorum, tımaklarımın altındaki kurumuş kana, Suki adlı bir kızın galiba. Annem yorgun bir hareketle dudaklarını yalıyor ve “Bilmiyorum. İyi bir Noel geçirmek istiyorum o kadar,” diyor.</p>

  <p class="block1">Bir şey söylemiyorum. Son bir saati annemin hastanedeki odasında bulunması için ısrar ettiğim aynada saçıma bakmakla geçirdim.</p>

  <p class="block1">“Mutsuz görünüyorsun" diyor birden.</p>

  <p class="block1">“Değilim,” diyorum kısa bir iç çekişiyle.</p>

  <p class="block1">“Mutsuz görünüyorsun,” diyor, daha alçak sesle bu kez. Saçına dokunuyor yeniden, göz alıcı bir beyazlıkta.</p>

  <p class="block1">“Ee, sen de öyle,” diyorum ağır ağır, başka bir şey demeyeceğini umut ederek.</p>

  <p class="block1">Başka bir şey demiyor. Pencerenin yanında bir iskemlede oturuyorum, parmaklıkların gerisinde, dışarıda hava kararıyor, güneşin önünden bir bulut geçiyor, çok geçmeden çayırlar yeniden yeşile dönüyor. Annem üstünde Bergdorfs'dan bir sabahlık, ayaklarında ona geçen Noel'de aldığım Norma Kamali terliklerle yatağının üzerinde oturuyor.</p>

  <p class="block1">“Parti nasıldı?” diye soruyor.</p>

  <p class="block1">“Fena değil,” diyorum.</p>

  <p class="block1">“Kaç kişi vardı?”</p>

  <p class="block1">“Kırk. Beş yüz.” Omuz silkiyorum. “Emin değilim.” Yeniden dudaklarını yalıyor, saçını bir kere daha elliyor. “Saat kaçta terk ettin?”</p>

  <p class="block1">“Bilmiyorum,” diye cevap veriyorum uzun bir aradan sonra. “Bir? İki?” diye soruyor.</p>

  <p class="block1">“Bir olsa gerek,” diyorum, neredeyse lafı ağzından alarak.</p>

  <p class="block1">“Oh.” Tekrar duruyor, güneş gözlüklerini düzeltiyor, ona Bloomingdale's'den aldığım siyah Ray-Banleri, iki yüz dolar verdim.</p>

  <p class="block1">“Çok iyi değildi,” diyorum, ona bakıyorum. “Neden?” diye soruyor, merakla.</p>

  <p class="block1">“Değildi işte,” diyorum, dönüp elime bakıyorum yeniden, başparmağımın tırnağının altındaki kurumuş kan kalıntılarına, babamın fotoğrafına: çok gençken çekilmiş, annemin yatağının yanındaki sehpanın üzerinde, Sean'la benim, ikimiz de onlu yaşlanmadayken çekilmiş bir fotoğrafımızın yanı başında duruyor, üzerlerimizde smokinler, ikimiz de gülümsemiyoruz. Fotoğrafta babamın üzerinde altı düğmeli kruvaze, siyah bir spor ceket, beyaz geniş yakalı pamuklu gömlek, kravat, cebindeki mendil, ayakkabılar, hepsi Brooks Brothers'dan. Babasının Connecticut'daki arazisinde bulunan hayal ürünü hayvan heykellerinden birinin yanı başında ayakta duruyor, uzun zaman öncesi, gözlerinde tuhaf bir şey var.</p>

  <h1 id="sigil_toc_id_50">İş İçin En İyi Kent</h1>

  <p class="block1">Ve yağmurlu bir salı sabahı, Xclusive'de ağırlık çalıştıktan sonra, Paul Owen’ın Doğu Yakası'nın yukarısındaki katına uğruyorum. Yüz altmış bir tane gün geçti orada iki eskort kızla geçirdiğim geceden bu yana. Kentin dön gazetesinden hiçbirinde, bulunan cesetlerle ilgili bir haber çıkmadı, ne de yerel haberlerde geçti; bir söylentinin izine dahi rastlanmadı. İnsanlara yıktığım kızlara, iş arkadaşlarıma- yemeklerde, Pierce &amp; Pierce'ın koridorlarında, Paul Owen’ın apartmanında bulunan iki katledilmiş fahişe cesedinden haberleri olup olmadığını soracak kadar ileri gittim. Ama filmlerde olduğu gibi, hiç kimse bir şey duymamış, hiç kimsenin neden bahsettiğim hakkında en ufak bir fikri yok. Den edilecek başka şeyler var: Giderek daha anan oranlarda bağırsak söktürücü ve speed'lerle Manhattan'daki kokainin kesiliyor olması, 1990'larda Asya kıtasının durumu, PR'da saat sekize rezervasyon yaptırmanın hemen hemen imkânsız olması, Tony McLanus'un Özgürlük Adası'ndaki yeni lokantası, crack. İşte buradan da yola çıkarak farz ediyorum ki, yani, ceset falan bulunmadı. Ne bileyim, Kimball da Londra'ya taşınmış olabilir.</p>

  <p class="block1">Nedenini bulup çıkaramıyorsam da, taksiden dışarıya ayak atarken bina farklı görünüyor gözüme. Onu öldürdüğüm gece Owen'dan aldığım anahtarlar hâlâ cebimde, giriş kapısını açmak için şu anda çıkarıyorum, fakat açmıyorlar. Onun yerine, altı ay önce burada olmayan üniformalı bir kapıcı, geciktiği için özür dileyerek kapıyı açıyor. Yağmurda ayakta duruyorum, şaşkın bir halde, beni içeri buyur ederken yoğun bir İrlandalı aksanıyla soruyor, "Ee, giriyo musunuz, girmiyo musunuz- sırsıklam olacaksınız.” Lobiye giriyorum, şemsiyem koltuğumun altında, kokuyla baş edebilmek için yanımda getirdiğim cerrah maskesini cebime tıkıştırıyorum. Elimde bir walkman, ne yapsam, ne desem.</p>

  <p class="block1">“Ee, size nasıl yardımcı olabilirim, beyefendi?”</p>

  <p class="block1">Duraksıyorum -uzun, rahatsız bir ara- sonra sadece, "On dört A,” diyorum.</p>

  <p class="block1">Defterine bakmadan önce beni baştan aşağı bir süzüyor, sonra sırıtıyor, bir not düşüyor. “Ah, tabii. Şu anda Mrs. Wolfe orada, yukarıda.”</p>

  <p class="block1">“Mrs. ...Wolfe mu?” Zorla gülümsemeye çalışıyorum.</p>

  <p class="block1">“Evet. Emlakçı hanım,” diyor, başını kaldırıp bana bakarak. “Randevunuz vardı, değil mi?”</p>

  <p class="block1">Başka bir yenilik de asansörcü, yukarı doğru çıkarken, gözlerini yere dikip bakıyor. O geceki, bütün o haftaki adımlarımı hatırlamaya çalışıyorum, yararsız, ama biliyorum ki, o iki kızı öldürdükten sonra bir daha bu eve gelmedim. Owen'in dairesinin değeri ne acaba? Dönüp dönüp aklımı zorlayan sona bu, sonunda aklıma yerleşip sızım sızım sızlamaya başlayıncaya kadar. Bu sabahki Patty Winters Şov, beyinlerinin yansı alınmış kişiler üzerineydi. Göğsüm buz gibi.</p>

  <p class="block1">Asansörün kapıları açılıyor. Dışarı çıkıyorum, dikkatle, arkamdan kapıların kapanışını izliyorum, sonra koridordan aşağıya, Owen'in dairesine doğru yürüyorum. İçeriden sesler geliyor. Duvara yaslanıyorum, iç geçiriyorum, anahtarlar elimde, biliyorum ki kilitler değiştirilmiş. Tir tir titreyerek loafer'larıma bakıyorum, siyah ve A. Testoni marka, ne yapmam gerektiğini düşünürken, dairenin kapısı açılıyor, beni bu bir anlık kendine acıma duygusundan çekip alıyor. Orta yaşlı bir kadın emlakçı dışarı çıkıyor, gülümsüyor, ajandasına bakarak “Saat on bir, müşterim misiniz?” diye soruyor. “Hayır,” diyorum.</p>

  <p class="block1">“Özür dilerim,” diyor ve koridordan aşağıya doğru yürürken, köşeyi dönüp gözden kaybolmadan önce dönüp bana bakıyor, yüzünde garip bir ifadeyle. Daireye bakıyorum. Otuzlarına yaklaşmış bir çift oturma odasının ortasında ayakta durmaktalar, birbirleriyle konuşuyorlar. Kızın üzerinde bir yünlü ceket, ipek bir bluz, yünlü flanel pantolon, Armani, yaldızlı küpeler, eldivenler, elinde bir şişe Evian suyu tutuyor. Erkeğin üzerinde spor bir tüvit ceket, kaşmir süveter yelek, pamuklu Chambray gömlek, kravat, hepsi Paul Stuart, Agnes B. pamuklu trençkot kolunun üzerine atılmış. Geride daire pırıl pırıl uzanıyor. Yeni jaluziler, yalancı inek derisi levha gitmiş; gene de, mobilyalar, duvar panosu, üzeri camlı kahve sehpası, Tonet iskemleler, siyah deri divan, hepsi yerli yerinde duruyor gibi gözüküyor; dev ekranlı televizyon açık, sesi kısık, bir lekenin ceketin birinden kalkıp gelip kameraya konuştuğu bir reklam oynuyor, ama bu bana Christie'nin memelerine, kızlardan birinin kellesine yaptıklarım unutturamıyor, burun gitmişti, iki kulak da ısırılarak koparılmıştı, çene ve yanak etlerini ısırarak kopardığım yerlerden dişler görünüyordu, apartman kan revan içinde kalmıştı, ceset kokusu, benim kendi kendimi ikaz edişim, dur- “Size yardımcı olabilir miyim?” Emlakçı Mrs. Wolfe –diye tahmin yürütüyorum- araya giriyor. Çok kemikli ince bir yüzü var, burun büyük, insanı sinirlendirecek derecede sahici, bol rujlu dudaklar, süt mavisi gözler. Yünlü buklet bir ceket giymiş, ipekli bluz, ayakkabılar, küpeler, bilezik, nereden alınmış? Bilmiyorum. Belki kırkından genç.</p>

  <p class="block1">Hâlâ duvara yaslanmış durmaktayım, çifti seyrediyorum, oturma odasından çıkıp arka tarafa, yatak odasına gidiyorlar. Cam vazolara yerleştirilmiş demet demet çiçeğin, düzinelercesinin, dairenin dört bir yanını doldurduğunu görüyorum, koridorda durduğum yerden kokularını da alabiliyorum. Mrs, Wolfe neye gözlerimi dikip baktığımı anlamak için dönüp arkasına bakıyor, sonra gene bana dönüyor. “Şeyi arıyordum... Paul Owen oturmuyor mu burada?” diye soruyorum.</p>

  <p class="block1">Uzun bir sessizlik oluyor, sonra cevap veriyor. “Hayır. Oturmuyor.”</p>

  <p class="block1">Uzun bir sessizlik daha. “Yani, hani... emin misiniz?” diyorum, cılız bir sesle, “An...anlayamıyorum,” diyorum.</p>

  <p class="block1">Bir şeylerin ayırdına varıyor, yüz kasları geriliyor. Gözleri ki-siliyor, fakat kapanmıyor. Nemli avucumda sıkı sıkıya kavradığım cenah maskesini fark etti, sesli sesli derin bir soluk alıyor, gözlerini ondan ayırmıyor. Şu anda olup bitenler kesinlikle içimi açmıyor. Televizyonda, bir reklam filminde, adamın biri bir kızarmış ekmeği havaya kaldırıp karısına “Hey, haklısın... bu margarinin tadı gerçekten de bok gibi,” diyor. Karısı gülümsüyor.</p>

  <p class="block1">Times'daki ilanı mı gördünüz?” diye soruyor emlakçı kadın</p>

  <p class="block1">“Hayır... yani, evet. Evet, gördüm. Times'daki ilanı.” Duralı-yorum, biraz güç topluyorum, güllerden gelen ağır koku, tiksinç bir şeyleri maskeliyor. “Fakat... burası hâlâ... Paul Owen'in değil mi?” diye soruyorum, elimden geldiğince üste akmaya çalışarak.</p>

  <p class="block1">Uzun bir sessizlik oluyor, sonra, Times'da ilan yoktu.” diyor.</p>

  <p class="block1">Sonsuz saniyeler boyu birbirimize bakıyoruz. Benim bir şey söylemek üzere olduğumu sezdiğinden eminim. Bu bakışı ben birinin yüzünde daha gördüm. Bir kulüpte miydi? Bir kurbanın yüz ifadesi miydi? Yakınlarda bir sinema perdesine mi yansımıştı? Yoksa bir aynada mı görmüştüm? Yeniden konuşacak gücü kendimde bulmam bana bir saat gibi gelen bir süre alıyor. “Ama bunlar... onun” -duruyorum, yüreğim duruyor, yeniden atmaya başlıyor- “mobilyaları.” Şemsiyemi düşürüyorum, çabucak eğilip yerden alıyorum.</p>

  <p class="block1">“Bence anık gitseniz iyi olur,” diyor.</p>

  <p class="block1">“Bence... neler olduğunu bilmek istiyorum.” Midem bulanıyor, göğsüm ve sırtımdan birden bir ter boşanıyor sanki, sırılsıklamım.</p>

  <p class="block1">“Sorun çıkarmayın,” diyor.</p>

  <p class="block1">Bütün sınırlar, eğer varsa tabii, birden sökülüp takılabilir parçalar gibi görünüyorlar gözüme, sökülmüşler, yanı sıra kaderimin ağlarını ören diğer başka sınırlar varsa eğer, onlar gün boyu peşimi bırakmayacaklar gibi de bir duygu. Bu... bir... oyun... değil, diye haykırmak istiyorum, fakat nefesim bana ait değil, onun bunu fark ettiğini sanmıyorum gerçi. Yüzümü ondan öteye çeviriyorum. Dinlenmeye ihtiyacım var. Ne diyeceğimi bilemiyorum. Şaşkınım, uzanıp bir an Mrs. Wolfe'un kolunu tutmak istiyorum, doğrulmak için, fakat elim havada kalakalıyor, onun yerine göğsüme götürüyorum, ama elimi hissedemiyorum, kravatımı gevşetirken bile; tir tir titreyerek orada kalakalıyor, dur-duramıyorum da. Kıpkırmızı kesiliyorum, dilim tutuluyor.</p>

  <p class="block1">“Gitmenizi öneririm,” diyor.</p>

  <p class="block1">Koridorda yüz yüze, ayakta duruyoruz.</p>

  <p class="block1">“Sorun çıkarmayın,” diyor yeniden, sakin bir sesle.</p>

  <p class="block1">Bir-iki saniye daha orada ayakta duruyorum, sonunda geri geri gidiyorum, güvence verme anlamında bir jestle ellerimi havaya kaldırıyorum.</p>

  <p class="block1">“Bir daha gelmeyin,” diyor.</p>

  <p class="block1">“Gelmeyeceğim,” diyorum. “Merak etmeyin.”</p>

  <p class="block1">Çift eşikte beliriyor. Mrs. Wolfe, ben asansörün kapısına gidip asansörcüyü çağırma düğmesine basıncaya kadar arkamdan bakıyor. Asansörde, güllerin kokusu iç bayıltıcı.</p>

  <p class="block1">Ağırlık Çalışması</p>

  <p class="block1">Serbest ağırlıklar ve Nautilus aleti stres giderir. Vücudum egzersize cevap veriyor. Gömleğimi çıkarıp Xclusive'in soyunma odasındaki lavaboların üzerindeki aynalarda kendimi seyrediyorum. Kol kaslarım gerginlikten yanıyor, karın kaslarım olabildiğince sert, göğsüm çelik gibi, kol kaslarım granit sertliğinde, gözlerim buz kadar beyaz. Xclusive'deki soyunma odamda geçen hafta saldırdığım çeşitli kadınlardan kesip çıkardığım üç vajina duruyor, ikisini yıkayıp temizledim, birini temizlemedim. Birine bir toka tutturdum, en favorim olana da mavi bir Hermes kurdela bağladım.</p>

  <h1 id="sigil_toc_id_51">1980'lerin Sonu</h1>

  <p class="block1">Kan kokusu zorla rüyalarıma giriyor, rüyalarımsa, çoğunlukla korkunç: Bir transatlantikteyim, gemide yangın çıkıyor, Hawaii'de volkanik patlamalara tanık oluyorum, Salomon'daki dışarıya bilgi sızdıran casuslar çok kanlı biçimlerde ölüyorlar, James Robinson bana kötü bir şeyler yapıyor, kendimi yeniden yatılı okulda buluyorum, sonra Harvard'da, ölüler canlıların arasında dolaşıyor. Rüyalar sonu gelmez bir araba kazası ve felaket filmi makarası, elektrikli sandalyeler, feci intiharlar, şırıngalar ve öldürülmüş tavşan kızlar, uçan daireler, mermer jakuziler, pembe pembe tane biberler. Terden sırılsıklam uyandığımda bir yerlerden gelen ve gün boyu sürüp giden inşaat gürültülerini bastırmak için geniş ekranlı televizyonumu açmak zorunda kalıyorum. Bir ay önce Elvis Presleyin ölüm yıldönümüydü. Futbol maçları geçip gidiyor ekrandan, televizyonun sesi kapalı. Tele-sekreterin bir kere, sonra bir kere daha tık ettiğini duyuyorum, sesi kısık. Bütün bir yaz boyunca Madonna bizlere haykırıyor, “Life is a mystery, everyone must stand alone...” (Hayat bir sırdır, herkes tek başınadır.)</p>

  <p class="block1">Brunch'a gitmek için sekreterim Jean'le buluşmak üzere Broadway'den aşağı doğru yürürken, Tower Records'un önünde anket yapan bir üniversite öğrencisi, hayatımda duyduğum en acıklı şarkının ne olduğunu soruyor. Yürüyüp geçerken, ona, Beatles'in You Can't Always Gel What You Want (İstediğini Her zaman Elde Edemezsin) diye cevap veriyorum. O zaman duyduğum en neşeli şarkının ne olduğunu soruyor, buna da, “Bruce Springsteen'in Brilliant Disguise (Şahane Tedbil-i Kıyafet) diye cevap veriyorum. Başıyla onaylıyor, not alıyor, Lincoln Center’ın önünden yürüyüp geçiyorum. Kaza olmuş. Kaldırımın yanına bir ambulans park etmiş. Kaldırımda bir kan gölünün içinde bağırsaklar yatıyor. Bir Kore manavından çok sert bir elma alıyorum, tam şu anda, Central Park'ın Altmışdokuzuncu Sokak girişinde durmuş bekleyen Jean'le buluşmaya giderken dişliyorum. Serin, güneşli bir eylül günü. Gökyüzüne baktığımızda Jean bir ada, bir köpek yavrusu, Alaska, bir lale görüyor. Ona söylemiyorum fakat, ben Gucci bir cüzdan, bir balta, ikiye kesilmiş bir kadın, gökyüzüne yayılmış, kentin, Manhattan'ın üzerine şıpır şıpır damlayan geniş, fokur fokur, beyaz bir kan gölü görüyorum.</p>

  <p class="block1">Batı Yakası'nın yukarısında, Nowheres adında bir kafede oturup hangi filme gideceğimizi tartışıyoruz, müzelerde görmemiz gereken sergiler var mı, belki de küçük bir yürüyüş yaparız, o hayvanat bahçesi önerisini getiriyor, salak salak kafa sallıyorum. Jean iyi görünüyor, vücut çalışmış gibi, Matsuda lame ceket ve kadife şort giymiş. Televizyona çıktığımı hayal ediyorum, yeni bir ürünün reklamına -buz makinesi? Güneş kremi? Şekersiz çiklet?- Sıçramak montajla ilerliyorum, bir plajda yürümekteyim, film siyah-beyaz, mahsustan üzerine çizikler atılmış, 1960 ortalarından garip bir pop müzik filme eşlik ediyor, ekolu, küçük bir müzik kutusundan geliyormuş gibi. Kah kameraya bakıyorum, kah elimde ürünü tutuyorum -yeni bir saç köpüğü? Tenis pabuçları?- Kah saçım rüzgarda uçuşmakta, gündüz, derken gece, derken gene gündüz ve sonra gece.</p>

  <p class="block1">“Ben buzlu bir sütlü kahve alacağım, kafeinli olmasın,” diyor Jean garsona.</p>

  <p class="block1">“Ben de bir kahve alacağım, kafası olmasın,” diyorum dalgınlıkla, sonra ne dediğimin farkına varıyorum. “Yani... kafeinli olmasın.” Jean'e dönüp bakıyorum kaygıyla, ama o bana sadece boş boş gülümsemekle yetiniyor. Masada aramızda bir Sunday Times. Bu gece yiyeceğimiz yemek için planlar yapıyoruz, hani belki yersek. Taylor Prestonda benzeyen biri yanımızdan geçiyor, bana el ediyor. Ray-Ban'lerimi indiriyorum, ben de ona karşılık veriyorum. Bir bisikletli pedal sallıyor. Bir komiden su istiyorum. Su yerine garson geliyor, sonra da içinde iki top sorbe olan bir çanak, çilantro-limon ve votka-turunç, Jean'in bunları ısmarladığını duymamıştım.</p>

  <p class="block1">“Bir ısırık ister misin?” diye soruyor.</p>

  <p class="block1">“Rejimdeyim,” diyorum. “Ama gene de sağ ol.”</p>

  <p class="block1">“Kilo vermen gerekmiyor,” diyor, cidden şaşırarak. “Matrak geçiyorsun değil mi? Harika görünüyorsun. Çok formundasın.”</p>

  <p class="block1">“İnsan her zaman daha zayıf olabilir,” diye söyleniyorum, gözlerimi dikmiş sokaktaki trafiğe bakarken, bir şey dikkatimi dağıtıyor-ne? Bilmiyorum. “Daha iyi... görünebilir.”</p>

  <p class="block1">“Şey, istersen yemeğe çıkmasak,” diyor, endişeli bir sesle. “İradeni zayıflatmak istemem.”</p>

  <p class="block1">“Hayır. Fark etmez,” diyorum. “Ben... Kendimi denetlemekte çok başarılı değilim zaten.”</p>

  <p class="block1">“Patrick, ciddiyim. Ne dersen onu yaparım,” diyor. “Yemeğe gitmek istemiyorsan, gitmeyiz. Yani, bak-”</p>

  <p class="block1">“Tamam, tamam,” diye susturuyorum onu. Beynimde bir şey çat ediyor. “Çok üstüne düşme onun...” Duralıyorum, sonra düzeltiyorum. “Yani... benim. Tamam mı?”</p>

  <p class="block1">“Sadece senin ne yapmak istediğini bilmek istiyorum,” diyor.</p>

  <p class="block1">“Muradıma erip ebediyen mutlu yaşamak, tamam mı?” diyorum alayla. “Benim istediğim bu.” Başımı öte yana döndürmeden önce, belki yarım dakika kadar dik dik bakıyorum ona. Bu onu susturuyor. Bir süre sonra bir bira ısmarlıyor. Dışarısı, sokak, fırın gibi sıcak.</p>

  <p class="block1">“Hadi, gülümse,” diye üsteliyor bir süre sonra. “Böyle hüzünlü olman için bir sebep yok.”</p>

  <p class="block1">“Biliyorum,” diye iç geçiriyorum, pes ederek. “Ama... gülümsemek... zor iş. Bugünlerde. En azından bana zor geliyor. Alışık değilim, galiba. Bilemiyorum.”</p>

  <p class="block1">“insanlar... işte... bunun için birbirlerine... ihtiyaç duyarlar...” diyor yumuşak bir sesle, benimle göz göze gelmeye çalışıyor, bir yandan da pek pahalı olmayan sorbeyi kaşıklıyor.</p>

  <p class="block1">“Bazıları duymaz.” Gerginlikle gırtlağımı temizliyorum. “Ya da, belki, yerine başka bir şey bulurlar... uyum sağlarlar.” Uzun bir sessizlikten sonra, “İnsan her şeye alışabilir, değil mi?” diyorum, “Alışkanlık insanları çok değiştirir.”</p>

  <p class="block1">Gene uzun bir sessizlik. Aklı karıştı ”Bilmem. Herhalde.... ama gene de... yani, kötülüklere oranla... daha çok iyiliklerin korunması... gerekmiyor mu... bu dünyada” diyor, ekliyor, “yani, öyle değil mi?” Şaşaladı, ağzından bu cümlenin çıkmasına inanamıyormuş gibi. Yoldan geçen bir taksiden bir müzik gümbürtüsü, Madonna gene, “Life is a mystery, every one must stand alone...” Yanımdaki masadan gelen kahkahalarla irkilerek o tarafa dönüyorum ve birinin şu itirafta bulunduğunu duyuyorum: “Bazen işte giydiklerinizle farkı fark etmelerini sağlarsınız.”</p>

  <p class="block1">“Hiçbir zaman birilerini mutlu etmek istemedin mi?” diye soruyor Jean.</p>

  <p class="block1">“Ne?” diye soruyorum, dikkatimi ona vermeye çalışarak. “Jean?”</p>

  <p class="block1">Mahcup mahcup, dediğini tekrarlıyor. “Hiç birilerini mutlu etmek istemedin mi?”</p>

  <p class="block1">Gözlerimi dikip bakıyorum ona, soğuk, uzak bir korku dalgası bir şeyleri sırılsıklam ederek yalayıp geçiyor içimi. Yeniden gırtlağımı temizliyorum ve çok anlamlı olmasına çalışarak, “Geçen gece Sugar Reef deydim... şu Doğu Yakası'nın aşağısındaki Karayipler Barı... biliyorsun-” diyorum.</p>

  <p class="block1">“Kiminle birlikteydin?” diye araya giriyor.</p>

  <p class="block1">“Jeanette'le Evan McGlinn.”</p>

  <p class="block1">“Oh.” Başıyla onaylıyor, içten içe rahatladı, bana inanıyor.</p>

  <p class="block1">“Her neyse...” İç geçiriyorum, devam ediyorum, “erkekler tuvaletinde bir herif... tam böyle... Wall Street tipi bir herif... tek düğmeli, viskon, yünlü ve naylon karışımı bir takım giymiş... Luciano Soprani... pamuklu bir gömlek... Gitman Brothers... Ermenegildo Zegna ipek kravat, ve de yani, tanıdım herifi, simsar, Eldridge adı... Harry's'de ve de Au Bar'da ve de DuPlex'de ve Alex Goes to Camp'de gördüm... bütün o yerlerde... fakat... arkasından içeri girdiğimde... baktım bir şeyler yazıyor... önünde durduğu pisuarın duvarına.” Susuyorum, biramdan büyük bir yudum alıyorum. “Benim geldiğimi görünce... yazmayı bıraktı... Mont Blanc dolmakalemini cebine soktu... pantolonunun fermuarını çekti... Mer'aba, Henderson, dedi bana... aynada saçma baktı, öksürdü... sanki sinirliymiş falan gibi... ve çıktı.” Yeniden susuyorum, bir yudum daha. “Her neyse... pisuara gittim şeytmek için... kullanmak için... eğilip, baktım, ne yazmış diye.” İçimden bir titreme yükseliyor, alnımı peçeteyle ağır ağır siliyorum.</p>

  <p class="block1">“Ne yazmış?” diye soruyor Jean dikkatle.</p>

  <p class="block1">Gözlerimi yumuyorum, üç kelime dökülüyor ağzımdan, bu dudaklardan. “Bütün... Yuppie'leri... Öldürün.”</p>

  <p class="block1">Jean bir şey demiyor.</p>

  <p class="block1">Ardından gelen rahatsız edici suskunluğu bozmak üzere, aklıma gelen ilk şeyi söylüyorum, o da, “Ted Bundy'nin ilk sahip olduğu köpeğin, bir İskoç çoban köpeği, adının da Lassie olduğunu biliyor muydun?; Suskunluk. “Bunu duymuş muydun?”</p>

  <p class="block1">Jean aklını karıştıran oymuş gibi önündeki tabağa bakıyor, sonra başını kaldırıp bana. “Kimdir... Ted Bundy?”</p>

  <p class="block1">“Boşver,” diyorum iç çekerek.</p>

  <p class="block1">“Dinle, Patrick. Bir konuyu konuşmamız gerekiyor,” diyor. “Ya da en azından benim bir konu hakkında konuşmam gerekiyor.”</p>

  <p class="block1">.. .eskiden doğa ve toprak, yaşam ve suyun olduğu yerde, bitimsiz bir çöl gördüm, bir tür kratere benzeyen, öylesine uzak ki mantıktan ve ışıktan ve ruhtan, zihin onu herhangi bir bilinç düzeyinde kavrayamaz ve algılamaya yaklaşsan bile zihnin gerisin geriye kaçar, içine alamaz onu. Öyle açık ve gerçek ve yaşamsal bir manzara idi ki benim için, el değmemişi iğinde neredeyse soyuttu. Benim anlayabildiğim buydu, benim hayatımı yaşama biçimim, çevresinde hareketlerimi ördüğüm şey, elle tutulur, gözle görünür olanla hesaplaşma biçimimdi. Benim gerçekliğimin çevresinde dönendiği coğrafya: benim aklıma gelmezdi, hiç, insanlar iyi midir, insan kendini değiştirebilir mi, insan bir duygudan ya da bir bakıştan ya da bir jestten haz duyarsa dünya daha iyi mi olur, ya da başka birinin aşkını ya da iyiliğini kabul ederse. Hiçbir şey olumlayıcı değildi, 'ruh cömertliği' lafı hiçbir şeyi açıklamıyordu, bir klişeydi, kötü bir şakaydı. Seks aritmetiktir. Bireysellik mesele değil artık. Zeki olmak neye yarar ki? Aklı tanımla. Arzu-anlamsız. Zeka hiçbir şeyi iyi edemez. Adalet öldü. Korku, yakınmak, masumiyet, ilgi, suç, ziyan, başarısızlık, keder artık hiç kimsenin gerçekten hissetmediği şeyler, duygulardı. Düşünmek yararsız, dünya anlamsız. Kötülük dünyanın tek sürekliliği. Tanrı yaşamıyor. Aşka güvenilmez. Yüzey, yüzey, yüzey insanın anlam bulabildiği tek şey yüzey. Benim gözümde uygarlık buydu, devasa ve tırtıklı bir bıçak ağzı gibi.. .</p>

  <p class="block1">“...bilmiyorum konuştuğunun kim olduğunu... fark etmez. Fark eden şu ki, sen çok güçlü, fakat... çok tatlıydın ve sanıyorum o an anladım...” Kaşığını masanın üzerine bırakıyor, ama ben onu izlemiyorum. Broadway'den geçen taksilere bakıyorum, ama onlar yumağın çözülüp açılmasına mani olamıyorlar, çünkü Jean şunları söylüyor: “Birçok kişi, bana öyle geliyor ki...” Duruyor, kararsızca devam ediyor, “hayatla bağlarını koparmışlar, ve de ben onlardan biri olmak istemiyorum.” Garson servisini alıp götürdükten sonra, ekliyor, “Örselenmek... istemiyorum.”</p>

  <p class="block1">Başımı sallayarak onaylıyorum -galiba.</p>

  <p class="block1">“Yalnız olmanın ne demek olduğunu anladım sanıyorum ve de... sanıyorum sana âşığım.” Bu son bölümü çarçabuk söylüyor, ağzından zorla çıkıyor adeta.</p>

  <p class="block1">Neredeyse bu her şeyi berbat edecekmiş duygusuyla. Evian'ını yudumlayan Jean'e dönüyorum, ve sonra, hiç düşünmeden, gülümseyerek, “Ben başka birini seviyorum.” diyorum.</p>

  <p class="block1">Sanki bu film birden hızlanmış gibi anında bir kahkaha atıyor, hemen yüzünü öte yana çeviriyor, indiriyor, utandı. “Şey, ben, özür dilerim... hay alları.”</p>

  <p class="block1">“Ama...” diye ekliyorum sakin bir sesle, “bu seni korkutmamak...”</p>

  <p class="block1">Yeniden başını kaldırıp bakıyor, bir umut dalgası vuruyor yüzüne.</p>

  <p class="block1">“Bu konuda bir şeyler yapılabilir,” diyorum. Sonra bunu neden söylediğimi bilmediğim için, cümlemi değiştiriyorum, ona kafadan, “Belki de yapılamaz. Bilmiyorum. Seninle birlikte olmak için epey vaktimi harcadım, yani hiç ilgilenmiyor da sayılmam.”</p>

  <p class="block1">Dili tutulmuş gibi başını sallıyor.</p>

  <p class="block1">“Sevecenliği hiçbir zaman... tutkuyla... karıştırmamalısın,” diye uyarıyorum onu. “İyi... olmaz. Bu senin başına... eee, den açabilir.”</p>

  <p class="block1">Bir şey söylemiyor, birden güpegündüz görülen bir düş gibi ondaki hüznü sezebiliyorum, düpedüz, öylece. “Ne demeye çalışıyorsun?” diyor usulca, kızararak.</p>

  <p class="block1">“Hiç. Sana... sadece... görünüşün aldatabileceğim... söylemek istedim.”</p>

  <p class="block1">Gözlerini dikip kalın bir tomar halinde masanın üzerine konulmuş Times’a bakıyor. Bir esinti gazetenin ucunu hafifçe kıpırdatıyor. “Neden... söylüyorsun bana bunu?”</p>

  <p class="block1">Nazikçe, neredeyse eline dokunarak, ama son anda kendime mani olarak, ona, “Sadece gelecekteki bazı yanlış bağlanmalardan kaçınmak istiyorum.” Taş gibi bir yavru yürüyerek geçiyor yanımızdan. Kaybediyorum, sonra gene dönüp Jean'e bakıyorum. “Oh, hadi, öyle bakma bana. Utanılacak bir şey yok bunda “</p>

  <p class="block1">“Utanmadım,” diyor aldırmamış gibi yapmaya çalışarak. “Sadece bu itirafta bulunarak seni hayal kırıklığına uğratıp uğratmadığımı merak ediyorum.”</p>

  <p class="block1">Hiçbir şeyden umudum olmadığına göre, hiçbir şeyden hayal kırıklığına da uğramayacağımı nasıl bilebilir ki?</p>

  <p class="block1">“Benim hakkımda pek bir şey bilmiyorsun, değil mi?" diye soruyorum onu iğneleyerek.</p>

  <p class="block1">“Yetirince biliyorum,” diyor önce, ama sonra başını sallıyor. “Oh, bırakalım bu konuyu. Yanlış yaptım. Özür dilerim.” Sonra gene fikir değiştiriyor. “Daha fazlasını bilmek istiyorum,” diyor, ciddi bir sesle.</p>

  <p class="block1">“Emin misin?” diye soruyorum, hemen değil.</p>

  <p class="block1">“Patrick,” diyor. “Sensiz hayatımın çok daha... boş olacağını... biliyorum.”</p>

  <p class="block1">Bunu da dinliyorum, düşünceli düşünceli başımı sallıyorum.</p>

  <p class="block1">“Ve ben bu...” Duruyor, umarsız, “bu duygular yokmuş gibi yapamam değil mi?”</p>

  <p class="block1">“'Şşşş...”</p>

  <p class="block1">...bir Patrick Bateman fikri var, bir çeşit soyutlama, ama gerçek ben yokum, sadece bir varlık, hayali, ve soğuk bakıştanım gizlesem de ve el sıkışırken siz elinizi sıkan eti hissetseniz de ve belki yaşam tarzlarımızın bile benzer olduğunu düşünseniz de: Ben burada değilim, o kadar. Herhangi bir düzeyde bir şey anlatabilmem mümkün değil. Ben kendim bir mamul, bir sapkınlık, bir yanılgıyım. Ben temas noktaları olmayan bir insanoğluyum. Kişiliğim kabataslak ve oluşmamış, kalpsizliğim oldukça derinlere gidiyor ve de ısrarlı. Vicdanım, acıma hissim, umutlarım, eğer var idiyse, çok zaman önce (muhtemelen Harvard'da) kaybolup gittiler. Ancak aşılacak başka engel yok. Beni deliliğe, denetim dışında, kötülüğe, acımasızlığa, mutlak bir kayıtsızlıkla giriştiğim bütün bu şiddete bağlayan ne varsa, hepsi şu anda arkamda duruyor. Ama hâlâ, tek, iç karartıcı bir gerçeğe tutunu-yorum: Hiç kimse hiçbir mazeretin arkasına sığınamaz, hiçbir şey bağışlanmaz. Gene de suç bulunamaz bana. Her insani davranış modelinin bir geçerliliği olduğu farz ediliyor. Kötülük olunan bir şey midir? Yoksa yapılan bir şey mi? İçimdeki sızı sürekli ve keskin, ve hiç kimse için daha iyi bir dünya dilemiyorum. Hattâ kendi acımı başkalarına da yüklemek istemiyorum. Hiç kimse kaçamasın istiyorum. Ama bunu itiraf ettikten -ki defalarca ettim, hemen hemen her eylemin ardından- ve gerçeklerle yüz yüze geldikten sonra bile, arınma olmuyor. Kendimle ilgili daha derin bir bilgi edinmiyorum, bunları anlatışımdan çıkartılabilecek yeni bir anlam. Bütün bunları size anlatmam için hiçbir neden yoktu. Bu itirafın hiçbir anlamı yoktu.,.</p>

  <p class="block1">Jean’e soruyorum, diyorum ki: “Dünyada benim gibi kaç kişi var?”</p>

  <p class="block1">Duruyor, dikkatle cevap veriyor, “Kimse... olduğunu sanmıyorum.” Atmasyon.</p>

  <p class="block1">“Soruyu yeniden sora- Hey, dur, saçım nasıl görünüyor?” diye soruyorum, kendi kendimin sözünü keserek.</p>

  <p class="block1">“İn, iyi.”</p>

  <p class="block1">“Tamam. Soruyu yeniden sorayım.” Onun siyah birasından bir yudum daha alıyorum. “Tamam. Sen beni neden beğeniyorsun?” diye soruyorum.</p>

  <p class="block1">“Neden mi?” diye soruyla cevap veriyor.</p>

  <p class="block1">“Evet,” diyorum. “Neden?”</p>

  <p class="block1">“Eee...” Polo gömleğime bira damladı. Bana peçetesini uzatıyor. İçime dokunan yerinde bir hareket. “Sen... başkalarıyla ilgilisin,” diyor el yordamıyla. “Bu çok ender rastlanan bir şey...” -yeniden susuyor- “...Nasıl söyleyeyim, hedonist bir dünyada. Bu... Patrick, utandırıyorsun beni.” Başını sallıyor, gözlerini kapıyor.</p>

  <p class="block1">“Devam et,” diye üsteliyorum. “Lütfen. Bilmek istiyorum.”</p>

  <p class="block1">“Ne tatlısın.” Gözlerini deviriyor. “Tatlı olmak... çok seksi... bilmem. Ama esrarlı... olmak da öyle.” Sessizlik, ardından bir iç çekiş. “Ve de... düşüncelisin.” Bir şeyin farkına varıyor, artık korkmadan, dosdoğru bana bakıyor. “Ayrıca çekingen erkekleri romantik bulurum.”</p>

  <p class="block1">“Dünyada benim gibi kaç kişi var?” diye soruyorum yeniden. -Gerçekten öyle mi görünüyorum?”</p>

  <p class="block1">“Patrick,” diyor, “yalan söyler miyim?”</p>

  <p class="block1">“Hayır, tabii söylemezsin... ama bana kalırsa...” düşünceli düşünceli iç çekme sırası bende. “Bana kalırsa... hani ne derler bilirsin... iki kar tanesi bile birbirine benzemezmiş.”</p>

  <p class="block1">Başını sallıyor.</p>

  <p class="block1">“İşte, bunun doğru olmadığını düşünüyorum. Birbirine benzeyen bir sürü kar tanesi vardır... birbirine benzeyen bir sürü de insan.”</p>

  <p class="block1">Yeniden başını sallıyor ama görüyorum ki, oldukça aklı karıştı.</p>

  <p class="block1">“Görünüşler aldatıcı olabilir,” diye itirafta bulunuyorum dikkatle.</p>

  <p class="block1">“Hayır,” diyor, başını sallayarak, ilk kez kendinden emin. “Olduklarını sanmıyorum. Hayır, değiller.”</p>

  <p class="block1">“Bazen, Jean,” diye izaha girişiyorum, “görünüşle-senin gördüğünle-gerçeği-görmediğini-ayıran çizgiler, eee, bulunabilir.”</p>

  <p class="block1">“Doğru değil,” diye direniyor. “Kesinlikle doğru değil.”</p>

  <p class="block1">“Gerçekten mi?” diye soruyorum, gülümseyerek.</p>

  <p class="block1">“Eskiden öyle düşünmezdim,” diyor. “Belki on yıl önce düşünmezdim. Ama şimdi öyle düşünüyorum.”</p>

  <p class="block1">“Ne demek istiyorsun?” diye soruyorum, ilgilendim. “Düşünmezdim, demekle?”</p>

  <p class="block1">Bir gerçeklik seli. Bunun hayatımın çok önemli bir noktası olduğu yolunda garip bir duyguya kapılıyorum, sonra ansızın, herhalde vahiy yerine geçen bir şey iniyor. Ona sunabileceğim değerli bir şey yok. Jean'i tutukluğunu yenmiş olarak ilk görüşüm bu; daha güçlü, daha az denetlenebilir gözüküyor, beni yeni ve tanımadığım bir ülkeye götürmek istermiş gibi -tamamıyla farklı bir dünyanın korkulu belirsizliği. Hayatıma önemli bir değişiklik getirmek istediğini sezebiliyorum -gözleri bana bunu söylüyor ve onlarda gerçeği görsem de, bir gün, çok yakında bir gün, onun da cinnetimin ritmine hapsolacağını biliyorum. Tek yapmam gereken bu konuda çenemi tutmak, konuyu açmamak -ama beni acizleştiriyor, sanki benim kim olduğuma karar veren oymuş gibi ve ben de inatçılığıma, dediğim delikliğime rağmen bir korku hissediyorum, içimde bir şeyler düğümleniyor, daha kendime dur diyemeden gözlerim kamaşmış gibi oluyor, aşkı kabullenme yeteneğim olabileceğini görmek içime dokunuyor, karşılığını verebilmekten yoksun da olsam. Onun, şu anda, Nowheres'de bile, gözlerimin gerisinde kararan bulutların yükseldiğini görüp görmediğini soruyorum kendi kendime. Her zaman hissettiğim soğukluk üzerimden gitse bile uyuşukluk gitmiyor ve belki de hiç gitmeyecek. Bu ilişki belki de hiçbir yere varmayacak... hiçbir şeyi değiştirmedi. Onun temiz, çaya benzeyen kokusu burnuma gelir gibi oluyor...</p>

  <p class="block1">“Sanırım... kendime... yarattığım dünyaya... bir çekidüzen vermenin... zamanı geldi,” diyorum boğulur gibi, gözyaşları içinde, kendimi ona itiraflarda bulunurken yakalıyorum, “Yarım gram kokain... buldum... dolabımda dün... gece.” Ellerimi birbirinin içine kenetlemişim, kocaman beyaz bir yumruk olmuşlar, eklem yerlerim bembeyaz.</p>

  <p class="block1">“Ne yaptın peki onu?” diye soruyor. Bir elimi masanın üzerine koyuyorum. Uzanıp elimi alıyor. “Çöpe attım. Hepsini çöpe attım. Çekmek istedim; diyorum durarak, “ama çöpe attım.”</p>

  <p class="block1">Elimi iyice sıkıyor. “Patrick?” diye soruyor, bileğime gelip kavrayıncaya kadar okşuyor elimi. Yeniden ona bakacak cesareti bulduğumda, gerçekte ne kadar kullanışsız, sıkıcı, sadece dıştan güzel olduğunu fark ediyorum ve neden onunla noktalamayayım her şeyi sorusu görüş alanıma giriyor süzülerek. Bir cevap:</p>

  <p class="block1">Tanıdığım bütün diğer kızlardan daha iyi bir vücudu var. Bir tane daha: Ne fark eder ki. Karşımda oturuyor, somurtuk ama umutlu, karaktersiz, gözyaşlarına boğulmaya hazır. Ben de onun elini sıkıyorum, duygulandım, hayır, kötülük konusundaki cehaleti içime dokundu. Geçmesi gereken bir sınav daha var.</p>

  <p class="block1">“Evrak çantan var mı?” diye soruyorum, yutkunarak.</p>

  <p class="block1">“Hayır,” diyor. “Yok.”</p>

  <p class="block1">“Evelyn evrak çantası taşır,” diyorum, öylesine.</p>

  <p class="block1">“Sahi mi?..” diye soruyor Jean.</p>

  <p class="block1">“Peki FiIofax’ın da mı yok?”</p>

  <p class="block1">“Küçük bir tane var,” diye itirafta bulunuyor.</p>

  <p class="block1">“Marka mı?” diye soruyorum, kuşkuyla.</p>

  <p class="block1">“Hayır.”</p>

  <p class="block1">Bir iç çekiyorum, küçük, sert elini avucumun içine alıyorum.</p>

  <p class="block1">...ve de Sudan'ın güneyindeki çöllere sıcaklık havasız dalgalar halinde yayıldığında, binlerce, binlerce erkek, kadın, çocuk çalılıklarla kaplı uçsuz bucaksız arazide yiyecek aranarak dolanır dururlar. Perişan ve aç, arkalarında avurtları çökmüş ölü bedenlerden bir iz bırakarak, yedikleri ot ve yaprak ve... nilüferlerdir, düşe kalka köyden köye giderler, yavaş yavaş, ağır ağır ölürler; o sefil çölde külrengi bir sabah, havada kum tanecikleri uçuşmakta, suratı kara bir aya benzeyen bir çocuk kumlarda yatar, gırtlağını tırnaklamakta, havaya yükselen kum kuleleri, hiç kimse güneşi göremez, çocuk kumla kaplıdır, neredeyse ölüdür, göz bile kırpıştırmamakta, minnettar (dur ve bir anlığına birilerinin bir şey için minnettar olduğu bir dünyayı hayal et,) oradan sıra sıra geçmekte olan bir deri bir kemik insanların hiçbiri dikkat bile etmez onlara, acıdan gözleri kamaşmış gibidir (hayır, dikkat eden bin vardır, oğlanın ızdırabını fark eden ve gülümseyen, sanki bir sır tutarmış gibi), oğlan çatlak, kabuk tutmuş dudaklarını sessizce açar, uzaklarda bir yerde bir okul otobüsü vardır ve de başka bir yerde, bunun da yukarısında, uzayda, bir ruh yükselir havaya, bir kapı açılır, sorar “Neden?” diye -ölüler için bir ev, bir sonsuzluk, bir boşlukta asılı durur, zaman ağır aksak geçer, sevgi ve hüzün oğlanın içinden hızla akıp giderler... “Tamam.”</p>

  <p class="block1">Bir yerlerde bir telefon çaldığını hayal meyal fark ediyorum. Columbus'daki kafede, sayısız çoklukta, yüzlerce insan, belki binlercesi geçtiler masamızın yanından benim sessizliğim sırasında. “Patrick,” diyor Jean. Bebek arabalı birisi köşede duruyor ve bir Dove çikolatası alıyor. Bebek Jean e ve bana gözlerini dikip bakıyor. Biz de bakışma karşılık veriyoruz. Gerçekten garip ve ben o anda içimden bir şeyler yükseldiğini hissediyorum. Sanki bir şeyden uzaklaşıyorken aynı zamanda da ona doğru gidiyormuşum gibi, her şey mümkün.</p>

  <h1 id="sigil_toc_id_52">Aspen</h1>

  <p class="block1">Noel'den dört gün önce, öğleden sonra saat iki buçuk. Beşinci Cadde'nin yakınlarında benzerlerinden farksız kahverengi kumtaşından bir binanın önüne park edilmiş kuzgun karası bir limuzindeyim, Fame dergisinin yeni sayısından Donald Trump'la ilgili bir yazıyı okumaya çalışıyorum. Jeanette onunla içeri girmemi istiyor, fakat ben “Boşver,” diyorum. Dün gece II Marlibro'da onu bunu yapmayı düşünmeye dahi ikna etmek için zorlamam gerektiğinden, bir gözünde dün geceden kalma morluk; daha sonra dairemde daha ikna edici bir tanışma yaptıktan sonra, boyun eğdi. Jeanette'in ikilemi benim suç anlayışımın dışında ve de yemekte, ona hissetmediğim suçluluğu hisse-diyormuş gibi yapmanın bana oldukça zor geldiğini söyledim, gerçekten de öyle. Batı Yakasının yukarısındaki evimden buraya gelene kadar bütün yol boyunca hıçkıra hıçkıra ağladı durdu. Ondan gelen tek açık, tanımlanabilir duygu umarsızlık. Araba yolculuğunun büyük bir bölümünde onu görmezden gelmeyi her ne kadar başarıyorsam da, sonuçta ona şöyle söylemek zorunda kalıyorum: “Dinle, zaten bu sabah iki Xanax almış vaziyetteyim, yani, benim sinirlerimi bozabilmen mümkün değil.” Şu anda, limuzinden buz tutmuş yaya kaldırımına inerken, “En iyi çözüm bu,” diyorum, sonra teselli mahiyetinde ekliyorum, “Olayı bu kadar ciddiye alma.” Şoför, adını unuttum, onu kahverengi kumtaşı binaya sokarken, son bir kere bana dönüp pişmanlık dolu bir bakış yolluyor. İç geçirip elimle kışkışlıyorum onu. Üzerinde geçen geceki elbiseleri, leopar desenli, pamuklu pelüş palto, içinde yünlü-krep karışımı tek parça bir elbise, Bili Blass. Bu sabahki Patty Winters Şovda Koca Ayakla röportaj yaptılar ve adamı şaşılacak derecede konuşkan ve sevimli buldum, bu da beni şok etti. Absolut votkamı içtiğim bardak Fin malı. Jeanette'e oranla çok daha bronzlaşmış vaziyetteyim.</p>

  <p class="block1">Şoför binadan çıkıyor, başparmağımı havaya kaldırarak bana işaret çakıyor, sonra limuzini dikkatle yaya kaldırımının kenarından kaldırıyor ve son sürat, doksan dakika sonra beni Aspen'e götürecek olan uçağın kalktığı JFK havaalanına yollanıyoruz. Ocakta geri döndüğümde, Jeanette ülke dışında olacak. Puromu yeniden yakıyorum, bir küllük arıyorum. Bu sokağın köşesinde bir kilise var. Kimin umurunda? Sanırım, aldırttığım beşinci çocuk bu, kürtajını bizzat gerçekleştirmediğim çocukların ise üçüncüsü (gereksiz bir istatistik, biliyorum). Limuzinin dışında sert bir rüzgar, yağmur damlaları soğuk, karartılmış pencerelere ritmik dalgalar halinde vuruyor, Jeanette'in ameliyat odasındaki ağlamasını taklit eder gibiler, anesteziden sarhoş gibidir, geçmişinden kalma bir anı gelmiştir aklına, dünyada her şeyin yolunda olduğu bir an. Histerik bir kahkahayla kıkırdamaktan zor alıyorum kendimi.</p>

  <p class="block1">Havaalanında şoföre Jeanette'i almadan önce F.A.O. Schwarz'a uğrayıp şunları alması için direktif veriyorum: Bir oyuncak bebek, bir çıngırak, bir diş kaşıma yuvarlağı, Gund'dan oyuncak bir kutup ayısı, bunların hepsi arka koltuğa koyulacak, paketlenmemiş olarak. Jeanette'in keyfi kaçmaz- önünde bütün bir hayat var (yani eğer, yolu benimkiyle çakışmazsa). Kaldı ki, kızın en sevdiği film Pretty in Pink. Sting'i 'cool' buluyor, bu yüzden de başına gelenleri hiç hak etmemiş sayılmaz, insan onu düşünüp kendini kötü hissetmemeli. Masumlara göre zamanlar değil bu zamanlar.</p>

  <h1 id="sigil_toc_id_53">Sevgililer Günü</h1>

  <p class="block1">Salı sabahı. Oturma odamdaki yazı masasının yanında durmuş, telefonla avukatımla görüşüyorum, bir yandan da Patty Winters Şovu, hizmetçinin yeri cilalayışını, duvarlardan kan lekelerini temizleyişini, kanı emmiş gazete kâğıtlarını tek kelime etmeden toplayışını seyrediyorum. Belli belirsiz, aklıma onun da bok dolu bir dünyada yitip gittiği, tamamıyla boğulduğu geliyor, bu da bir biçimde bugün öğleden sonra piyano akortçu-sunun uğrayacağını, onu içeri alması için kapıcıya not bırakmam gerektiğini aklıma getiriyor. Yamaha'yı hiç çaldığım yok; sadece kızlardan biri piyanonun üzerine düşünce bir-iki teli (sonradan kullandım da onları) dışarı fırladı, koptu mu, ne oldularsa. Patty Winters ekranda sekiz ya da dokuz yaşlarında bir çocuğa soruyor, “fakat bu dediğin grup seks değil mi?” Mikro-dalga fırının saati çalıyor. Bir sufle yemek istedim de.</p>

  <p class="block1">İnkar etmenin yaran yok; kötü bir hafta geçirdim. Kendi sidiğimi içmeye başladım. Durup dururken alakasız şeylere gülüyorum. Bazen şikenin altında uyuyorum. Dişlerim sızlayıncaya, ağzıma kan tadı gelinceye kadar diş ipiyle dişlerimi temizliyorum. Dün gece 1500'de Reed Goodrich ve Jason Rust'la akşam yemeği yemeden önce, geçen hafta öldürdüğüm kızlardan birinin annesine, Federal Express postayla, kurumuş, kahverengiye dönmüş bir kalp olabileceği düşünülebilecek bir şeyi yollamaya çalışırken az kaldı yakalanıyordum. Evelyn'e ise, işyeri aracılığıyla, içi sinek dolu küçük bir kutuyu başarıyla Federal Express'ledim, yanı sıra da Jean'in daktilo ettiği küçük bir not: onun bir daha hiç ama hiç suratını görmek istemediğimi ve de, aslında ihtiyacı yok ama, siktir olup diyete girmesini söyleyen. Fakat aynı zamanda, Sevgililer Günü'nü kutlamak üzere sokaktaki adamın şirin bulacağı şeyler de yaptım, Jean'e aldığım ve bu sabah evine yollattığım şeyler gibi: Bendel's'dan Castellini pamuklu mendiller, Jenny B. Goode'dan hasır bir iskemle, Barney s'den tafta bir masa örtüsü, Macy's'den som gümüşten bir tuvalet masası takımı, Conran's'dan beyaz çamdan bir bilmem ne, Bergdorfs'dan Edward dönemi işi dokuz karat altından 'kafes' bilezik, ve yüzlerce ve yüzlerce beyaz ve pembe gül.</p>

  <p class="block1">Büro. Madonna şarkılarının sözleri araya girip duruyor, kafamda patlıyorlar, bıktırıcı, aşina biçimlerde kendilerini konunun içine sokuyorlar, gözlerimi dikmiş boşluğa bakıyorum, önümde uzayıp giden günü unutmaya çalıştıkça tembel tembel ışıyıp sönüyor gözlerim, derken içimi tarifsiz bir sıkıntıyla dolduran iki kelime, Madonna'nın şarkılarını bölüyor -ıssız çiftlikevi, sürekli, tekrar tekrar dönüp geliyor. Geçen yıl bütün bir yıl görmemeye çalıştığım biri, hakkımda makale yazmak isteyen Fortune dergisinden gıcık bir herif bu sabah yeniden aramış, ben de adamı arayıp bir söyleşi ayarlamak durumunda kalıyorum. Craig McDermott bir tür faks cinneti geçiriyor, telefonlanma cevap vermiyor, onun yerine sadece faksla irtibat kurmayı yeğliyor. Bu sabahki Post, geçtiğimiz mart bir yattan kaybolan üç kişinin cesetlerinin, doğranmış ve şişmiş ve buz tutmuş olarak East River'da ortaya çıktığını yazıyor; etrafta litrelik Evian şişelerini zehirleyen bir manyak cirit atıyor, şimdiden on yedi ölü; bir zombi lafıdır gidiyor, halk bu havaya kaptırmış, giderek artan gelişigüzellik, uçsuz bucaksız anlaşmazlık uçurumları.</p>

  <p class="block1">Ve de âdet yerini bulsun diye, Tim Price yeniden ortaya çıkıyor, ya da ortaya çıktığından oldukça emin olduğumu söyleyebilirim. Masama oturmuş takvimden geçmiş günleri silerken ve de Why it Works to Be A Jerk adlı, büro idaresi üzerine yeni bir bestseller okurken, Jean telefonu çaldırıp Tim Price’ın beni görmek istediğini söylüyor. Korkuyla, “Gönder... içeri,” diyorum. Price havalı havalı giriyor içeri, üzerinde Canali Milano'dan yünlü bir takım elbise, Ike Behar pamuklu gömlek, Bili Blass ipek kravat, Brooks Brothers'dan burnu değişik renkte bağcıklı ayakkabılar. Telefondaymış numarası yapıyorum. Karşıma, üzeri camlı Plazzetti masanın öte yanma oturuyor. Alnında küçük bir leke var, ya da ben öyle olduğunu sanıyorum. Bunun dışında dikkati çekecek kadar formda görünüyor. Şuna benzer bir konuşma geçiyor aramızda ama aslı daha kısa:</p>

  <p class="block1">“Price,” diyorum, elini sıkarak. “Nerelerdeydin?”</p>

  <p class="block1">“Ah, şöyle bir dolaştım geldim.” Gülümsüyor. “Ama, bak, döndüm işte.”</p>

  <p class="block1">“Acayipsin.” Omuz silkiyorum, ne diyeceğimi bilemiyorum. “Nasıl... nasıldı?”</p>

  <p class="block1">“Şaşırtıcı... idi.” O da omuz silkiyor. “Şey... sinir bozucu.”</p>

  <p class="block1">“Sanırım, Aspen'de gördüm seni,” diye mırıldanıyorum.</p>

  <p class="block1">“Bak, sen nasılsın Bateman?” diye soruyor.</p>

  <p class="block1">“Ben iyiyim,” diyorum ona, yutkunarak. “Yaşıyoruz...işte.”</p>

  <p class="block1">“Ya Evelyn?” diye soruyor. “O nasıl?”</p>

  <p class="block1">“Şey, ayrıldık.” Gülümsüyorum.</p>

  <p class="block1">“Çok yazık.” Bunu iyice bir sindiriyor, sonra bir şey hatırlıyor. “Courtney?” “Luis'yle evlendi.” “Grassgreen?” “Hayır, Carruthers.”</p>

  <p class="block1">Bunu da sindiriyor. “Numarası var mı sende?”</p>

  <p class="block1">Ona numarayı yazarken, “Hani yani, sanki ebediyen çekip gittin, Tim. Olay nedir?” diyorum, yeniden alnındaki lekeyi fark ediyorum, gerçi başka birisine o leke orada mı değil mi diye sorsam, o adamın (ya da kadının) lekenin orada olmadığını söyleyeceği duygusu var içimde.</p>

  <p class="block1">Ayağa kalkıyor, kartı alıyor. “Dönmüştüm. Sen beni kaçırdın herhalde, izimi kaybettin. Şirket değiştirmemden ötürü.” Duralıyor, iğnelemek amacıyla, “Robinson için çalışıyorum. Onun sağ koluyum, biliyor musun.”</p>

  <p class="block1">“Badem?” Badem ikram ediyorum, onun kendini beğenmişliği karşısında uğradığım hoşnutsuzluğu gizlemek üzere boşuna bir çaba.</p>

  <p class="block1">Sırtımı sıvazlıyor. “Tam çatlaksın sen, Bateman. Bir hayvansın. Su katılmamış hayvan.”</p>

  <p class="block1">“Katılmadığımı söyleyemem.” Cılız bir kahkaha atıyorum, onu kapıya kadar geçiriyorum. O giderken, Tim Price'ın dünyasında neler olduğunu hem merak ediyorum hem etmiyorum, aslında çoğumuzun da dünyası: parlak fikirler, geyik muhabbeti, genç adam dünyaya atılır, genç adam dünyayı götürür.</p>

  <h1 id="sigil_toc_id_54">Beşinci Cadde'deki Berduş</h1>

  <p class="block1">Central Park'dan geliyorum, orada, çocukların hayvanat bahçesinin civarında, McCaffrey veledini öldürdüğüm yerin çok yakınında, köpeklere Ursula'nın beyninden parçalar attım. Öğleden sonra saat dön sıralarında Beşinci Caddemden aşağı doğru yürüyorum, sokaktaki herkeste hüzünlü bir surat var, hava çürük kokuyor, soğuk kaldırımlarda cesetler yatıyor, kilometrelerce, kilometrelerce, bazıları kıpırdıyor, çoğu kıpırdamıyor. Tarih batmakta ve ancak çok az sayıda kişi, hayal meyal de olsa, işlerin kötüye gittiğinin farkında görünüyor. Uçaklar şehrin üzerinden alçaktan uçuyor, güneşin önünden geçiyorlar. Beşinci Cadde'den yukarı doğru rüzgarlar esiyor, sonra Elliyedinci Sokak’tan aşağı doğru sapıyorlar. Güvercin sürüleri ağır çekimde havalanıyor ve gökyüzüne karşı patlıyor. Yanan kestanelerin kokusu karbonmonoksit dumanlarına karışıyor. Ufuk çizgisinin daha yakınlarında değiştiğini fark ediyorum. Başımı kaldırıp hayranlıkla Trump Tower'a bakıyorum, yüksek, akşamüzeri güneşinde gururla parlıyor. Önünde kendini zeki sanan yeniyetme iki zenci bul karayı al parayı oyunuyla turist yolmaya çalışıyor. Gidip onları ortadan kaldırmak içgüdüsüne karşı mücadele vermek zorunda kalıyorum.</p>

  <p class="block1">Geçen baharlardan birinde kör ettiğim bir berduş Ellibeşinci Sokak'ın köşesinin yakınlarında partal bir battaniyenin üzerine bağdaş kurmuş. Yakınına gelince, dilencinin üzerinde yara izleri olan yüzünü, sonra da elinde tuttuğu yazıyı görebiliyorum. VİETNAM GAZİSİ. VİETNAM'DA KÖR OLDUM. LÜTFEN YARDİM EDİN. AÇ VE EVSİZİZ. Biz? Sonra beni hemen kuşkuyla süzmeye başlayan köpeği fark ediyorum, ben efendisine yaklaşınca hırlayarak ayağa kalkıyor, sonra ben serserinin yanına gelip durduğumda, deli gibi kuyruk sallayarak havlamaya başlıyor nihayet. Diz çöküyorum, bir elimi dövecekmiş gibi havaya kaldırıyorum. Köpek pençeleri iki yana açık geriliyor.</p>

  <p class="block1">Boş kahve kupasına bir dolar alacakmış gibi yaparak cüzdanımı çıkarıyorum, fakat sonra düşünüyorum da: Numara yapma zahmetine niye katlanmalı ki? Hiç kimsenin seyrettiği yok,</p>

  <p class="block1">hele onun hiç. Doları geri alıp ona doğru eğiliyorum. Varlığımı fark ediyor ve kupayı sallamayı kesiyor. Gözündeki güneş gözlükleri suratında açtığım yaraları biraz olsun gizleyemiyor. Burnu canktan öylesine yamulmuş ki insan öyle bir burunla nasıl nefes alır, hayret.</p>

  <p class="block1">“Sen hiçbir zaman Vietnam'da bulunmadın,” diye fısıldıyorum kulağına.</p>

  <p class="block1">Bir sessizlik oluyor, bu sessizlik esnasında o pantolonuna işiyor, köpek ağlar gibi sesler çıkarıyor, sonra “N'olursun... canımı yakma,” diye gaklıyor.</p>

  <p class="block1">“Vaktimi neden boşa harcayayım ki?” diye mırıldanıyorum midem bulanarak.</p>

  <p class="block1">Serseriden uzaklaşıyorum, onun yerine sigara içen bir küçük kız dikkatimi çekiyor, Trump Tower'ın dışında bozukluk dilenmekte. “Hoşt!” diyorum. “Hoşt!” diye karşılık veriyor. Bu sabahki Patty Winters Şov'da, çok küçük bir iskemleye oturtulan Cheerio marka bir tahıllı bisküvi bir saate yakın konu edildi. Bugün öğleden sonra, gümüş tilki ve vizon giymiş bir kadın Stanhope'un önünde gözü dönmüş bir kürk karşıtı eylemci tarafından yüzünden bıçaklandı. Şu anda, sokağın karşısındaki kör serseriye bakmayı sürdürerek bir Dove çikolata alıyorum, hindistan cevizli, içinden bir kemik parçası çıkıyor.</p>

  <h1 id="sigil_toc_id_55">Yeni Kulüp</h1>

  <p class="block1">Yukarı Doğu Yakası'nda, eskiden Petty's'in olduğu mekanda açılan World's End adında yine bir kulübün açılış partisinde Harold Carnes'a rastgeliyorum. Bir bölmede Nina Goodrich ve Jean'le birlikteyim, Harold ise barda ayakta durmuş şampanya içmekte. Telesekreterine bıraktığım mesaj konusunda onunla yüzleşebilecek kadar sarhoşum nihayet. Yanımdakilerden izin isteyip barın öteki yanına yollanıyorum, Carnes'la konuyu tartışmadan önce güç kazanmak için bir Martini içmem gerektiğini fark ediyorum (çok dengesiz bir hafta geçirdim -pazartesi günü Alf seyrederken ağlar buldum kendimi). Tedirgin, yaklaşıyorum. Harold'ın üzerinde Gleves &amp; Hawkes'dan yünlü bir takım elbise, kendinden kabartma desenli ipek kravat, pamuklu gömlek, Paul Stuart ayakkabılar; hatırladığımdan daha şişman duruyor. “Kabul etmek lazım,” diyor Truman Drake'e, “90lı yılların sonunda Japonlar bu ülkenin büyük bir kısmının sahibi olacaklar.”</p>

  <p class="block1">Harold'ın, oh tanrım, o pek hafif İngiliz aksanıyla hâlâ eskiden beri vazgeçemediği alışkanlıklarıyla çevresindekilere yeni bilgiler saçmakta olduğunu görüp ferahlayarak, “Kes sesini, Carnes, olmayacaklar işte,” deyiverme yırtıklığını kendimde buluyorum. Carnes oldukça irkilerek ve de ağzı koca kafasında bir gülümseme oluşturacak biçimde büzülerek bana doğru dönerken ben Stoli Martini'mi dipliyorum. Arkamızda biri şunları söylüyor, “Ama bak Gekko'nun başına neler geldi.”</p>

  <p class="block1">Truman Drake, Harold'ın sırtını sıvazlıyor ve bana “Ötekilerden daha, ıhmm, şey... münasip bir pantolon askısı eni var mıdır?” diye soruyor. Kızıyor, kalabalığa doğru itiyorum onu, o da gözden kayboluyor.</p>

  <p class="block1">“Evet, Harold,” diyorum, “mesajımı aldın mı?” Carnes önce şaşırmış görünüyor, ama sonra nihayet, bir sigara yakarken gülüyor. “Tanrım, Davis. Evet, ne gır-gırdı. 0 sendin, değil mi?”</p>

  <p class="block1">“Evet, tabii.” Gözlerimi kırpıştırıyorum, kendi kendime deme yahu diyorum, suratıma suratıma üflediği dumanı elimle uzaklaştırıyorum.</p>

  <p class="block1">“Bateman'ın Owen'i ve eskort kızları öldürüşü ha?” Kıs kıs gülmeye devam ediyor. “Ah, müthişti, harikaydı. Gerçekten 'ho-oş,' Groucho Club'da dedikleri gibi. Gerçekten hooş.” Sonra, mutsuz bir yüzle, ekliyor, “oldukça uzun bir mesajdı, değil mi?”</p>

  <p class="block1">Salak salak gülümsüyorum, sonra, “Tam olarak ne demek istiyorsun Harold?” diyorum. Gizliden gizliye, içimden bu şişko orospu çocuğunun siktiğimin Groucho Club'a girmesinin mümkün olmadığını, girmiş olsa bile, bunu böyle dile getirmesinin kulübe kabulü gerçeğini ortadan kaldırdığını düşünüyorum.</p>

  <p class="block1">“Eee, bıraktığın mesajı tabii.” Caraes etrafına bakınmaya, çeşitli kişilerle, kuş beyinli yavrulara el etmeye başladı bile. “Ha bu arada, Davis, Cynthia nasıl?” Geçen bir garsondan bir kadeh şampanya alıyor. “Onunla hâlâ görüşüyorsun, ha?”</p>

  <p class="block1">“Dur bi dakka, Harold. Nedemekistiyossunsen?” diye tekrarlıyorum üstüne basa basa.</p>

  <p class="block1">Çoktan sıkıldı bile, ne aldırış ettiği var ne de dinlediği, izin istiyor ve “Hiç. Seni görmek güzeldi. Aman tanrım, şu Edward Towers mı?” diyor.</p>

  <p class="block1">Kafamı kaldırıp dönüp bakıyorum, sonra Harold'a dönüyorum. “Hayır,” diyorum. “Carnes? Belde.”</p>

  <p class="block1">“Davis,” diyor iç geçirerek, sanki bir çocuğa sabırla bir şey izah ediyormuş gibi, “hiç kimseyi eleştirecek adam değilim, yaptığın şaka gerçekten iyiydi. Ama, hadi be adam, önemli bir yanlışın var; Bateman öyle müthiş bir kıç yalayıcıdır, öyle burnu boktan çıkmayan bir şakşakçıdır ki, şakan tam yerini bulmadı doğrusu. Yoksa gerçekten iyiydi. Şimdi, hadi, McDermott ya da Preston'la 150 Wooster'da ya da başka bir yerlerde yemek yiyelim. Nüktedaansın, çok.” Çekip gitmeye davranıyor.</p>

  <p class="block1">“Nükte-daan? Nükte-daan ha? Nüktedaan mı dedin Carnes?” Gözlerim faltaşı gibi açıldı, hiçbir uyarıcı almamış olmama rağmen, elektrik verilmiş tel gibiyim. “Neden bahsediyorsun sen? Bateman neymiş?”</p>

  <p class="block1">“Yahu, aman tanrım. Öyle olmasa Evelyn Richards onu sepetler miydi? Yani, hakkaten. Eskort kızları tavlayamıyordu bile, bırak şeyi... kıza ne yapmış demiştin sen?” Harold hâlâ dalgın dalgın çevresine bakınmakta, başka bir çifte el sallıyor, şampanya kadehini havaya kaldırarak, “A, evet, lokma lokma doğradı.'“ Yeniden gülmeye başlıyor, gerçi bu kez daha kibarca. “Şimdi, izninle, lütfen.”</p>

  <p class="block1">“Bekle. Dur,” diye bağırıyorum,- başımı kaldırıp dosdoğru Carnes'ın suratına bakıyorum, kesinkes dinlemesini sağlamak için. “Anlamıyorsun bence. Bu dediklerimin hiçbirini anlamıyorsun gerçekten. Ben öldürdüm Owen'ı. Ben yaptım, Carnes. Ben gövdesinden ayırdım Owen'ın siktiğimin kellesini. Ben işkence ettim düzinelerle kıza. Makinene bıraktığım o mesajın tümü doğruydu; Sıfırı tükettim, sakin de değilim anık, işlerin bu hale gelişi neden içimi ferahlatmıyor, merak ediyorum.</p>

  <p class="block1">“Kusura bakma,” diyor, benim patlamamı görmezden gelmeye çalışarak. “Gerçekten, gitmem gerek”</p>

  <p class="block1">“Hayır!” diye haykırıyorum. “Bak, Carnes. Dinle beni. Çok, çok dikkatle dinle. Ben-Paul-Owen'ı-öldürdüm-hem-de-zevkle. Daha açık nasıl söyleyeyim?” Gerginlikten konuşurken boğulur gibi oluyorum.</p>

  <p class="block1">“Ama bu kesinlikle mümkün değil,” diyor, bana sürtünüp geçerken. “Ayrıca bu konuşma eğlenceli olmaktan çıktı artık.”</p>

  <p class="block1">“Olması gerekmiyordu zaten, hem de hiç!” diye kükrüyorum, sonra, “Neden mümkün değilmiş?”</p>

  <p class="block1">“Değil de ondan,” diyor, beni endişeli bakışlarla süzerek.</p>

  <p class="block1">“Neden değil?” diye bağırıyorum yeniden müziği bastırmaya çalışarak, aslında gerekmese de, “Seni budala orospu çocuğu.”</p>

  <p class="block1">Sanki ikimiz de suyun altındaymışız gibi gözlerini dikip bakıyor bana, sonra kulübün gürültüsünü bastırarak, gayet net bir şekilde, “Çünkü... ben... Paul Owen'la... Londra'da... iki kere... yemek... yedim... daha on gün önce; diye bağırıyor karşılık olarak.</p>

  <p class="block1">Birbirimize bir dakika kadar gözlerimizi dikip baktıktan sonra, ona cevap verecek cesareti nihayet buluyorum kendimde, ama sesimde herhangi bir otoriteden eser yok, ve de ona sadece “Hayır, ye... yemedin,” derken kendim de söylediğime inanıp inanmadığımdan emin değilim. Soru gibi çıkıyor ağzımdan, cevap gibi değil.</p>

  <p class="block1">“Bak, Donaldson,” diyor Carnes, elimi tutup kolundan iterek, “Simdi, müsaadenle.”</p>

  <p class="block1">“Oh, müsaade senin,” diye sırıtıyorum. Sonra oturduğumuz bölmeye dönüyorum, John Edmonton'la Peter Beavers da gelmişler, Jean'i alıp eve, bana götürmeden önce yatışmak için bir Halcion alıyorum.</p>

  <p class="block1">Jean'in üzerinde Oscar de la Renta'dan bir elbise var. Nina Goodrich ise Matsuda'nın payetli bir giysisini giymişti ve Jean aşağıda kadınlar tuvaletinde olduğu halde bana telefon numarasını vermeyi reddetti.</p>

  <h1 id="sigil_toc_id_56">Taksi Şoförü</h1>

  <p class="block1">Bu hayat müsveddesinin bir kırık dökük sahnesini daha yaşıyorum çarşamba günü, anladığım kadarıyla birinin hatası sonucu, ama kimin bilmiyorum, Regency'de Eddie Lambert'la ve doğru dürüst bir iş bulmadan önce benim torbacım olan Peter Russell'la bomba gibi bir kahvaltı ettikten sonra, kent merkezine, Wall Street'e doğru giden bir takside trafikte sıkışmış kalmışım. Russell'ın üzerinde Redaelli'den yünlü bir spor ceket, Hacken'dan pamuklu bir gömlek, Richel ipek kravat, Krizia Uomo'dan pilili yünlü pantolon, ayaklarında deri Cole-Haan ayakkabılar vardı. Bu sabahki Patty Winters Şov crack karşılığında vücutlarını satan liseli kızlarla ilgiliydi ve onu seyredeceğim diye az kaldı Lambert ve Russell'la olan randevumu iptal ediyordum. Russell ben lobide telefonla konuşurken siparişimi verdi. Ne yazık ki, yağ ve sodyum oranı yüksek bir kahvaltıydı ve daha ben ne olduğunu anlayamadan, otlu börekler, yanında Madeira kremasına yatırılmış salam, ızgara sosisler ve ekşi kremalı, kahveli kek masamıza getirildi, garsondan bir fincan kafeinsiz bitki çayı, dilimlenmiş mangoyla yanında böğürtlen ve bir şişe Evian suyu istemek durumunda kaldım. Regency'nin pencerelerinden içeri süzülen sabahın erken saatlerinin ışığında garsonumuzun Lambert'ın dumanı tüten yumurtalarının üzerine zarif hareketlerle kara yer mantarlarını soyuşunu seyrettim. Hayran oldum, kendimi kaybettim ve benim mango dilimlerimin üzerine de kara yer mantarlarından soyulup konmasını talep etlim. Kahvaltı sırasında pek bir şey olmadı. Bir telefon konuşması daha yapmak zorunda kaldım ve de masamıza döndüğümde tabağımdan bir mango diliminin eksildiğini gördüm, fakat kimseyi suçlamadım. Aklımda başka meseleler vardı: Amerika'nın okullarına nasıl yardım edilmeli, güven boşluğu, yazı takımları, yeni olasılıklarla dolu bir dönem ve bu dönemin bana neler getirebileceği, Broadway'de birkaç gün önce açılışı yapılan Üç Kuruşluk Opera'da Sting'i seyretmek için bilet bulmak, daha çoğunu almanın ve de daha azını hatırlamanın yollan...</p>

  <p class="block1">Takside, üzerimde Ferré, Studio 000.1 kruvaze yakalı kaşmir ve yünlü bir palto var, pantolonu pilili yünlü takım elbise De Rigueur, Schoenemann'dan, Givenchy Gentleman ipek kravat, çoraplarım Interwoven, ayakkabılarım Armani, gözümde Ray-Ban güneş gözlüklerimle Wall Street Journal'ı okuyorum, kulağımda içinde Bix Beiderbecke çalan bir walkman. Journal'ı bırakıyorum, Post'u alıyorum, sadece 'Sayfa Altı'ya göz atmak için. Yedi ile Otuzdördüncü sokakların kesiştiği yerdeki trafik ışıklarında, benimkinin yanında duran takside, galiba, üzerinde Ralph Lauren bir takım elbiseyle Kevin Gladwin oturuyor. Güneş gözlüklerimi indiriyorum. Kevin başını Money dergisinin yeni sayısından kaldırıyor ve tam taksisi trafikte yoluna devam etmeden önce garip bir biçimde beni fark ediyor. İçinde bulunduğum taksi birden trafikten kurtuluyor ve Yirmiyedinci Sokak'tan sağa dönüyor, aşağıya Wall Street'e inen Batı Yakası Otoyoluma sapıyor. Gazeteyi indiriyorum. Müziğe ve havaya konsantre oluyorum, ne kadar da serin mevsime göre, taksi şoförünün dikiz aynasından beni gözetlediğinin farkına varıyorum. Şüpheli, aç bir ifade yüzünün hatlarını değiştirip duruyor -tıkanmış gözenek, içine doğru dönmüş kıllarla dolu bir kütle. İç geçiriyorum, hazırım buna, onu yok saymaya çalışıyorum. Bir arabanın kaputunu aç, sana onu tasarımlayanların kim olduğunu söylesin- cümlesi, zihnime işkence eden çeşitli cümlelerden yalnızca birisi.</p>

  <p class="block1">Ama şoför pleksiglas ayırıcı bölmeyi tıklatıyor, bana eliyle işaret ediyor. Walkman! kulaklarımdan çıkarırken bütün kapıları kilitlediğini fark ediyorum- sesi kapattığım andaysa kilitlerin şimşek hızıyla indiğini, çıkardıktan kof tıkırtıyı duyuyorum. Taksi otoyolun en sağ şeridinde yapması gerekenden çok daha büyük bir hızla uçmakta. “Evet?” diye soruyorum kızarak. “Ne var?”</p>

  <p class="block1">“Hey, ben seni bir yerden tanımıyor muyum?” diye soruyor ağır, hemen hemen anlaşılmaz bir aksanla, New Jerseyli de olabilir, Akdenizli de.</p>

  <p class="block1">“Hayır.” Walkman'i yeniden kulağıma takmaya davranıyorum.</p>

  <p class="block1">“Tanıdık geliyorsun,” diyor. “Adın ne?”</p>

  <p class="block1">“Hayır gelmiyorum, sen de bana gelmiyorsun,” diyorum, sonra “Chris Hagen,” diye ekliyorum.</p>

  <p class="block1">“Hadi, hadi.” Sanki terslik varmış gibi gülümsemekte. “Kim olduğunu biliyorum.”</p>

  <p class="block1">“Filmlerdeyim. Oyuncuyum ben,” diyorum ona. “Mankenim.” “l-ıh, öylesi değil,” diyor acımasız bir sesle.</p>

  <p class="block1">“Valla,” -eğiliyorum, adını okuyorum- “Abdullah, M.K. Kulübe üyeliğin var mı?”</p>

  <p class="block1">Cevap vermiyor. Post'u yeniden açıyorum, valinin ananas kılığında bir fotoğrafı çıkıyor karşıma, kapıyorum ve walkman'imdeki kaseti başa sarıyorum. Kendi kendime saymaya başlıyorum -bir, iki, üç, dört- bakışlarım taksimetreye dikiliyor. Neden bu sabah yanıma silah almadım ki? Çünkü lazım olacağını düşünmedim de ondan. Üzerimdeki tek silah dün geceden kalma, kullanılmış bir bıçak.</p>

  <p class="block1">“Hayır,” diyor yeniden. “Senin yüzünü bir yerde gördüm.”</p>

  <p class="block1">Sonunda bıkıyorum, rastgele olmasına çalıştığım bir sesle soruyorum, “Gördün demek? Öyle mi? İlginç. Sen gözlerini yoldan ayırma yeter, Abdullah.”</p>

  <p class="block1">O, dikiz aynasından gözlerini dikmiş bana bakmaya devam ederken uzun, ürkütücü bir sessizlik oluyor, acımasız gülümseme siliniyor. Yüzü bomboş. Diyor ki, “Biliyorum. Arkadaş, senin kim olduğunu biliyorum ben.” Bunu söylerken başını sallıyor, ağzı sımsıkı gerili. Demin haberleri veren düğme kapatıldı şimdi.</p>

  <p class="block1">Binalar grili-kırmızılı lekeler halinde yanımızdan geçiyor, taksi başka taksilerin yanından geçiyor, gökyüzü maviden mora, mordan siyaha, siyahtan gene maviye dönüyor. Başka trafik ışıklarında -ok gibi fırlayıp geçiyor kırmızıdan- Batı Yakası Otoyolu'nun karşı yakasında eskiden Mars'ın olduğu yere açılan yeni bir D'Agostino's'un önünden geçiyoruz, gözlerim yaşlarla doluyor, çünkü iyi tanıdığım bir yerdi ve alışveriş merkezine karşı nostaljik hislerle doluyorum, gerçi ben hayatta durup buradan alışveriş etmem, çünkü hemen hemen her şeyim var ve de az kaldı şoförün sözünü kesip kenara çekmesini, beni orada indirmesini söyleyeceğim, onluğun -hayır, yirmiliğin- üstü de ;ende kalsın diyeceğim ama yerimden kıpırdayamıyorum, çünkü çok hızlı gidiyor ve araya aklıma gelen bir şey giriyor, akla hayale sığmaz, saçma bir şey, onun şöyle söylediğini duyduğumu sanmak gibi, belki. “Sen, Solly'yi öldüren adam.” Yüzü kararlı bir ifadeye kilitlenmiş vaziyette. Her şey gibi, bunu izleyen olaylar da çok hızlı gelişiyor, ama bana daha çok bir dayanıklılık testi gibi geliyor.</p>

  <p class="block1">Yutkunuyorum, güneş gözlüklerimi indiriyorum ve “Kimdir, sorabilir miyim bu Sally?” diye sormadan önce yavaşlamasını söylüyorum.</p>

  <p class="block1">“Ahbap, bir 'Aranıyor' afişinde suratını gördüm senin,” diyor gözünü bile kırpmadan.</p>

  <p class="block1">“Sanırım ben burada inmek isteyeceğim,” demeyi başarıyorum çatallı bir sesle.</p>

  <p class="block1">“Sen osun, di mi?” Bir zehirli yılan türüymüşüm gibi bakmakta bana.</p>

  <p class="block1">Başka bir taksi, ışığı yanan, boş, bizimkinin yanından geçiyor salma salına, en az seksenle gidiyor. Bir şey demiyorum, sadece başımı sallıyorum. “Ben senin...” -yutkunuyorum, titreye titreye, deri kaplı ajandamı açıyorum, Bottega Veneta evrak çantamdan Mont Blanc bir dolmakalem çıkarıyorum,- “...plaka numaranı alacağım.”</p>

  <p class="block1">“Sen Solly'yi öldürdün,” diyor, beni bir yerden kesinkes tanıyor, yeniden inkar edecek olduğumda kabaca sözümü kesiyor, homurdanarak, “Orrospu çocuğu seni,” diyor.</p>

  <p class="block1">Kent merkezinde, dokların oralarda birden direksiyonu kırıp otoyoldan çıkıyor, arabayı son hız ıssız bir otoparkın dibine doğru sürüyor, o an birden ayıyorum, paslı bir alüminyum korkuluğu alaşağı ederek suya doğru sürerken şimdi, şu anda aklıma geliyor ki, tek yapmam gereken walkman'imi kulaklarıma takmak, böylece taksi şoförünün sesini kesmek, ama ellerim çarpılmış, felç olmuşum, ellerim sıkmaktan birer yumruk haline gelmiş, yalnızca akli dengesinin yerinde olmadığı açıkça belli olan şoförün bildiği bir hedefe doğru tangır tungur giden taksinin içinde tutsak durumdayım. Camlar yarıya kadar açık ve serin sabah havasının kafamın derisinin üzerindeki köpüğü kuruttuğunu hissedebiliyorum. Çıplak, birden ufacık hissediyorum kendimi. Ağzımda madeni bir tat, sonra daha da kötüleşiyor. Gözümün önünde: kış günü bir yol. Ama aklımda tek bir avutucu düşünce var: zenginim- milyonların aksine.</p>

  <p class="block1">“Sen, yanlış teşhis ettin beni,” diyorum.</p>

  <p class="block1">Taksiyi durduruyor ve arka koltuğa doğru dönüyor. Markasını tanımadığım bir silah var elinde. Gözlerimi dikmiş ona bakıyorum, yüzümdeki şakacı ifade başka bir şeye dönüşüyor.</p>

  <p class="block1">“Saatin. Rolex'in,” diyor yalnızca.</p>

  <p class="block1">Dinliyorum, sessizce, koltuğumda kıvranarak.</p>

  <p class="block1">Tekrar ediyor; “Saat.”</p>

  <p class="block1">“Bu eşek şakası filan mı?” diye soruyorum.</p>

  <p class="block1">“Çık dışarı,” diyor tükürür gibi. “Siktir çık arabadan.”</p>

  <p class="block1">Şoförün başından öteye, ön camdan dışarıya, karanlık, dalgalı suyun üzerinde alçaktan uçan martılara dalıyor gözlerim, kapıyı açıyorum, dikkatle arabadan dışarı çıkıyorum, ani hareket yok. Soğuk bir gün. Nefesim buharlaşıyor, rüzgar alıp kaldırıyor onu, havada çevirip döndürüyor.</p>

  <p class="block1">“Saat, bok çuvalı seni,” diyor, pencereden eğilerek, silah başıma dayalı.</p>

  <p class="block1">“Dinle, ne yaptığını sanıyorsun ya da ele geçirmek istediğin nedir ya da ne yapabileceğini sanıyorsun, bilmiyorum. Benim hiçbir yerde parmak izim yok, cinayet sırasında nerede olduğumu kanıtlayabil-”</p>

  <p class="block1">“Kes sesini,” diye homurdanıyor Abdullah, sözümü keserek. “Kapa şu siktiğimin çeneni.”</p>

  <p class="block1">“Masumum,” diye bağırıyorum, kesinkes inanarak.</p>

  <p class="block1">“Saat” Silahı havada sallıyor.</p>

  <p class="block1">Rolex'imin kopçasını açıyorum, bileğimden kaydırıp çıkararak ona uzatıyorum.</p>

  <p class="block1">“Cüzdan.” Silahıyla işaret ediyor. “Sadece nakit.”</p>

  <p class="block1">Çaresiz, yeni ceylan derisi cüzdanımı çıkarıyor ve çabucak, donmuş hissetmeyen parmaklarımla ona nakit parayı veriyorum, o bomba kahvaltıdan önce bir paramatikte duramadığım için yalnızca üç yüz dolar kadar bir şey. Solly, diye tahmin yürütüyorum, geçen sonbahar takip sahnesi sırasında öldürdüğüm taksi şoförü, ama o herif Ermeni idi. Herhalde bir tane daha öldürmüş olacağım, o olayı hatırlamıyorum.</p>

  <p class="block1">“Ne yapacaksın?” diye soruyorum. “Ödül filan gibi bir şey yok mu?”</p>

  <p class="block1">“Hayır. Ödül yok,” diye söyleniyor, bir eliyle banknotları saymakta, öteki elinde hâlâ bana doğru tuttuğu silah var.</p>

  <p class="block1">“Nereden biliyorsun seni yakalattırıp ehliyetini iptal ettirmeyeceğimi?” diye soruyorum, şu an cebimde bulduğum ve sanki kan ve saç dolu bir kaba batırılıp çıkarılmış gibi görünen bir bıçağı ona doğru uzatarak.</p>

  <p class="block1">“Suçlusun da ondan,” diyor, sonra da, “Çek şunu üzerimden,” silahı kanla lekeli bıçağa doğru sallayarak.</p>

  <p class="block1">“Hadii yaa,” diye söyleniyorum öfkeli öfkeli.</p>

  <p class="block1">“Gözlükler.” Gene silahla işaret ederek gösteriyor.</p>

  <p class="block1">“Suçlu olduğumu nereden biliyorsun?” Bu soruya sabırlı sabırlı sorduğuma inanamıyorum.</p>

  <p class="block1">“Baksana şu halinle, göt,” diyor. “Gözlükler.”</p>

  <p class="block1">“Bunlar pahalı,” diye itiraz edecek oluyorum, sonra hatamı fark ederek iç geçiriyorum. “Ucuz demek istedim. Çok ucuz bunlar. Sırf... para yetmiyor mu sana?”</p>

  <p class="block1">“Gözlükler. Hemen ver onları,” diye homurdanıyor.</p>

  <p class="block1">Wayfarer'ları çıkarıyorum ve ona uzatıyorum. Son zamanlarda öldürdüğüm bütün taksi şoförlerinin Amerikalı olmadıklarından çok eminim ama, belki de gerçekten bir Solly öldürdüm. Muhtemelen ölürdüm. Muhtemelen üzerinde benim yüzüm olan bir 'Aranıyor’ afişi var, şeyde... nerde, taksi şeyinde- bütün taksilerin toplaştıkları yerde? Ne derler oraya? Şoför güneş gözlüğünü takıyor, dikiz aynasında kendine bakıyor. Sonra çıkarı-yor onu. Katlıyor ve ceket cebine koyuyor.</p>

  <p class="block1">“Ölmüşsün sen anık.” Ona zalimce sırıtıyorum.</p>

  <p class="block1">“Sen de bok çuvalı yuppie'nin tekisin,” diyor.</p>

  <p class="block1">“Ölmüşsün sen anık, Abdullah,” diye tekrarlıyorum, şakam yok. “Sözüme inan.”</p>

  <p class="block1">“Ööle mi? Sen de bok çuvalı yuppie'nin tekisin. Hangisi daha kötü?”</p>

  <p class="block1">Taksinin moturunu çalıştırıyor ve geri geri uzaklaşıyor benden.</p>

  <p class="block1">Otoyola doğru yürürken duruyorum, boğulur gibi yükselen bir hıçkırmayı zor bastırıyorum, boğazım düğümleniyor. “Ben sadece...” Ufuk çizgisine gözümü dikerek, bebekçe konuşarak mırıldanıyorum, “oyunu sürdürmek istiyorum.” Olduğum yerde donmuş gibi dururken, ıssız bir otobüs durağına yapıştırılmış bir Üç Kuruşluk Opera afişinin arkasından yaşlı bir kadın çıkıyor, evsiz, dilenmekte, bir bacağı üzerinde hoplaya hoplaya geliyor, yüzü birer böceği andıran yaralarla kaplı, soğuktan kızarmış, titreyen elini uzatıyor. “Oh, lütfen çekip gider misiniz?” diyorum iç geçirerek. O ise bana, senin tıraşın gelmiş diyor.</p>

  <h1 id="sigil_toc_id_57">Harry's</h1>

  <p class="block1">Bir cuma akşamı. Bizden bir grup işten erken çıktık, kendimizi Harry's'de bulduk. Grup, Tim Price, Craig McDermott, ben ve şu sıralar, adı galiba Plum olan -soyadı yok, sadece adı vartam bir yavruyla çıkan Preston Goodrich'den oluşuyor. Kız aktris/manken, hepimiz bunun müthiş in bir şey olduğu duygusundayız gibi geliyor bana. Yemek için nerede yer aymayım diye tartışmaktayız: Flamingo East, Oyster Bar, 220, Counterlife, Michael's, SpagoEast, Le Cirque. Robert Farrell da burada, önünde, masanın üzerinde bir Lotus Quotrek, portatif hisse senedi kotasyon aygıtı, düğmelerine bastıkça en son mallar ekrandan hızla geçip gidiyor. Ne giymiş millet? McDermott'ın üzerinde kaşmir bir spor ceket, yünlü kumaştan pantolon, ipek kravat, Hermes'den. Farrell kaşmir bir yelek giymiş, deri ayakkabılar, yünlü kumaştan binici pantolonu, Garrick Anderson'dan. Benim üzerimde Armani bir yünlü takım elbise var, Allen-Edmonds ayakkabılar, Brooks Brothers cep mendili. Başka birinin üzerinde Anderson and Sheppard'da dikilmiş bir takım elbise. Todd Lauder'a benzeyen biri, hattâ belki o, başparmağını havaya dikerek odanın öteki köşesine selamlar gönderiyor vs. vs.</p>

  <p class="block1">' Rutin sorular yöneltiliyor bana, bunların arasında: Cep mendili taşımakla beyaz smokin giymek için aynı kurallar mı geçerlidir? Timberlandlerle benzerleri arasında herhangi bir fark var mıdır? Japon yatağım çoktan dümdüz oldu ve üzerinde uyuması çok rahatsız- ne yapabilirim? Satın almadan önce compact disc'lerin kaliteli olup olmadığını nereden anlar insan? Hangi kravat bağlama şeklinde, düğüm Windsor düğümünden daha iridir? Süveterlerin yumuşaklığı nasıl korunur? Tüyü hafif kırkılmış deri palto alırken nelere dikkat etmeli. Ben, tabii, başka şeyleri düşünmekteyim, kendi kendime kendi sorularımı sormaktayım: Ben bir fitness manyağı mıyım? İnsan ve topluma uyum birbiriyle çelişir mi? Cindy Crawford'ia çıkabilir miyim? Terazi burcundan olmak bir anlama gelir mi, eğer öyleyse, bu kanıtlanabilir mi? Bugün Sarah'nın vajinasından süzdüğüm kanı onun Chase Manhattan'daki bürosuna, şirket birleştirme departmanına fakslama fikri sabitiyle yaşadım ve de bu sabah vücut çalışmadım, çünkü kızın birinin omurlarından bir kolye yapmıştım ve evde kalıp banyomdaki beyaz mermer küvette bir hayvan gibi hırlayıp inleyerek otuzbir çekerken kolyeyi boynumda taşımak istedim. Sonra beş lezbiyen ve on vibratörle ilgili bir film seyrettim. En sevdiğim grup: Talking Heads-. İçki: J&amp;B ya da buzlu Absolut. TV Şovu: David Letterman'la Geceyarısından Sonra. Hafif içecek: Diet Pepsi. Su: Evian. Spor: Beysbol.</p>

  <p class="block1">Sohbet sallana yuvarlana kendi akışını izliyor -gerçekten bir yapı ya da konu ya da iç mantık ya da duygu izlediği yok; tabii, kendi gizli, işbirliğini andıran tonu dışında. Sadece kelimeler, ve bir filmde gibiyiz, ama perdeye kötü aktarılmış bir film, çünkü olaylar birbirinin üstüne biniyor. Dikkatimi vermekte biraz güçlük çekiyorum, çünkü paramatiğim benimle konuşmaya başladı, hattâ bazen ekranda garip mesajlar görünüyor, yeşil harflerle, 'Sotheby's'de Feci Bir Olay Çıkar,' ya da 'Başkanı Öldür,' ya da 'Beni Sokak Kedisiyle Besle,' gibi ve de geçen pazartesi altı sokak boyunca peşimden gelen park bankı ödümü bokuma karıştırdı, o da konuştu benimle. Çözülme -üstüne gitmemeye çalışıyorum. Gene de ilk aklıma gelen ve konuşmaya katabileceğim soru kaygılı bir, 'bir yerde yer ayırtılmayacaksa hiçbir yere gitmiyorum, şu halde yer ayırtıldı mı, ayırtılmadı mı?' oluyor. Hepimizin siyah bira içtiğini fark ediyorum. Bunu fark eden tek kişi ben miyim? Ayrıca yalancı bağa çerçeveli, camları numarasız gözlükler takmış durumdayım.</p>

  <p class="block1">Harry's'deki televizyon ekranında artık akşamüzerleri yayınlanan Patty Winters Şov var. Bugünün konusu, Ekonomik Başarı Eşittir Mutluluk mu? Bu akşamüzeri Harry's'deki cevap kesin bir “El-bette" kükreyişi, bunu bir bagırış çağırış izliyor, çocuklar hep birlikte neşeli tavırlarla şamata yapıyorlar. Şimdi ekranda Başkan Bush'un yılın başlarındaki yemin töreni, ardından sabık başkan Reagan'ın bir konuşması, bu arada Patty zar zor duyulan bir yorum yapıyor. Çok geçmeden, sözleri duymamamıza, duyamamamıza rağmen, bıktırıcı bir 'yalan söylüyor mu, söylemiyor mu' tanışmasıdır başlıyor, ilk ve aslında tek itirazcı olan Price, gerçekte bence başka bir şeye canı sıkıldığı halde, fırsat bu fırsat, öfkesini bu konuya yöneltiyor, gayet şaşkın bir surat takınarak, “Nasıl böyle yalan söyleyebiliyor? Nasıl böyle sıçabiliyor tepemize?” diye soruyor.</p>

  <p class="block1">“Öf yahu,” diye inliyorum. “Ne sıçması? Evet, nerede yer ayırttık? Yani bakın, aç olduğumdan falan değil, ama bir yerlerde yer ayırtalım istiyorum. 220'ye ne dersiniz?” Aklıma geliyor: m</p>

  <p class="block1">“McDermott, yeni Zagat'da kaç yıldız vermişler oraya?”</p>

  <p class="block1">“Kesin gitmem,” diye atılıyor Farrell, daha Craig cevap veremeden. “Orada geçen sefer çektiğim kokaya öyle bir bağırsak söktürücü karıştırmışlardı ki, M.K.'da sıçmak zorunda kaldım.”</p>

  <p class="block1">“Ya, yaa, hayat bir orospudur, düz düz kudur.”</p>

  <p class="block1">“Gecenin dip noktası,” diye mırıldanıyor Farrell.</p>

  <p class="block1">“Geçen sefer oraya Kyria ile gitmedin mi?” diye soruyor Goodrich. “Asıl dip nokta o değil mi?”</p>

  <p class="block1">“Bekleme hatlımda yakaladı beni. Ne yapabilirdim?” diye omuz silkiyor Farrell. “Özür dilerim.”</p>

  <p class="block1">“Kapa çeneni, McDermott,” diyor Farrell, Craig'in pantolon askılarını şaklatarak. “Dilencilerle çıkmak ha!”</p>

  <p class="block1">“Bir şeyi unutuyorsun Farrell,” diyor Preston. “McDermott un kendisi dilenci.”</p>

  <p class="block1">“Courtney nasıl?” diye soruyor Farrell, sırıtarak.</p>

  <p class="block1">“Hayır de, yeter,” diyor biri, gülüşmeler.</p>

  <p class="block1">Price yüzünü televizyon ekranından öteye çeviriyor, sonra Craig'e bakıyor, hoşnutsuzluğunu gizlemek İçin TVye doğru elini sallayarak bana, “İnanmıyorum. Öyle... normal., görünüyor ki. Öyle... dışında gibi her şeyin. Öyle... zararsız.”</p>

  <p class="block1">“Kafasız karı, kafasız,” diyor birileri. “Geç, geç.”</p>

  <p class="block1">“Tamamıyla zararsız olduğu doğru, seni gerzek. Tamamıyla zararsız idi. Tıpkı senin tamamıyla zararsız olduğun gibi. Ama gene de bütün o haltları o karıştırdı, sense bizi 150ye sokmayı bile beceremedin, işte, o yüzden, ne diyebilirim ki?” McDermott omuz silkiyor.</p>

  <p class="block1">“Birinin, herhangi bilinin kesinlikle bunca boka bulanıp da gene de böyle görünmesini aklım almıyor, o kadar,” diyor Price, Craig'i yok sayarak, gözlerini de Farrell'dan kaçırıyor. Bir puro çıkarıyor ve onu üzgün üzgün inceliyor. Bana hâlâ Price’ın alnında bir leke varmış gibi geliyor.</p>

  <p class="block1">“Arkasında Nancy vardı diye mi?” diye atıyor Farrell, Quotrek'inden başını kaldırarak. “Nancy mi yaptı yani?”</p>

  <p class="block1">“Bu konuda nasıl böyle sikindirik cool havalar takınabiliyorsun?” Price'a gerçekten tekinsiz bir şeyler olmuş, belli, sesi ne diyeceğini bilemezmiş gibi çıkıyor. Dedikodulara bakılırsa rehabilitasyondaymış.</p>

  <p class="block1">“Bazı kişiler anadan dogma cool oluyor, korkarım.” Farrell omuz silkiyor, gülümsüyor.</p>

  <p class="block1">Bu cevaba gülüyorum, çünkü Farrell’ın cool olmadığı o kadar apaçık ki, Price bana azarlayan bir bakış yolluyor ve de, “Ya sen Bateman, senin bu sikindirik zıpırlığının sebebi ne?”</p>

  <p class="block1">Ben de omuz silkiyorum. “Ben sadece mutlu bir grup adamıyım.” Sonra, erkek kardeşimi hatırlayıp onu alıntılayarak ekliyorum, “Sallan yuvarlan.”</p>

  <p class="block1">“O! olabildiğini olabildiğince,” diye ekliyor biri.</p>

  <p class="block1">“Aman, birader.” Price konuyu kapatmamaya kararlı. “Bak,” diye söze giriyor, durumun mantıklı bir açıklamasını yapmaya çalışarak. “Zararsız bir herif gibi görünmek istiyor. Ama içten içe...” Duruyor. İlgim uyanıyor, çakıp sönüyor bir an. “Ama içten içe...” Price cümlesini bitiremiyor, kendisine gerekli olan son kelimeyi ekleyemiyor: fark etmez. Onun adına hem hayal kırıklığına uğradım hem de ferahladım.</p>

  <p class="block1">İçten içe mi? Evet, içten içe mi?” diye soruyor Craig, sıkıldı. İster inan ister inanma, biz seni dinliyoruz. Devam et.” .</p>

  <p class="block1">“Bateman,” diyor Price, bir parça pes ederek. “Hadisene. Sen ne düşünüyorsun?”</p>

  <p class="block1">Başımı kaldırıyorum, gülümsüyorum, bir şey söylemiyorum. Bir yerlerde -TV'de?- ulusal marşımız çalıyor. Neden? Bilmiyorum. Bir reklam anonsudur belki. Yarın, Patty Winters Şov’da, Nell's'in Kapıcıları: Şimdi Ne Yapıyorlar? konusu var. İç geçiriyorum, omuz silkiyorum, falan.</p>

  <p class="block1">“Bu, mmm, oldukça iyi bir cevap,” diyor Price, sonra ekliyor, “Sen gerçek bir çatlaksın.”</p>

  <p class="block1">“Bu... şeyden beri aldığım en değerli enformasyon” -parasını sigortanın ödediği yeni altın Rolex'ime bakıyorum-”Hepimizin siyah bira içmemizi McDermott önerdi, değil mi? Aman yahu, canım nasıl da bir Skoç istiyor.”</p>

  <p class="block1">McDermott abartılı bir sırıtışla başını kaldırıp bakıyor ve, “gonca gibi. Uzun boyun. Güzel,” diyor mırıldanır gibi bir sesle.</p>

  <p class="block1">“Çok medeni.” Goodrich baş sallayarak onaylıyor.</p>

  <p class="block1">Nigel Morrison denen süper klas İngiliz herif masamıza uğruyor, Paul Smith ceketinin yakasında bir çiçek. Fakat uzun kalamayacak, çünkü Delmonico's'da diğer İngiliz arkadaşları lan ve Lucy'yle buluşmak zorunda. Çekip gitmesinin üzerinden saniye geçmeden, arkasından birilerinin küçümseyici bir yorumda bulunduğunu duyuyorum, “Nigel mı? Kazın teki, halis kaz ezmesi.”</p>

  <p class="block1">Bir başkası: “Mağara adamlarının bizden daha çok lifli besin aldıklarını biliyor muydunuz?”</p>

  <p class="block1">“Fisher hesabı kimin elinde?”</p>

  <p class="block1">“Siktir et onu. Şu Shepard işi ne iş? Shepard hesabı?”</p>

  <p class="block1">“David Monrowe mu? Tam fosladı.”</p>

  <p class="block1">“Aman be birader.”</p>

  <p class="block1">“Aman yaa-huuu.”</p>

  <p class="block1">“... zayıf ve zalim...”</p>

  <p class="block1">“Benim ne çıkarım olacak bundan?”</p>

  <p class="block1">“Shepard'ın oyunu mu, Shepard hesabı mı?”</p>

  <p class="block1">“Ucuz müzik seti olan zengin insanlar.” “Hayır, içki kaldırabilen kızlar.” “...tam hafif sıklet...” “Ateş mi istiyorsun? Ne güzel kibritler.” “Benim ne çıkarım olacak bundan?” “Yaa, yaa, yaa, yaa, yaa, yaa, yaa.”</p>

  <p class="block1">Biri, ben galiba, “İade etmem gereken bazı videokasetler var,” diyor.</p>

  <p class="block1">Birileri çoktan Minolta bir cep telefonu çıkardı ve araba çağırdı, derken, ben etrafa pek de kulak vermeden Marcus Halberstam'a şaşılacak kadar benzeyen birisinin hesap ödemesini seyrederken, birileri, öylesine, kelalaka, “Neden?” diye soruyor ve de soğukkanlılığımla ve de sinirlerime hakim olmakla ve de her zaman kendi dalgama takılmakla gurur duymakla beraber, bunu yakalıyorum, fark ediyorum: neden mi? Kurulmuş gibi, öyle durup dururken, sebepsiz yere, sırf ağzımı açmış bulunduğum için, sözcükler ağzımdan dökülü dökülüvererek cevaplıyorum, özet geçiyorum budalalar için: “Valla, olmamak olmaktan daha iyi, biliyorum ama, yirmi yedi yaşındayım canına yandığımın, ve de, ıııı, New York'un bir barında ya da gece kulübünde hayat bize kendini böyle gösterir, belki de herhangi bir yerde, bu yüzyılın sonunda ve de insanlar, yani, işte, ben böyle davranırız ve de Patrick olmanın anlamı benim için budur, sanıyorum, işte onun için, valla, yaa işte, mı...” Ve de ardından bir iç çekiş, ve hafif bir omuz silkiş ve bir iç çekiş daha ve Harrys'in kırmızı kadife perdelerle örtülmüş kapılarından birinin üzerinde bir levha var ve levhanın üzerinde perdenin rengiyle bir örnek harflerle şu yazılı: BURADAN ÇIKILMAZ.</p>
</body>
</html>
