<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AMERİKAN SAPIĞI</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1>1 Nisan Alıkları</h1>

  <p class="block1">TERK ET BÜTÜN UMUDU EY SEN BURAYA GİREN diye karalamışlar Onbirinci Sokak'la Birinci Cadde'nin köşesinin yakınlarındaki Chemical Bank'ın yan duvarına kan kırmızısı harflerle ve harfler Wall Street'ten dışarı doğru akan trafikte öne doğru sarsılan taksinin arka koltuğundan görülecek kadar büyük. Timothy Price tam yazıyı fark ettiği anda taksinin yanına bir otobüs yanaşıyor, otobüsün üzerindeki Sefiller müzikalinin afişi görüşünü engelliyor, ama Pierce &amp; Pierce'da çalışan ve yirmi altı yaşında olan Price anlaşılan buna aldırmıyor ki, şoföre radyonun sesini açarsa beş dolar vereceğini söylüyor. WYNN'de <i class="calibre2">Be My Baby</i> çalmakta ve Amerikalı olmayan şoför denileni yapıyor.</p>

  <p class="block1">“Becerikliyim,” demekte Price. “Yaratıcıyım, gencim, engel tanımıyorum, motivasyonum yüksek, nitelikliyim. Kısacası, şunu demek istiyorum, toplum beni kesinlikle gözden çıkaramaz. Ben bir kıy-me-tim.” Price yatışıyor, taksinin kirli penceresinden dışarı bakmayı sürdürüyor, büyük olasılıkla da Dördüncü'yle Yedincinin köşesindeki bir McDonalds'ın yan duvarına kırmızı sprey boyayla yazılmış yazıdaki KORKU sözcüğüne. “Yani şu var, kimse yaptığı işi iplemiyor, herkes işinden nefret ediyor, ben işimden nefret ediyorum, sen söyledin işinden nefret ettiğini. Peki ne yapıyorum? Los Angeles'a geri mi dönüyorum? Alternatif değil UCLA'dan Stanford'a bunun için transfer yapmadım ben. Demek istediğim, yeterince kazanmadığını düşünen bir tek ben miyim?” Tıpkı bir filmdeymiş gibi bir başka otobüs daha görüntüye giriyor, bir başka Sefiller afişi sözcüğün yerini alıyor -deminki otobüs değil- çünkü Eponine'in yüzünün üzerine birileri LEZBO yazmış. Tim patlıyor. “Burada küçük bir dairem var. Hamp-tonlar'da benim asıl yerim yahu, allah allah.”</p>

  <p class="block1">“Annenle babanın yeri, ahbap, annenle babanın.”</p>

  <p class="block1">“Satın alacağım onlardan. Açacak mısın şu siktiğim şeyin sesini?” diye hırlıyor şoföre, ama yarım ağızla, The Crystals radyodan bangır bangır bağırmakta.</p>

  <p class="block1">“Bundan çok açılmaz bu,” diyor belki şoför.</p>

  <p class="block1">Timothy ona aldırış etmiyor ve gıcıklığa devam ediyor. “Bu şehirde yaşamaya bir şartla devam ederdim, bütün taksilere Blaupunkt radyo koyacaklar. Belki de ODM III ya da ORCII dinamik kanal arama sistemli, ha?” Sesinin perdesi alçalıyor burada. “Birinden biri. Çok in dostum, çok in.”</p>

  <p class="block1">Pahalı görünüşlü walkman'i boynundan çıkarıyor, hâlâ şikayet etmekte. “Şikayet etmekten nefret ediyorum -hakkaten,-pislikten, çöpten, bulaşıcı hastalıklardan, bu şehir gerçekten de ne kadar leş gibi diye şikayet etmekten, sen de biliyorsun, ben de biliyorum ki burası bir domuz ahırı...” D.F. Sanders'den aldığı yeni Tumi dana derisi evrak çantasını açarken konuşmaya devam ediyor. Walkman i, Panasonic portatif katlanabilir Easa telefonun (bundan önce NEC 9000 Porta'sı vardı) yanına, kılıfına yerleştiriyor ve bugünkü gazeteyi çıkarıyor. “Şu gazeteye -bir tek gazeteye- bakalım bir... Boğularak öldürülen mankenler, damdan atılan bebekler, metroda öldürülen çocuklar, bir komünist mitingi, bir mafya patronu ortadan kaldırılmış, Naziler” -heyecanlı heyecanlı sayfaları çeviriyor- “AIDSIi beysbol oyuncuları, başka mafya boklukları, trafik tıkanıklığı, evsizler, çeşit çeşit manyaklar, sokaklarda sinek gibi ölüp giden ibneler, kiralık anneler, iptal edilen bir pembe dizi, hayvanat bahçesine zorla girip çeşitli hayvanları canlı canlı işkence ederek yakan veletler, gene Naziler... en matrağı, işin esprisi de şu, hepsi bu şehirde olup bitiyor, -başka yerde değil, buracıkta, iflah olmaz bu şehir... çüş oha, gene Naziler, trafik tıkanıklığı, trafik tıkanıklığı, bebek tüccarları, karaborsa bebekler, AIDS'li bebekler, canlı bebekler, bir bebeğin üzerine bina çökmüş, manyak bebek, trafik tıkanıklığı, köprü yıkılmış” Sesi kesiliyor, bir soluk alıyor, sonra gözlerini ikinciyle Beşinci sokakların köşesindeki bir dilenciye dikerek, tane tane, “Bu, bugün gördüğüm yirmi dördüncü. Saydım,” diyor. Sonra yanına dönüp bakmadan “Ne diye denizci mavisi worsted blazer'ınla gri pantolonunu giymedin?” diye soruyor. Price'in üzerinde yünlü ipekli karışımı, kruvaze ceketli Ermenegildo Zegna bir takım var, manşetli pamuklu gömlek Ike Behar'dan, ipek kravat Ralph Lauren'dan, üzeri zımbalı iskarpırıler Fratelli Rossetti. Aşağıya, Post gazetesine doğru kaydırma. Gazetede, yan ünlü bir New Yorklu sosyete kadınının yalındaki parti sırasında, yat Manhattan adasının çevresinde dolanırken oradan kaybolan iki kişi hakkında orta ilginçlikte bir haber var. Eldeki ipuçları güverteye yayılmış kan lekesi kalıntısı ve tuzla buz olmuş üç şampanya kadehinden ibaret. Cinayetten kuşkulanılıyor ve polis katilin silahının bir çeşit pala olduğunu sanıyor, çünkü güvertede bazı oyuk ve deliklere rastlanmış. Ortada ceset yok. Zanlı yok. Price mavraya bugün öğle yemeğinde başladı, daha sonra squash maçı sırasında devam etti ve Harry's'de içerken de sürdürdü, oysa başta, sulu üç J&amp;B'sini yudumlarken, Paul Owen'in elindeki Fisher hesabı gibi daha ilginç bir konudan söz etmişti. Price'ın çenesini kapamaya niyeti yok.</p>

  <p class="block1">“Bulaşıcı hastalıklar!” diye haykırıyor, yüzü acıyla gerili. “Şimdi şu teoriyi attılar ortaya, AİDS virüsünü, virüsü taşıyan biriyle seks yapmak yoluyla kapabiliyor sanmış, o zaman her hastalığı da kapabilirmişsin, kendisi virütik bir hastalık olsun ya da olmasın -Alzheimer hastalığı, kas erimesi, hemofili, lösemi, anoreksi, diyabet, kanser, multipl sklerozis, sistik fibroz, beyin felci, disleksi bile, canına yandığımın, disleksi kapıyorsun, ondan, iyi mi?-”</p>

  <p class="block1">“Emin değilim ahbap, ama sanmıyorum disleksinin virütik olduğunu.”</p>

  <p class="block1">“Nereden biliyorsun yahu? Onlar bilemiyorlar. İspat et.”</p>

  <p class="block1">Dışarıda, kaldırımda, bir Gray's Papaya'nın önünde siyah, şişmiş güvercinler sosisli sandviç kırıntıları için dövüşüyorlar, travestiler tembel tembel onları seyrediyor, bir devriye arabası tek yönlü bir sokakta ters yönden gelerek volta atıyor, gök iyice yere yaklaşmış, kurşuni ve sıkışan trafikte, bu taksinin yanındaki sırada durmuş bir taksiden Luis Carruthers'a çok benzeyen bir tip Timothy'ye el sallıyor, Timothy onun el sallamasına karşılık vermeyince de tip -briyantinle yapıştırılmış saçlı, pantolon askılı, bağa çerçeveli gözlüklü,- onun sandığı kişi olmadığını anlıyor ve yeniden elindeki USA Tocfa'ya dönüyor. Aşağıya kaldırıma doğru kaydırma, çirkin, ihtiyar, yanında torbalarıyla gezen evsiz bir kadın, elinde bir kırbaç, güvercinlere doğru şaklatıyor. Ama güvercinler oralı değil, sosisli sandviç artıklarını gagalamaya ve açgözlülükle dövüşmeye devam ediyorlar ve polis arabası da yerin altındaki otoparklardan birine dalıp gözden kayboluyor.</p>

  <p class="block1">“Ama işte tam o noktaya geldiğinde, yani artık yaşadığımız günlere duyduğun tepki mutlak ve düpedüz bir kabulleniş olup çıktığında, vücudun bir biçimde bu cinnetle aynı dalga boyuna geldiğinde ve her şeyi artık manalı bulduğun bir noktaya vardığında, yani olay kafana tık ettiğinde, bir bakıyorsun, üşütük, siktiğimin evsiz bir zenci karısı çıkıyor, şaka değil bu -beni dinle, Bateman,- şaka değil bu, ille de bu sokaklarda yaşayacağım diye tutturuyor, bu sokaklarda, buralarda, nah, buralarda-” eliyle gösteriyor- “-ve de öyle bir belediye başkanımız var ki, ona kulak asmıyor, orospuyu bırakmıyor istediğini yapsın, -yüce tanrım- bırak siktiğimin orospusu donsun gebersin soğuktan, kurtulsun kendi marifeti olan bu allahın belası sefaletten, ve de bir bakıyorsun başladığın yere geri dönmüşsün, kafan karışmış, beynin sikilmiş... Evelyn'de kimler olacak? Dur, ben tahmin edeyim.” Kusursuz manikürlü elini havaya kaldırıyor. “Ashley, Courtney, Muldvyn, Marina, Charles -buraya kadar tamam, değil mi? Belki Evelyn'in 'sanatçı' dostlarından biri, o ay-aman-aman 'East' Village'dan... hani o tiplerden, Evelyn'e 'iyi kalite sek beyaz chardonnay var mı' diye soranlardan...” Elini alnına vuruyor, gözlerini yumuyor ve kenetli dişlerinin arasından mırıldanıyor. “Benden bu kadar. Meredith'in pasaportunu veriyorum ben. Kadın, ben ondan hoşlanmayayım diye elinden geleni ardına komuyor. Gittim ben. Neden bu kadar uzun zamanını aldı ki bunu anlamak, ondaki şahsiyet ancak bir talk-show'cudaki kadar... Yirmi altı, yirmi yedi... Yani bak, sana ne diyorum, ben duyarlı biriyim. Challenger olayında ödüm bokuma karıştı diyorum- daha ne diyeyim yahu? Etik tarafım var, hoşgörülüyüm, yani hayatımdan son derece hoşnudum, gelecekten umutluyum -sen değil misin yani?” “Tabii, ama...”</p>

  <p class="block1">“Ondan sonra kalkmış ağzıma sıçıyor... Yirmi sekiz, yirmi dokuz, hassiktir bunlar allahın belası bir serseri ordusu yahu. Diyorum sana” Yorulmuş gibi birden duruyor, başka bir Sefiller afişinden öteye çeviriyor başını, aklına önemli bir şey geliyor, soruyor, “TV’deki o yarışma sunucusunu okudun mu gazetede? Ergenlik çağında iki oğlanı öldürmüş ha? Sapık ibne. Matrak, hakkaten matrak.” Price bir tepki bekliyor. Tepki gelmiyor. Birden: Batı Yakası'nın yukarısı.</p>

  <p class="block1">Şoföre Seksenbirinci Sokakla Riverside'ın köşesinde durmasını söylüyor, çünkü sağa sapmak yasak.</p>

  <p class="block1">“Dönmek için zahmet etme-” diye lafa giriyor Price.</p>

  <p class="block1">“Peki öteki taraftan dolaşsam,” diyor taksici.</p>

  <p class="block1">“Zahmet etme.” Sonra pek de öyle duyurmamaya filan çalışmayarak, diş gıcırtısı eşliğinde, gülümsemeden filan: “Siktiğimin beyinsizi.”</p>

  <p class="block1">Şoför taksiyi durduruyor. Bu taksinin arkasından gelen iki taksi kornalarını bağırtıyor, sonra yollarına devam ediyor.</p>

  <p class="block1">“Çiçek alsa mıydık?”</p>

  <p class="block1">“Yok. Ona atlayan <i class="calibre2">sensin</i> yahu Bateman. Ne diye <i class="calibre2">biz</i> çiçek alıyormuşuz Evelyn'e? Boz şu elliliği, karışmam,” diye uyarıyor şoförü, gözlerini kısarak taksimetredeki kırmızı sayılara bakıyor. “Allah belasını versin. Steroidler. Bugün gerginim, kusura bakma.”</p>

  <p class="block1">“Artık almıyorsun sanıyordum.”</p>

  <p class="block1">“Doğrusu, evet, bacaklarımda ve kollarımda sivilceler çıkarıyordum ve de ultraviyole banyosu bunlara iyi gelmedi, ben de onun yerine solaryum salonuna gittim, geçtiler. Allah, Bateman bir görsen karnım çelik gibi oldu. O kasların görünüşü! Deri böyle yeni dövülmüş gibi,” diye anlatıyor uzak, garip bir sesle, şoförün para üstü vermesini beklerken. “Çelik gibi” Bahşişi kısıyor, ama şoför gene de memnun. “Hoşçakal, beceriksiz üçkağıtçı,” diyor, göz kırpıyor Price.</p>

  <p class="block1">“Bela, bela, allahın belaları,” diyor Price taksinin kapısını açarken. Taksiden çıkarken gözüne sokakta bir dilenci ilişiyor- “Tombala: otuz”- adamın üzerinde garip, zevksiz, leş gibi pis, yeşil renkli tulum gibi bir şey var, tıraşı uzamış, kirli saçları yağla geriye yatırılmış, Price şakacıktan taksinin kapısını onun için açık tutuyor. Serserinin aklı karışıyor, bir şeyler homurdanıyor, gözleri utançla yere, yaya kaldırımına çevriliyor, hemen geri çekiliverecekmiş gibi uzattığı elindeki boş strafor bardağı bize doğru tutuyor.</p>

  <p class="block1">“Galiba taksi istemiyor,” diyor Price. Kıs kıs gülüyor, kapıyı çarparak kapıyor. “Sor bakalım, American Express kartı alıyor muymuş?”</p>

  <p class="block1">“AmEx alıyor musun?”</p>

  <p class="block1">Serseri başıyla onaylıyor ve ağır ağır ayak sürüyerek uzaklaşıyor.</p>

  <p class="block1">Nisan ayına göre hava soğuk, Price enerjik adımlarla, elindeki Tumi evrak çantasını ileri geri sallayarak, yokuş aşağı, Evelyn'in oturduğu eski, kahverengi kesme taştan New York apartmanına doğru yürüyor, bir yandan da ıslıkla Ah Bir Zengin Olsam'ı çalıyor, ağzından çıkan ısı sigara dumanı gibi bir duman bulutuna dönüşüyor. Uzaktan, briyantinle geriye yatırılmış saçlı, bağa çerçeveli gözlüklü birisi geliyor, üzerinde bej, kruvaze, yünlü gabardinden Cerutti 1881 takım, elinde Price'ınkinin aynısı, D.F. Sanders'dan alınma Tumi evrak çantası. Timothy yüksek sesle soruyor, “Victor Powell mı şu? Olamaz!”</p>

  <p class="block1">Adam bir sokak lambasının sorgulayan floresan bakışı altından, yüzünde sıkıntılı bir ifadeyle geçiyor, bu ifade bir an için dudaklarını kıvırıp belli belirsiz bir gülümseme biçimine sokmasına yol açıyor ve Price'a handiyse tanışıyorlarmış gibi bakıyor, ama gene hemen o an Price'ı tanımadığını anlıyor, Price da onun Victor Powell olmadığını, ve adam yürüyüp gidiyor.</p>

  <p class="block1">“Tanrıya şükür,” diye mırıldanıyor Price, Evelyn'in evine yaklaşırlarken.</p>

  <p class="block1">“Ona çok benziyordu.”</p>

  <p class="block1">“Powell artı Evelyn'de yemek ha? Şal deseniyle ekose kadar uyar birbirine ancak.” Price durup düşünüyor. “Yok, beyaz çorapla gri pantolon kadar.”</p>

  <p class="block1">Ağır ağır zincirleme, Price Evelyn'in babasının ona satın aldığı evin dış merdivenlerini koşarak çıkıyor, dün gece Video Cennetimden aldığı kasetleri geri götürmeyi unuttuğu için kendi kendine homurdanarak. Zili çalıyor. Evelyn'inkine komşu ev' den bir kadın -yüksek ökçeler, nefis bir kıç- sokağa çıkıyor, kapısını kilitlemeden. Price onu bakışlarıyla izliyor, içeriden koridordan bize doğru yaklaşmakta olan ayak seslerini duyduğunda önüne dönüyor, Versace kravatını düzeltiyor, gelen her kimse onunla yüzleşmeye hazır. Kapıyı Courtney açıyor, krem rengi Krizia bluz, pas rengi tüvit etek de Krizia, ipek-saten d'Orsay modeli topuklu pabuçlar Manolo Blahnik'den.</p>

  <p class="block1">Şöyle bir titriyor ve siyah yünlüden Giorgio Armani paltomu ona veriyorum, o da alıyor, sağ yanağım yerine havayı öpüyor dikkatle, sonra aynı hareketleri onun Armani paltosunu alırken Price'a da uyguluyor aynen. Oturma odasında Talking Heads'in yeni CD'si çalmakta usuldan.</p>

  <p class="block1">“Biraz geç kalmadık mı çocuklar?” diye soruyor Courtney, hınzır hınzır gülümseyerek.</p>

  <p class="block1">“Kifayetsiz Haitili taksi şoförü,” diye mırıldanıyor Price. O da Courtney'in yanağı yerine havayı öpüyor cevaben. “Bir yerde yer ayırtıldı mı, ama lütfen saat dokuzda Pastels'da deme bana.”</p>

  <p class="block1">Courtney gülümsüyor, paltoları antredeki dolaba asıyor. “Bu gece evde yiyoruz canlarım. Üzgünüm, biliyorum, biliyorum, Evelyn'i vazgeçirmeye çalıştım ama... suşi yiyeceğiz.”</p>

  <p class="block1">Tim onu geçip antreden mutfağa doğru ilerliyor. “Evelyn? Neredesin Evelyn?” diye sesleniyor şakır gibi. “Mutlaka konuşmamız lazım.”</p>

  <p class="block1">“Seni görmek çok güzel,” diyorum Courtney'ye. “Bu gece çok güzel görünüyorsun. Yüzünde bir... terütazelik var.”</p>

  <p class="block1">“Hanımların başını döndürmeyi gerçekten biliyorsun, Bateman.” Courtney'in sesinde alay yok. “Evelyn'e bu dediğini söyleyeyim mi?” diyor cilveleşerek.</p>

  <p class="block1">“Hayır,” diyorum. “Ama can atıyorsundur eminim.”</p>

  <p class="block1">“Hadi gel,” diyor. Ellerimi belinden ayırıyor ve kendi ellerini omuzlarıma koyup beni koridordan mutfağa doğru iteliyor. “Evelyn'i kurtarmamız gerek. Bir saattir suşiye biçim vermeye uğraşıyor. Senin isminin baş harflerini yapmaya çalışıyor sarıkuyruklardan P, ton balığından B- ama ton balığının rengi çok soluk kaçıyormuş-” “Ne romantik”</p>

  <p class="block1">“-üstelik B'ye yetecek kadar da sarıkuyruk yokmuş elinde,” -soluklanıyor - “işte galiba bu yüzden seninkinin yerine Tim'in adının baş harflerini yazacak, kirazın var mı?” diye soruyor, pek aldırdığı yok. Courtney, Luis Carruthers'in çıktığı kız.</p>

  <p class="block1">“Feci kıskandım, Evelyn'le konuşsam iyi olur,” diyorum. Kendimi Courtney'in ellerine bırakıyorum, beni yavaşça mutfağa doğru itiyor.</p>

  <p class="block1">Evelyn, üzerinde krem rengi ipek Krizia bluz, pas rengi tüvit Krizia etek ve ayaklarında Courtney'nin ayaklarındakilerin aynısı ipek-saten d'Orsay modeli topuklu pabuçlar, sarı ahşap bir tezgahın başında duruyor. Uzun sarı saçları oldukça sıkı bir topuz halinde ensesine toplanmış, üzerinde suşiye güzelce biçim verdiği oval Wilton paslanmaz çelik servis tabağından başını kaldırmadan odaya girdiğimi anladığını belli ediyor. “Oh hayatım, üzgünüm. Doğu yakasının aşağısındaki yeni açılan o çok sevimli El Salvador bistrosuna gidelim istemiştim-”</p>

  <p class="block1">Price duyulur biçimde inliyor.</p>

  <p class="block1">“-ama rezervasyonları doluymuş. İnleme, Timothy.” Bir sarıkuyruk parçasını alıyor ve dikkatle tabağın tepesine yakın bir yere yerleştiriyor, böylece T'ye benzeyen bir şeyi tamamlamış oluyor. Geriye çekiliyor ve tepsiyi inceliyor. “Bilmem ki. Ay, karar veremiyorum.”</p>

  <p class="block1">“Ben sana bu evde Fin-landia bulunur demedim mi?” diye mırıldanıyor Tim, barın orada içki şişelerini gözden geçirirken -çoğu bir buçuk litrelik. “Hiç Fin-landia yoktur bu evde,” diyor ortaya, hepimize.</p>

  <p class="block1">“Hey tanrım, Timothy. Absolut'u kaldıramıyor musun sen?” diye soruyor Evelyn. Sonra düşünceli bir sesle Courtney'ye soruyor, “Kaliforniya dolmaları tabağın kenarını çepeçevre sarmalı, değil mi?”</p>

  <p class="block1">“Bateman. İçki?” Price iç geçiriyor.</p>

  <p class="block1">“Buzlu J&amp;B,” diyorum. Birden, Meredith'in çağrılı olmamasını garipsiyorum.</p>

  <p class="block1">“Tanrım. Bu bulamaç oldu,” diyor Evelyn soluk alamıyormuş gibi. “Yemin ediyorum ağlayacağım.”</p>

  <p class="block1">“Suşinin görünüşü harika; diyorum yatıştırmaya çalışarak.</p>

  <p class="block1">“Oh, iğrenç bir bulamaç oldu,” diye feryat ediyor o, “bulamaç oldu.”</p>

  <p class="block1">“Hayır, hayır, suşinin görünüşü harika; diyorum. Mümkün olduğunca avutmaya çalışarak, bir parça alıp ağzıma atıyorum, aldığım zevkten inliyorum ve Evelyn'i arkadan kavrıyorum; ağzım hâlâ dolu, ama 'çok lezzetli' demeyi beceriyorum.</p>

  <p class="block1">Bana şakacıktan bir şaplak indiriyor, belli ki tepkim hoşuna gitti, nihayet, dikkatle yanağıma dokunup havayı öpüyor, sonra yeniden Courtney ye dönüyor. Price bana bir içki veriyor, oturma odasına doğru yürürken blazer'ının üstünden görünmez bir ipliği almaya çalışıyor. “Evelyn, yumuşak kıllı bir fırçan var mı?”</p>

  <p class="block1">Beysbol maçı seyretmeyi ya da spor salonuna gidip ağırlık çalışmayı ya da hakkında biri New York dergisinde diğeri Times'da, oldukça iyi iki yazı çıkan o El Salvador lokantasını denemeyi burada yemek yemeye tercih ederdim, ama Evelyn'de yemek yemenin de iyi yanı var: Evime yakın.</p>

  <p class="block1">“Soya sosu tam oda sıcaklığında olmasa çok fark eder mi?” diye sormakta Courtney. “Galiba kaplardan birinde buz var.”</p>

  <p class="block1">Evelyn soluk turuncu renkli zencefil şeritlerini dikkatle soya sosu dolu küçük porselen kasenin yanı başına bir tepe halinde yığıyor. “Evet, fark eder. Hadi Patrick, cici çocuk ol da buzdolabındaki Kirin'i çıkar, tamam mı?” Derken, anlaşılan zencefillerden sıkılıyor ki, hepsini birden tepsiye yığıveriyor. “Oh, boşver. Ben yaparım.”</p>

  <p class="block1">Gene de buzdolabına doğru yürüyorum. Price kötü kötü bakarak yeniden giriyor mutfağa ve “Kim be bu oturma odasındakiler?” diyor.</p>

  <p class="block1">Evelyn bilmezden geliyor. “Aa, birisi mi var?”</p>

  <p class="block1">Courtney uyarıyor. “Evelyn. Söyledin onlara, umarım.”</p>

  <p class="block1">“Kim?” diyorum. Birden korkuya kapılıyorum. “Victor Powell mı?”</p>

  <p class="block1">“Hayır, Victor Powell değil, Patrick,” diyor Evelyn istifini bozmadan, “Benim sanatçı bir arkadaşım, Stash. Ve Vanden, onun kız arkadaşı.”</p>

  <p class="block1">“Ha demek o içerideki kızmış” diyor Price. “Git bir bak, Bateman,” diye üstüne gidiyor. “Dur tahmin edeyim bakayım. East Village'dan mı?”</p>

  <p class="block1">“Oh, Price,” diyor Evelyn cilveleşerek. Bir yandan da bira şişelerini açmakta. “Değil işte. Vanden, Camden'a gidiyor, Stash de SoHo'da oturuyor, ta-mam-mı.”</p>

  <p class="block1">Mutfaktan çıkıyor, yemek odasının önünden geçiyorum, orada sofra kurulmuş, Zona'dan alınma mumlar yakılıp gümüş Fortunoff şamdanlara oturtulmuş, oturma odasına geçiyorum. Stash'in ne giydiğini anlayamıyorum çünkü baştan aşağı siyah. Vanden'in saçında yeşil meçler var. Gözlerini dikmiş MTV'deki bir heavy metal klibine bakıyor, bir yandan da sigara içiyor.</p>

  <p class="block1">“Öh-hö.” Öksürüyorum.</p>

  <p class="block1">Vanden sakınarak dönüp bakıyor, büyük olasılıkla kafası iyi. Stash yerinden kıpırdamıyor.</p>

  <p class="block1">“Selam. Pat Bateman,” diyorum. Elimi uzatıyorum, aynı anda da duvardaki aynada kendimi görüyorum -ne kadar yakışıklıyım- gülümsüyorum.</p>

  <p class="block1">Kız elimi eline alıyor, bir şey söylemiyor. Oğlan parmaklarını kokluyor.</p>

  <p class="block1">Ani geçiş, ve yeniden mutfaktayım.</p>

  <p class="block1">“Hemen def et o kızı buradan.” Price köpürmekte. “MTV'yle kafayı yemiş, bense şu lanet olası Mac Neil/Lehrer dosyasını seyretmek istiyorum.”</p>

  <p class="block1">Evelyn hâlâ koca koca ithal bira şişelerini açmakta, dalgın dalgın, “Bunları hemen yemeliyiz, yoksa hepimiz zehirleneceğiz,” diyor.</p>

  <p class="block1">“Saçında yeşil meç var,” diyorum onlara. “Ve de sigara içiyor.” “Bateman,” diyor Tim. Evelyn'e hâlâ ateş saçan gözlerle bakmakta.</p>

  <p class="block1">“Evet?” diyorum. “Evet, Timothy?” ' “Sen gabisin.”</p>

  <p class="block1">“Oh, Patrick'i rahat bırak,” diyor Evelyn. “O komşunun oğlu. Patrick komşunun oğlu. Gabi değilsin, değil mi hayatım?”</p>

  <p class="block1">Evelyn uçmuş durumda, ben de kendime bir içki daha hazırlamak için bara doğru gidiyorum.</p>

  <p class="block1">“Komşunun oğluymuş.” Tim ağzını büzüp başını sallıyor, sonra yüz ifadesini eski haline getiriyor ve dostane olmayan bir sesle Evelyn'e yumuşak kıllı bir fırçası bulunup bulunmadığını soruyor.</p>

  <p class="block1">Evelyn Japon birası şişelerini açmayı bitiriyor ve Courtney'ye Stash ile Vanden ı çağırmasını söylüyor. “Bunu hemen yememiz lazım, yoksa hepimiz zehirleneceğiz,” diye mırıldanıyor. Ağır ağır başını sallıyor, bir şey unuttu mu diye mutfağa şöyle bir göz gezdiriyor,</p>

  <p class="block1">“Eğer onları Megadeth'in son klibinden çekip alabilirsem,” diye söyleniyor Courtney, çıkmadan önce. “Seninle konuşmam gerek,” diyor Evelyn. “Ne hakkında?” Yanına gidiyorum. “Hayır,” diyor Evelyn, sonra Tim’i işaret ediyor, “Price'la.” Tim ona hâlâ ateş saçan gözlerle bakmakta. Bir şey söylemiyorum, gözümü dikip Tim'in içkisine bakıyorum.</p>

  <p class="block1">“Canımın içi,” diyor bana Evelyn, “şu suşiyi masaya koyuversen. Tempura mikro dalga fırında, sakenin de kaynaması bitti gibi bir şey...” Price'ı alıp mutfaktan çıkarken sesi gitgide uzaklaşıyor.</p>

  <p class="block1">Evelyn suşiyi nereden almış merak ediyorum -ton balığı, sarıkuyruk, uskumru, karides, yılan balığı, hattâ bonito, hepsi nasıl da taze görünüyorlar, Wilton servis tabağının çevresinde de uygun yerlere yerleştirilmiş, tepeleme wasabi ve yığınla zencefil var, -ama bilmemem, hiçbir zaman bilmeyecek, hiçbir zaman sormayacak olmam fikri de hoşuma gidiyor. Suşi orada, Evelyn'in babasının lambadan çıkan bir cin gibi ona Zona'dan satın alıp getiriverdiği cam masanın onasında durup duracak. Servis tabağını masaya koyarken masanın yüzeyinde kendi yansımam gözüme ilişiyor. Mum ışığında tenim daha esmer görünüyor ve geçen çarşamba Gio's'da kestirdiğim saçın ne kadar iyi durduğunu düşünüyorum. Kendime bir içki daha hazırlıyorum. Soya sosundaki sodyum oranı beni endişelendiriyor.</p>

  <p class="block1">Dördümüz masanın çevresine oturmuş, Evelyn'le Timothy'nin, Price'a yumuşak kıllı bir fırça bulup geri dönmelerini bekliyoruz. Ben masanın başköşesine kurulmuş, J&amp;B'yi koca koca yudumlarla götürüyorum. Vanden öbür uçta oturmuş pek de ilgilenmeden İhanet adında bir East Village dergisi okumakta, derginin kapağında koca harflerle KENT MERKEZİ ÖLDÜ yazıyor. Stash yemek çubuğunu tabağının onasında tek başına duran bir sarıkuyruk parçasına saplamış, sarıkuyruk şişlenmiş parlak bir böcek gibi, çubuk dimdik duruyor. Stash ara ara, suşi parçalarını çubukla tabağında itmekte, ama bunu yaparken başını kaldırıp ne bana ne Vanden'a ne de benim yanımda oturmuş şampanya kadehinden erik şarabı yudumlayan Courtney'ye bakmakta.</p>

  <p class="block1">Evelyn'le Timothy biz sofraya oturduktan yirmi dakika kadar sonra dönüyorlar, Evelyn'in yüzü az biraz pembeleşmiş gibi. Tim yanımdaki iskemleye otururken gözlerinden ateşler saçarak bana bakıyor, elinde tazelediği içkisi, bana doğru eğiliyor, bir şey söylemek ya da itiraf etmek üzere. Tam o an Evelyn araya giriyor, “Oraya değil, Timothy,” diyerek, sonra duyulur-duyulmaz bir fısıltıyla, “kadın-erkek, kadın-erkek” diye sayıyor. Eliyle Vanden'ın yanındaki boş iskemleyi gösteriyor. Timothy gözlerini Evelyn'e kaydırıyor ve duraksayarak Vanden'ın yanındaki iskemleye geçiyor, Vanden esniyor ve dergisinden bir sayfa çeviriyor.</p>

  <p class="block1">“Evet, millet,” diyor Evelyn, gülümsüyor, hazırladığı yemekten hoşnut, “yumulun.” Sonra Stash'in şişlediği suşi parçasını görünce -Stash tabağa eğilmiş, o parçaya bir şeyler fısıldamakta,- kendine güveni sarsılıyor, fakat cesurca gülümsüyor ve şakıyan sesiyle soruyor: “Erik şarabı isteyen?”</p>

  <p class="block1">Gözlerini Stash'in tabağına dikmiş bakan Courtney kadehini ürkekçe kaldırıp, gülümsemeye çalışarak, “Harika... olmuş Evelyn,” deyinceye kadar kimse bir şey söylemiyor.</p>

  <p class="block1">Stash konuşmuyor. Büyük ihtimalle masada bizlerle oturmaktan rahatsız, çünkü odadaki diğer erkeklerle hiçbir benzerliği yok -saçı briyantinle yapıştırılmamış, askı takmamış, bağa çerçeveli gözlükleri yok, elbiseleri siyah ve üzerine pek iyi oturmamış, puro yakmak ve ucunu ağzında emmek gibi bir alışkanlığı yok, büyük olasılıkla Camol'da bir masa ayırtabilecek durumda değil, kazandığı parayla zar zor geçiniyor,- gene de bu davranışı olacak şey değil, sanki o parıldayan suşi parçası tarafından ipnotize edilmiş gibi çökmüş oturduğu yerde, ve tam masadakiler onu yok saymak, başka tarafa bakmak ve yemeğe başlamak üzerelerken, oturduğu yerde doğruluyor, parmağını tabağına doğru itham edercesine sallayarak, yüksek sesle “Kıpırdadı!” diyor.</p>

  <p class="block1">Timothy ona, o ateş saçan bakışlarında öyle mutlak bir horgörüyle bakıyor ki, Timothy'ye yetişememekle birlikte, hiç değilse yaklaşabilmek için ben de olanca enerjimi topluyorum. Vanden eğlenmiş görünüyor, ne yazık ki Courtney de. Sanıyorum Courtney bu şebeği çekici buluyor. Luis Carruthers'le çıkıyor olsam, ben de bulurdum herhalde. Evelyn iyi niyetli bir kahkaha atarak, “Oh, Stash, alemsin.” diyor, sonra kaygılı sesiyle, “Tempura isteyen?” diye soruyor. Evelyn bir mali hizmetler şirketinde yönetici, FYl'da.</p>

  <p class="block1">“Ben alırım,” diyorum, ortadaki tabaktan bir parça patlıcan alıyorum, aslında yemeyeceğim, çünkü yağda kızarmış.</p>

  <p class="block1">Masadakiler kendileri servis yapmaya başlıyorlar, Stash'ı yok saymayı başarıyorlar. Yemeğini çiğner ve yutarken Courtney'ye bakıyorum. Evelyn, uzun, düşünceli bir sessizlikten sonra sohbeti başlatmak üzere olacak, konuşuyor, “Vanden, Camden'a gidiyor.”</p>

  <p class="block1">“Ah, öyle mi?” diyor Timothy buz gibi bir sesle. “Nerede bu?”</p>

  <p class="block1">“Vermont'da,” cevabını veriyor Vanden başını okuduğundan kaldırmadan.</p>

  <p class="block1">Dönüp Stash'e bakıyorum, Vanden'ın söylediği apaçık yalan onu hoşnut etti mi diye, o ise dinlemiyor görünüyor, sanki başka bir odada ya da kentin böğründe bir yerde bir punk rock kulübünde, ama masadakilerin geri kalanı da onun gibi davranıyor, buna takılıyorum, çünkü neredeyse kesinkes eminim ki, hepimiz oranın New Hampshire'da olduğunu biliyoruz.</p>

  <p class="block1">“Sen nereye gittin?” diyor Vanden içini çekerek. Nihayet hiç kimsenin Camden'la ilgilenmediğini anladı.</p>

  <p class="block1">“Söyle, ben Le Rosay'e gittim de,” diye söze giriyor Evelyn, “sonra da İsviçre'de işletme okudum.”</p>

  <p class="block1">“Ben de İsviçre’de işletme öğrenimini sağ salim atlatmışlardanım,” diyor Courtney. “Ama ben Cenevre'deydim. Evelyn, Lozan'daydı.”</p>

  <p class="block1">Vanden, İhanet dergisini Timothy'nin yanına doğru atıyor ve bıkkın havalarda, şıllık şıllık gülümsüyor, Evelyn'in Vanden'ın o tepeden bakan hallerini alıp suratına fırlatmamasına canım sıkıldı, ama J&amp;B stresimi öyle bir giderdi ki, anık cevap verip vermemek umurumda değil. Evelyn herhalde Vanden'ı şeker, korunmaya muhtaç, şaşkın buluyordur, sanatçı ya. Price yemek yemiyor, Evelyn de; kokainden şüpheleniyorum, ama belli olmaz. Timothy içkisinden büyük bir yudum alarak İhanet'i havaya kaldırıyor ve kendi kendine kıkırdıyor.</p>

  <p class="block1">“Kent Merkezi Öldü,” diyor. Başlığı oluşturan harfleri teker teker parmağıyla gösteriyor. “Sıçanın götü kadar umurumda!”</p>

  <p class="block1">Strash'in otomatikman başını tabaktan kaldırmasını bekliyorum, ama hâlâ kendi kendine gülümseyip başını sallayarak o, bir tek suşi parçasına bakmakta.</p>

  <p class="block1">“Hey,” diyor Vanden, hakarete uğramış gibi. “Bizi etkiliyor o dediğin.”</p>

  <p class="block1">“Vay-vay-vay!” Tim'in sesinde bir uyarı gizli. “Bizi etkiliyor ha? Sri Lanka'daki kıyımlara ne dersin hayatım? O da bizi etkilemiyor mu? Sri Lanka ya ne diyorsun?”</p>

  <p class="block1">“Ha, o Village'da cool bir kulüp,” deyip omuzlarını silkiyor Vanden. “Hu, o da etkiliyor bizi.”</p>

  <p class="block1">Birden Stash başını kaldırmadan söze giriyor. “Oranın adı The Tonka” Kızmış gibi, ama sesi düzgün ve ses tonu alçak, gözler hâlâ suşide. “The Tonka oranın adı, Sri Lanka değil. Anladın? The Tonka.”</p>

  <p class="block1">Vanden gözlerini indiriyor, sonra uysal bir sesle, “Haa,” diyor.</p>

  <p class="block1">“Yani bana Sri Lanka hakkında bir şey bilmediğini mi söylemek istiyorsun? Sililerin orada tonlarca İsrailli öldürdüğünü?” Timothy kızın üstüne üstüne gidiyor. “Bu bizi etkilemez mi?”</p>

  <p class="block1">“Kappamaki dolması isteyen?” Evelyn neşeli bir sesle araya giriyor, tabağı uzatıyor.</p>

  <p class="block1">“Aman boşver Price,” diyorum. “Sri Lanka'dan daha ciddi konular var dert edilecek. Tabii ki dış politikamız önemli, ama daha önemli konular var ilk elde.”</p>

  <p class="block1">“Ne gibi?” diye soruyor Price bakışlarını Vanden'dan ayırmadan. “Bu arada, soya sosumda bu buz küpü ne arıyor?”</p>

  <p class="block1">“Hayır,” diye başlıyorum biraz duraksayarak. “Bak, önce apartheid'i sona erdirmemiz lazım. Nükleer silahlanma yarışını yavaşlatmak, terörizme ve dünyadaki açlığa bir son vermeliyiz. Güçlü bir ulusal savunmayı garantilemeli, komünizmin Orta Amerika'da yayılışını önlemeli, Ortadoğu'da bir barış anlaşması için çalışmalı, denizaşırı ülkelerdeki ABD askeri müdahalesini önlemeliyiz. Amerika'yı saygı duyulan bir süper güç haline getirmeliyiz. Şimdi, tabii, bunu iç sorunlarımızı hafife almak için söylemiyorum, onlar da aynı derecede önemli, hattâ belki daha bile önemli. Yaşlılar için daha iyi ve daha ekonomik uzun vadeli bakım, AİDS salgınını denetlemek ve tedavisini bulmak, zehirli atıklar ve kirlenmeden ileri gelen çevre kirlenmesini çözümlemek, ilk ve orta eğitimin niteliğini yükseltmek, suçlular ve yasadışı uyuşturucularla ilgili yasaları güçlendirmek gibi. Üniversite eğitiminin orta sınıflar için de ulaşılabilir bir şey olmasını sağlamalıyız, yaşlılar için Sosyal Sigortayı korumalı, artı doğal kaynakları ve bakir alanları yaşatmak ve politik eylem gruplarının etkisini azaltmalıyız.”</p>

  <p class="block1">Masadakiler bana gözlerini dikmiş garip garip bakıyorlar, Stash bile, ama kendimi kaptırdım bir kere.</p>

  <p class="block1">“Gene de ekonomik olarak hâlâ bataktayız. Enflasyonu aşağı çekmenin ve bütçe açığını azaltmanın bir yolunu bulmalıyız. İşsizler için eğitim ve iş olanakları sağlamalı, aynı zamanda Amerika'da var olan iş olanaklarını yabancıların haksız rekabetinden korumalıyız. Amerika'yı yeni teknolojilerde lider konumuna getirmeliyiz. Bu arada, ekonomik büyümeyi ve ticari faaliyetteki genişlemeyi teşvik etmeli ve gelir vergisindeki artış trendine karşı çıkmalı, küçük işletmelere olanaklar sağlarken faiz oranlarını indirmeli, şirket birleşmelerini ve büyük şirketlerin küçükleri ele geçirmelerini denetlemeliyiz.”</p>

  <p class="block1">Bu sonuncusundan sonra, Price az kaldı içkisini döküyordu. Gene de hepsiyle tek tek göz göze gelmeye çalışıyorum, özellikle Vanden'la, yeşil meşinden ve derilerden vazgeçse, biraz renk-lense -belki bir aerobik kursuna katılsa, üzerine bir bluz, Laura Ashley'den bir şeyler geçirse - güzel olabilir. Peki ama neden Stash'le yatıyor? Stash, yağlı ve soluk benizli, ve saçları yoluk yoluk kesilmiş ve en az on beş kilo zayıflaması lazım; siyah tişörtünün altında adale namına bir şey görünmüyor.</p>

  <p class="block1">“Ama toplumsal gereksinimlerimizi de göz ardı edemeyiz. İnsanların işsizlik sigortasını sömürmesine dur demeliyiz. Evsizler için yiyecek ve barınak sağlamalı, insan haklarım desteklerken bir yandan da kadın haklarını desteklemeli, ama kürtaj yasasını yaşama hakkını koruyacak biçimde değiştirmeli, gene de bir biçimde kadınların seçme özgürlüğünü ellerinde tutmalarını sağlamalıyız. Yasal olmayan göçmen akışını da denetlemeliyiz. Geleneksel ahlaki değerlere dönüşü desteklemeli ve TV'deki, sinemadaki, pop müziğindeki, her alandaki aşın seks ve şiddeti dizginlemeliyiz. En önemlisi de gençlerde sosyal meselelere ilginin artması, maddiyatçılığın azalmasını sağlamalıyız.” içkimi bitiriyorum. Masadakiler, yüzleri bana dönük, hiç ses çıkarmadan oturuyorlar. Courtney gülümsüyor, hoşnut kalmışa benziyor. Timothy neye uğradığını şaşırmış, olup bitenlere inanamadan başını sallamakla yetiniyor. Evelyn konuşmanın aldığı yönden hiçbir şey anlamamış, ayağa kalkıyor ve kendinden pek de emin olmayan bir sesle tatlı isteyen olup olmadığını soruyor.</p>

  <p class="block1">“Şey var... sorbe,” diyor uykuda gibi. “Kivi, karambola, çerimoya, kaktüs meyvesi... ve şey... neydi onun adı… Zombi pozisyonunu bozuyor ve son çeşniyi hatırlamaya çalışıyor. “A, evet Japon armudu.”</p>

  <p class="block1">Herkes susmayı sürdürüyor. Tim bana bir bakış fırlatıyor. Courtney'e bakıyorum, sonra gene Tim'e, sonra Evelyn'e. Evelyn benim bakışıma karşılık veriyor, sonra kaygılı bir ifadeyle dönüp Tim'e bakıyor. Ben de dönüp Tim'e bakıyorum, sonra Courtney'ye, sonra gene Tim'e. Tim bana bir kere daha baktıktan sonra ağır ağır, biraz kendine güvensiz bir sesle, “Kaktüs armudu,” diyor.</p>

  <p class="block1">“Kaktüs meyvesi” diye düzeltiyor Evelyn.</p>

  <p class="block1">Kuşkulu gözlerle Courtney'ye bakıyorum ve o 'çerimoya' dedikten sonra, ben 'kivi' diyorum ve sonra Vanden 'kivi' diyor, ve Stash de alçak sesle, tane tane 'çikolatalı,' diyor.</p>

  <p class="block1">Bunu duyduğu anda Evelyn'in yüzünde uçuşuveren kaygının yerini hemen gülümseyen ve dikkat çekecek kadar iyi niyetli bir maske alıyor ve “A, Stash biliyorsun ki çikolatalı yok, gerçi evet, sorbe için yeterince egzotik bir çeşni o da ama, dediğim gibi çerimoya, kaktüs armudu, karambola, şey yani kaktüs meyvesi- diyor.</p>

  <p class="block1">“Biliyorum. Duydum, duydum,” diyor Stash. Eliyle Evelyn'i kışkışlıyor. “Bana bir sürpriz yap.”</p>

  <p class="block1">“Tamam,” diyor Evelyn. “Courtney, yardım eder misin?”</p>

  <p class="block1">“Tabii.” Courtney ayağa kalkıyor ve onun topuklarını tıkırdatarak mutfağa yollanışını izliyorum.</p>

  <p class="block1">“Puro yasak çocuklar,” diye sesleniyor Evelyn.</p>

  <p class="block1">“Aklımdan bile geçmedi,” diyor Price, çıkardığı puroyu cebine geri sokarak.</p>

  <p class="block1">Stash beni rahatsız eden yoğun bir dikkatle hâlâ gözlerini dikmiş suşiye bakmakta, sesimdeki alayı yakalayacağını umarak sormaktan kendimi alamıyorum, “Kıpırdandı filan mı gene, hı?”</p>

  <p class="block1">Vanden tabağına doldurduğu bütün Kaliforniya dolmalarından gülümseyen bir yüz yaptı, bunu incelemesi için Stash e doğru uzatıyor ve soruyor, “Rex?”</p>

  <p class="block1">“Cool” diye homurdanıyor Stash.</p>

  <p class="block1">Evelyn, Odeon margarita kadehlerinde sorbeler ve açılmamış bir Glenfiddich şişesiyle geri geliyor, şişe biz sorbeleri yerken açılmadan bekliyor.</p>

  <p class="block1">Courtney, Tımarhane adlı yeni bir kulüpte verilmekte olan şirket partisinde Luis'yle buluşmak üzere erkenden ayrılmak zorunda. Stash'le Vanden'in da SoHo'da bir yerden bir şey 'almaları' gerekiyormuş, biraz sonra onlar da kalkıyorlar. Stash m tabağından bir parça suşi alıp zeytin yeşili deri montunun cebine attığını gören bir tek benim. Evelyn bulaşık makinesini doldururken ona bundan bahsettiğimde bana öyle nefret dolu bakışlar atıyor ki, gecenin ilerleyen saatlerinde sevişip sevişmeyeceğimizden şüpheye düşüyorum. Ama gene de gitmeyip kalıyorum. Price da kalıyor. Şu anda Evelyn'in odasının zeminine, geç on sekizinci yüzyıl işi bir Aubusson halısının üzerine uzanmış, bir Ceralene kahve fincanından espresso içiyor. Bense Evelyn'in yatağına uzanmışım, elimde Jenny B. Goode bir goblen yastığı tutuyorum, bir yandan da ağır ağır kızılcık ve Absolut kokteylimi içmekteyim. Evelyn tuvalet masasının başına oturmuş saçlarını tarıyor, çok güzel bir vücut Ralph Lauren'in yeşil beyaz çizgili ipek ev elbisesine sarıp sarmalanmış, makyaj aynasındaki görüntüsüne bakıyor.</p>

  <p class="block1">“Stash'in tabağındaki suşi lokmasına bir-” öksürüyorum, sonra devam ediyorum, -bir evcil hayvan muamelesi yaptığı gerçeğini tek fark eden ben miyim?”</p>

  <p class="block1">“Lütfen, 'sanatçı' dostlarını yemeğe davet etmekten vazgeç,” diyor Tim yorgun bir sesle. “Sofrada bir uzaylıyla irtibat kurmamış tek kişi olmaktan bıkkınlık geldi.”</p>

  <p class="block1">“O sadece, bir kereye mahsustu,” diyor Evelyn. Dudağını inceliyor, kendi dingin güzelliğine dalmış gitmiş.</p>

  <p class="block1">“Ve de Odeon'da, üstüne üstlük,” diyor ağzının içinde geveleyerek Price.</p>

  <p class="block1">Belli belirsiz, neden Odeon'daki sanatçılar yemeğine davet edilmediğimi merak ediyorum. Hesabı Evelyn mi çekmiştir acaba? Herhalde. Ve birden gülümseyen bir Evelyn geliyor gözümün önüne, içten içe bıkkın, Stash'in arkadaşlarıyla dolu bir masanın başköşesinde oturuyor -masadakilerin hepsi kızarmış patateslerinden küçük dağ evleri inşa etmekte ya da ızgara somonlarının canlı olduğunu farz ederek balık parçalarını masada oradan oraya dolaştırmaktılar, balıklar birbirleriyle 'sanat ortamı', yeni galeriler hakkında konuşmaktalar; hattâ belki de balıklar kızarmış patatesten yapılmış kulübenin içine sokulmaya çalışılmakta.</p>

  <p class="block1">“Hafızanı yoklayacak olursan, ben de uzaylı görmeyenlerdenim,” diyor Evelyn.</p>

  <p class="block1">“Evet, ama sen Bateman'la çıkıyorsun, sayılmaz!” Price kıh kıh gülüyor, yastığı ona fırlatıyorum. Yastığı yakalıyor ve bana geri fırlatıyor.</p>

  <p class="block1">“İlişme Patrick'e. O komşunun oğlu,” diyor Evelyn ve yüzüne basura bastıra krem sürüyor. “Sen uzaylı değilsin, değil mi hayatım?”</p>

  <p class="block1">“Bu soruyu bir cevapla şereflendirmeli miyim acaba?” diyerek iç geçiriyorum.</p>

  <p class="block1">“Oh, bebeğim.” Aynaya bakıp somurtuyor, aynadaki aksinden bana bakıyor. “Ben biliyorum senin uzaylı olmadığını.”</p>

  <p class="block1">“Aman, içime su serpildi,” diye mırıldanıyorum kendi kendime.</p>

  <p class="block1">“Hayır, ama Stash o gece Odeon'daydı,” diye sözünü sürdürüyor Price, sonra dönüp bana bakarak, “Odeon'da. Dinliyor musun Bateman?”</p>

  <p class="block1">“Hayır, yoktu” diyor Evelyn.</p>

  <p class="block1">“Oo, evet vardı, ama son gördüğümüzde adı Stash değildi. Nal ya da Mıknatıs ya da Lego ya da bunun gibi aynı derecede yetişkin bir şeydi,” diyor alayla sırıtarak Price. “Unuttum şimdi.”</p>

  <p class="block1">“Timothy, ne konuşup duruyorsun sen allasen?” diye soruyor Evelyn bıkkın bir sesle. “Seni duymuyorum bile.” Bir pamuk parçasını ıslatıp bununla alnını siliyor.</p>

  <p class="block1">“Hayır, Odeondaydık.” Price biraz zorlanarak doğrulup oturuyor. “Ve bana nedenini sorma ama, onun cappuccino'lu ton ısmarladığını açık seçik hatırlıyorum.”</p>

  <p class="block1">“Carpaccio” diye düzeltiyor Evelyn.</p>

  <p class="block1">“Hayır, Evelyn canım, hayatımın aşkı. Onun cappuccino'lu ton ısmarladığını açık seçik hatırlıyorum,” diyor Price. Gözlerini dikip tavana bakıyor.</p>

  <p class="block1">“Carpaccio dedi,” diye üsteliyor Evelyn. Pamuk parçasını gözkapaklarının üzerinden geçiriyor.</p>

  <p class="block1">“Cappuccino” diye ısrar ediyor Price. “Sen onu düzeltene kadar öyle dedi.”</p>

  <p class="block1">“Sen onu gecenin başında hatırlamadın bile,” diyor Evelyn.</p>

  <p class="block1">“Yoo, hatırlıyorum,” diyor Price bana dönerek. “Evelyn onu bana 'halim selim vücut geliştirmen’ diye anlatmıştı. Onu bana böyle tanıştırdı. Yemin ederim.”</p>

  <p class="block1">“Aah, kapa çeneni,” diyor Evelyn, kızdı. Ama aynadan Timothy'ye bakıyor ve cilveli cilveli gülümsüyor.</p>

  <p class="block1">“Demem şu ki, Stash'in W’nin sosyete sayfalarına geçtiğinden şüpheliyim, halbuki sen arkadaşlarını buna göre seçersin sanırdım,” diyor Price. Gözlerini dikip onun bakışlarına cevap veriyor, yılık yılık, kurt kurt sırıtıyor. Ben elimde tuttuğum Absolut ve kızılcık kokteyline konsantre oluyorum ve içki, gözüme içinde buz ve limon dilimi bulunan bir bardak sulandırılmış kan gibi görünüyor.</p>

  <p class="block1">“Courtney'yle Luis arasında neler olup bitiyor?” diye soruyorum, aralarındaki bakışı koparmayı umarak.</p>

  <p class="block1">“Oh tanrım,” diye inliyor Evelyn. Aynadaki kendine geri dönüyor. “Courtney'nin başına gelen en feci şey Luis'den artık hoşlanmıyor olması değil ki. En fecisi-”</p>

  <p class="block1">“Bergdorfs'daki kredisini iptal etmeleri mi?” diye soruyor Price. Gülüyorum. Çak yapıyoruz.</p>

  <p class="block1">“Hayır,” diye sözünü sürdürüyor Evelyn, onun da hoşuna gitti. “En fecisi emlak komisyoncusuna âşık olması, gerçekten... Şu Bülbül Yuvaları denen yerde çalışan beş para etmez bir küçük zirzop.”</p>

  <p class="block1">“Courtney'nin sorunları olabilir,” diyor Tim. Yeni yaptırdığı manikürünü gözden geçiriyor. “Ama, yahu... nedir o... Vanden?</p>

  <p class="block1">“Ay bunu hiç açma,” diye sızlanıyor Evelyn ve saçını fırçalamaya koyuluyor.</p>

  <p class="block1">“Vanden... The Limited'le... kullanılmış Benetton arası bir şey,” diyor Price. Gözlerini yumarak ellerini havaya kaldırıyor.</p>

  <p class="block1">“Hayır.” Kendimi konuşmaya dahil etmeye çalışarak gülümsüyorum. “Kullanılmış Fiorucci.”</p>

  <p class="block1">“Hu,” diyor Tim. “Herhâlde.” Gözlerini açtı şimdi, doğrudan Evelyn'e ışınlıyor bakışlarını.</p>

  <p class="block1">“Timothy, uzattın ama,” diyor Evelyn. “O bir Camden kızı. Ne bekliyordun?”</p>

  <p class="block1">“Aman tanrım,” diye homurdanıyor Timothy. “Camden kızlarının sorunlarını dinlemekten bıkkınlık geldi. Ay erkek arkadaşım, ben onu seviyorum ama o başka birini seviyor, ay onu ne kadar da arzuluyordum fakat o beni görmezden geliyor falan da filan da falan da filan -ne sıkıcı. Üniversiteli yeniyetmeler. Önemli bir sosyal yara, biliyor musun? Acıklı, öyle değil mi Bateman?”</p>

  <p class="block1">“Evet. Önemli. Acıklı.”</p>

  <p class="block1">“Gördün mü, Bateman de benimle aynı fikirde,” diyor Price pişkin pişkin.</p>

  <p class="block1">“Hayır, değil.” Evelyn, yüzüne sürdüğü her neyse, onu bir Kleenex'le siliyor. “Patrick sinik değildir, Timothy. O komşunun oğlu, öyle değil misin hayatım?”</p>

  <p class="block1">“Hayır, değilim,” diye fısıldıyorum alçak sesle. “Siktiğimin kötü ruhlu psikopatının tekiyim ben.”</p>

  <p class="block1">“Aman n'apalım,” diye iç geçiriyor Evelyn. “Yeryüzünün en zeki kızı değil işte.”</p>

  <p class="block1">“Hıh! Asrın en iyimser görüşü!” diye bağırıyor Price. “Ama Stash de en zeki oğlanı değil. Kusursuz çift. Aşk Gemisi'nde falan mı tanışmışlar?”</p>

  <p class="block1">“Rahat bırak şunları,” diyor Evelyn. “Stash yetenekli bir adam, Canden'a gelince, eminim ona da haksızlık ediyoruz.”</p>

  <p class="block1">“Öyle bir kız ki...” Price bana dönüyor. “Bak Bateman, öyle bir kız ki -Evelyn anlattı bunu bana,- videocudan Yükseklik Korkusu filmini-”, yutkunuyor, “marihuana yetiştirenlerle ilgili bir film sanarak almış!”</p>

  <p class="block1">“Şimdi dank etti,” diyorum, “Peki, anlayabildik mi şu Stash'in -bir soyadı vardır herhalde ama söyleme, bilmek istemiyorum, Evelyn,- neyle iştigal ettiğini?”</p>

  <p class="block1">“Her şeyden önce son derece edepli ve efendi,” diyor Evelyn savunma olarak.</p>

  <p class="block1">“Adam çikolatalı sorbe istedi be,” diye bir yaygara koparıyor Price, kulaklarına inanamayarak. “Sen neden bahsediyorsun"</p>

  <p class="block1">Evelyn duymazdan geliyor, Tina Chow küpelerini çekip çıkarıyor. Aksi aksi, “O bir heykeltıraş,” diyor.</p>

  <p class="block1">“Hadi yaa,” diyor Timothy, “ben onunla Odeon'da konuştuğumu hatırlıyorum.”</p>

  <p class="block1">Yeniden bana dönüyor. “O zaman da cappuccino'lu ton ısmarlamıştı, kendi haline bıraksan sütlü kahveli ton da ısmarlardı allah bilir, bana da parti veririm demişti, yani aslında -bilmiyorum, yanlışsam düzelt beni Evelyn,- bu herif garson demek ki. Garson bu çocuk!” diye bir çığlık atıyor Price. “Siktiğimin heykeltıraşı filan değil!”</p>

  <p class="block1">“Sakin ol canım,” diyor Evelyn yüzüne daha da krem sürerek.</p>

  <p class="block1">“Bu senin şair olduğunu söylemek gibi bir şey.” Timothy sarhoş ve ne zaman toz olacağını merak etmeye başlıyorum.</p>

  <p class="block1">“E, aslında,” diye lafa başlıyor Evelyn, “boş zamanlarımda şiir de-”</p>

  <p class="block1">“Sen düzüşken bir kelime işlemcisisin!” diye patlıyor Tim. Evelyn'in yanına gidiyor ve iki büklüm aynada kendisine bakıyor.</p>

  <p class="block1">“Kilo mu alıyorsun sen, Tim?” diye soruyor Evelyn düşünceli düşünceli. Aynada Tim'in kafasını inceliyor ve, “Yüzün... yuvarlaklaşmış sanki,” diyor.</p>

  <p class="block1">Timothy, misilleme olarak, Evelyn'in ensesini kokluyor ve “Nedir bu büyüleyici... koku?” diyor.</p>

  <p class="block1">“Obsession.” Evelyn cilveli cilveli gülümsüyor, Timothy'i hafifçe itiyor. “Obsession. Patrick, çek arkadaşını üstümden...”</p>

  <p class="block1">“Hayır, hayır, dur,” diyor Timothy, gürültüyle kokluyor. “Obsession değil bu. Bu... bu...” sonra yüzü güya dehşetle çarpılarak, “bu... aman tanrım, bu Q.T. Instatan, bronzlaştırıcı krem.”</p>

  <p class="block1">Evelyn duruyor ve silahlarına bir göz atıyor. Price'ın başını bir daha inceliyor. “Senin saçın mı dökülüyor?”</p>

  <p class="block1">“Evelyn,” diyor Tim. “Konuyu değiştirme, fakat...” Ve sonra gerçekten kaygılanarak, “şimdi sen söyleyince baktım da... çok mu jöle sürmüşüm acaba?” Kaygıyla elini saçlarının üzerinden geçiriyor,</p>

  <p class="block1">“Belki de,” diyor Evelyn. “Şimdi bir işe yara da otur artık.” “Eh, en azından saçım yeşil değil ya da tereyağı bıçağıyla kesmeye çalışmıyorum,” diyor Tim. Vanden'ın meçiyle Stash'in gerçekten de ucuz, kötü suç kesimini kastediyor. Ucuz olduğu için kötü saç kesimini.</p>

  <p class="block1">“Kilo mu alıyorsun sen?” diye soruyor Evelyn, bu defa daha ciddi.</p>

  <p class="block1">“Tanrım,” diyor Tim, yüzünü öte yana döndürmek üzere artık, gücendi. “Hayır, Evelyn.”</p>

  <p class="block1">“Yüzün kesinlikle... daha yuvarlak görünüyor,” diyor Evelyn. “Daha az... heykel gibi.”</p>

  <p class="block1">“Kulaklarıma inanamıyorum.” Tim gene.</p>

  <p class="block1">Tim aynaya uzun uzun bakıyor. Evelyn saçını fırçalamaya devam ediyor, ama fırça darbeleri daha kararsız artık, çünkü Tim'e bakmakta. Tim bunu fark ediyor, derken Evelyn'in ensesini kokluyor ve sanıyorum çabucak bir yalıyor ve sırıtıyor.</p>

  <p class="block1">“Q.T. değil mi bu?” diye soruyor. “Hadi hadi, bana söyleyebilirsin. Kokusunu aldım.”</p>

  <p class="block1">“Hayır,” diyor Evelyn, gülümsemiyor anık. “Onu sen kullanırsın.”</p>

  <p class="block1">“Hayır. Kullanmıyorum, gerçek bu. Ben solaryum salonuna gidiyorum. Bu konuda son derece dürüstüm,” diyor Tim. “Q.T.'yi sen kullanırsın.”</p>

  <p class="block1">“Beni de kendin gibi sanıyorsun,” diyor Evelyn yarım ağızla.</p>

  <p class="block1">“Söyledim sana,” diyor Tim. “Ben solaryuma gidiyorum. Yani evet biliyorum, pahalı ama...” Price benzi atmış gibi yapıyor. “Gene de, Q.T. kullanmak... bilmem ki?”</p>

  <p class="block1">“Oh ne kadar yürekli bir itiraf, solaryuma gidiyormuş” diyor Evelyn.</p>

  <p class="block1">“Q.T., ha!” Price kıkırdıyor.</p>

  <p class="block1">“Neden söz ettiğini bilmiyorum bile,” diyor Evelyn saçını taramaya devam ederek. “Patrick, arkadaş mı dışarıya kadar geçirir misin?”</p>

  <p class="block1">Şimdi Price dizlerinin üzerine çöküyor, Evelyn'in çıplak bacaklarını kokluyor ve gülüyor. Ben gerginleşiyorum.</p>

  <p class="block1">“Oh, tanrım” diye inliyor Evelyn yüksek sesle. “Defol git.”</p>

  <p class="block1">“Turuncusun” Price gülüyor, hâlâ dizleri üzerinde, kafası Evelyn'in kucağında. “Rengin turuncu”</p>

  <p class="block1">“Hayır, değilim,” diyor Evelyn, artık sesi gitgide uzayan bir acı, haz inlemesi halinde çıkıyor. “Sapık.”</p>

  <p class="block1">Yatağın üzerinden ikisini seyrediyorum. Timothy, Evelyn'in bacaklarının arasında, başını onun Ralph Lauren'inin içine sokmaya çalışıyor. Evelyn başını zevkten geriye atmış onu itmeye çalışıyor ama şakacıktan, bir yandan da Jan Hove fırçasıyla hafifçe sırtına vuruyor. Timothy ile Evelyn'in bir macera yaşadıklarından neredeyse eminim. Timothy tanıdığım tek ilginç kişidir.</p>

  <p class="block1">“Artık gitmelisin,” diyor Evelyn nefes nefese. Onunla mücadele etmekten vazgeçti.</p>

  <p class="block1">Timothy başını kaldırıp ona bakıyor, bütün dişlerini göstererek havalı havalı sırıtıyor. “Hanımefendi nasıl arzu ederlerse.”</p>

  <p class="block1">“Teşekkür ederim,” diyor Evelyn, bana kalırsa sesinde bir parça düş kırıklığı var.</p>

  <p class="block1">Timothy ayağa kalkıyor. “Akşam yemeği? Yarın akşam?”</p>

  <p class="block1">“Erkek arkadaşıma sormam gerek,” diyor Evelyn, aynadan bana gülümsüyor.</p>

  <p class="block1">“O seksi siyah Anne Klein elbiseni giyer misin?” diye soruyor Timothy. Elleri Evelyn'in omuzlarında, kulağına fısıldıyor bunu, bir yandan da kulağını kokluyor. “Ama Bateman davetli değil.”</p>

  <p class="block1">Onu kapıya kadar geçirmek üzere yataktan kalkarken iyi niyetli bir kahkaha atıyorum.</p>

  <p class="block1">“Dur! Espressom!” diye sesleniyor.</p>

  <p class="block1">Evelyn gülüyor, sonra sanki Timothy'nin odadan çıkmaktaki gönülsüzlüğünden çok hoşlanmış gibi ellerini çırpıyor.</p>

  <p class="block1">“Hadi ahbap,” diyorum onu sertçe odadan dışarı iterken. “Yatma vakti.”</p>

  <p class="block1">Ben onu sürükleyip çıkarırken, gene de Evelyn'e bir öpücük yollamayı beceriyor. Apartmandan çıkarken kesiliyor sesi. O gittikten sonra, kendime doldurduğum brendiyi İtalyan malı damalı bir bardaktan içiyorum, odaya döndüğümde Evelyn'i yatağa yatmış 'Evinizden Alışveriş Kulübü'nü seyrederken buluyorum. Yanına uzanıyor ve Armani kravatımı gevşetiyorum. Nihayet, ona bakmadan soruyorum. “Neden götürmüyorsun Price'ı?”</p>

  <p class="block1">“Ay, tanrım, Patrick,” diyor Evelyn, gözlerini yumarak. “Neden Price? Price ha?” Öyle söylüyor ki bunu, söyleyişinden Price'la seviştiği sonucunu çıkarıyorum.</p>

  <p class="block1">“Zengin,” diyorum.</p>

  <p class="block1">“Herkes zengin,” diyor, dikkatini TV ekranına vererek.</p>

  <p class="block1">“Yakışıklı,” diyorum ona.</p>

  <p class="block1">“Herkes yakışıklı, Patrick,” diyor ilgisizce.</p>

  <p class="block1">“Vücudu harika,” diyorum.</p>

  <p class="block1">“Herkesin vücudu harika artık,” diyor.</p>

  <p class="block1">Bardağı komodinin üzerine koyuyorum, dönüp üstüne çıkıyorum. Ben boynunu öper ve yalarken donuk gözlerle geniş ekran, uzaktan kumandalı Panasonic televizyona bakıyor, televizyonun sesini kısıyor. Armani gömleğimi sıyırıyorum, elini alıp vücudumun üzerine koyuyorum, karnımın nasıl taş gibi, nasıl boğum boğum kas olduğunu görsün diye kasları şişiriyorum, karnımın nasıl biçimli ve bronzlaşmış olduğunu görebileceği için odanın aydınlığına şükrediyorum.</p>

  <p class="block1">“Biliyor musun,” diyor tane tane, “Stash’in AİDS test sonucu pozitif çıktı. Ve...” Duruyor, ekrandaki bir şey dikkatini çekti; sesi biraz yükseltiyor, sonra gene kısıyor. “Ve... sanıyorum bu gece Vanden'la yatacaklar.”</p>

  <p class="block1">“iyi,” diyorum, hafifçe boynunu ısırıyorum, bir elim diri, soğuk memesinin üzerinde.</p>

  <p class="block1">“Kötü ruhlusun sen,” diyor. Biraz tahrik oldu, ellerini geniş, sen omzumun üzerinden geçiriyor.</p>

  <p class="block1">“Hayır,” diyorum. “Sadece senin nişanlınım.”</p>

  <p class="block1">On beş dakika kadar onunla seks yapmaya çalıştıktan sonra, denemekten vazgeçmeye karar veriyorum.</p>

  <p class="block1">Diyor ki, “Biliyor musun, daha formda olman her zaman için mümkün?”</p>

  <p class="block1">Brendi bardağına uzanıyorum, içip bitiriyorum. Evelyn, Parnate bağımlısı, anti-depresan bir hap. Yanında, yattığım yerden 'Evinizden Alışveriş Kulübü'nü seyrediyorum -cam bebeklere, nakışlı küçük yastıklara, futbol topu biçiminde lambalara, Lady Zirconia marka yalancı elmaslara bakıyorum- televizyonun sesi kapalı. Evelyn kayıp gitmeye başlıyor.</p>

  <p class="block1">“Minoxidil mi kullanıyorsun?” diye soruyor, uzun bir sessizlikten sonra.</p>

  <p class="block1">“Hayır, kullanmıyorum,” diyorum. “Neden kullanacakmışım ki?”</p>

  <p class="block1">“Alnın açılıyor gibi de,” diye mırıldanıyor.</p>

  <p class="block1">“Açılmıyor,” diyen kendi sesimi duyuyorum. Ama bilinmez. Saçım çok kalın telli, dökülüp dökülmediğini bilemiyorum. Döküldüğünü sanmıyorum, gerçekten.</p>

  <p class="block1">Kendi daireme yürüyerek dönüyorum, tanımadığım (herhangi birisi olabilir) kapıcıya iyi geceler diyorum. Oradan kente ta tepeden bakan oturma odama geçiş, oturma odasının köşesinde duran Wurlitzer 1015 müzik kutusunun (Wurlitzer 850 ayarında değil, onlar zor bulunuyor) ışıklı panelinden The Lion Sleeps Tanghit'i söyleyen Tokens'in sesleri. Mastürbasyon yapıyorum, önce Evelyn'i, sonra Courtney'i, sonra Vanden'ı, sonra gene Evelyn'i, ama tam boşalmadan önce -cılız bir orgazm- bugün bir Calvin Klein reklamında gördüğüm büstiyerli, yan çıplak mankeni düşünerek.</p>

  <h1 id="sigil_toc_id_1">Sabah</h1>

  <p class="block1">Bir mayıs şafağının ilk ışıklarında oturma odam şöyle görünüyor: Beyaz mermer ve granitten, yalancı odunlu şöminenin üzerinde orijinal bir David Onica. iki metreye bir buçuk boyutlarında bir çıplak kadın portresi bu, genelde yumuşak gri ve nefti tonları hakim, kadın bir şezlonga uzanmış MTV seyretmekte, fonda bir Merih manzarası, şurasına burasına bağırsakları dışarı fırlamış ölü balıklar serpiştirilmiş parlak, morla çingene pembesi arası bir çöl, kadının sarı kafası üzerinde kırık tabaklar göz alıcı bir güneş ışığı huzmesi gibi yükselmekte, tablo siyah alüminyum çerçeveli. Tablonun tam karşısına düşen yerde uzun, beyaz, kuş tüyü minderli bir kanepe ve 70 ekran bir Toshiba televizyon var; yüksek kontrastlı en gelişmiş modellerden biri, artı NEC'in hi-tech tüp kombinasyonlu, resmin içine resim gömmeyi sağlayan dijital efekt sistemli (kareyi dondurma özelliğine sahip), dört köşe bir video eklentisi var; audio sisteminin kendisinden MTS'si ve 2x5 watt'lık amfisi var. Televizyonun altında, bir cam kutunun içinde Toshiba VideoCamCorder duruyor; bu, super-hing-band bir Beta ve bu Video Cam Corder'ın sekiz sayfalık belleği olan bir karakter üreticisi içeren montaj düzeneği, high-band kayıt ve playback sistemi ve üç haftalığına, aynı anda sekiz değişik biçimde programlanabilen bir timer'ı bulunuyor. Oturma odasının her köşesinde gemici feneri modeli birer halojen lamba var. Sekizi de tavandan yere kadar cam sekiz pencereyi ince çubuklu beyaz jaluziler örtüyor. Divanın önünde meşe ayaklı, üstü cam bir Turchin sehpa, sehpanın üzerinde pahalı kristal Fortunoff küllüklerin -gerçi ben sigara içmiyorum- çevresine stratejik noktalara yerleştirilmiş Steuben cam hayvan bibloları. Wurlitzer müzik kutusunun hemen yanında mobilyası siyah abanoz bir Baldwin kuyruklu piyano. Apartman dairesinin zemini baştan aşağı cilalı beyaz meşe parkeden. Odanın öteki ucunda, Gio Ponti yazı masasıyla dergi askılığının hemen yanında komple Sansui müzik seti (CD player'ı, kasetçaları, radyosu, amfisi), yanında Brezilya gül ağacından ikişer metre boyunda Duntech Sovereign 2001 kolonlar yükseliyor. Yatak odasının tam ortasında meşe kasası içinde kuş tüyü bir şilte. Bir duvarın önünde 75 ekran Panasonic televizyon, video kameradan anında görüntü verebiliyor, stereo, bunun altındaki bir cam kutuda da Toshiba Video Cam Corder duruyor. Sony dijital çalar, saatin doğruluğundan kuşkuluyum, onun için yatakta doğrulmak ve VideoCamCorder'in üzerinde yanıp sönen saate bakmak, sonra yatağın yanındaki çelik ve cam karışımı sehpanın üzerinde duran tuşlu Ettore Sottsass telefonu alıp saat ayan veren numarayı aramak zorundayım. Odanın bir köşesinde Eric Marcus dizaynı krem rengi deri, çelik ve ahşap karışımı bir iskemle, öteki köşesinde bükülerek biçimlendirilmiş formika bir iskemle. Bej ve beyaz karışık, siyah puantiye Maud Sienna halısı hemen hemen tüm zemini örtüyor. Ağartılmış maundan çekmeceleri olan çok büyük dört dolap bir duvarı kaplıyor. Yatakta Ralph Lauren ipek pijama giyiyorum, yataktan kalktığımda üzerime klasik şal desenli bir robdöşambr geçiriyor ve banyoya doğru yürüyorum. Tuvaletin üzerine asılı beysbol posterinin de yansıdığı aynadaki görüntümde şiş suratımı seçmeye çalışarak işiyorum. Ralph Lauren'ın baş harfleri işli boxer şortumu, Fair İsle süveterini giyip ayaklanma puantiye, ipek Enrico Hidolin terliklerimi geçirdikten sonra, yüzüme içi buz dolu bir plastik torba bağlıyor ve bu sabahki gevşeme egzersizlerime başlıyorum. Daha sonra kromajlı akrilik Washmobile lavabonun -sabunluğu, bardak koyacak yeri, kenarında havlu askılığı vazifesi gören çubukları var, Finlandiya'ya ısmarladığım mermer lavabolar kumlanırken geçici olarak kullanmak üzere Hastings Fayans'dan aldım bunu- önünde duruyor ve yüzümde hâlâ buz torbasıyla aynadaki yansımama bakıyorum. Paslanmaz çelikten bir bardağa biraz sıvı Plax anti-tartar döküyor ve otuz saniye kadar ağzımı çalkalıyorum. Sonra sapı boynuz taklidi diş fırçama biraz Rembrandt sıkıyorum ve dişlerimi fırçalıyorum (diş ipliğiyle doğru dürüst temizleyemeyecek kadar akşamdan kalmayım, acaba dün gece yatmadan önce temizlemiş miyimdir?), sonra Listerine'le çalkalıyorum ağzımı. Sonra ellerime göz atıyorum ve tırnak fırçasını alıyorum. Buz torbasını çıkarıyorum, gözenekleri derinlemesine temizleyen bir losyon sürüyorum, ardından nane bazlı bir ot maskesi uyguluyorum, bunu on dakika yüzümde bırakıyorum, o arada ayak tırnaklarımı gözden geçiriyorum. Sonra, Probright diş cilalayıcısını kullanıyorum, peşinden Interplak diş cilalayıcısını (diş fırçasına ilaveten), bu ikincisi dakikada 4200 dönüşlü ve saniyede kırk altı kere yön değiştiriyor; uzun kıllar dişlerin arasını temizleyip diş etlerine masaj yaparken kısa olanlar diş yüzeylerini temizliyor. Yeniden çalkalıyorum ağzımı, bu kez, Cepacol'la. Naneli bir yüz temizleme kremiyle maskeyi yıkayarak çıkarıyorum. Duşun 75 derecelik dikey bir açıyla her yöne dönebilen bir başlığı var. Başlık sarısiyah Avustralya pirincinden ve beyaz emaye kaplama. Duşta önce suyla çıkan bir temizleme jeli kullanıyorum, sonra bal-badem karışımı bir vücut şampuanı, yüzümü ölü derileri temizleyen bir jelle ovuyorum. Vidal Sassoon şampuanı, saçı ağırlaştırıp kafa derisine yapıştırarak insanı olduğundan yaşlı gösterebilen kurumuş ter tabakalarından, tuzlardan, yağlardan, havadan gelen kirli maddelerden ve tozdan arındırmakta birebir. Saç kremi de iyi -silikon teknolojisi, kremin saçı ağırlaştırıp insanı yaşlı göstermeden işlevini yerine getirmesini sağlıyor. Hafta sonları ya da biriyle buluşmadan önce Greune Natural canlandırıcı şampuanı, bu saç kremini ve Nutrient Complex besleyici kullanmayı yeğliyorum. Bunlar, bir vitamin B kompleksi olan D pantenol, kafa derisini temizleyen polisorbat 80, ayrıca doğal bitkiler içeren formüller. Hafta sonu Bloomingdale's ya da Bergdorfs'a gidip Evelyn'in tavsiyesi üzerine Foltene'in Avrupa malı besleyicisi ve şampuanını alacağım. Bunlardaki kompleks karbonhidratlar saç tellerine nüfuz edip saçın gücünü ve parlaklığını artırıyorlar. Bir de Vivagen'in saçı zenginleştiren bakım kremini alacağım, o da mineral kayıplarını önleyip saçın yaşamını uzatan, Redken'in yeni bir ürünü. Luis Carruthers, Aramis Nutriplexx sistemini tavsiye etti, kan dolaşımını hızlandıran bir besleyici kompleks. Duştan çıkıp da havluyla iyice kurulandıktan sonra, gene Ralph Lauren boxer şortumu giyiyorum, yüzüme Pour Hommes'un tıraş kremi Mousse a Raiser'ı sürmeden önce, sert sakal kıllarımı yumuşatmak için sıcak bir havluyu iki dakika kadar yüzüme bastırıyorum. Sonra her zaman olduğu gibi bir nemlendirici (tercihim, Clinique) sürüyor ve cildimi bir dakika kadar bunu emmeye bırakıyorum. Kremi suyla temizlemek mümkün, temizlemeseniz de olur, üstüne tıraş köpüğünü uygulayabilirsiniz -tercihen fırçayla, fırça sakalı yumuşattığı gibi kılları da kabartır - benim tecrübeme göre, bu ikincisi sakalın kesilmesini kolaylaştırıyor. Ayrıca, suyun buharlaşmasını da önlüyor ve cildinizle tıraş bıçağı arasındaki sürtünmeyi azaltıyor. Tıraştan önce her zaman bıçağı sıcak suyla ıslatınız ve kılın çıktığı yöne doğru tıraş ediniz, bu arada cildi hafifçe çekiniz. Favorilerle çeneyi en sona bırakmalı, çünkü buradaki kıllar daha sert olup yumuşamaları daha fazla zaman alır. Tıraş bıçağım suyun altında temizleyiniz ve yeniden başlamadan önce bıçağın üzerinde su kalmışsa silkerek gideriniz. Tıraştan sonra köpük kalmaması için yüzünüzü bol soğuk suyla yıkayınız. Aftershave'iniz çok az alkollü ya da alkolsüz olmalı. Yüzünüze hiçbir zaman kolonya sürmeyiniz, çünkü kolonyadaki yüksek alkol oranı cildinizi iyice kurutur ve yaşlı görünmenize yol açar. Yüzün yağ ve su dengesini yerine getirmek için nemli bir pamukla alkolsüz bir anti bakteriyel tonik kullanılmalı. Son aşama nemlendirici tatbik etmektir. Yüzünüzü suyla ıslattıktan sonra cildi yumuşatmak ve nemi korumak için yumuşatıcı bir losyon sürünüz. Daha sonra gene Pour Hommes serisinden kusursuz, ferahlatıcı bir cilt losyonu Gel Appaisant'ı sürünüz. Cilt kuru ve pul pulsa -ki bu mat ve yaşlı görünmesine yol açar- ölü derileri gideren ve sağlıklı deriyi ortaya çıkaran bir temizleme losyonu kullanınız (bu, güneşten yanmışsanız teninizin daha esmer görünmesini de sağlar). Sonra, göz çevresindeki kırışıkları önleyici krem (Baume des Yeux) sürünüz, bir de son nemlendirici olarak 'koruyucu' losyon. Saçımın nemini havluyla aldıktan sonra kafa derisi için de bir losyon kullanıyorum. Saçımı kurutma makinesiyle hafifçe kurutuyorum ki, kabarık görünsün ve elastikiyeti artsın (fakat yapış yapış olmasın), sonra biraz daha losyon ekliyor ve doğal kıllı Kent fırçamla biçim veriyor ve en son olarak da büyük dişli bir tarakla arkaya doğru tarayarak yatırıyorum. Üzerime yeniden Fair İsle süveterimi geçiriyor, ayaklarımı yeniden puantiye ipek terliklerime sokuyorum, sonra oturma odasına yollanıp CD player'a Talking Heads'in yeni CD'sini koyuyorum fakat alet atlamaya başlıyor, bu yüzden diski çıkarıp yerine kafa temizleyici diski takıyorum. Kafa çok hassas, toz ya da kir ya da duman ya da hava kirliliğine yol açan maddeler ya da nemden etkilenebiliyor, kafa kirlendi mi de diskin hatalı çalınmasına yol açabiliyor, alet yanlış yerden başlayabiliyor, bazı bölümler duyulmayabiliyor, dijital atlama, devir değişiklikleri ve genel bozukluklar meydana geliyor; kafa temizleyicinin otomatikman kafayla aynı hizaya gelen bir temizleme fırçası var, disk dönmeye başlıyor ve böylece kalıntı ve parçacıklar temizleniyor. Talking Heads'in CD'sini yeniden alete yerleştirdiğimde bu kez hatasız çalıyor. Koridorda kapımın önünde duran USA Today'i alıyor ve mutfağa geliyorum, mutfakta iki Advil, bir multivitamin ve potasyum tabletini bir büyük şişe Evian suyuyla yutuyorum. Şişeyle, çünkü yaşlı bir Cinli kadın olan hizmetçim dün evden çıkarken bulaşık makinesini çalıştırmayı unutmuş, bu yüzden de greyfurt-limon suyunu Baccarat'dan aldığım bir St. Remy şarap bardağından içmek zorunda kalıyorum. Aceleye getirmeden kahvaltımı yapmaya yetecek vaktim olup olmadığını görmek için buzdolabının üzerindeki neon ışıklı saate bir göz atıyorum. Mutfak masasının başında ayakta durarak, bir kivi ve birer Japon elmasıyla Japon armudunu (Gristede's'de tanesi dört dolar bunların) Batı Alman dizaynı alüminyum ambalajlarından yiyorum. Mutfağın hemen hemen bütün bir duvarını kaplayan camlı dolaplardan bir kepekli çörek, kafeini alınmış bir poşet ot çayı ve yulaf-kepek karışık bir kutu kahvaltı gevreğini çıkarıyorum; dolapların paslanmaz çelikten rafları, içleri telli kumlanmış camları ve metalik koyu gri mavi çerçeveleri var, Mikrodalga fırına sokup çıkardığım ve üzerine hafifçe elmalı tereyağı gezdirdiğim çöreğin yansını yiyorum. Arkasından bir kase soya sütlü yulaf-ekmek gevreği, bir şişe daha Evian suyu ve ondan sonra da küçük fincanda kafeini alınmış kahve. Panasonic ekmek kızartıcısıyla Salton kahve makinesinin yanı başında som gümüş bir Cremina espresso makinesi var (beklenmedik biçimde hâlâ sıcak), Hammacher Schlemmer'den aldım (kahveyi sıcak tutan paslanmaz çelik espresso fincanı, tabağı ve kaşığı eviyenin yanındalar, bulaşığa girecekler), kepekli çöreğin öteki yansını ısıtmak için de Sharp'ın döner tablalı R-1810A Carousel II Modeli mikrodalga fırınını kullanıyorum. Salton Sonata tost makinesinin, Cuisinart Küçük Üstat sebze ezicisinin, Acme Supreme meyve suyu sıkıcısının ve Her Zaman Emrinizde içki karıştırıcısının yanında, paslanmaz çelik çay suyu ısıtıcısı duruyor, düdüğünden, su kaynayınca Tea For Two melodisi çalıyor, bundan aldığım suyla bir küçük fincan elmalı-tarçınlı çay hazırlıyorum. Uzunca sayılabilecek bir süre eviyenin hemen yanında tezgahın üzerinde duran duvardaki fişe takılı Black &amp; Decker mutfak bıçağına bakıyorum; doğrayan/soyan bir model, çeşitli aksesuarları var: Testere dişli, tarak dişli bıçaklar ve şarj edilebilir sap. Bugün üzerimdeki Alan Flussef den bir takım. 30'ların bol bir modelinin 80'lere uyarlanmışı, ipek kravatım Valentino'nun puantiye bir modeli. Rağbet gören versiyonun dışlara doğru uzayan omuzları var, göğsü geniş, sırtı ortadan kesikli. Yumuşak yakaların üst taranan dört inç genişliğinde olmalı, uçlar omuzlarla aradaki mesafenin dörtte üçü kadarını kaplamalı. Kruvaze ceketlerde doğru kullanıldığında, sivri yakalar kesik yakalardan daha şık kabul edilir. Alçak ceplerde kapaklı, çift taraflı bir desen bulunuyor. Her iki tarafta da kapağın üzerinde aplike edilmiş kumaşla yapılmış bir kesik var. Dört adet düğme alçak bir dikdörtgen oluşturuyor; yukarıda, aşağı yukarı yakaların kavuştuğu noktada iki düğme daha var. Pantolon derin plili ve geniş omuzlu ceketin suyuna uysun diye bol kesimli. Bel önde hafifçe yüksek biçilmiş. Pantolon askılarının tutturulduğu yerler askının sırtın tam ortasına oturmasını sağlıyor. Ayaklarımda A. Testoni krokodil loafer'lar var. Giyinirken bir yandan da TV'de Patty Winters Şov'u seyrediyorum. Günün konukları birden fazla kişilikli kadınlar. Özelliksiz, yaşlıca, aşırı şişman bir kadın var ekranda ve Patty'nin şöyle sorduğu duyuluyor: “Eee, şizofreni mi yani bu, ne iş? Anlat.”</p>

  <p class="block1">“Yoo, aa yoo. Birden fazla kişilikli insanlar şizofrenik değildir,” diyor kadın kafasını sallayarak. “Bizler kesinlikle tehlikesiziz.”</p>

  <p class="block1">“Peki,” diye lafa giriyor Patty. Elinde mikrofon, seyircilerin ortasında ayakta durmakta. “Geçen ay kimdin?”</p>

  <p class="block1">“Geçen ay çoklukla Polly idim sanki,” diyor kadın.</p>

  <p class="block1">Kameradan seyircilere zum -bir ev kadınının kaygılı yüzü;</p>

  <p class="block1">kadın monitörde kendi yüzünün farkına varmadan, gene birden fazla kişilikli kadına dönüyoruz.</p>

  <p class="block1">“Peki,” diye sürdürüyor Patty, “şimdi kimsin?”</p>

  <p class="block1">“Şeey...” diye lafa başlıyor kadın yorgun bir sesle. Bu sorunun sorulmasından bıkmış usanmış, sanki bu soruyu defalarca cevaplandırmış ama hâlâ kimseyi inandıramıyormuş gibi. şey, bu ay... Kuzu pirzolasıyım. Çokluk... Kuzu pirzolası.”</p>

  <p class="block1">Uzun bir suskunluk. Kamera, başını sallayan afallamış bir ev kadınının yüzüne yakın plan çalışıyor, başka bir ev kadını onun kulağına bir şeyler fısıldıyor.</p>

  <p class="block1">Ayaklarımda A. Testoni krokodil loafer'lar var.</p>

  <p class="block1">Holdeki dolaptan uzanıp yağmurluğumu alırken, elime Burberry bir kaşkol ve üzerine balina resmi işlenmiş ona uygun bir palto geliyor (küçük bir çocuğun giyeceği cinsten). Üstüne erimiş çikolata gibi bir şey dökülmüş, önüne çapraz çizgiler halinde sıçramış, yakaları kararmış. Asansörle aşağıya, lobiye iniyorum, bileğimi hafifçe sallayarak Rolex'imi kuruyorum. Kapıcıya günaydın diyorum, sokağa çıkıyorum, bir taksi çağırıyorum, şehir merkezine, Wall Street'e yollanıyorum.</p>

  <h1 id="sigil_toc_id_2">Harry's</h1>

  <p class="block1">Price'la ben, alaca karanlığın en karanlık dakikalarında Hanover Sokağı'ndan aşağı doğru yürüyoruz ve bir radar tarafından yönlendirilmiş gibi sessizce Harry's'e yollanıyoruz. P &amp; P'den çıktığımızdan beri Timothy tek kelime etmedi. Stone Sokağının berisinde bir Dumpster'ın yanına çömelmiş oturan çirkin serseri hakkında bile yorum yapmıyor. Ama Water Sokagı'na doğru yürüyen bir kadına -koca memeler, sarışın, sıkı bir kıç, yüksek ökçeler- sıkı bir zampara ıslığı yollamayı beceriyor. Price sinirli ve diken üstünde gibi, ona 'neyin var' diye sormaya</p>

  <p class="block1">niyetim yok. Üstünde Canali Milano'dan keten bir takım, İke Behar'dan pamuklu gömlek, Bili Blass tan ipek kravat, ayağında Brooks Brothers'dan burnu değişik renkte, bağcıklı deri ayakkabılar. Benim üzerimde pantolonu pilili ince keten bir takım, pamuklu gömlek, puantiye bir kravat var, hepsi Valentino Couture'den, ayrıca Allen-Edmonds'ın burnu değişik renkte zımbalı deri ayakkabıları. Harry's'e girer girmez önlerde bir masada David Van Patten'la Craig McDermott'ı görüyoruz. Van Patten'ın üzerinde yünlü-ipekli karışımı kruvaze spor ceket, Mario Valentino'dan gizli pilili, önden düğmeli, yünlü-ipekli karışımı pantolon, Gitman Brothers'dan pamuklu gömlek, boynunda puantiye Bili Blass kravat ve ayaklarında Brooks Brothers'dan deri ayakkabılar var. McDermott ise pantolonu pilili keten takım, yakası düğmeli, pamuklu-keten karışımı Basile gömlek, Joseph Abboud'dan bir ipek kravat ve Susan Bennis Warren Edwards'dan deve kuşu derisi ayakkabılar giymiş. ikisi masanın üzerine abanmış, kağıt peçetelerin arkalarına bir şeyler yazıyorlar, birinin önünde Skoç, ötekinin önünde Martini duruyor. Bize el ediyorlar. Price, Tumi çantasını boş bir iskemleye fırlatıyor ve doğru bara gidiyor. Arkasından “Bana buzlu J&amp;B,” diye bağırıyorum, sonra Van Patten'la McDermott'un yanına oturuyorum.</p>

  <p class="block1">“Baksana Bateman,” diyor Craig. Sesinden, ilk Martini'si olmadığı anlaşılıyor. “İşte giyilen takım elbiseyle püsküllü loafer giyilir mi? Aklımı kaçırmışım gibi bakma bana öyle.”</p>

  <p class="block1">“Hastir yaa, Bateman'a sorma; diye inliyor Van Patten. Altın Cross dolmakalemini yüzünün önünde iki yana sallayarak, aklı başka yerlerde Martinisinden yudumlar alıyor.</p>

  <p class="block1">“Van Patten?” diye soruyor Craig.</p>

  <p class="block1">“Hıı?”</p>

  <p class="block1">McDermott duralıyor, sonra dümdüz bir sesle, “Sen kes sesini,” diyor.</p>

  <p class="block1">“İki zırdeli, nedir derdiniz sizin?” Luis Carruthers'ın, barda Price'ın yanında durduğunu görüyorum, Price onu kesinlikle görmezden geliyor. Carruthers iyi giyinmemiş: yünlü kumaştan kruvaze takım, Chaps'dan galiba, çizgili pamuklu gömlek, ipek papyon ve bağa çerçeveli Oliver Peoples gözlük.</p>

  <p class="block1">“Bateman, şu soruları GQ dergisine yollayacağız da,” diye lafa giriyor Van Patten.</p>

  <p class="block1">Luis beni fark ediyor, yarım yamalak gülümsüyor, sonra yanılmıyorsam kızarıyor ve bara dönüyor. Nedense barmenler Luis'yi hep görmezden gelir.</p>

  <p class="block1">“İddiaya girdik, 'Okur Mektupları' sütununda hangimizin mektubu ilk yayınlanacak diye, işte bu yüzden cevabını istiyorum. Ee, ne diyorsun?” diye soruyor McDermott ısrarla.</p>

  <p class="block1">“Ne hakkında?” diyorum öfkeli bir sesle.</p>

  <p class="block1">“Püsküllü loafer'lar, salak,” diyor.</p>

  <p class="block1">“Bakın arkadaşlar...” Kelimeleri dikkatle seçiyorum. “Püsküllü loafer geleneksel olarak spor bir ayakkabıdır...” Arkama dönüp Price'a bakıyorum, o içkiye müthiş ihtiyacım var. Price dönerken Luis'ye değiyor, Luis ona elini uzatıyor. Price gülümsüyor, bir şeyler söyleyip yürümeye devam ediyor, masamıza dönüyor. Luis bir kere daha barmenin gözünü yakalamaya çalışıyor ve bir kere daha başaramıyor.</p>

  <p class="block1">“Ama çok popüler olduğu için yaygın kabul gördü, öyle mi?” diye atılıyor Craig.</p>

  <p class="block1">“Hu.” Başımı sallıyorum. “Siyah ya da derisi çok yumuşak ve doğal olduğu sürece, sakıncası yok.”</p>

  <p class="block1">“Ya kahverengi olursa?” diye soruyor Van Patten kuşkuyla.</p>

  <p class="block1">Biraz düşünüyorum, “İşte giyilecek takım elbiseye çok spor kaçar,” diyorum.</p>

  <p class="block1">“Ne konuşuyorsunuz böyle, sizi gidi ibneler?” diye soruyor Price. Bana içkimi verip oturuyor, bacak bacak üstüne atıyor.</p>

  <p class="block1">“Tamam, tamam, tamam,” diyor Van Patten. “Benim sorum da şu; iki kısımdan oluşuyor...” Dramatik bir susuş. “Yuvarlak yakalar çok mu spordur, çok mu abiye? iki, bunlarla hangi kravat düğümü iyi gider?”</p>

  <p class="block1">Price dalgın dalgın, sesi gergin olmakla birlikte Harry's'i saran uğultuda gayet açık duyulacak biçimde hemen cevabını veriyor. “Bu çok değişken bir look'tur ve hem takım elbiselerle hem de spor ceketlerle gider. Abiye okazyonlarda gömlek kolalanmalıdır, özellikle resmi durumlarda ise, bir de yaka iğnesi takılmalıdır.” Duruyor, içini çekiyor; birini gördü anlaşılan. Price devam ediyor. “Blazer ile giyildiği takdirde yaka kolasız olmalıdır, iğne kullanılabilir de, kullanılmayabilir de. Geleneksel, okullu bir look olduğu için de, kravatın nispeten küçük düğümlenmesi uygun düşer.” Martini’sini yudumluyor, ters yönde bacak bacak üstüne atıyor. “Başka soru?”</p>

  <p class="block1">“Adama bir içki ısmarlayın,” diyor McDermott, etkilendiği meydanda.</p>

  <p class="block1">“Price?” diyor Van Patten.</p>

  <p class="block1">“Efendim?” Price gözleriyle odayı taramakta.</p>

  <p class="block1">“Helal sana.”</p>

  <p class="block1">“Bana bakın,” diyorum, “yemeği nerede yiyoruz?”</p>

  <p class="block1">“Emektar Mr. Zagat'ı getirdim.” Van Patten kızıl renkli, uzun kitapçığı cebinden çıkarıp Timothy ye doğru sallıyor.</p>

  <p class="block1">“Yaşşa,” diyor Price ters ters.</p>

  <p class="block1">“Ne yemek istiyoruz?” Ben.</p>

  <p class="block1">“Koca memeli sarışın bi'şey.” Price.</p>

  <p class="block1">“Şu El Salvador bistrosuna ne dersiniz?” McDermott.</p>

  <p class="block1">“Baksanıza, yemekten sonra Tunnel'a uğrayacağız, onun yakınlarında bir yer olsun.” Van Patten,</p>

  <p class="block1">“Hastiir,” diye lafa başlıyor McDermott. “Tunnel'a mi gideceğiz? Geçende şu Vassarlı pilici götürdüm oradan-”</p>

  <p class="block1">“Haydaa, başlama gene.” Van Patten homurdanıyor.</p>

  <p class="block1">“Sana bir giren çıkan mı var?” diye hırlıyor McDermott.</p>

  <p class="block1">“Ben de oradaydım... Bu hikayeyi bir daha dinlemek istemiyorum” diyor Van Patten.</p>

  <p class="block1">“Ama sana sonra neler olduğunu anlatmadım hiç,” diyor McDermott, kaşlarını havaya kaldırıyor.</p>

  <p class="block1">“Heey, arkadaşlar, ne zaman gittiniz ki oraya?” diye soruyorum. “Ben niye davet edilmedim?”</p>

  <p class="block1">“O siktiğimin yatıyla yolculuğa mı ne çıkmıştın da ondan. Şimdi kapa çeneni de dinle. İşte neyse, o Vassarlı pilici Tunnel'dan kaldırmışım -ateşli mi ateşli, koca memeler, nefis bacaklar, taş gibi- işte, ona bir-iki kadeh şampanya ısmarlamışım, bahar ya, hava almaya inmiş şehre, neredeyse daha oradan çıkmadan ağzına alacak, götürüyorum benim eve-”</p>

  <p class="block1">“Yuh, dur bi dakka-” Sözünü kesiyorum. “Sorabilir miyim, bütün bunlar olurken Pamela nerelerde?”</p>

  <p class="block1">Craig yüzünü buruşturuyor. “Hastir sen de. Birisi ağzına alsın benimkini istiyorum, Bateman yavrum. Bir piliç olsa da şimdi benimkini-”</p>

  <p class="block1">“Duymak istemiyorum,” diyor Van Patten, elleriyle kulaklarını örterek. “Şimdi iğrenç bir şey söyleyecek.”</p>

  <p class="block1">“Ahlak kumkuması, sen de.” McDermott alaylı alaylı sırıtıyor. “Dinle, ortak gayrimenkul alacak ya da jetle Saint Bart'a gidecek değiliz. Ben sadece yarım saat, kırk dakikalığına yüzüne oturabileceğim bir piliç istiyorum.”</p>

  <p class="block1">Kokteyl pipetimi ona doğru atıyorum.</p>

  <p class="block1">“Neyse, geldik benim eve -burasını iyi dinleyin şimdi.” Masaya yaklaşıyor. “Bir gergedanı bile sarhoş edecek kadar şampanya içmişti içmesine ama, dinleyin şimdi-”</p>

  <p class="block1">“Sana prezervatifsiz mi yaptırttı kendini yoksa?” diye soru</p>

  <p class="block1">yor içimizden biri.</p>

  <p class="block1">McDermott gözlerini devirip yukarı bakıyor. “Bu kız Vassar'da okuyor. Queens'de oturmuyor.”</p>

  <p class="block1">Price omzuma vuruyor eliyle. “Bu ne demek şimdi?”</p>

  <p class="block1">“Neyse dinleyin,” diyor McDermott. “Yaptığı... hazır mısınız?” Dramatik bir susuş. “Yaptığı... beni sadece eliyle getirdi... ama, burasına dikkat edin, eldivenini çıkarmadan.” İskemlesinde geriye kaykılıp oturuyor ve kendinden memnun, küstah bir havada içkisini yudumluyor.</p>

  <p class="block1">Bizler hepimiz bunu son derece ağırbaşlılıkla karşılıyoruz. Hiç kimse McDermott'ın itirafıyla ya da pilice daha saldırgan davranmamasına matrak geçmiyor. Hiç kimse bir şey söylemiyor fakat hepimizin aklında aynı düşünce; kesinlikle Vassarlı kız götürmeyeceksin.</p>

  <p class="block1">“Sana Camdenlı bir kız lazım,” diyor Van Patten. McDermott'ın laflarının etkisini üzerinden anca attı.</p>

  <p class="block1">“Ooo, harika” diyorum. “Şöyle erkek kardeşiyle düzüşmeye okey diyecek bir piliç.”</p>

  <p class="block1">“Hu, ama AİDS'in yeni bir İngiliz pop grubu olduğunu zanneder onlar,” diye uyarıyor Price.</p>

  <p class="block1">“Nerede yiyoruz?” diye soruyor Van Patten. Dalgın dalgın peçetesinin üzerine karaladığı soruyu inceliyor. “Hangi allahın belası lokantaya gidiyoruz?”</p>

  <p class="block1">“Kızların bizim gibi erkeklerin bu taraklarda bezi olduğunu düşünmeleri garip yani, bulaşıcı hastalık filan,” diyor Van Patten. Başını iki yana sallıyor.</p>

  <p class="block1">“Prezervatif filan takmayacağım ben,” diye bildiriyor McDermott.</p>

  <p class="block1">“Bir yazı okudum, fotokopisini de çektim hattâ,” diyor Van Patten. “Orada deniyor ki, bunun bize bulaşması sıfır sıfır sıfır sıfır sıfır nokta yarım filan gibi bir şeymiş, üstelik de nasıl bir şırfıntı, süprüntü, sürtükle yatarsak yatalım.”</p>

  <p class="block1">“Erkeklere bulaşmıyor, o kadar”</p>

  <p class="block1">“Yani beyaz erkeklere.”</p>

  <p class="block1">“Kız eldivenini çıkarmadı ha?” diye soruyor Price. Hâlâ şokta. “Eldiven, ha? Hay allah ya, sen ne diye kendi kendini getirmedin ki o zaman?”</p>

  <p class="block1">“Dinle, sik de kalkar,” diyor Van Patten. “Faulkner söylemiş.”</p>

  <p class="block1">“Sen hangi okula gittin?” diye soruyor Price. “Denize Nazır Diploma Hazır Üniversitesine mi?”</p>

  <p class="block1">“Beyler, bakınız kim geliyor,” diye araya giriyorum.</p>

  <p class="block1">“Kim?” Price başını çevirip bakmayacak bile. “İpucu,” diyorum, “Drexel Burnham Lambert'daki en büyük çakal.”</p>

  <p class="block1">Price tahmin yürütüyor: “Connolly mi?”</p>

  <p class="block1">“Merhaba, Preston.” Prestonla tokalaşıyorum.</p>

  <p class="block1">“Beyler.” Preston masanın yanında ayakta durup herkesi başıyla selamlıyor. “Bu akşam sizlerle yemeğe çıkamayacağım için çok üzgünüm.” Preston’un üzerinde Alexander Julian kruvaze ceketli yünlü takım, pamuklu gömlek ve ipek bir Perry Ellis kravat var. Bir elini benim sandalyemin arkasına koyup dengesini bularak masaya eğiliyor. İptal etmek gerçekten hoşuma gitmiyor, ama verilmiş sözler, biliyorsunuz.”</p>

  <p class="block1">Price bana suçlayıcı bir bakış yolluyor ve ağzının içinde, “O davetli miydi?” diye mırıldanıyor.</p>

  <p class="block1">Omuzlarımı silkip kalan J&amp;B'yi bitiriyorum.</p>

  <p class="block1">“Ne yaptın dün gece?” diyor soruyor McDermott, sonra da “Façan yerinde,” diyor.</p>

  <p class="block1">“Kimi yaptı dün gece?” diye düzeltiyor Van Patten.</p>

  <p class="block1">“Yoo, yoo,” diyor Preston. “Çok saygın, mazbut bir geceydi. Yavrular yok, yamuk yok, yanlış yok. Alexandra ve anne-babasıyla Russian Tea Room'a gittik. Babasını -valla billa- Billy diye çağırıyor. Ama müthiş yorgunum, üstelik de sadece tek Stoli içtim.” Gözlüklerini çıkarıyor (Oliver Peoples, tabii), esniyor, Armani bir mendille siliyor. “Emin değilim ama, bize bakan sapık suratlı garson sebze çorbasına LSD attı galiba. Öyle feci yorgunum ki.”</p>

  <p class="block1">“Bizimle gelmeyip ne yapacaksın peki?” diye soruyor Price, umurunda olmadığı açık.</p>

  <p class="block1">“Videokasetleri geri vereceğim, Alexandra'yla Vietnam lokantası, müzikal, Broadway'de, İngiliz bi'şey” diyor Preston. Gözleriyle odayı taramakta.</p>

  <p class="block1">“Baksana, Preston,” diyor Van Patten. “GQ'ya soru yollayacağız. Var mı bir soracağın?”</p>

  <p class="block1">“Ha ya, var bir tane” diyor Preston. “Su, smokin giyerken gömleğinin önünün habire yukarı kalkmasını nasıl önlersin?”</p>

  <p class="block1">Van Patten ve MCDermott bir dakika kadar hiç ses çıkarmadan oturuyorlar, derken Craig kaygılı bir sesle, alnı düşünceden kırış kırış, “Bu esaslı işte,” diyor. '</p>

  <p class="block1">“Hey, Price,” diyor Preston. “Senin sorun var mı?”</p>

  <p class="block1">“Hıı,” diye içini çekiyor Price. “Bütün arkadaşların geri zekalıysa, otuzsekizlik magnumu çekip hepsinin siktiğimin beyinlerini dağıtacak olursan bu cinayete mi girer, hafif suça mı, yoksa sevap mı sayılır?”</p>

  <p class="block1">“GQ'luk soru değil,” diyor MCDermott. “Soldier of Furtune dergisini dene.”</p>

  <p class="block1">“Ya da Vanity Fair’i.” Van Patten.</p>

  <p class="block1">“Şu kim?” diye soruyor Price, ban gözden geçirerek. “Reed Robinson mu yoksa? Hem ayrıca, Preston, tek yapman gereken şu: Ucu ilikli bir brit diktireceksin gömleğinin önüne, sonra bunu bir düğmeyle pantolonuna tutturacaksın; ayrıca gömleğin sen, kırmalı önünün pantolonunun lastiğinden daha aşağıda olmamasına dikkat edeceksin ki, oturdun mu yukarı kalkmasın, söylesenize, şu gerzek Reed Robinson mu? Ona müthiş benziyor da.”</p>

  <p class="block1">Preston, Price'ın söylediklerinden sersemlemiş halde, kıçını geri vermiş, ağır ağır arkasına dönüyor, gözlüklerini gözüne takıp gözlerini kırpıştırarak barı gözden geçiriyor. “Hayır, o Nigel Morrison.”</p>

  <p class="block1">“Haa, şu şeyde staj yapan İngiliz ibnelerinden biri, şeyde” diye bağırıyor Price.</p>

  <p class="block1">“Nereden biliyorsun ibne olduğunu?” diye soruyorum.</p>

  <p class="block1">“Hepsi ibnedir,” diye omuz silkiyor Price. İngilizlerin.”</p>

  <p class="block1">“Sen nereden biliyorsun, Timothy?” Van Patten sırıtıyor.</p>

  <p class="block1">“Morgan Stanley'i erkekler tuvaletinde Bateman'a atlarken gördüm de oradan,” diyor Price.</p>

  <p class="block1">Bir iç çekip Preston'a, “Morrison nerede staj yapıyor?” diye soruyorum.</p>

  <p class="block1">“Unuttum,” diyor Preston, kafasını kaşıyor, “Lazard'da mıydı?” “Nerede?” diye bastırıyor McDermott. “First Boston mu? Goldman mı?”</p>

  <p class="block1">“Kesin bilmiyorum,” diyor Preston. “Drexel mi acaba? Bak, adam sadece mali müşavir asistanı ve o çirkin, kara dişli kız arkadaşı da ucuza şirket kapatan üç kuruşluk bir sıçan deliğinde çalışıyor.”</p>

  <p class="block1">“Nerede yemek yiyoruz?” diye soruyorum. Sabrımın sınırlarını zorluyorum artık. “Yer ayırtmamız lazım. Allanın belası bir barda ayakta duracak değilim.”</p>

  <p class="block1">“Ne giymiş Morrison yahu?” diye soruyor Preston kendi kendine. “Yanlış mı görüyorum, ekose takımın içindeki gerçekten damalı gömlek mi?”</p>

  <p class="block1">“O Morrison değil,” diyor Price.</p>

  <p class="block1">“Kim peki?” Preston yeniden gözlüklerini çıkarıyor.</p>

  <p class="block1">“Paul Owen,” diyor Price.</p>

  <p class="block1">“Paul Owen değil,” diyorum. “Paul Owen barın öteki ucunda. Şurada.”</p>

  <p class="block1">Owen, üzerinde kruvaze ceketli yünlü bir takım elbise, barda ayakta duruyor.</p>

  <p class="block1">“Fisher hesabına o bakıyor.”</p>

  <p class="block1">“Şanslı orospu çocuğu,” diye mırıldanıyor biri.</p>

  <p class="block1">“Şanslı Yahudi orospu çocuğu,” diyor Preston.</p>

  <p class="block1">“Oh, İsa aşkına, Preston,” diyorum. “Ne alaka şimdi yani?”</p>

  <p class="block1">“Dinle, gözümle gördüm, orospu çocuğu bürosunda oturmuş şirket patronlarıyla telefonla konuşuyor, bir yandan da menorah çevirip duruyordu. O orospu çocuğu geçen aralıkta da Hanukka için büroya ağaç getirmişti,” diyor Preston. Kanı birden tepesine sıçradı.</p>

  <p class="block1">“O çevrilen şey dreidel, Preston,” diyorum sakin bir sesle. “Menorah değil çevrilen. Dreidel çevrilir.”</p>

  <p class="block1">“İyi be Bateman, bara gidip Freddy'ye sana Yahudi usulü patates gözlemesi yapmasını da söyleyeyim bari, ister misin?” diyor Preston, gerçekten sıkıntılı çıkıyor sesi. “Biraz... latte, ister misin ha?”</p>

  <p class="block1">“Hayır,” diyorum. “Yahudi düşmanı yorumlarda bulunmayı kes, yeter.”.</p>

  <p class="block1">“Sağduyunun sesi.” Price öne doğru eğilip sırtımı pat patlıyor. “Komşu çocuk.”</p>

  <p class="block1">“Evet, sana bakacak olursak, İngiliz bir stajyer mali müşavir yardımcısına domalan bir komşu çocuk,” diyorum alaylı alaylı.</p>

  <p class="block1">“Sağduyunun sesi olduğunu söyledim,” diyor Price. “Homoseksüel olmadığını söylemedim ki.”</p>

  <p class="block1">“Ya da işsiz olduğunu,” diye ekliyor Preston.</p>

  <p class="block1">“Ha ya,” diyorum, Price’ın gözlerinin içine bakarak. “Homoseksüel miyim değil miyim, sor da Meredith versin cevabını. Yani eğer, benimkini ağzından çıkarıp da cevap vermeye fırsat bulabilirse.”</p>

  <p class="block1">“Meredith ibne seven kadınlardandı r,” diye izahatta bulunuyor Price, hiç bozulmadı. “Bunun için silkeliyorum onu ya.”</p>

  <p class="block1">“A durun beyler, aklıma bir fıkra geldi.” Preston avuçlarını birbirine sürtüyor.</p>

  <p class="block1">“Preston,” diyor Price. “Fıkra sen kendinsin. Yemeğe davetli falan olmadığını biliyordun. Sırası gelmişken, ceketin güzel; pantolonuna uymamış ama pek de bağırmıyor.”</p>

  <p class="block1">“Price, orospu çocuğusun sen, içine ettiğimin, öyle hain herifsin ki, canimi acıtıyorsun,” diyor Preston, gülerek. “Neyse, JFK ile zenci şarkıcı Pearl Bailey bir partide tanışıyorlar ve seks yapmak için Oval Ofis'e gidiyorlar, yapıyorlar filan, derken JFK uyuyor...” Preston duruyor. “Hay allah, sonra ne oluyordu... ha şey, Pearl Bailey diyor ki, Bay Başkan sizinle yeniden düzüşmek istiyorum ve o da ben uyuyacağım şimdi diyor ve... otuz-yok, dur” Preston yeniden duruyor, karıştırdı. “Bakayım... hayır, altmış dakika... hayır, evet, otuz dakika sonra uyanacağım, o zaman yeniden yaparız diyor, fakat bir elin sikimde bir elin taşaklarımda olsun diyor, kadın diyor ki, peki ama neden bir elim orada... öteki orada... olacakmış ki... diyor...” Van Patten'ın bir peçetenin arkasına tembel tembel bir şeyler karaladığını fark ediyor. “Hey Van Patten, dinliyor musun beni?”</p>

  <p class="block1">“Dinliyorum” diyor Van Patten, ama rahatsız. “Devam et. Bitir. Bir elin sikimde, bir elin taşaklarımda- devam et.”</p>

  <p class="block1">Luis Carruthers hâlâ barda içki beklemekte. Bakıyorum, ipek papyonu Agnes B. galiba. Belli de olmuyor ki.</p>

  <p class="block1">“Ben dinlemiyorum,” diyor Price.</p>

  <p class="block1">“O da diyor ki çünkü...” Preston yeniden ucunu kaçırıyor. Uzun bir sessizlik. Preston bana bakıyor.</p>

  <p class="block1">“Bana bakma,” diyorum. “Fıkra benim değil.” “O da diyor ki... Unuttum yaa.”</p>

  <p class="block1">“Fıkranın komik yeri burası mı, 'unuttum yaa?” diye soruyor McDermott.</p>

  <p class="block1">“O da diyor ki, mu, çünkü...” Preston bir eliyle gözlerini kapatıp düşünüyor. “Hay allah yahu, inanamıyorum bunu unuttuğuma.”</p>

  <p class="block1">“Muhteşemsin, Preston,” diye iç geçiriyor Price. “Komiklikten nasibini almamış bir orospu çocuğu varsa o da sensin.”</p>

  <p class="block1">'“Unuttum yaa mı?” diye bana soruyor Craig. “Ben anlamadım.”</p>

  <p class="block1">“Haa tamam-tamaam-tamaaam,” diyor Preston. “Dinleyin, hatırladım. 'Çünkü son düzdüğüm zenci cüzdanımı çaldı da, ondan...” Anında kıkırdamaya başlıyor. Kısa bir sessizlikten sonra masadakiler de yerlere yatıyorlar, ben hariç.</p>

  <p class="block1">“Bu işte, komik yeri burasıydı,” diyor Preston gururla, ferahladı.</p>

  <p class="block1">Van Patten'la çak yapıyorlar. Price bile gülüyor. “Hey yarabbi,” diyorum. “Feci.” “Neden?” diyor Preston. “Komik. Mizah işte.” “Ha ya, Bateman,” diyor McDermott. “Gülsene.” “Haa, unuttum. Bateman American Civil Liberties Union'dan bir kızla çıkıyor da,” diyor Price. “Sana neresi battı ki fıkranın?” “Komik değil,” diyorum. “Irkçı.”</p>

  <p class="block1">“Bateman, sen kasvet kumkuması orospu çocuğunun tekisin,” diyor Price. “Okuduğun kitapları değiştir.” Preston ayağa kalkıp Rolex'ine bir göz atıyor. “Evet beyler, ben kaçıyorum. Yarın görüşürüz.”</p>

  <p class="block1">“Hıı, Bat-man kanalında, Bat-man programında yeniden buluşmak üzere esen kalınız,” diyor Van Patten, bana bir dirsek atıyor.</p>

  <p class="block1">Preston ayrılmadan önce bana doğru eğiliyor, “'Çünkü son düzdüğüm zenci cüzdanımı çaldı da, ondan”...” “Anladım. Anladım,” diyorum, onu itekleyerek.</p>

  <p class="block1">“Şunu unutmayın çocuklar: Hayatta en hakiki mürşit bir Kenwood'dur.” Çıkıyor.</p>

  <p class="block1">“Yabba-dabba-du,” diyor Van Patten. “Hey, aranızda mağara adamlarının bizden daha fazla lifli besin aldığını bilen var mıydı?” diye soruyor McDermott.</p>

  <h1 id="sigil_toc_id_3">Pastels</h1>

  <p class="block1">Pastels'a vardığımızda ağlayacak haldeyim, çünkü yer bulamayacağımızdan eminim. Ama masamız iyi, öyle rahatlıyorum ki, bunun ferahlığı içime sanki dalga dalga yayılıyor. McDermott, Pastelsin baş garsonunu tanıyor, rezervasyonu birkaç dakika önce bindiğimiz taksiden yaptırmamıza rağmen, hemen kalabalık bardan geçirilip pembe, aydınlık ana yemek salonuna alınıyor, önlerde dört kişilik bir bölmeye oturtuluyoruz. Pastels'da yer bulmak imkansız sayılır, Van Patten, ben, hattâ Price bile McDermott'ın masa ayırtmaktaki becerikliliğinden etkilendik, hattâ kıskandık. Water Sokağı'nda taksiye doluştuktan sonra, hiç kimsenin bir yerlerde rezervasyon yaptırmadığını fark ettik ve Doğu Yakasının yukarısındaki yeni bir Kalifoniya-Sicilya bistrosunun erdemlerini tartışırken -öyle paniklemiştim ki, neredeyse Zagat rehberini paralıyordum- kararımızı vermiş gibiydik. Bir tek Price itiraz edecek oldu, ama sonunda o da omuzlarını silkerek “Umurumda değil,” dedi, onun Portaphone cep telefonunu kullanarak rezervasyonu yaptırdık. Kulaklarına walkmanini geçirdi ve sesini öyle bir açtı ki, yan açık pencerelerden içeri giren kent trafiğinin gürültüsüne rağmen, Vivaldi'nin müziğini duymak mümkündü. Van Patten'la McDermott, Tim'in aletinin büyüklüğü hakkında kaba şakalar yaptılar, ben de katıldım. Tim de Pastels'ın kapısında, Van Patten'in GQ'ya yollayacağı soruya en son halini verip üzerine karaladığı peçeteyi lokantanın dışında, elinde üzerine gelişigüzel AÇIM EVSİZİM LÜTFEN YARDIM EDİN yazılmış kartonu tutmaya çalışan, soğukta büzülmüş duran dilenciye fırlattı.</p>

  <p class="block1">İşler yolunda gibi. Şef garson müessesenin ikramı olarak dört Bellini yolladı, ama bizler de içki ısmarlıyoruz. The Ronettes grubu Then He Kissed Me'yi söylüyor, bize bakan garson küçük bir mücevher gibi, buradan nefret etmesine rağmen, Price bile gevşemiş görünüyor. Artı, karşımızdaki masada dört kadın oturuyor, hepsi de harika görünüşlü -sarışın, büyük memeliler; biri Calvin Klein'ın yünlü kumaştan bir elbisesini giymiş, biri Geoffrey Beene'in örme yünden bir elbisesini, düğme ve ilik yerleri ipek-fay karışımı, biri kırmalı tülden simetrik bir etek ve de galiba Christian Lacroix'dan üstü işli bir büstiyer, bir de Sidonie Larizzi'den yüksek topuklu iskarpırıler, sonuncusu ise Bili Blass'ın yünlü krepten bir tayyör ceketinin altına siyah, askısız, payetli bir gece elbisesi giymiş. Şu anda hoparlörlerden The Shirelles'in sesi yükselmekte, Dancing in the Street’i söylüyorlar. Lokantanın tavanı yüksek olduğu için, ses düzeniyle akustik bir arada o kadar büyük bir gürültüye yol açıyor ki, taş gibi bir yavru olan garsonumuza sipariş verirken haykırmak zorunda kalıyoruz. Kızın üzerinde yünlü kumaştan iki renkli bir elbise, kenarlarına Myrone de Prémonville boncukları geçirilmiş, ayak bileklerine kadar yükselen kadife botları var ve de benimle cilveleştiğinden hemen hemen emin gibiyim; iştah açıcı olarak keler, kalamar ve ayrıca kırmızı havyar ısmarlarken seksi bir kahkaha atıyor, yeşil tomatillo soslu çömlek böreği ısmarladığımda ise bana öyle buğulu, öyle içe işleyen bir bakış yolluyor ki, çok fazla ilgilendiğimi sanmasın diye ciddi, kaygılı bir yüz ifadesi takınıp bakışlarımı kaçırmak ve gözlerimi flüt kadehteki pembe Bellini'ye dikmek zorunda kalıyorum. Price tapa pidesi söylüyor, yoğurt soslu geyik eti, bir de mango dilimli eğrelti otu kökü.</p>

  <p class="block1">McDermott keçi peynirli saşimi ısmarlıyor, ardından andivli ve akçaagaç soslu füme ördek. Van Patten tarak sosisi, ahududu sirkeli ve guakomol soslu somon ızgara yiyecek. Lokantanın havalandırması son sürat çalışıyor ve kendimi kötü hissetmeye başlıyorum. Geçen hafta Bergdorfs'dan aldığım yeni Versace kazağımı almamışım. Üstümdeki takımla iyi giderdi.</p>

  <p class="block1">“Lütfen şunları önümüzden kaldırır mısınız?” diyor Price komiye. Eliyle Bellini'leri gösteriyor.</p>

  <p class="block1">“Dur, Tim,” diyor Van Patten. “Sakin ol. Ben içeceğim.”</p>

  <p class="block1">“Avrupa bozuntusu süprüntü, David,” diye açıklamada buluyor Price. “Avrupai süprüntü.”</p>

  <p class="block1">“Benimkini de içebilirsin, Van Patten,” diyorum.</p>

  <p class="block1">“Dur,” diyor McDermott, komiyi geri çağırıyor. “Ben de benimkini içeceğim.”</p>

  <p class="block1">“Neden?” diye soruyor Price. “Bana oradaki Ermeni pilici mi ayarlamaya çalışıyorsun?”</p>

  <p class="block1">“Hangi Ermeni pilici?” Van Patten birden kafayı o yana çeviriyor, ilgilendi.</p>

  <p class="block1">“Hepsini al götür,” diyor Price, iyice köpürdü.</p>

  <p class="block1">Komi kadehleri saygılı bir tavırla alıp götürüyor, ortaya başıyla bir selam veriyor.</p>

  <p class="block1">“Kim seni patron ilan etti?” diye vızıldıyor McDermott.</p>

  <p class="block1">“Bakın, beyler. Bakın şu anda kim girdi içeri.” Van Patten bir ıslık çalıyor. “Aman tanrım.”</p>

  <p class="block1">“Yoo olamaz, allahın cezası Preston mu yoksa?” Price bir of çekiyor.</p>

  <p class="block1">“Hayır. Yoo, haayııır,” diyor Van Patten, sesinde bir uğursuzluk var. “Bizi görmedi henüz.”</p>

  <p class="block1">“Victor Powell mı? Paul Owen mı?” diyorum, bende birden şafak attı.</p>

  <p class="block1">“Yaşı yirmi dön ve de, şöyle söyleyeyim, iğrenç derecede zengin,” diye ipucu veriyor Van Patten, sırıtıyor. Anlaşılan sözünü ettiği kişi de onu gördü ki, ağzı kulaklarında bir tebessüm yolluyor. “Para gerçekten de bok gibi kendilerinde.”</p>

  <p class="block1">Kafamı oraya doğru uzatıyorum, ama neler olup bittiğini göremiyorum.</p>

  <p class="block1">“Scott Montgomery,” diyor Price. “Değil mi? Scott Montgomery,”</p>

  <p class="block1">“Olabilir.” Van Patten'in derdi gıdaklamak.</p>

  <p class="block1">“Şu Scott Montgomery cücesi,” diyor Price.</p>

  <p class="block1">“Price,” diyor Van Patten. “Helal sana.”</p>

  <p class="block1">“Bakın, çok sevinmiş numaramı seyredin şimdi,” diyor Price, dönüyor. “Yani, Georgialı birini görünce ne kadar sevinebilir-sem, o kadar.”</p>

  <p class="block1">“Çüş,” diyor McDermott. “Giyinişiyle de fark atmaya kararlı bu!” )</p>

  <p class="block1">“Oo,” diyor Price. “Çok şey ettim, etkilendim yani.”</p>

  <p class="block1">“Vauvv,” diyorum, Montgomery’yi fark edince. “Zarif havacı mavileri.”</p>

  <p class="block1">“Hafif ekoseler,” diye fısıldıyor Van Patten.</p>

  <p class="block1">“Bolca bejler,” diyor Price. “Bilindiği üzere.”</p>

  <p class="block1">“İşte geliyor,” diyorum, kendimi hazırlayarak.</p>

  <p class="block1">Scott Montgomery oturduğumuz bölmeye doğru geliyor. Üzerinde yalancı bağa düğmeli havacı mavisi kruvaze bir ceket, kırmızı dikişli, yıkanmış, buruşuk pamukludan çizgili bir gömlek, Hugo Boss'dan kırmızı, beyaz ve mavi havai fişek desenli ipek bir kravat, Lazo'dan yıkanmış yünlüden, dörder pilili, gizli cepli bir pantolon. Elindeki şampanya kadehini beraberindeki kıza veriyor -kesinlikle manken tipi, sıska, idare eder memeler, kıç yok, yüksek ökçeli ayakkabılar-. Kızın üzerinde yünlü-krep karışımı bir etek, yünlü ve kaşmir karışımı kadife ceket, kolundaysa aynı kumaştan bir manto, hepsi Louis Dell'Olio'dan. Yüksek ökçeli ayakkabılar Susan Bennis Warren Edwards'dan. Güneş gözlükleri Alain Mikli. Deri çanta Hermes.</p>

  <p class="block1">“Ooo, beyler. Nassınız yaa?” Montgomery ağdalı bir Georgia aksanıyla konuşuyor. “Bu Nicki. Nicki, bunlar McDonald, Van Buren, Bateman -iyi yanmışsın- ve Mr. Price.” Sadece Timothy'yle tokalaşıyor, sonra şampanya kadehini Nicki'nin elinden alıyor. Nicki, kibarca, robot gibi gülümsüyor, belki de İngilizce bilmiyor.</p>

  <p class="block1">“Montgomery,” diyor Price iyi niyetli, sohbet erbabı sesiyle, gözleri Nicki ye dikili. “İşler nasıl gidiyor bakalım?”</p>

  <p class="block1">“İyi iyi, beyler,” diyor Montgomery. “Bakıyorum en iyi masayı kapmışsınız haa. Hesap geldi mi peki? Şaka şaka.”</p>

  <p class="block1">“Dinle Montgomery,” diyor Price. Bakışları hâlâ Nicki'ye dikili, bizim çevreden olduğunu sanmadığım birine karşı da şimdiye kadar görmediğim derecede hoşgörülü. “Squash'a ne dersin?”</p>

  <p class="block1">“Ara beni,” diyor Montgomery. Aklı başka yerlerde, salonu gözden geçirmekte. “Tyson mı şu? Al, kartım.”</p>

  <p class="block1">“Çok iyi,” diyor Price, kartı cebine atıyor. “Perşembeye ne dersin?”</p>

  <p class="block1">“Yok. Yarın Dallas'a gidiyorum fakat...” Montgomery masanın yanından uzaklaşmaya başladı bile, gördüğü birine doğru seğirtiyor, parmaklarını şaklatarak Nicki'yi çağırıyor. “Eee, gelecek hafta.”</p>

  <p class="block1">Nicki bana gülümsüyor, sonra yere bakıyor -üçgen desenler halinde döşenmiş pembe, mavi, limon küfü, yeşil karolar birbirini kesip durmakta- niye Montgomery'yle birlikte olduğunun cevabı, bu konuda bir ipucu, akla mantığa uygun bir açıklama orada yerde yazılıymış gibi. Nicki'nin Montgomery'den büyük olup olmadığını, sonra da acaba bana cilve yapıp yapmadığını soruyorum kendi kendime.</p>

  <p class="block1">“Görüşürüz,” diyor Price.</p>

  <p class="block1">“Görüşürüz, beyler...” Montgomery salonun yansını katetti bile. Nicki süzülerek peşinden gidiyor. Yanılmışım: Kıçı varmış.</p>

  <p class="block1">“Sekiz yüz milyon ha.” McDermott ıslık çalıyor, kafasını sallıyor.</p>

  <p class="block1">“Hangi üniversite?” diye soruyorum.</p>

  <p class="block1">“Havagazı,” diye kestirip atıyor Price.</p>

  <p class="block1">“Rollins mi?” Bir tahminde bulunuyorum.</p>

  <p class="block1">“Kafana iyi sok şunu,” diyor McDermott. “Hampden-Sydney.”</p>

  <p class="block1">“Asalağın, beş para etmez herifin, çakalın teki,” sonucuna varıyor Van Patten.</p>

  <p class="block1">“Ama sekiz yüz milyon ediyor,” diye tekrarlıyor McDermott üzerine basa basa.</p>

  <p class="block1">“Madem öyle, git de ağzına al o cüceninkini -çenen o zaman kapanacak mı?” diyor Price. “Yani nasıl bu kadar ayran budalası olabiliyorsun McDermott?”</p>

  <p class="block1">“Neyse,” diyorum öylesine. “Güzel yavru.”</p>

  <p class="block1">“Kız müthiş,” diye onaylıyor McDermott.</p>

  <p class="block1">“Olumlu.” Price başını sallıyor, ama isteksizce.</p>

  <p class="block1">“Aa, yahu,” diyor Van Patten, endişeli. “Ben tanıyorum bu pilici.”</p>

  <p class="block1">“Hastiir,” diye homurdanıyoruz hep bir ağızdan. “Bir tahminde bulunayım,” diyorum. “Tunnel'dan kaldırdın onu, öyle mi?”</p>

  <p class="block1">“Hayır,” diyor, içkisinden bir yudum aldıktan sonra, “Manken bu kız. Sıska, alkolik, frijit bir karı, Yüzde yüz Fransız.”</p>

  <p class="block1">“Amma desteksiz atıyorsun,” diyorum, yalan söyleyip söylemediğinden emin değilim.</p>

  <p class="block1">“İddiaya var mısın?”</p>

  <p class="block1">“N'olmuş?” McDermott omuz silkiyor. “Gene de atlardım ona.”</p>

  <p class="block1">“Günde bir litre Stoli içiyor, sonra bunu kusuyor, sonra tekrar içiyor, McDermott,” diye açıklamada bulunuyor Van Patten.</p>

  <p class="block1">“Süper ayyaş.”</p>

  <p class="block1">“Süper ucuz alkolik,” diye mırıldanıyor Price.</p>

  <p class="block1">“Umurumda değil,” diyor McDermott diklenerek. “Kız güzel. Onu düzmek istiyorum. Onunla evlenmek istiyorum. Çocuklarımı doğursun istiyorum.”</p>

  <p class="block1">“Hay allah yahu,” diyor Van Patten, gülmekten boğulacak neredeyse. “Doğurduğunda, bir sürahi votkayla kızılcık şurubu kokteyli dünyaya getirecek bir piliçle kim evlenmek ister ki?”</p>

  <p class="block1">“Bak, haksız sayılmaz,” diyorum.</p>

  <p class="block1">“Ha ya. Aynı zamanda bardaki Ermeni piliçle de oynaşmak istiyor.” Price sırıtıyor. “O ne doğuracak -bir şişe Korbel'le yarım litre şeftali suyu mu?”</p>

  <p class="block1">“Hangi Ermeni piliç bu yahu?” diye soruyor McDermott, iyice serseme döndü, iyice afalladı, gene boynunu oraya doğru uzatıp bakıyor.</p>

  <p class="block1">“Of yaa. Siktirin gidin, ibneler.” Van Patten bir iç geçiriyor.</p>

  <p class="block1">Şef garson McDermott'un hatırını sormak üzere masamıza geliyor, sonra müessesenin ikramı Bellini'lerin önümüzde olmadığını görünce, daha biz onu durduramadan rüzgar gibi masamızdan ayrılıyor. McDermott Alain'i nereden bu kadar iyi tanıyor ki -Cecilia dolayısıyla mı acaba?- buna biraz canım sıkılıyor ama üste çıkmak için herkese yeni kartvizitimi göstermeye karar veriyorum. Kartı ceylan derisi cüzdanımdan (Barney's'den, 850 dolar) çıkarıyorum ve şak diye masanın üzerine koyuyorum, tepki göstermelerini bekliyorum.</p>

  <p class="block1">“Ne bu, bir gram kokain mi?” diyor Price, ama ilgilenmedi değil.</p>

  <p class="block1">“Yeni kart.” Önemsemiyormuş gibi davranmaya çalışıyorum, ama gururla gülümsüyorum. “Ne diyorsunuz?”</p>

  <p class="block1">“Çüş,” diyor McDermott, kartı kaldırıp elliyor, gerçekten etkilendi. “Çok güzel, sen de bak.” Kartı Van Patten'a geçiriyor.</p>

  <p class="block1">“Matbaadan daha dün aldım,” diyorum.</p>

  <p class="block1">“Renk düzeni cool" diyor Van Patten, karta daha yakından bakıyor.</p>

  <p class="block1">“Bu kemik rengi,” diye izah ediyorum. “Harf karakterleri de Silian Rail denen bir şey.”</p>

  <p class="block1">“Silian Rail mi?” diye soruyor McDermott. “Hu. Fena değil, değil mi?”</p>

  <p class="block1">“Çook cool Bateman,” diyor Van Patten, kıskanç piç, “ama bunun yanında hiç kalır...” Kendi cüzdanını çıkarıyor ve kartını küllüğün yanma şak diye indiriyor. “Bakın hele.”</p>

  <p class="block1">Hepimiz eğilip David m kartını inceliyoruz ve Price tane tane, “Bu gerçekten güzel,” diyor. Rengin ve havalı harf karakterinin zarifliği karşısında içimden küçük bir kıskançlık spazmı gelip geçiyor. Ben yumruğumu sıkarken, Van Patten gıcık gıcık, “Yumurta kırığı, harf karakteri Romalian...” diyor. Bana dönüyor. “Ne diyorsun?”</p>

  <p class="block1">“Güzel,” diyorum, sesim çatlıyor. Ancak komi çocuk yeni Bellini'leri getirdiğinde başımı sallamayı beceriyorum.</p>

  <p class="block1">“Allah allah,” diyor Price. Kartı kaldırıp ışığa tutuyor, tazelenen içkileri görmezden geliyor. “Hakikaten çok iyi. Senin gibi bir yarım akıllı nasıl da bu kadar zevkli olabiliyor?”</p>

  <p class="block1">Bir Van Patten'ın kartına bakıyorum, bir de benimkine ve Price'ın gerçekten Van Patten'ınkini daha çok beğenmesine inanamıyorum. Başım dönüyor, önce içkimden bir yudum alıyorum, sonra da derin bir soluk.</p>

  <p class="block1">“Ama durun,” diyor Price. “Daha hiçbir şey görmediniz...” Paltosunun iç cebinden kendisininkini çıkarıyor ve incelememiz için bize doğru tutuyor; “Benimkini”.</p>

  <p class="block1">Ben bile itiraf etmek zorundayım ki, muhteşem.</p>

  <p class="block1">Birden lokanta ayaklarımın altından kayıyor, sesler kesiliyor, uzaklaşıyor, anlamsız bir uğultu haline geliyor bu kartın yanında! Price'ın sözlerini duyuyorum: “Kabartma harfler, açık bulut beyazı...”</p>

  <p class="block1">“Hastiir,” diye bağırıyor Van Patten. “Hiç böylesini görmemiştim...”</p>

  <p class="block1">“Güzel, çok güzel,” diye itiraf etmek zorunda kalıyorum. “Ama durun. Bir de Montgomery'ninkini görelim.”</p>

  <p class="block1">Price kartı geri alıyor; aldırmıyormuş havalarında, ama kartın çok zarif kırık beyaz rengini, ince zevk belirtisi olan gramajını görmezden geldiğine inanmıyorum. Bütün bu olayı ben başlattım, onun için keyfim kaçık.</p>

  <p class="block1">“Pizza. Bir pizza söyleyelim,” diyor McDermott. “Pizza paylaşmak isteyen yok mu? Levrekli, ha? Mmmmmm. Bateman bayılır.” Avuçlarını iştahlı iştahlı birbirine sürtüyor.</p>

  <p class="block1">Montgomery'nin kartını elime alıyorum ve mahsustan parmaklarımı sürtüyorum üzerine, sırf parmak uçlarımda o teması hissedebilmek için.</p>

  <p class="block1">“Güzel, değil mi?” Ses tonu kıskandığımı fark ettiğini ima ediyor.</p>

  <p class="block1">“Hu,” diyorum yarım ağızla, sikimde değilmiş gibi Price'a geri veriyorum kartı, ama boğazıma bir yumru gelip tıkandı.</p>

  <p class="block1">“Levrekli pizza,” diye hatırlatıyor McDermott. “Açlıktan ölüyorum be.”</p>

  <p class="block1">“Pizza olmasın,” diye mırıldanıyorum. Montgomery'nin kartı ortadan kaldırıp yerine, Timothy'nin cebine geri konulduğunda rahat bir nefes alıyorum.</p>

  <p class="block1">“Yapma yaa,” diye mızıldanıyor McDermott. “Levrekli pizza söyleyelim.”</p>

  <p class="block1">“Kes, Craig.” Van Patten başka bir bölmenin siparişini alan garson kızı kesmekte. “Ama şu taş gibi yavruyu çağır hele.” “Ama bize bakan o değil ki,” diyor McDermott. Oradan geçen bir kominin elinden çekip aldığı mönüyle oynayıp duruyor.</p>

  <p class="block1">“Sen gene de çağır onu,” diye ısrar ediyor Van Patten. “Su iste, Corona ya da puro iste, ne bileyim bir şey iste.”</p>

  <p class="block1">“Neden o?” Öyle ortaya soruyorum. Kartım masanın üzerinde, mavi cam vazodaki orkidenin yanında unutulmuş duruyor. Onu yavaşça oradan alıyor, ikiye katlayarak cüzdanıma geri koyuyorum.</p>

  <p class="block1">“Bloomingdale’in Georgette Klinger parfüm seksiyonunda çalışan bir kız var, tıpatıp ona benziyor,” diyor Van Patten. “Çağırsana.”</p>

  <p class="block1">“Pizza isteyen var mı yok mu?” McDermott'un sabrı taşmakta. “Peki sen nereden biliyorsun?” diye soruyorum Van Patten'a. “Kate'e oradan parfüm alıyorum,” diyor. Price'ın el kol hareketleri masayı hizaya getiriyor. “Montgemery'nin cüce olduğunu söylemiş miydim herkese?” “Kate kim?” diyorum.</p>

  <p class="block1">“Kate, Van Patten'ın kırıştığı piliç,” diye izah ediyor Price. Yeniden gözlerini dikip Montgomery'nin masasına bakıyor. “Miss Kittridge'e ne oldu?"</p>

  <p class="block1">“He ya,” diye gülümsüyor Price. “Amanda'ya ne oldu?” “Off, yahu, çocuklar, bu kadar ciddi takılmayın. Sadakat. Konu bu mu?”</p>

  <p class="block1">“Hastalık kapmaktan korkmuyor musun?” diye soruyor Price.</p>

  <p class="block1">“Kimden, Amanda'dan mı, Kate'den mi?” diye soruyorum.</p>

  <p class="block1">“Bize hastalık bulaşmadığı konusunda anlaşmıştık sanıyorum.” Van Patten'ın sesi yükseliyor. “Yaa... bok kafalı. Sesini kes.”</p>

  <p class="block1">“Sana demedim mi...”</p>

  <p class="block1">Dört Bellini daha geliyor. Şu anda masanın üzerinde sekiz Bellini var.</p>

  <p class="block1">“Aman tanrım,” diye inliyor Price. Komiyi, masadan ayrılmadan önce, kuyruğundan yakalamaya çalışıyor, ama boşuna.</p>

  <p class="block1">“Levrekli pizza... levrekli pizza...” McDermott bu geceki mantrasını buldu.</p>

  <p class="block1">“Yakında abazan iranlı piliçlere yem olacağız,” diye inliyor Price.</p>

  <p class="block1">“Yüzde sıfır sıfır sıfır bir şey, biliyorsun -dinliyor musun?” diye soruyor Van Patten.</p>

  <p class="block1">“...levrekli pizza... levrekli pizza...” Sonra McDermott elini masanın üzerine vuruyor, masa sarsılıyor. “Allah belanızı versin, kimse beni dinlemiyor mu?”</p>

  <p class="block1">Hâlâ Montgomery'nin kartına uçmuş vaziyetteyim -rengin şıklığı, kartonun kalınlığı, harf karakteri, basımı- ve birden Craig'e indirecekmişim gibi yumruğumu havaya kaldırıyorum ve gürlüyorum, “...siktiğimin levrekli pizzasını isteyen yok! Pizza taze olmalı, pizza biraz ekmek tadında olmalı ve üzeri kalın peynirli bir tabakayla kaplı olmalı! Buradaki pizzaların üzerleri çok ince, çünkü buranın bok kafalı aşçısı her şeyi çok fazla pişiriyor! Pizza kuruyor ve fazla gevrek oluyor!” Kıpkırmızı bir yüzle Bellini'mi masanın üzerine indiriyorum, kafamı kaldırıp baktığımda iştah açıcıların geldiğini görüyorum. Taş gibi garson kızlardan biri yanımda durmuş, garip, donuk gözlerle süzüyor beni. Elimle yüzümdeki teri siliyor, kafamı kaldırıp ona gülümsüyorum. Orada durmuş bana bir tür canavarmışım gibi bakıyor, gerçekten korkmuş görünüyor. Sonra dönüp Price'a bakıyorum -ne için? Akıl versin diye mi?- 'puro’ sözcüğünü yuvarlıyor ağzında ve ceketinin ceplerini pat patlıyor.</p>

  <p class="block1">McDermott sakin bir sesle, “Ben fazla gevrek olduklarını düşünmüyorum,” diyor.</p>

  <p class="block1">“Yavrum,-” diyorum kıza McDermott ı duymazdan gelerek, onu kolundan tutup kendime doğru çekiyorum. Bir irkiliyor, fakat gülümsüyorum, sesini çıkarmıyor. “Şimdi hepimiz güzel, kocaman bir yemek yiyeceğiz-” diye açıklamaya başlıyorum.</p>

  <p class="block1">“Ama ben bunu ısmarlamadım ki,” diyor Van Patten tabağına bakarak. “Ben midye sosisi istedim.”</p>

  <p class="block1">“Kes sesini.” Ona bir bakış fırlatıyorum, sonra gayet sakin taş-bebeğe dönüyorum, bir budala gibi, ama yakışıklı bir budala gibi sırıtıyorum. “Dinle bak, biz buranın iyi müşterileriyiz, kimbilir, belki iyi bir brendi, konyak filan ısmarlarız, yani gevşemek ve keyfini çıkarmak istiyoruz...” -kolumla çevreyi gösteriyorum-”...bu atmosferin. Şimdi-” öteki elimle ceylan derisi cüzdanımı çıkarıyorum- “müteakiben iyi cins bir-iki tane de puro içeceğiz ve de rahatsız edilmek istemiyoruz bazı gerzek kafalı-”</p>

  <p class="block1">“Gerzek kafalı.” McDermott, Van Patten'la Price a başıyla işaret ederek tekrarlıyor.</p>

  <p class="block1">“Gerzek kafalı ya da düşüncesiz müşteriler tarafından, ki bunlar çaresiz, zararsız küçük alışkanlığımızdan dolayı şikayet edeceklerdir... işte bu yüzden-” küçük kemikli eline ellilik olduğunu umduğum bir banknot sıkıştırıyorum, “bizim rahatsız edilmememizi sağlarsan, canı gönülden memnun olacağız.” Eli okşuyorum, elliliğin üzerine kapatıp bir yumruk yapıyorum. “Şikayet eden olursa da, eh...” Duruyorum, sonra tehditkar bir sesle, “vurun kıçına tekmeyi.”</p>

  <p class="block1">Kız sessizce başını sallıyor, yüzünde şaşkın, afallamış bir ifadeyle çekiliyor.</p>

  <p class="block1">“Ve de,” diye ekliyor Price, gülümseyerek, “bu masanın yirmi metre kadar yakınına bir Bellini servisi daha yapılacak olursa, şef garsonun kıçını tutuşturacağız. Evet, anlıyorsun değil mi, uyar onu.”</p>

  <p class="block1">Uzun bir sessizlik oluyor, iştah açıcılarımıza bakarak düşüncelere dalıyoruz, sonra Van Patten konuşuyor. “Bateman?”</p>

  <p class="block1">“Evet?” Bir lokma keler alıp biraz havyara buluyorum, sonra çatalımı tabağın kenarına bırakıyorum.</p>

  <p class="block1">“Tam zengin liseli piçisin sen,” diye mırlıyor.</p>

  <p class="block1">Price, içlerinde pembemsi bir sıvı bulunan dört flüt şampanya kadehiyle yaklaşan bir garson kız daha görüyor ve, “canına yandığımın, çivisi çıktı ama bu işin...” diyor. Ne var ki kız içkileri yanımızdaki masaya, yavrulara bırakıyor.</p>

  <p class="block1">“Esaslı,” diyor Van Patten, tarak sosisini unutarak.</p>

  <p class="block1">“Taş gibi.” McDermott katıldığını belirtmek için başını sallıyor. “Kesinlikle.”</p>

  <p class="block1">“Ben pek bayılmadım.” Price burun kıvırıyor. “Dizlerine bakın.”</p>

  <p class="block1">Taşbebek yan masadayken onu bir gözden geçiriyoruz ve dizlerin uzun, güneşten yanmış bacaklara destek sağladığını itiraf etmekle beraber, bir dizinin, hakikaten, ötekinden iri olduğunu fark etmeden edemiyorum. Sol diz daha yamru yumru, ötekine oranla belli belirsiz de olsa şiş ve bu göze batmayan kusur birden o kadar gözümüzde büyüyor ki, hepimizin ilgisi tavsıyor. Van Patten tabağındaki yiyeceğe bakıyor, afallıyor, sonra McDermott'a bakıp şöyle diyor: “Bu da senin ısmarladığın değil zaten. Bu suşi, saşimi değil.”</p>

  <p class="block1">“Aman yahu,” diye inliyor McDermott. “Yemek için geliniyorsun ki zaten buraya.”</p>

  <p class="block1">Tıpkı Christopher Lauder'a benzeyen bir tip masamıza geliyor ve sırtımı pat patlayarak “Hey, Hamilton, güzel yanmışsın,” diyerek erkekler tuvaletine yollanıyor.</p>

  <p class="block1">“Güzel yanmışmışsın.” Price adamın taklidini yapıyor ve ekmek tabağıma tapa parçaları fırlatıyor.</p>

  <p class="block1">“Hay allah,” diyorum. “İnşallah yüzüm kızarmamıştır yav.</p>

  <p class="block1">“Hakkaten, nereye gidiyorsun Bateman, söylesene?” diye soruyor Van Patten. “Bronzlaşmak için yani.”</p>

  <p class="block1">“Ha ya, Bateman. Nereye gidiyorsun?” McDermott konuyla gerçekten ilgili görünüyor.</p>

  <p class="block1">“Bilin bakalım,” diyorum, “Solaryuma,” sonra biraz rahatsız olarak ekliyorum, “Herkes gibi.”</p>

  <p class="block1">“Benim-” diyor Van Patten, etkiyi anırmak için susuyor, “güneş yatağım var... evde.” Tarak sosisinden büyük bir lokma ısırıyor. “Hasstiir,” diyorum, içimden bir ürperti geçiyor.</p>

  <p class="block1">“Doğru,” diye onaylıyor McDermott, dolu ağzıyla. “Gözümle gördüm.”</p>

  <p class="block1">“Çok müthiş yaa,” diyorum.</p>

  <p class="block1">“Neresi 'çok müthiş yaaymış bu işin?” diye soruyor Price. Çatalının ucuna batırdığı tapalarla tabağını sıyırmakta.</p>

  <p class="block1">“Siktiğimin solaryum salonuna üyelik ne kadar pahalı, biliyor musun sen?” diye soruyor Van Patten. “Bir yıllık üyelik?”</p>

  <p class="block1">“Manyak,” diye mırıldanıyorum.</p>

  <p class="block1">“Beyler, bakın,” diyor Van Patten. “Bateman kızdı.”</p>

  <p class="block1">Birden masamıza bir komi yanaşıyor ve bitirip bitirmediğimizi sormadan çoğu yenmemiş iştah açıcıları alıp götürüyor. Hiçbirimiz sesimizi çıkarmıyoruz, bir tek McDermott “mezelerimizi mi aldı?” diye soruyor ve olan biteni kavrayamadığından gülüyor. Fakat başka hiçbirimizin gülmediğini görünce susuyor.</p>

  <p class="block1">“Porsiyonlar o kadar küçük ki, bitirdik sanıp almıştır,” diyor Price bıkkın bir sesle.</p>

  <p class="block1">“Şu senin güneş yatağı işi manyaklık,” diyorum Van Patten a. Oysa bunun çok in bir konfor olacağını, fakat fazla odam olmadığını aklımdan geçiriyorum. Onun üzerinde güneşlenmekten başka işler de yapılabilir.</p>

  <p class="block1">“Paul Owen'ın yanındaki kim?” McDermott, Price a soruyor.</p>

  <p class="block1">“Kicker Peabody'den bir çakal,” diyor Price dalgın dalgın. “Owen, McCoy'u tanırdı.”</p>

  <p class="block1">“O halde neden bu Drexel'li gerzeklerle birlikte?” diye soruyor McDermott. “Şu, Spencer Wynn mi?”</p>

  <p class="block1">“Senin kafan iyi falan mı?” diyor Price. “O Spencer Wynn değil.”</p>

  <p class="block1">Dönüp, bir bölmede yanında üç kişiyle oturan Paul Owen'a bakıyorum. Bunlardan biri Jeff Duvall olabilir, pantolon askılı, briyantinle yapıştırılmış saçlı, baga çerçeveli gözlüklü, hepsi de şampanya içiyor. Owen, Fisher hesabını nasıl ele geçirdi acaba diye öylesine aklımdan geçiriyorum. Konu iştahımı açmıyor, ama iştah açıcılarımız götürüldükten hemen sonra yemeklerimiz geliyor ve yemeye koyuluyoruz. McDermott pantolon askılarını çözüyor. Price ona “kılıksız,” diyor. Ben felç olmuş gibiyim, fakat Owen'dan kendimi alıp dönmeyi başarıyorum ve gözlerimi dikip tabağıma bakıyorum (börek sarı bir sekizgen, çevresini füme somon şeritleri sarıyor, yemeğin tümünün çevresini de gayet artistik bezelye yeşili tomatillo sosu fışkırtılan sarmış), sonra dönüp masa bekleyen kalabalığa bakıyorum. Düşman gibiler, belki de müessesenin ikramı Bellini'lerden sarhoşlar, rezervasyonları olmasına rağmen, açık mutfağın yakınındaki boktan masaların boşalmasını beklemekten yorgun düşmüşler. Van Patten çatalını tabağa indirip iskemlesini geri iterek masamızdaki sessizliği bozuyor.</p>

  <p class="block1">“Ne oldu?” Başımı tabağımdan kaldırıp bakıyorum, çatalım havada, ama elim aşağı inmiyor; elim, sanki tabağın dekorasyonuna çok hayran kalmış da kendiliğinden bu dekoru bozmayı reddetmiş gibi. İç geçirip çatalı indiriyorum, çaresiz.</p>

  <p class="block1">“Siktir. Mandy için kablolu televizyondaki bir filmi videoya çekecektim.” Peçeteye ağzını siliyor, ayağa kalkıyor. “Şimdi dönerim.”</p>

  <p class="block1">“Bırak kendisi yapsın salak,” diyor Price. “Aklını mı oynattın ne?”</p>

  <p class="block1">“Boston'a gitti, dişçisini görecek,” diye omuz silkiyor Van Patten kılıbık kılıbık.</p>

  <p class="block1">“Peki nasıl yapacaksın allasen?” Sesim titriyor. Hâlâ Van Patten'ın kartını düşünmekteyim. “Telefonla Video Kayıt Servisi'ni mi arayacaksın?”</p>

  <p class="block1">“Hayır,” diyor. “Hammer Schlemmer'den satın aldığım Videonics video programlayıcısını programlamaya programlı bir tuşlu telefonum var.” Pantolon askılarını yukarı doğru çekerek basıp gidiyor.</p>

  <p class="block1">“Ne kadar in,” diyorum ifadesiz bir sesle.</p>

  <p class="block1">“Hey, tatlı olarak ne yiyeceksin?” diye sesleniyor McDermott.</p>

  <p class="block1">“Çikolatalı ve unsuz bir şey,” diye bağırıyor Van Patten.</p>

  <p class="block1">“Van Patten vücut geliştirmeyi bıraktı mı?” diye soruyorum. “Biraz gevşemiş.”</p>

  <p class="block1">“Durum onu gösteriyorsa, öyledir,” diyor Price. “Vertical Club'a üye değil miydi?” diye soruyorum.</p>

  <p class="block1">“Bilmiyorum,” diye mırıldanıyor Price. Tabağını inceliyor, sonra iskemlesinde doğrulup tabağı itiyor ve garson kıza işaret ederek bir tane daha buzlu Fin-landia istiyor.</p>

  <p class="block1">Bir başka taşbebek ürkekçe yanaşıyor masamıza, bir şişe şampanya daha getiriyor. Perrier-Jouet, rekolte dışı, bunu Scott Montgomery'nin gönderdiğini söylüyor.</p>

  <p class="block1">“Rekolte dışı ha, çakala bak,” diye tıslıyor Price. Başını eğerek bakışlarıyla Scott Montgomery'nin masasını arıyor. “Bitik işi bunun.” Onun olduğu yere doğru başparmağını havaya kaldırarak bir işaret çakıyor. “Siktiğimin herifi o kadar bodur ki göremiyorum. İşareti Conrad'a çaktım galiba. Emin olamıyorum.”</p>

  <p class="block1">“Conrad nerede?” diye soruyorum. “Ona merhaba demeliyim.”</p>

  <p class="block1">“Sana Hamilton diyen herifti,” diyor Price. “O Conrad değildi,” diyorum.</p>

  <p class="block1">“Emin misin? Müthiş benziyordu ona yaa,” diyor. Beni dinlediği yok. Gizlemeye filan gerek duymadan taşbebeğe, kız şişenin mantarını açmak için öne doğru eğildiğinde ortaya çıkan göğüslerine bakıyor.</p>

  <p class="block1">“Hayır. O Conrad değildi,” diyorum. Price’ın iş arkadaşlarını tanımaktaki yeteneksizliğine şaşıyorum. “Herifin saç kesimi daha iyiydi,”</p>

  <p class="block1">Taşbebek kadehlerimizi doldururken hiç ses çıkarmadan oturuyoruz. O gider gitmez McDermott yemekleri beğenip beğenmediğimizi soruyor. “Börek fena değil, ama yeterince tornatillo sosu yoktu,” diyorum. McDermott başıyla onaylıyor, “ben de zaten öyle duymuştum,” diyor.</p>

  <p class="block1">Van Patten homurdana homurdana dönüyor. “Tuvaletleri koka çekmeye müsait değil,” diyor.</p>

  <p class="block1">“Tatlı isteyen?” önerisinde bulunuyor McDermott.</p>

  <p class="block1">“Bellini sorbe varsa yerim,” diyor Price esneyerek.</p>

  <p class="block1">“Sadece hesabı istesek,” diyor Van Patten.</p>

  <p class="block1">“Keklik avına çıkma zamanı, beyler,” diyorum.</p>

  <p class="block1">Taşbebek hesabı getiriyor. 475 dolar, beklediğimizden çok daha az. Bölüşüyoruz, ama bana nakit lazım, onun için platin AmEx'imle ödüyorum ve ötekilerin paralarını topluyorum, çokluk yepyeni ellilikler. Tarak sosisi yalnızca on altı dolar olduğu için McDermott on dolar geri istiyor. Montgomery'nin şampanyası içilmeden masada kalıyor. Pastels'in önünde başka bir serseri oturuyor çıktığımızda, önündeki kartonda anlaşılması imkansız kargacık burgacık bir şeyler yazıyor. Yumuşak bir sesle bozukluk istiyor, sonra da şansını zorlayarak, yiyecek.</p>

  <p class="block1">“Herifin cilt bakımı yaptırmaya fena halde ihtiyacı var,” diyorum.</p>

  <p class="block1">“Hey, McDermott.” Price kesik kesik gülüyor. “Kravatını at ona.”</p>

  <p class="block1">“Hastir. Ne işine yarayacak ki onun?” diye soruyorum serseriye bakarak.</p>

  <p class="block1">“Karşılığında bazı lokantalardan meze artıkları bulabilir.”</p>

  <p class="block1">Van Patten gülüyor. Çak yapıyoruz.</p>

  <p class="block1">“Salak,” diyor McDermott. Kravatını inceliyor. Açıkça alındı.</p>

  <p class="block1">-A, affedersin... taksi!” Price bir taksiye el ediyor, “...ha bir bardak da içecek”</p>

  <p class="block1">“Tunnel'a çek,” diyor McDermott taksi şoförüne.</p>

  <p class="block1">“Çok güzel, McDermott,” diyor Price. On koltuğa geçiyor. “Gerçekten coştun bakıyorum.”</p>

  <p class="block1">“Senin gibi pili bitik, yoz bir ibne değilsem n'olmuş yani,” diyor McDermott. Benden önce dalıyor taksiye.</p>

  <p class="block1">“Mağara adamlarının bizden daha fazla lifli besin aldığını biliyor muydun?” diye soruyor Price taksi şoförüne.</p>

  <p class="block1">“Ya, ben de duymuştum bunu,” diyor McDermott.</p>

  <p class="block1">“Van Patten,” diyorum. “Montgomery'nin yolladığı uyduruk şampanyayı gördün mü?”</p>

  <p class="block1">“Gerçekten mi?” diye soruyor Van Patten, McDermott'un üzerinden eğilerek. “Bırak tahmin edeyim. Perrier-Jouet?”</p>

  <p class="block1">“Tombala," diyor Price. “Rekolte dışı.”</p>

  <p class="block1">“Siktiğimin çakalı,” diyor Van Patten.</p>

  <h1 id="sigil_toc_id_4">Tunnel</h1>

  <p class="block1">Bu gece Tunnel'in önündeki bütün erkekler nedense smokin giymiş, sadece bir çöp konteynırının dibine çökmüş oturan orta yaşlı evsiz berduş hariç. Lokalin girişini sokaktan ayıran kordonun ancak bir-iki metre uzağında oturuyor, belki birinin dikkatini çeker ümidiyle strafor bir bardak uzatmış, bozukluk dileniyor. Price bizi kalabalığın etrafından dolaştırarak kordonun önüne kadar götürüp kapıcılardan birine el ederken, Van Patten evsiz serserinin yüzüne doğru gıcır gıcır bir bir dolarlık sallıyor, yüz bir an aydınlanıyor, bunun üzerine Van Patten doları cebine sokuyor. Bu arada elimize bir düzine içki fişi ve iki VIP Bodrum geçiş kartı tutuşturularak alelacele kulübe alınıyoruz. İçeri girdiğimizde fraklı iki kapıcı -uzun yün paltolu, atkuyruklular, muhtemelen Almanlar- bizi hafifçe tartaklayacak gibi oluyorlar, neden smokin giymemişiz diye sorguya çekiyorlar. Price, nasıl beceriyorsa, durumu gayet şık biçimde hallediyor, yarmalara bahşiş vererek ya da önemli tanıdıkları olduğundan söz ederek (birincisi, muhtemelen). Ben karışmıyorum ve sırtım ona dönük olarak McDermott'in Van Patten'a ettiği şikayetleri dinlemeye çalışıyorum, Pastels'ın pizzalarını beğenmemem akla mantığa sığacak şey miymiş, ama Belinda Carlisle’ın Feel Free yorumu hoparlörlerde gümbürderken bir şey duymak mümkün değil. Valentino ceketimin cebinde ağzı tırtıklı bir bıçak var, McDermott'ın bağırsaklarını oracıkta, girişte deşmek geliyor içimden, suratını dilim dilim doğramak, omurgasını ikiye ayırmak; ama Price sonunda eliyle işaret ederek içeri çağırıyor bizi, ve McDermott'ı öldürme isteğimin yerini o garip eğlenme isteği alıyor, şampanya içmek, taş gibi bir yavruyla kırıştırmak, birinin ağzına vermek, hattâ belki kimi eski şarkılarla ya da şu sevdiğim yeni Janet Jackson şarkısıyla dans etmek.</p>

  <p class="block1">Aşağılara, asıl girişe doğru ilerledikçe gürültü azalıyor, bu arada üç yavrunun yanından geçiyoruz. Birinin üzerinde siyah, yandan düğmeli, çentik yakalı yünlü bir ceket, yünlü-krep karışımı pantolon ve vücudunu saran kaşmir bir boğazlı kazak var, hepsi Oscar de la Renta'dan; yanındakinin üzerinde yün, moher ve naylon karışımı kruvaze bir tüvit ceket, buna uygun jean tarzı pantolon ve pamuklu erkek gömleği var, hepsi Stephen Sprouse; en güzellerinin üzerinde damalı yünlü ceket, beli yukarıda yünlü etek var, bunlar Barney's'den, bir de Andrea Gabrielle'den ipek bluz. Bizimle ilgilendikleri kesin, biz de dönüp bakarak iltifata karşılık veriyoruz, bir tek Price hariç, o onları görmezden gelerek kaba kaba birtakım laflar ediyor.</p>

  <p class="block1">“Amman yahu, yüzün gülsün be Price,” diye mızıldanıyor McDermott. “Derdin ne? O kızlar çok iyiydi.”</p>

  <p class="block1">“Evet, eğer Farsça biliyorsan,” diyor Price. McDermott'ı yatıştırmak ister gibi eline bir-iki tane içki fişi tutuşturuyor.</p>

  <p class="block1">“Ne?” diyor Van Patten. “Bana İspanyol’muş gibi gelmediler.”</p>

  <p class="block1">“Biliyor musun Price, birilerini yatağa atmak istiyorsan tavrını değiştirmen gerek,” diyor MCDermott.</p>

  <p class="block1">“Bana birilerini yatağa atmaktan bahseden sen misin?” diye soruyor Price, Craig'e. “Sen, daha geçen gece elle getirilmeye eyvallah diyen sen?”</p>

  <p class="block1">“Zaviyen yanlış, Price,” diyor Craig.</p>

  <p class="block1">“Bana bak, canım yarık çektiğinde sizlerin yanında davrandığım gibi davrandığımı sanmıyorsun herhalde?” diye meydan okuyor Price.</p>

  <p class="block1">“Evet, sanıyorum” diyorlar McDermott'la Van Patten aynı anda.</p>

  <p class="block1">“Biliyor musunuz,” diyorum, “seks yaparken insanın o anda hissettiğinden çok daha- farklı davranması mümkün, beyler. Umarım, bununla masumiyetine bir kere daha halel getirmiyorumdur, McDermott.” Adımlarımı hızlandırıyorum, Tim'e yetişmek için.</p>

  <p class="block1">“Getirmiyorsun, fakat bu Tim'in davranışındaki muhteşem götlüğü açıklamaya yetmiyor,” diyor McDermott. O da bana yetişmeye çalışıyor.</p>

  <p class="block1">“Karıların umurunda sanki de,” diye homurdanıyor Price. “Onlara yıllık gelirimi söyleyince, inan bana, davranışım vız geliyor.”</p>

  <p class="block1">“Peki bu küçük bilgi kırıntısını nasıl aktarıyorsun acaba?” diye soruyor Van Patten. “işte sana bir Corona, ha aklıma gelmişken, yıllık gelirim yüz seksen bin dolar, peki burcun ne mi diyorsun?”</p>

  <p class="block1">“Yüz doksan,” diye düzeltiyor Price, sonra da, “Aynen öyle diyorum. Kızların peşinde oldukları şey nezaket değil.”</p>

  <p class="block1">“Peki neymiş kızların peşinde oldukları, Sen Ey Bilge Kişi?” diye soruyor McDermott. Yürürken bir reverans yapıyor.</p>

  <p class="block1">Van Patten gülüyor ve yürürken çak yapıyorlar.</p>

  <p class="block1">“Hey,” diyorum gülerek, “bilsen, sormazdın”</p>

  <p class="block1">“Kendilerini haftada iki kere Le Cirque'e götürecek, düzenli olarak Nell's'e devam etmelerini sağlayacak zımba gibi bir herif isterler. Ya da belki Donald Trump'la yakın ilişkisi olan birini,” diyor Price ifadesiz bir sesle.</p>

  <p class="block1">Biletlerimizi, üzerinde yünlü-melton karışımı kumaştan bir kaban ve Hermès imzalı bir ipek eşarp olan, idare eder tipli bir kıza veriyoruz. Kız bizi içeri sokarken, Price ona göz kırpıyor, McDermott ise, “Daha buraya girerken bulaşıcı hastalık korkusu geliyor bana. Buradaki yavrular berbat. Hissedebiliyorum bunu,” diyor.</p>

  <p class="block1">“Sana söyledim ya sersem,” diyor Van Patten. Sonra sabırla bu konudaki gerçekleri tekrarlıyor. “Bulaşmaz bize. Sıfır sıfır sıfır nokta bilemedin bir gibi bir şey-”</p>

  <p class="block1">Neyse ki INXS'in New Sensation'ının uzun versiyonunun gürültüsünde sesi boğuluyor. Müziği öyle açmışlar ki, konuşmak ancak haykırarak mümkün. Kulüp tıkış tıkış dolu; ışıklandırma adına sadece dans pistinde yanıp sönerek ortalığı aydınlatan spot var. Herkes smokin giymiş. Herkes şampanya içiyor. Sadece iki tane VIP Bodrum geçiş kartımız olduğu için Price bunları fırlatır gibi McDermott'la Van Patten'a uzatıyor, onlar da biletleri merdivenin başında bekleyen herife doğru heyecanla sallıyorlar. Onları içeri sokan herifin üzerinde kruvaze, yünlü bir smokin, Cerutti 1881 pamuklu bir gömlek ve Martin Dingman'dan siyah beyaz kareli bir papyon var.</p>

  <p class="block1">Price'a sesleniyorum. “Heey, neden biz kullanmadık onları?”</p>

  <p class="block1">“Çünkü,” diye haykırıyor bastırarak, “bizim biraz Sihirli Bolivya Tozu'na ihtiyacımız olacak...” Yakama yapışıyor.</p>

  <p class="block1">Dans pistine paralel dar koridordan koşarak inen Price’ın arkasından gidiyorum. Bara gidiyor, derken Avizeli Oda'ya giriyor, burası Drexel'den, Lehman'dan, Kidder Peabody'den, First Boston'dan, Morgan Stanley den, Rothschild'dan, Goldman'dan, hattâ Citibank'den bile yahu, tiplerle dolu; hepsi de smokin giymiş, ellerinde flüt şampanya kadehleri. Ve müzik, adeta ikisi aynı parçaymışçasına New Sensacion'dan The Devil inside’a geçiyor. Price, odanın dibinde bir tırabzana dayanmış duran Ted Madison'ı fark ediyor. Üzerinde kruvaze, yünlü kumaştan bir smokin, Paul Smith pamuklu gömlek, Rainbow bir papyon ve kuşak, Trianon'dan elmaslı kol düğmeleri, Ferragamo'dan deri ve grogren karışık ayakkabılar ve Saks'tan bir antika Hamilton saat; Madison'ın arkasında dekorun parçası olan o ikiz tren rayları var, bugün yeşilli pembeli çiğ renklerle aydınlatılmışlar, Price birden duruyor, bakışları Ted'den ötelere gidiyor. Ted onu görünce hınzır hınzır gülümsüyor, Price'ın gözleri raylara özlemle, sanki bir tür özgürlük çağrısıymışlar, aradığı kaçışın simge-siymişler gibi dalıp gidiyor. Ama ben “heey, bak Teddy burada,” diye bağırıyorum. Bu onun seyrini bölüyor, daldığı düşüncelerden kurtulmak istercesine başını sallıyor, bakışlarını yeniden Madison'ın üzerinde yoğunlaştırıyor. Kararlı bir sesle, “Yok, Madison değil o yahu, Turnball o,” diye haykırıyor, Madison olduğunu sandığım herifi smokinli başka iki herif selamlıyor ve Madison bize sırtını dönüyor ve Ebersol birden Price’ın arkasına geçip Timothy'ye bir el ense çekiyor, gülerek onu boğarmış gibi yapıyor, Price onun kolunu itip kurtuluyor, Ebersol'le el sıkışıyor ve “N'aber, Madison,” diyor.</p>

  <p class="block1">Benim Ebersol sandığım Madison’ın üzerinde Bergdorf Goodman'dan Hackett of London'ın muhteşem bir kruvaze beyaz keten ceketi var. Bir elinde yakılmamış bir puro, ötekisinde yan dolu bir şampanya kadehi.</p>

  <p class="block1">“Mr. Price,” diye bağırıyor Madison. “Sizi görmek ne kadar güzel efendim.”</p>

  <p class="block1">“Madison,” diye haykırarak cevap veriyor Price. “Hizmetlerine ihtiyacımız var.”</p>

  <p class="block1">“Bela mı arıyorsunuz?” Madison gülümsüyor.</p>

  <p class="block1">“Çok daha acil bir şey,” diye bağırıyor Price.</p>

  <p class="block1">“Elbette,” diye bağırıyor Madison. Sonra, nedense bana doğru havalı havalı başını sallıyor ve yanlış duymadıysam, “Bateman,” diye bağırıyor, “kıyak yanmışsın!”</p>

  <p class="block1">Madison'ın arkasında Ted Dreyer'a epeyce benzeyen bir herif duruyor, üzerinde kruvaze, şal yaka bir smokin, pamuklu gömlek, ekose desenli ipek papyon var ve bunların hepsinin de Ralph Lauren Polo olduğuna hemen hemen emin gibiyim. Madison olduğu yerde oyalanıyor, kalabalığı yararak gelip geçen insanlara başıyla selamlar yolluyor.</p>

  <p class="block1">Sonunda Price'ın sabrı taşıyor. “Dinle. Keyif verici maddelere ihtiyacımız var” diye bağırdığını duyuyorum galiba.</p>

  <p class="block1">“Sabret, Price, sabret,” diye bağırıyor Madison. “Ricardo'yla konuşacağım.”</p>

  <p class="block1">Oysa oyalanmayı sürdürüyor, bizi iterek sağımızdan solumuzdan geçenlere başıyla selamlar yolluyor.</p>

  <p class="block1">“Bir an önce konuşsan, ha?” diye haykırıyor Price.</p>

  <p class="block1">“Neden smokinsizsin sen?” diyor Madison bağırarak.</p>

  <p class="block1">“Ne kadar istiyoruz?” diye bana soruyor Price. Umutsuz görünüyor.</p>

  <p class="block1">“Bir gram iyidir,” diye bağırıyorum. “Yarın sabah işe erken gideceğim.”</p>

  <p class="block1">“Nakit var mı?”</p>

  <p class="block1">Yalan söyleyemiyorum, başımla onaylıyorum, ona kırk dolar uzatıyorum.</p>

  <p class="block1">“Bir gram,” diye bağırıyor Price, Ted'e.</p>

  <p class="block1">“Hey-” Madison bize arkadaşını tanıştırıyor. “Bu Uy.”</p>

  <p class="block1">“Bir gram.” Price, Madison’ın avucuna parayı sıkıştırıyor. “Uy mu? Ne dedin?”</p>

  <p class="block1">O herif ve Madison, ikisi de gülümsüyorlar, Ted başını sallıyor ve duyamadığım bir isim haykırıyor.</p>

  <p class="block1">“Hayır,” diye bağırıyor Madison. “Hugh.” Sanıyorum.</p>

  <p class="block1">“Heey. Seninle tanıştığıma sevindim Hugh.” Price bileğini kaldırıyor ve işaret parmağıyla altın Rolex'ini tıklatıyor.</p>

  <p class="block1">“Hemen dönerim,” diye bağırıyor Madison. “Arkadaşımı hoş tutun. İçki kuponlarınızı kullanın.” Ortadan kayboluyor. Uy mu, Hugh mu, her kimse kalabalığa karışıyor. Price m peşinden tırabzanların oraya gidiyorum.</p>

  <p class="block1">Puromu yakmak istiyorum, fakat kibritim yok; gene de sırf elimde tutmak, aromasını içime çekerken keyif vericilerin de yolda olduğunu bilmek beni rahatlatıyor, Price'dan iki içki kuponu alıp ona buzlu bir Fin-landia getirmek istiyorum, ama Fin-landia yokmuş, barın arkasındaki yavru edepsiz edepsiz açıklama yapıyor, ama öyle müthiş bir vücudu ve öyle ateşli bir hali var ki, sırf bu yüzden ona yüklü bir bahşiş bırakacağım. Price için Absoluta karar kılıyorum, kendime ise buzlu bir J&amp;B ısmarlıyorum. Time gırgır olsun diye bir Bellini alacaktım neredeyse ama, bu gece şaka kaldıramayacak kadar sinirli, bu yüzden kalabalığı yara yara onun durduğu yere dönüyorum, Absolut'unu veriyorum, teşekkür etmeden alıyor, bir dikişte içiyor, bardağa bakıp yüzünü buruşturuyor, suçlayan gözlerle bana bakıyor. Ne yapayım, der gibi omuz silkiyorum. Sanki büyülenmiş gibi, gözlerini dikip ışıklı tren raylarına bakmayı sürdürüyor. Bu gece Tunnel'da piliç yok.</p>

  <p class="block1">“Baksana, yarın akşam Courtney'le çıkıyorum,” diye haykırıyorum.</p>

  <p class="block1">“Courtney'le mi?” diye haykırıyor cevaben, gözleri hâlâ raylara dikili. “Harika.” O gürültüde bile sesindeki alayı yakalayabiliyorum.</p>

  <p class="block1">“Yani, neden olmasın? Carruthers burada değil nasıl olsa.” “Eskort servisinden birini de kiralasan olurdu,” diye bağırıyor müstehzi bir sesle, taşı gediğine koymuş oldu. “Neden?” diye bağırıyorum.</p>

  <p class="block1">“Ondan iş almak sana çok daha pahalıya patlayacak da ondan.”</p>

  <p class="block1">“Havasını alır,” diye haykırıyorum.</p>

  <p class="block1">“Bana bak, o kadarına ben de katlanıyorum,” diye bağırıyor Price. Bardağını hafifçe sallıyor. Buzlar gürültüyle şıngırdıyor, şaşırıyorum. “Meredith de aynı. Kendisine para harcanmasını istiyor. Hepsi ister.”</p>

  <p class="block1">“Price?” Skoçumdan büyük bir yudum alıyorum. “Senin gibisi yok...”</p>

  <p class="block1">Eliyle arkasını gösteriyor. “Bu raylar nereye gidiyor?” Lazer ışığı yanıp sönmeye başlıyor.</p>

  <p class="block1">“Bilmem.” Soruyla cevap arasında bir süre geçiyor, bilmiyorum ne kadar.</p>

  <p class="block1">Price'ı seyrederken sıkılıyorum, ne yerinden kıpırdıyor ne de konuşuyor. Ara sıra Madison'a ya da Ricardo'ya bakmak için bakışlarını tren raylarından öteye çeviriyor. Görünürde hiç kadın yok, sadece frakları içinde Wall Street’le profesyoneller. Gözümüze kestirdiğimiz tek dişi bir köşede kendi başına dans ediyor,</p>

  <p class="block1">Love Triangle olduğunu sandığım bir parçayla. Üzeri payet işli, ince askılı bir tişört giymiş, Ronaldus Shamask'dan galiba. İlgimizi onun üzerinde yoğunlaştırmaya çalışıyorum, ama tam kokain öncesi, sinirlerim ayakta, sinirli sinirli bir içki kuponunun ucunu çiğniyorum, Boris Cunningham'a benzeyen Wall Streetli bir herif de görüşümü engelliyor. Tam bara yollanacağım sıra Madison dönüp geliyor -yirmi dakika oldu,- gürültüyle burnunu çekiyor, ter içinde, gergin bir haldeki Price'la el sıkışırken yüzüne kocaman bir sırıtma yapıştırıyor. Price yanından öyle bir hızla ayrılıyor ki, Ted onun omzuna dostça bir şaplak indirmeye kalkıştığında sadece havayı şaplamayabiliyor.</p>

  <p class="block1">Price'la bana, dans pistinin yanından, zemin kattan, yukarı kattan geçiyoruz. Bu gece kulüpte hemen hemen hiç kadın olmadığı düşünülürse, kadınlar tuvaletinin önündeki uzun kuyruk garip. İşte erkekler tuvaletindeyiz, burası boş, Price'la kapalı kabinlerden birine dalıyoruz, kapıyı sürgülüyor.</p>

  <p class="block1">“Titriyorum,” diyor Price. Küçük zarfı bana uzatıyor, “Sen aç.”</p>

  <p class="block1">Zarfı ondan alıyorum, minik beyaz paketin uçlarını dikkatle açıyorum, malum bir gram -daha az görünüyor gözüme- erkekler tuvaletinin ölgün floresan ışığının altında beliriyor.</p>

  <p class="block1">“Canına yandığımın.” Price'ın sesi beklenmedik ölçüde yumuşak. “Öyle aman aman bir şey de değil, di mi?” İncelemek üzere öne doğru eğiliyor.</p>

  <p class="block1">“Belki ışıktandır,” diye lafa giriyorum.</p>

  <p class="block1">“Bu siktiğimin Ricardo'su kaşınıyor mu ne?” Ağzı bir karış açık, kokaine bakıyor.</p>

  <p class="block1">“Şşşş,” diye fısıldıyorum, platin American Express kartımı çıkarıyorum. “Çekelim gitsin.”</p>

  <p class="block1">Price, “Siktiğimin herifi bunu miligramla mı satıyor?” diye soruyor. Kendi platin American Express kartını toza daldırıyor, burnuna çekmek için kartı burnuna kaldırıyor. Bir an hiç sesi . çıkmıyor, sonra alçak, hırıltılı bir sesle “Aman allah,” diyor.</p>

  <p class="block1">“Ne?” diyorum.</p>

  <p class="block1">“Bu siktiğimin miligramı... toz sakarin” diyor boğulurcasına.</p>

  <p class="block1">Biraz çekiyorum ve aynı sonuca varıyorum. “Zayıf olduğu kesin, ama yeterince çekersek keyfimiz yerine-” Ama Price köpürmüş vaziyette, suratı pancar gibi olmuş, ter içinde; sanki suç bendeymiş, Madison'dan bu bir gramı satın almak benim fikrimmiş gibi bana bağırıp çağırıyor.</p>

  <p class="block1">“Ben bununla uçmak istiyorum, Bateman,” diyor Price tane tane, sesi yükselmekte. “Kahvaltıda, siktiğimin kornfleksinin üzerine serpmek değil!”</p>

  <p class="block1">“Sütlü kahvene koyabilirsin pekala.” Yan bölmeden kadınsı bir ses yükseliyor.</p>

  <p class="block1">Price duyduğuna inanamamaktan ötürü iri iri açılan gözlerini dikip bana bakıyor, sonra kudurmuş gibi dönüp bölmenin duvarına bir yumruk indiriyor.</p>

  <p class="block1">“Sakinleş,” diyorum. “Boşver, çekelim.”</p>

  <p class="block1">Price yeniden bana dönüyor, elini jöleyle geriye yatırılmış kaskatı saçlarından geçiriyor, yola gelir gibi oluyor. “Haklısın galiba.” Sonra sesini yükselterek, “Yani eğer yandaki ibne müsaade buyurursa.”</p>

  <p class="block1">Bir karşılık gelmesini bekliyoruz, sonunda yan bölmeden gelen kırık ses, “Bana göre hava hoooş...,” diyor.</p>

  <p class="block1">“Siktir git!” diye kükrüyor Price.</p>

  <p class="block1">“Sen siktir!” diyor ses papağan gibi.</p>

  <p class="block1">“Hayır sen siktir” Price haykırarak alüminyum bölme duvarına tırmanmaya çalışıyor, boşta kalan elimle onu tutup aşağı çekiyorum. Yan bölmede tuvaletin sifonu çekiliyor, hiç istifini bozmadığı anlaşılan meçhul şahıs ayaklarını sürüye sürüye erkekler tuvaletinden çıkıyor. Price sırtını bizim bölmenin kapısına yaslayarak bana umutsuz gözlerle bakıyor. Titreyen elini hâlâ kıpkırmızı yüzünün üzerinden geçiriyor, gözlerini sımsıkı yumuyor, dudaklarının kanı çekildi, burun deliğinin altında hâlâ biraz kokain artığı var, sakin bir sesle, gözlerini açmadan, “Tamam, çekelim,” diyor.</p>

  <p class="block1">“Ha şöyle,” diyorum. Kartlarımızı zarfa daldırıp daldırıp çıkarıyoruz, sonunda artık kartlarla alınamayacak hale geldiğinde parmak uçlarımızı daldırıp aldığımız kadarını ya burnumuza çekiyor, ya yalıyor ya da ovalayarak dişetlerimize sürüyoruz. Ayaklarımın yerden kesildiği filan yok, ama bir J&amp;B daha içsem, ne kadar zayıf olursa olsun, kokainin kanımda dolaştığı yolunda sahte bir his uyanabilir vücudumda.</p>

  <p class="block1">Bölmeden çıkıp ellerimizi yıkıyoruz, aynada kendimizi inceliyoruz, memnun kaldıktan sonra gerisin geriye Avizeli Oda'ya . yollanıyoruz. Paltomu (Armani) alıp çıksam diye düşünüyorum, ama Price ne derse desin ayaklarım yerden kesilir gibi oluyor ve dakikalar sonra bardaki yavrunun dikkatini celbetmeye uğraşırken zaten artık umursamıyorum da. Daha elimde bir sürü içki fişi olduğu halde, belki beni fark eder umuduyla, tezgahın üzerine bir yirmilik bırakıyorum. Sonuç alıyorum. İçki fişlerinden faydalanarak, iki duble, buzlu Stoli ısmarlıyorum. Önümde hazırlıyor içkileri.</p>

  <p class="block1">Artık kendimi iyi hissediyorum, “Hey, sen New York Üniversitesi'ne gitmiyor musun?” diye sesleniyorum.</p>

  <p class="block1">Başını hayır anlamında sallıyor, gülümsemeden.</p>

  <p class="block1">“Hunter'a?” diye haykırıyorum.</p>

  <p class="block1">Gene başını sallıyor. Hunter'a da gitmiyor.</p>

  <p class="block1">“Columbia?” diye haykırıyorum -gerçi, tabii sıkar biraz.</p>

  <p class="block1">Dikkatini Stoli şişesi üzerinde yoğunlaştırmayı sürdürüyor. Sohbeti kesmeye karar veriyorum, bardakları önüme koyduğunda içki fişlerini tezgaha yapıştırıyorum. Ama başını hayır anlamında sallayarak, “Saat on biri geçiyor, bunlar artık geçmiyor. Nakit alıyoruz. Yirmi beş dolar lütfen,” diyor. Hiç sesimi çıkarmadan, son derece serinkanlı, ceylan derisi cüzdanımı çıkarıp ona bir ellilik uzatıyorum. Elliliği alıyor, ve yemin ederim, küçümseyen gözlerle inceliyor, sonra iç geçiriyor ve kasaya dönerek parayı bozuyor, gözlerimi ona dikiyorum ve tane tane, Pump Up The Volume parçasının ve kalabalığın çıkardığı gürültünün arasından, “Siktiğimin çirkin orospusunun tekisin, seni bıçaklaya bıçaklaya gebertmek, kanını sağa sola sürmek isterdim,” diyorum, ama bir yandan da gülümsüyorum. Amcığa bahşiş bırakmıyorum, tırabzanların orada elleri çelik boruyu sımsıkı kavramış, surat bir karış bekleyen Price'ı buluyorum. Fisher hesabına bakan Paul Owen, üzerinde kruvaze bir frak, Price’ın yanı başında durmuş, “İCM PCde yüz tane değişik ıskonto edilmiş nakit akışı analizi yaptım, şirketin arabasıyla Smith and Wollensky's'e gittim,” diye anlatıp duruyor, Owen'a kafa sallarken Price'a içkisini uzatıyorum. Price hiçbir şey söylemiyor, teşekkür bile etmiyor. Sadece, elinde içkisi, abus abus raylara bakıyor, sonra gözlerini kısarak, bakışlarını bardağına doğru indiriyor, ışıklar yanıp sönmeye başlayınca olduğu yerde doğrulup, kendi kendine bir şeyler mırıldanıyor.</p>

  <p class="block1">“Kafan iyi, değil mi?” diye soruyorum.</p>

  <p class="block1">Owen, “Sen nasılsın?” diye haykırıyor.</p>

  <p class="block1">“Çok mutlu,” diyorum.</p>

  <p class="block1">Müzik başka, ayrı ayrı şarkılara ulanan uzun, bitimsiz bir şarkıdan ibaret, hepsini birbirine bağlayan yavan bir dum dum dum ritmi, bütün bunlar konuşmayı imkansız kılıyor ki, bu da Owen gibi bir çakalla konuşurken işime geliyor. Şu anda Avize-li Oda'ya yeni kızlar da gelmeye başladı gibi, bunlardan biriyle göz göze gelmeye çalışıyorum -koca memeli manken tipli bir kız. Price bir dirsek atıyor, ona doğru eğilip bir gram daha mı istiyor diye soruyorum.</p>

  <p class="block1">Owen, “Neden fraklı değilsin?” diye soruyor arkamdan.</p>

  <p class="block1">“Bırakıyorum,” diye bağırıyor Price. “Çekip gidiyorum.”</p>

  <p class="block1">“Neyi bırakıyorsun?” diye bağırıyorum cevap olarak, anlayamadım.</p>

  <p class="block1">“Bunu” diye bağırıyor, emin değilim ama elindeki duble Stoli'yi kastediyor galiba.</p>

  <p class="block1">“Yapma,” diyorum. “Ben içerim.”</p>

  <p class="block1">“Bana bak, Patrick.” Haykırıyor. “Terk ediyorum” “Nereye?” Hakikaten anlamadım. “Ricardo'yu mu bulmamı istiyorsun?”</p>

  <p class="block1">“Terk ediyorum.” Haykırıyor. “Terk... edi...yo...rum!” Gülmeye başlıyorum, ne kastettiğini anlamadan. “Eee, peki nereye gideceksin?” "Gürültüye!”</p>

  <p class="block1">“Dur tahmin edeyim.” Ben de haykırarak konuşuyorum. “Yatırım bankacılığı mı?”</p>

  <p class="block1">“Hayır, Bateman. Ciddiyim ben, seni budala orospu çocuğu. Terk ediyorum. Yok oluyorum.”</p>

  <p class="block1">“Nereye?” Hâlâ gülüyorum, hâlâ anlayamadım, hâlâ haykırıyorum. “Morgan Stanley’e mi? Ense mi yapacaksın? Ne?”</p>

  <p class="block1">Yüzünü benden öteye çeviriyor, cevap vermiyor, raylara dalmış bakıyor, rayların nerede sona erdiğini, karanlığın gerisinde ne olduğunu görmeye çalışıyor. Can sıktı, ama Owen ondan da fena, bense çakalla göz göze gelmiş bulundum.</p>

  <p class="block1">“'Don't worry be happy,’ de ona!” diye bağırıyor Owen.</p>

  <p class="block1">“Fisher'in hesabı hâlâ sende mi?” Ne konuşayım ki başka onunla?</p>

  <p class="block1">“Ne?” diyor Owen. “Dur. Conrad mı şu?”</p>

  <p class="block1">Üzerinde hepsi Pierre Cardın şal yaka frak, pamuklu gömlek, papyon olan bir adamı işaret ediyor. Adam barda, tam avizenin altında durmuş, elinde bir şampanya kadehi, tırnaklarını inceliyor. Owen bir puro çıkarıyor, ateş istiyor. Canım sıkıldığı için hiçbir şey söylemeden yanlarından ayrılıyorum, doğramak arzusu duyduğum yavruya gidip kibrit isteyeceğim. Avize Odası tıklım tıkış dolu ve herkes tanıdık görünüyor, herkes birbirine benziyor. Puro dumanı boşluğa asılı ağır bir önü gibi, müzik ise gene 1NXS, deminkinden de yüksek, ama neden bu tırmanış? Yanlışlıkla şakağıma dokunuyorum, parmaklanın ıslak.</p>

  <p class="block1">Bardan kibrit alıyorum. Kalabalığı yararak dönerken McDermott'la Van Patten'a rasgeliyorum, benden içki fişi dileniyorlar. Geçersiz olduklarını bildiğim halde geri kalan fişleri onlara veriyorum. Odanın ortasında kalabalık tarafından sıkıştırılmış vaziyetteyiz, içki fişleri hemen bara yollanmalarına yetmiyor.</p>

  <p class="block1">“Piliçler bir tuhaf,” diyor Van Patten. “Aman dikkat. Yavru yok.”</p>

  <p class="block1">McDermott, “Bodrum da beş para etmez” diye bağırıyor.</p>

  <p class="block1">Van Patten, “Keyif verici buldunuz mu?” diye bağırıyor. “Ricardo'yu gördük.”</p>

  <p class="block1">“Hayır,” diye bağırıyorum. “Negatif. Madison bize bir şey bulamadı.”</p>

  <p class="block1">Arkamdan biri, “Garson, hay allah be, garson,” diye bağırıyor. “Yaran yok,” diye bağırıyorum. “Hiçbir şey duymuyorum.” “Nee?” Van Patten bağırıyor. “Hiçbir şey duymuyorum.” McDermott birden koluma yapışıyor. “Ne yapıyor bu Price be? Bak.”</p>

  <p class="block1">Bir filmde gibi, zorlukla arkama dönüyorum, parmak uçlarımda yükselerek bakıyorum. Price tırabzana tünemiş, dengesini bulmaya çalışıyor, bir elinde bir şampanya kadehi, ya sarhoş ya uçuşta, kollarını iki yana açmış, gözlerini kapamış, sanki kalabalığı kutsamakta. Arkasındaki ışık yanıp sönmeye, yanıp sönmeye devam ediyor, duman makinesi manyak gibi çalışıyor, öbek öbek külrengi duman şişip kabarıyor, onu içine alıyor. Bağırarak bir şeyler söylüyor, ama dediğini duyamıyorum, oda tıklım tıklım dolu, Eddie Murphy'nin Party All the Time'ıyla işadamlarının kesintisiz dırıltısından oluşan kulak paralayıcı bir gürültü, kendime yol açarak ilerliyorum, gözlerim Price'a çivilenmiş vaziyette, Madison'ı, Hugh'u, Turnball'u, Cunningham'ı ve daha birkaç kişiyi geçmeyi başarıyorum. Ama kalabalık o kadar yoğun ki denemek bile boşuna. Sadece birkaç kişinin yüzü hâlâ tırabzanın üzerinde dengesini bulmaya çalışan, gözleri yan kapalı, bir şeyler haykıran Tim'e dikili. Utanıyorum, birden kalabalığın içinde sıkışıp kaldığıma, ona ulaşamadığıma, onu şu mutlak rezillikten kurtaramadığıma seviniyorum, ve zamanlaması çok yerinde bir sessizlik anında Price’ın “Elveda!” diye haykırdığını duyuyorum. Sonra nihayet bütün milletler dönüp ona baktığında da, “Dalyaraklar!” Zarif bir hareketle kıvrılarak korkuluğun öte yanında, rayların üzerine atlıyor ve koşmaya başlıyor, elinde tutmakta olduğu şampanya kadehi karanlıkta hoplayıp zıplamakta. Bir kere, iki kere tökezliyor, ışık ağır çekimde gibi yanıp yanıp sönmekte çünkü, ama karanlığa dalıp kaybolmadan önce yeniden dengesini buluyor. Price tünele dalıp gözden kaybolurken tırabzanın yanında oturmakta olan güvenlik görevlisi hiç istifini bozmuyor. Sadece başını sallıyor, galiba.</p>

  <p class="block1">“Price! Geri gel!” diye haykırıyorum, ama gerçekte kalabalık gösterisini alkışlamakta. “Price!” diye bağırıyorum bir kere daha, alkışları bastırmaya çalışarak. Ama gitti işte, zaten bağırdığımı duysa bile beni dinler miydi, belli değil. Madison yanımda durmuş, bir şeyi tebrik etmek istermiş gibi elini uzatıyor. “Bu herif alem yahu.”</p>

  <p class="block1">McDermott arkamda belirip omzumdan çekiştiriyor. “Price bizim bilmediğimiz bir VIP salonu mu biliyor?” Yüz ifadesi endişeli.</p>

  <p class="block1">Tunnel'ın dışındayız şimdi, uçuyorum ama gerçekten yorgunum ve şaşılacak şey ama, ağzımda NutraSweet tadı var, içtiklerimin üstüne iki Stoli ve yarım bardak J&amp;B içmiş olmama rağmen. Saat on iki otuz ve sola, Batı Yakası Otoyolu'na dönen limuzinleri seyrediyoruz. Üçümüz, Van Patten, McDermott ve ben, Nekenieh adındaki şu yeni kulübü bulma ihtimalini tartışıyoruz. Gerçekten uçmuyorum, yalnızca sarhoş gibiyim.</p>

  <p class="block1">“Öğle yemeğine ne dersiniz?” diye soruyorum, esneyerek.</p>

  <p class="block1">“Yarın?”</p>

  <p class="block1">“Olamaz,” diyor McDermott. “Pierre'de saç kestireceğim.” “Peki ya kahvaltı?” diye öneriyorum. “Hayır,” diyor Van Patten. “Gio's. Manikür.” “İyi söyledin,” diyorum, elime bakıyorum. “Benim de yaptırmam lazım.”</p>

  <p class="block1">“Akşam yemeğine ne dersin?” diye soruyor McDermott. “Kızla buluşacağım,” diyorum. “Hay aksi.” “Ya sen?” McDermott, Van Patten'a soruyor. “Maalesef,” diyor Van Patten. “Sunmakers'a gitmem lazım. Sonra da özel beden eğitimi vaziyetleri.”</p>

  <h1 id="sigil_toc_id_5">Büro</h1>

  <p class="block1">Asansörde Frederick Dibble bana 'Sayfa Altı' ya da ona benzer bir dedikodu sütunundaki Ivana Trump'la ilgili haberden söz ediyor, sonra da Doğu Yakası'nın yukarısındaki şu yeni İtalyan-Tayland lokantasından; dün gece Emily Hamilton'la gitmişler, harika fusilli şitake yapıyorlarmış, göklere çıkarıyor. Lokantanın adını adres defterime yazmak üzere altın Cross dolmakalemimi çıkardım. Dibble, Canali Milano'dan kendinden çizgili yünlü kumaştan kruvaze ceketli bir takım giymiş, pamuklu gömleği Bili Blass, minik desenli örme kravatı da Bili Blass, kolunda Missoni Uomo bir trençkot. Saç kesimi çok güzel ve pahalı görünüşlü, gözlerimi dikip hayranlıkla bakıyorum, o ise bizim şirket binasının bütün asansörlerinde çalan radyo istasyonuna eşlik ederek -çalan galiba Sympathy for the Devil’in bir düzenlemesi- mırıldanıyor. Dibble'a tam bu sabahki Patty Winters Şov’u -konu otizmdi - seyredip seyretmediğini soracaktım ki, benden önceki katta asansör duruyor, o lokantanın adını tekrarlıyor, ‘Thaidialano’, sonra da “Görüşürüz Marcus,” diyerek asansörden iniyor. Kapılar kapanıyor. Minik balıksırtı desenli yünlü kumaştan, pilili pantolonlu Hugo Boss bir takım var üzerimde, ipek kravat, o da Hugo Boss, ince pamukludan Joseph Abboud gömlek, ayaklarımda Brooks Brothers ayakkabılar. Bu sabah diş ipliğiyle fazlaca sert temizledim dişlerimi, ağzımın gerisinde hâlâ yuttuğum kanın bakırsı tadı var. Sonra da Listerine kullandım, ağzım alev alev yanıyor sanki, ama asansörden inerken öylesine, ortaya bir gülücük yollamayı başarıyorum, Bottega Veneta'dan aldığım yeni evrak çantamı sallayarak akşamdan kalmış gibi duran Wittenborn'un yanından geçip gidiyorum.</p>

  <p class="block1">Bana âşık olan ve sonunda herhalde karım olacak olan sekreterim Jean masasında oturmakta, bu sabah da her zamanki gibi ilgimi çekmek üzere akıl almayacak kadar pahalı ve son derece yersiz bir şeyler giymiş: kaşmir Chanel ceket, kaşmir süveter, kaşmir atkı, yalancı inci küpeler, Barney'den yünlü-krep bir pantolon. Masasına yaklaşırken walkman'imi boynumdan çekip çıkarıyorum. Başını kaldırıp bana bakıyor ve çekingenlikle gülümsüyor.</p>

  <p class="block1">“Geç kaldın?” diyor.</p>

  <p class="block1">“Özel aerobik dersi.” Kısa ve kesin konuşuyorum. “Üzgünüm. Arayan?”</p>

  <p class="block1">“Ricky Hendricks bugün iptal etmek zorundaymış. Neyi iptal ettiğini ya da neden iptal ettiğini söylemedi.”</p>

  <p class="block1">“Bazen boks maçı yapıyoruz da Ricky'yle Harvard Club'da,” diye açıklıyorum. “Başka?”</p>

  <p class="block1">“Spencer da... seninle Fluties'de bir içki içmek üzere buluşmak istiyor,” diyor, gülümseyerek.</p>

  <p class="block1">“Kaçta?”</p>

  <p class="block1">“Altıdan sonra?”</p>

  <p class="block1">“Negatif,” diyorum büroma doğru yürürken, “iptal et.” Masasından kalkıp arkamdan geliyor. “Öyle demek? Ne diyeyim peki?” diye soruyor, hoşuna gitti.</p>

  <p class="block1">“Sadece... hayır...de,” diyorum. Armani paltomu çıkarıyor, Bloomingdale'den aldığım Alex Loeb paltoluğa asıyorum.</p>

  <p class="block1">“Sadece... hayır... öyle mi?” diye tekrarlıyor. “Bu sabahki Patty Winters Şov'u seyrettin mi?” diye soruyorum, “Otizm hak-kındakini?”</p>

  <p class="block1">“Hayır.” Patty Winters Şov tiryakiliğimi nedense pek şirin buluyormuş gibi gülümsüyor. “Nasıldı?”</p>

  <p class="block1">Bugünün Wall Street Journal gazetesini alıp ön sayfaya hızla bir göz gezdiriyorum, anlamsız bir matbaa mürekkebi ve harf bulamacı. “Seyrederken halüsinasyon geçiriyordum galiba. Bilmiyorum. Kesin bir şey söyleyemeyeceğim. Hatırlamıyorum,” diyorum. Journal'i bırakıp Financial Times'ı alıyorum. “Gerçekten bilmiyorum.” Orada durmuş direktiflerimi bekliyor. İç geçiriyorum, ellerimi kavuşturup her iki yanında halojen lambalar yanmakta olan üstü camlı Palazzetti masama oturuyorum. “Evet, Jean,” diye söze başlıyorum. “12:30 için Camols'da üç kişilik yer istiyorum, orası olmazsa Crayons'u dene. Tamam mı?”</p>

  <p class="block1">“Evet efendim,” diyor şakacı bir ses tonuyla. Çıkmak üzere arkasına dönüyor.</p>

  <p class="block1">“Haa, dur,” diyorum, aklıma bir şey geliyor. “Bu gece sekize Arcadia'da iki kişilik yer ayırtmanı istiyorum.”</p>

  <p class="block1">Bana dönüyor, yüzü hafifçe asıldı, ama hâlâ gülümsemekte. “A, romantik... bir olay mı?”</p>

  <p class="block1">“Hayır, küçük budala. Neyse, boşver,” diyorum, “Ben ayırtırım. Teşekkürler.”</p>

  <p class="block1">“Ayırtırım ben,” diyor.</p>

  <p class="block1">“Yok, yok,” diyorum. Elimle çıkmasını işaret ediyorum. “Cici kız ol da bana bir Perrier getir sen, tamam mı?” “Çok hoşsun bugün,” diyor odadan çıkmadan. Haklı, ama ona cevap vermiyorum, sadece karşı duvarda asılı olan George Stubbs tablosuna gözümü dikip bakmakla yetiniyorum, acaba yerini mi değiştirsem diye düşünüyorum, büronun renklerine uysun diye her biri gece mavisi renginde seçilmiş Aiwa AM/FM stereo radyoya, çift gözlü kasetçalara, yan otomatik pikaba, grafik ekolayzere, kitaplık rafı ebadında çift hoparlöre çok mu yakın acaba? Stubbs'ın tablosunu herhalde köşede duran gerçek boyutlardaki Doberman biblosunun (Trump Tower'daki Beauty and the Beast mağazasından, 700 dolar) üzerine aşmalıyım, ya da belki Doberman'ın bitişiğindeki Pacrizinni antika masanın üzerinde daha iyi durur. Kalkıp Funchies, Bunkers, Gaks and Gleeks'den -tanesi kırk dolar,- satın aldığım bütün o spor dergilerini kenara itiyorum, Stubbs'ı alıp masanın üzerinde dengeliyorum, sonra yeniden yazı masama oturup, Mantiques'den aldığım Alman bira kupasına yerleştirdiğim kurşun kalemlerle oynuyorum. Stubbs her iki yerde de iyi duruyor. Diğer bir köşede orijinalinden kopya bir Black Forest şemsiyelik (Hubert des Forges den, 675 dolar), içinde şemsiye yok, birden farkına varıyorum.</p>

  <p class="block1">Kasetçalara bir Paul Butterfield kaseti koyuyorum, yeniden yazı masama oturup geçen haftasının Sports Illustrated dergisini karıştırıyorum, fakat konsantre olamıyorum. Aklımda Van Patten'da olan şu allahın belası güneşlenme şezlongu var, telefonu kaldırıp Jean'i tuşlamaktan kendimi alamıyorum.</p>

  <p class="block1">“Evet?” diyor.</p>

  <p class="block1">“Jean. Bak dinle, aklında olsun, bir güneşlenme şezlongu arıyorum, tamam mı?”</p>

  <p class="block1">“Ne?” diye soruyor. Eminim kulaklarına inanamadı, ama hâlâ gülümsüyor olmalı.</p>

  <p class="block1">“Biliyorsun işte. Güneşlenme şezlongu,” diye tekrarlıyorum sakin bir sesle. “Güneşlenmek için.”</p>

  <p class="block1">“Tamam...” diyor duraksayarak. “Başka?”</p>

  <p class="block1">“Ve de -of hay aksi, evet. Unutturma, dün gece kiraladığım videokasetleri dükkana geri vereceğim.” Telefonun yanı başında duran gümüş puro makasını açıp kapamaya koyuluyorum.</p>

  <p class="block1">“Başka?” diye soruyor, sonra da, cilveli cilveli, “Perrier istemiştin?”</p>

  <p class="block1">“Ha. Evet, iyi olur. Şey Jean?”</p>

  <p class="block1">“Evet,” diyor, ve de sabrı karşısında rahatlıyorum.</p>

  <p class="block1">“Aklımı kaçırdığımı düşünmüyorsun, değil mi?” diye soruyorum. “Yani, güneşlenme şezlongu istedim diye?”</p>

  <p class="block1">Bir an cevap gelmiyor, sonra, “E, biraz alışılmadık bir istek,” diye itiraf ediyor.</p>

  <p class="block1">Sözcüklerini çok dikkatle seçtiğini seziyorum. “Ama yok hayır, değil tabii. Yani o şeytani derecede hoş bronz tenini nasıl koruyacaksın başka türlü?”</p>

  <p class="block1">“Cici kız,” diyorum telefonu kapamadan önce. Harika bir sekreterim var.</p>

  <p class="block1">Beş dakika sonra Perrier, bir dilim yeşil limon ve Ransom dosyasıyla birlikte büroya giriyor. Ondan dosyayı getirmesini istememiştim oysa, bana olan kesin bağlılığını dokunaklı buluyorum. Elimde olmaksızın gururum okşanıyor.</p>

  <p class="block1">“Saat 12:30’da Camols'da masan hazır,” diyor. Perrier yi cam bir sürahiye boşaltıyor. “Sigara içilmeyen yerden.”</p>

  <p class="block1">“Bu kılığı giyme bir daha,” diyorum, onu şöyle bir baştan aşağı süzerek. “Ransom dosyası için teşekkürler.”</p>

  <p class="block1">“Hu...” Perrier'yi bana vermek üzereyken donakalıyor. “Ne? Duyamadım dediğini?” Bardağı masaya koyuyor.</p>

  <p class="block1">“Dedim ki,” -sakin bir sesle dediğimi tekrarlıyorum, sırıtarak- “bu kılığı giyme bir daha. Elbise giy. Etek filan gibi bir şey.”</p>

  <p class="block1">Biraz sersemlemiş halde kalakalıyor olduğu yerde. Üzerindekilere bir göz attıktan sonra, geri zekalılar gibi gülümsüyor. “Beğenmedin anlaşılan,” diyor boynunu bükerek.</p>

  <p class="block1">“Hadi canım,” diyorum, Perrier'imi yudumlayarak. “Şu halinden daha güzelsin aslında sen.”</p>

  <p class="block1">“Teşekkürler Patrick,” diyor alaylı bir sesle. Ama bahse girerim ki, yarın elbise giyecek. Masasındaki telefon çalıyor. Büroda olmadığımı söylüyorum ona. Çıkmak üzere dönüyor.</p>

  <p class="block1">“Ve de yüksek ökçeli ayakkabılar,” diyorum. “Yüksek ökçe severim.”</p>

  <p class="block1">Başını anlayışlı anlayışlı iki yana sallıyor dışarı çıkarken, arkasından odamın kapısını kapıyor. Sekiz ekran diagonal renkli televizyonu olan Panasonic cep saatimi çıkarıyorum ve bilgisayar terminaline dönmeden önce seyredilecek bir şeyler, mesela bir yarışma programı bulmaya çalışıyorum.</p>

  <h1 id="sigil_toc_id_6">Jimnastik Kulübü</h1>

  <p class="block1">Üyesi olduğum jimnastik salonu, Xclusive, özel bir kulüp ve Batı Yakası'nın yukarısındaki dairemden yalnızca dört sokak uzakta, iki yıldır üyeyim, üç kere baştan aşağı dekore edildi ve en son model ağırlık makinelerine (Nautilus, Universal, Keiser) sahip olmakla birlikte, benim kullanmaktan zevk. aldığım serbest ağırlık çeşitlerinden yana da çok zengin. Kulübün on adet tenis ve racquetball kortu var, aerobik dersleri veriyorlar, dört aerobik-dans stüdyosu, iki yüzme havuzu, Lifecycle aletleri, cross-country kayak makineleri, bir Gravitron makinesi, kürek aletleri, step aletleri, birebir training makineleri, kalp-damar muayene olanakları, kişiye özel programlan, masaj, sauna ve hamamı, güneşlenme yeri, solaryum odaları ve meyve suyu barı olan bir kafesi var, bunların hepsini tasarımlayan JJ. Vogel, Norman Prager'in, yeni kulübü Petty's de onun tasarımı. Üyelik yılda beş bin dolar civarında.</p>

  <p class="block1">Bu sabah hava serindi, ama bürodan çıktığımda biraz daha ısınmış gibi, üzerimde ince beyaz çizgili kruvaze Ralph Lauren takım var, pamuklu bir Sea Island gömleği, çizgili, kolları manşetli, bu da Polonun, klimalı soyunma odasına şükrederek üzerimdekileri çıkarıyor, bel lastiği ve yanları beyaz şeritli, kuzguni siyah pamuklu ve lycra karışımı bir şort ve lycra spor fanilesi giyiyorum, ikisi de Wilkes, katlanınca o kadar ufalıyorlar ki, evrak çantama bile sığıyorlar. Giyindikten ve walkman'imi takıp onu lycra şortuma tutturduktan, kulaklıklarını kulağıma geçirdikten sonra -çalan Todd Hunter'ın benim için hazırladığı karışık bir Stephen Bishop/Christopher Cross kaseti- salona girmeden evvel gidip saçıma biraz daha köpük sürüyor, biraz daha geriye yamıyorum, sonra bir nemlendirici kullanıyorum, sonra da dudağımın altında ufak bir yara fark edip oraya Clinique’in kantaşı çubuğuyla bir dokunuveriyorum. Hoşnudum, walkman'i açıyorum, sesi yükseltiyorum, ve soyunma odasından çıkıyorum.</p>

  <p class="block1">Cheryl, bana âşık olan şu bodur piliç, girenleri deftere kaydetmek için girişteki masaya oturmuş, Post'un dedikodu sütunlarından birini okuyor, benim yaklaştığımı görünce yüzünde güller açıyor. Mer'aba diyor, ama hızla yanından geçip gidiyorum, onu fark etmiyorum bile, çünkü Stairmaster'ın başında bekleyen yok bugün, genellikle yirmi dakika beklenir bu makine için. Stairmaster'la vücudun en büyük kas grubunu çalıştırırsınız (pelvis'le dizler arası) ve dakikada herhangi başka bir aerobik egzersiz yaparken olduğundan çok daha fazla kalori harcarsınız, belki bir tek Nordic kayak hariç.</p>

  <p class="block1">Önce gevşemem gerekir belki, ama bunu yaparsam sıra beklemem gerekecek, hemen bir ibne geldi yanaştı bile arkama, herhalde sırt, kıç, bacak kaslarımı incelemekle meşguldür. Vücutçular yok bugün salonda. Yalnızca Batı Yakası'nın ibneleri, herhalde işsiz aktörler, geceleri garsonluk yapıyorlardır, bir de birlikte Exeter'a gittiğimiz, Sachs'da çalışan Muldwyn Buttner, Buttner'ın üzerinde dize kadar inen naylon ve lycra karışımı damalı bir şort, pamuklu-lycra karışımı bir fanile ve deri Reebok'lar var. Stairmaster'da yirmi dakika çalışıp yerimi kasları fazla gelişmiş, oksijen sarışını, ona yaşlı ibneye bırakıyor ve gevşeme egzersizleriyle devam ediyorum.</p>

  <p class="block1">Gevşerken, bu sabah seyrettiğim Patty Winters Şov aklıma geliyor. Konu Büyük Memeler'di ve konuklardan bir kadın, memelerini çok büyük bulduğu için aldırmıştı, geri zekâlı karı. Hemen, benim gibi programı seyreden McDermott'a telefon ettim ve programın geri kalan kısmı boyunca karıyla kafa bulduk. Nautilus makinelerine yollanmadan önce on beş dakika kadar gevşiyorum.</p>

  <p class="block1">Luis Carruthers'ın önerdiği bir özel çalıştırıcım vardı ama geçen sonbahar bana sarktı, ben de kendime aerobik egzersizleriyle ağırlık çalışmasını birleştiren bir fitness programı yapmaya karar verdim. Ağırlık çalışmasında, halterlerle hidrolik, pnömatik veya elektromekanik direnç prensibine dayalı ağırlık makineleri arasında gidip geliyorum. Makinelerin çoğunda bilgisayarlı gösterge panelleri var, bunlara bakarak yerinizden kalkmadan ağırlık değiştirebiliyorsunuz. Makinelerin olumlu özellikleri arasında kas gerilmelerini en aza indirgemek ve sakatlanma riskini azaltmak gibileri de var. Ama serbest ağırlıkların sağladığı değişkenlik ve özgürlükle makinelerin sağlayamadığı ağırlık varyasyonlarından da hoşlanıyorum.</p>

  <p class="block1">Bacak makinelerinde onar kerelik beş set yapıyorum. Sın için de onarlık beş set yapıyorum. Karın makinesinde o kadar ilerledim ki, on beşerlik altı set yapabiliyorum, biseps makinesinde ise onarlık yedi set. Serbest ağırlıklara geçmeden önce, egzersiz bisikletinde yirmi dakika pedal sallıyorum, bir yandan da Money dergisinin son sayısını okuyorum. Serbest ağırlıklara geçince onbeşerlik üçer set kol egzersizi, sonra arka deltoidler için yirmi defa öne doğru eğilerek barbell kaldırma, sonra yirmişerlik üç ayrı set sırt hareketi. Göğüs için üç set yana doğru açış ve oturarak dambıl. Son olarak da, trisepsler için yirmişer tekrardan üç set kablolu ağırlık kaldırma ve elleri bana üzerinde birbirine yakın tutarak benç pres. Ardından, soğumak için yaptığım gevşeme egzersizlerinden sonra çabucak bir sıcak duş alıyorum, sonra pazartesi günü kiraladığım iki videokasetini geri vermek için videocuya gidiyorum. She-Male Reformatory ve Body Double; bir kere daha seyretmek için Body Double'ı yeniden kiralıyorum, ama biliyorum, kadının elektrikli matkapla oyularak öldürüldüğü sahneyi seyrederek mastürbasyon yapmaya vaktim yetmeyecek, çünkü Courtney'yle saat yedi buçukta Café Luxembourg'da randevum var.</p>

  <h1 id="sigil_toc_id_7">Randevu</h1>

  <p class="block1">Xciusive'de vücut çalıştıktan ve de yoğun bir şiatsu masajı yaptırdıktan sonra, oturduğum binanın yakınlarındaki gazete bayiine uğruyorum; walkman'im hâlâ kulaklarımda, porno dergilerin olduğu rafı gözden geçiriyorum, Pachelbel'in Canon'unun yatıştırıcı nağmeleri sayfalarını karıştırdığım dergilerde, önümde yaprak yaprak açılan çiğ renkli fotoğrafları dengeliyor. İlk ikisine abone olduğum ve de dergiler posta kutumda beni beklediği halde, Sports lllustrated'in son sayısıyla Esquire'in yeni sayısını, bunların yanı sıra da Lesbian Vibrator Bitches ve Cunt On Cunt da satın alıyorum. Para ödemek için kasanın önünün boşalmasını bekliyorum. Gazeteci bana dergilerle birlikte paramın üstünü verirken, eliyle kanca burnunu işaret ederek bir şeyler söylüyor. Sesi kısıp, walkman'imin kulaklıklarından birini kaldırarak “Ne.” diye soruyorum. Yeniden burnuna dokunuyor ve korkunç, neredeyse anlaşılmaz bir aksanla, galiba "Burununus kanayor,” gibi bir şeyler söylüyor. Bottega Veneta evrak çantamı yere koyuyorum ve parmağımı yüzüme götürüyorum. Parmağım kan kırmızı ıslanıyor. Elimi Hugo Boss ceketimin cebine sokuyor ve bir Polo mendil çıkararak burnumu siliyorum, başımla teşekkür ediyorum, Wayfarer pilot gözlüklerimi geriye doğru iterek dışarı çıkıyorum. Siktiğimin İranlısı.</p>

  <p class="block1">Oturduğum binanın lobisindeki danışmaya uğruyorum ve tanımadığım siyahi Hispanik kapıcının dikkatini çekmeye çalışıyorum. Karısıyla mı, torbacısıyla mı, crack müptelasının tekiyle mi, birisiyle konuşuyor, gözlerini dikmiş bana bakarken bir yandan da kafasını sallıyor, ahize boynundaki kırışıklıkların içine gömülmüş. Bir şey sormak istediğim nihayet kafasına dank ettiğinde, içini çekiyor, gözlerini deviriyor ve hattaki her kimse ona 'bi dakka' beklemesini söylüyor. “Haa, ne vardı?” diyor lafları ağzının içinde yuvarlayarak.</p>

  <p class="block1">“Evet,” diyorum, ses tonumun elimden geldiğince yumuşak ve kibar olmasına çalışarak. “Lütfen apartman sorumlusuna söyler misiniz, tavanımda bir çatlak var, ve de...” Susuyorum.</p>

  <p class="block1">Bana sanki üzerinde herkesçe anlaşılmış bir sınırı aşmışım gibi bakmakta, bense onun aklını karıştıranın hangi kelime olmuş olabileceğini düşünmekteyim; çatlak olamaz herhalde, kendisi çatlak, ne peki? Apartman sorumlusu mu? Tavan mı? Hattâ belki, lütfen mi?</p>

  <p class="block1">“Nassı yaniğ?” Dili dolaşırken içini çekiyor, oturduğu yere iyice çöküyor, gözlerini hâlâ bana dikmiş vaziyette.</p>

  <p class="block1">Mermer zemine bakıyorum, ben de içimi çekerek, “Bak. Bilmiyorum. Apartman bakıcısına Bateman de sadece... Kat 10-1,” diyorum. Bu dediklerimden herhangi birini kaydedip kaydetmediğini anlamak üzere başımı yeniden yukarı kaldırdığımda, kapıcının yağlı, aptal sunumdaki ifadesiz maskeyle karşılaşıyorum. Bu adam için bir hayaletim ben, diye düşünüyorum. Gerçekliği olmayan bir şeyim, tam olarak elle tutulamayan bir şey, gene de bir çeşit engel teşkil ediyorum ki, başıyla onaylıyor, telefonuna geri dönüyor, bana tamamıyla yabancı bir ağızla konuşmaya devam ediyor.</p>

  <p class="block1">Postadan gelenleri toparlıyorum -Polo kataloğu, American Express faturası, haziran Playboy'u, Bedlam adında yeni açılan bir kulüpte verilen bir parti- sonra asansöre yürüyorum, Ralph Lauren broşürünü inceleyerek içine giriyorum, kendi katımın düğmesine, sonra da Kapıyı Kapatır düğmesine basıyorum, fakat tam kapılar kapanmadan önce içeri birisi dalıyor ve içgüdüsel olarak dönüp merhaba diyorum. Çatı katında oturan aktör Tom Cruise, nezaketen, ona sormadan ÇK düğmesine basıyorum, başıyla teşekkür ediyor ve gözlerini kapının üzerinde birbiri ardınca hızla yanarak geçen numaralardan ayırmıyor. Gerçek hayatta çok daha kısa boylu, gözünde de benim gözümdeki siyah Wayfarer'ların aynısı var. Blucin, beyaz bir tişört, Armani ceket giymiş.</p>

  <p class="block1">Dikkat çekecek kadar rahatsızlık verici sessizliği bozmak üzere, gırtlağımı temizliyor ve konuşuyorum, “Barmen’de çok iyiydiniz. Bence çok iyi bir filmdi, Top Gun da öyle. Gerçekten, çok iyi buldum.”</p>

  <p class="block1">Bakışlarını numaralardan ayırarak dosdoğru bana bakıyor. “Filmin adı Kokteyldi,” diyor alçak sesle.</p>

  <p class="block1">“Pardon?” diyorum, aklım karıştı.</p>

  <p class="block1">Gırtlağını temizliyor ve “Kokteyl. Barmen değil. Filmin adı Kokteyldi” diyor.</p>

  <p class="block1">Uzun bir sessizlik oluyor; asansörü yukarıya taşıyan kabloların çıkardığı, sessizlikle yarışan ses, aramızda apaçık, olanca ağırlığıyla duruyor.</p>

  <p class="block1">“Hu, evet... Doğru,” diyorum, sanki filmin adı o an aklıma gelmiş gibi.</p>

  <p class="block1">“Kokteyl Doğru ya,” diyorum. “Harika. Bateman, aklın nerelerde senin?” Boşaltmak ister gibi sallıyorum kafamı, sonra arayı bulmak için, elimi uzatıyorum. “Hey. Ben Pat Bateman.”</p>

  <p class="block1">Cruise gevşekçe sıkıyor elimi.</p>

  <p class="block1">“Demek böyle,” diyorum. “Bu binada oturduğunuza memnun musunuz?”</p>

  <p class="block1">Hemen cevap vermiyor. “Öyle gibi.”</p>

  <p class="block1">“Harika bir yer,” diyorum. “Değil mi?”</p>

  <p class="block1">Başıyla onaylıyor, bana bakmadan. Kendi katımın düğmesine yeniden basıyorum, neredeyse içgüdüsel bir tepki. Hiç konuşmadan duruyoruz.</p>

  <p class="block1">“Kokteyl,, demek ki,” diyorum, bir süre sonra. “Filmin adı buydu.”</p>

  <p class="block1">Bir şey söylemiyor, başını bile sallamıyor, fakat bana garip garip bakmakta, güneş gözlüklerini indiriyor ve azıcık yüzünü buruşturarak, “ııı... burnunuz kanıyor,” diyor.</p>

  <p class="block1">Bir şeyler yapmam gerektiğini anlayana kadar, olduğum yerde taş kesilip kalıyorum, derken durumun gerektirdiği mahcubiyet hareketlerinde bulunuyorum, şaşkınlıkla burnuma dokunuyor, sonra Polo mendilimi -zaten kahverengi lekeler var üzerinde- çıkarıp burun deliklerimden gelen kanı siliyorum, genel olarak olayı iyi hallediyorum. “İrtifadan olmalı.” Gülüyorum. “O kadar yüksekteyiz ki.”</p>

  <p class="block1">Başını sallıyor, bir şey demiyor, yukarıya numaralara bakıyor.</p>

  <p class="block1">Asansör benim katımda duruyor, kapılar açıldığında Tom'a, -Büyük bir hayranınım. Gerçekten, nihayet seninle tanışabilmek çok müthiş,” diyorum.</p>

  <p class="block1">“Evet, evet, anlıyorum.” Cruise o meşhur gülümseyişiyle sırıtıyor ve parmağını Kapıyı Kapatır düğmesine yapıştırıyor.</p>

  <p class="block1">Bu gece çıktığım kız, Patricia Worrell -sarışın, manken, sadece bir sömestr okuduktan sonra geçenlerde Sweet Briar'dan terk- telesekreterime iki mesaj bırakmış, kendisini aramamın nasıl da mutlaka gerekli olduğunu bildiriyor. Matisse esintileri taşıyan mavi ipek Bill Robinson kravatımı gevşetirken onun numarasını tuşluyorum ve elimde telsiz telefon, havalandırmayı açmak için dairenin karşı ucuna gidiyorum.</p>

  <p class="block1">Üçüncü çalışta açıyor. “Alo?”</p>

  <p class="block1">“Patricia. Selam. Ben Pat Bateman.”</p>

  <p class="block1">“A selam,” diyor. “Dinle, öteki hattayım. Ben seni arayabilir miyim?”</p>

  <p class="block1">“Valla, şey...” diyorum.</p>

  <p class="block1">“Bak, spor salonumdan arıyorlar,” diyor. “Hesabımın içine etmişler. Bir saniye içinde seni arayacağım.” “Olur,” diyorum ve kapıyorum.</p>

  <p class="block1">Yatak odasına gidip bugün üzerimde olanları çıkarıyorum; balıksırtı yünlü takım elbise, Giorgio Correggiari pilili pantolon, Ralph Lauren pamuklu Oxford gömlek, Paul Stuart örme kravat, Cole-Haan süet ayakkabılar. Üzerime Barney s'den aldığım altmış dolarlık boxer şortumu geçiriyorum ve birkaç gevşeme egzersizi yapıyorum, elimde telefon, Patricia'nın beni yeniden aramasını bekliyorum. On dakikalık gevşeme hareketinden sonra telefon çalıyor, altı defa çaldırdıktan sonra açıyorum.</p>

  <p class="block1">“Selaam,” diyor. “Benim, Patricia.”</p>

  <p class="block1">“Bekleyebilir misin? Öbür hatta başka birisi var da.”</p>

  <p class="block1">“A tabii,” diyor.</p>

  <p class="block1">Onu iki dakikalığına beklemeye alıyorum, sonra hatta geri dönüyorum. “Selam,” diyorum. “Üzgünüm.” “Önemli değil.”</p>

  <p class="block1">“Evet. Akşam yemeği,” diyorum. “Saat sekize doğru bende, ha?” “Şey, ben de seninle onu konuşmak istiyordum,” diyor tane tane.</p>

  <p class="block1">“Yoo, söyleme sakın,” diye inliyorum. “Ne oldu?” “Şey, bak şöyle,” diye başlıyor. “Radio City Hall'da bir konser var ve...”</p>

  <p class="block1">“Hayır, hayır, hayır,” diyorum ona ısrarla. “Müzik yok.”</p>

  <p class="block1">“Ama eski erkek arkadaşım, Sarah Lawrencelı klavyeci, grupta çalıyor ve-” Sanki hemen o an kararıma karşı çıkmaya karar vermiş gibi susuyor.</p>

  <p class="block1">“Hayır. Iıh, Patricia,” diyorum ona kesin bir sesle, bir yandan da düşünüyorum: Hay allah belasını versin, nereden çıktı bu şimdi, neden bu gece?</p>

  <p class="block1">“Ama, Patrick,” diye sızlanıyor ahizeye. “Çok eğlenceli olacak.”</p>

  <p class="block1">Şu anda bu gece Patricia'yla sevişme ihtimalinin epeyce yüksek olduğunu düşünüyorum, ama eski erkek arkadaşının (Patricia'da eski erkek arkadaş diye bir şey yoktur) grup elemanlarından biri olduğu konsere gidersek iş yatar.</p>

  <p class="block1">“Konser sevmem,” diyorum ona, mutfağa giderek. Buzdolabını açıp litrelik bir Evian çıkarıyorum. “Konser sevmem,” diyorum yeniden. “'Canlı' müzik sevmem.”</p>

  <p class="block1">“Ama bu ötekilere benzemiyor.” Yarım ağız ekliyor, “Yerimiz çok iyi.”</p>

  <p class="block1">“Bak, tartışmanın yararı yok,” diyorum. “Sen gitmek istiyorsan, git”</p>

  <p class="block1">“Ama ben bir-lik-te olacağız sanıyordum,” diyor, duygu yapmaya çalışarak. “Yemek yiyeceğiz sanıyordum,” sonra hemen o an aklına gelivermiş gibi, “Be-ra-ber olacağımızı sanıyordum. İkimizin.”</p>

  <p class="block1">“Biliyorum, biliyorum,” diyorum. “Dinle, herkes ne yapmak istiyorsa onu yapabilmeli. Sen ne yapmak istiyorsan onu yap istiyorum ben"</p>

  <p class="block1">Duruyor, yeni bir yol deniyor. “Bu müzik o kadar güzel ki...</p>

  <p class="block1">Biliyorum, bayat gelecek sana, ama öyle... yüce ki. Grup, dinleyebileceklerinin en iyilerinden birisi. Komikler, harikuladeler ve de müzikleri o kadar şahane ki ve de oh tanrım, onları dinlemeni o kadar çok istiyorum ki. Harika bir zaman geçireceğiz, sana garanti veriyorum.” Paçalarından samimiyet akmakta.</p>

  <p class="block1">“Hayır, hayır, sen git,” diyorum. “İyi vakit geçir.”</p>

  <p class="block1">“Pat-ric,” diyor. iki biletim var.”</p>

  <p class="block1">“Hayır. Konser sevmem,” diyorum. “Canlı müzik gıcık ediyor beni,”</p>

  <p class="block1">“Valla,” diyor -sesinde belki de gerçek bir düş kırıklığının gölgesi var- “orada yanımda olmadığın için üzüleceğim.”</p>

  <p class="block1">“Bak, git ve eğlen diyorum.” Evian şişesinin kapağını döndürüp çıkarıyorum, bir sonraki adımımı planlıyorum. “Dert etme. Dorsia'ya yalnız gideceğim o halde. Tamam, pekala.”</p>

  <p class="block1">Çok uzun bir sessizlik oluyor, şu sözlere tercüme etmeyi başarabildiğini bir sessizlik; Hı-hı, evet, şimdi o siktiğimin boktan konserine git de görelim. Evian'dan kocaman bir yudum alıyorum, bana ne zaman bende olacağını söylemesini bekliyorum.</p>

  <p class="block1">“Dorsia mı?” diye soruyor, sonra, kuşkulu bir sesle, “orada rezervasyon mu yaptırdın? İkimiz için yani?”</p>

  <p class="block1">“Evet,” diyorum. “Sekiz otuza.”</p>

  <p class="block1">“Şeey...” Küçük bir kahkaha çıkıyor ağzından, sonra duralı-yor, “yani şey... yani, demek istiyorum ki, ben onları seyrettim. Ben sadece senin onları seyretmeni istiyordum.”</p>

  <p class="block1">“Dinle. Ne yapıyorsun?” diye soruyorum. “Gelmeyeceksen, başka birini aramam gerekiyor. Emily Hamilton'ın numarası var mı sende?”</p>

  <p class="block1">“00, hadi hadi Patrick, böyle ani... karar verme.” Sinirli sinirli kıkırdıyor, “iki gece daha çalacaklar, demek ki onları yarın da dinleyebilirim. Dinle, sakinleş, tamam mı?”</p>

  <p class="block1">“Tamam,” diyorum. “Sakinim.”</p>

  <p class="block1">“Peki ne zaman geleyim sana?” diye soruyor Lokanta Orospusu.</p>

  <p class="block1">“Sekiz demiştim' diyorum ona, iğrenerek.</p>

  <p class="block1">“Tamam,” diyor, sonra baştan çıkarıcı bir fısıltıyla, “saat sekizde görüşürüz.” Başka bir şey söylememi beklermiş gibi telefonda oyalanıyor, sanki hani neredeyse doğru karar verdiği için . onu tebrik falan etmeliyim, ama bunlarla uğraşacak vaktim yok, onun için hemen kapatıyorum telefonu.</p>

  <p class="block1">Telefonu Patricia'nın suratına kapar kapamaz odanın öbür ucuna koşup Zagat'ı kapıyorum ve sayfaları hızla karıştırıp Dorsia'yı buluyorum. Titreyen parmaklarımla numarayı tuşluyorum. Meşgul. Panik içinde, telefonu Sürekli Aramaya bağlıyorum, bunu izleyen beş dakika içinde sadece sadık ve uğursuz bir meşgul sesi, çaldıkça çalıyor. Nihayet düştü, çalıyor, açılmadan saniyeler önce, kırk yılda bir başıma gelen bir şey oluyor -bir adrenalin coşması.</p>

  <p class="block1">“Dorsia,” diyor bir ses, cinsiyeti ilk anda belli değil, geri planda bir duvar gibi yükselen gürültülerden dolayı androjen bir karakterde. “Lütfen bekler misiniz?”</p>

  <p class="block1">Orası tıka basa dolu bir stadyumdan ancak biraz daha az gürültülü, telefonu kapamayıp hatta kalmak için toplayabildiğim bütün cesareti topluyorum. Beş dakika kadar bekliyorum, avucum terli, telsiz telefonu bu kadar sıkıca kavramaktan dolayı acımakta, bir yanım çabamın boşunalığının bilincinde, bir yanım umutlu, bir yanımsa daha önceden yer ayırtmadığım ya da Jean'e ayırttırmadığım için sıkkın. Ses geri geliyor ve lanet bir tonda, “Dorsia,” diyor.</p>

  <p class="block1">Gırtlağımı temizliyorum. “Mmm, şey, biliyorum biraz geç ama saat sekiz buçuk ya da belki dokuz için iki kişilik bir masa ayırtmak mümkün olur mu acaba?” Bunu sorarken gözlerim sıkı sıkıya yumulu.</p>

  <p class="block1">Bir boşluk oluyor -geri plandaki kalabalık kabaran, kulakları sağır eden bir kütle- damarlarımda hızla dolaşmaya başlayan sahici bir umutla gözlerimi açıyorum, anlaşılan metrdotel, allah ondan razı olsun, rezervasyon defterinden belki de iptal edilen masa aramakta, fakat sonra kıkırdamaya başlıyor, kıkırdama önce alçak, fakat yavaş yavaş yükselip tiz bir kahkaha kreşendosuna erişiyor ve aniden ahizeyi küt diye suratıma kapatıverince kesiliyor.</p>

  <p class="block1">Şaşkın, ateşler içindeyim, içim oyulmuş gibi, bir sonraki adımımı düşünmeye çalışıyorum, odadaki tek ses gürültüyle ahizeden taşan çevir sesi. Toparlan, altıya kadar say, Zagat rehberini yeniden aç, Dorsia kadar in olmasa da en azından ona en yakın ayarda bir yerde sekiz buçuk için rezervasyon yaptırma paniği karşı konulmaz biçimde sarıyor beni, konsantrasyonum yeniden yerine geliyor. Sonunda Barcadia'da dokuz için iki kişilik yer ayırtabiliyorum, o da sıradaki birisi rezervasyonunu iptal ettiği için, gerçi Patricia belki de düş kırıklığına uğrayacak ama Barcadia'dan hoşlanabilir de -masalar birbirinden iyice uzak, ışıklandırması loş, yemek Nouvelle Güneybatı ekolü- hoşlanmazsa da, ne yapacak yani kancık, beni dava mı edecek?</p>

  <p class="block1">Bürodan çıktıktan sonra spor salonunda bayağı sıkı çalıştım bugün ama, o gerginlik gene dönüp geldi. Bu yüzden, doksan defa yanlarım için mekik çekiyorum, yüz elli şınav çekiyorum, sonra Huey Lewis'in yeni CD'sini dinlerken yirmi dakika kadar koşuyorum. Sıcak bir duş alıyorum, ardından Caswell-Massey'in yeni bir ölü deri temizleyici kremini, Greune'in vücut losyonunu, sonra Lubriderm'in vücut nemlendiricisini ve Neutrogena'nın yüz kremini kullanıyorum. İki takım elbise arasında tereddüt geçiriyorum. Biri Saks'dan aldığım, Bili Robinson'ın yünlü krep takımı, Charivari'nin pamuklu jakar gömleği ve Armani kravat. Yoksa Alexander Julian'ın yünlü kaşmir spor takımını mı giymeliyim, mavi ekose, pamuklu gömleği ve yünlü kumaştan pantolonu var, içine de Bill Blass'dan puantiye kravat takıyorum. Julian'ınki mayıs ayı için biraz kalın olabilir, ama Patricia, sandığım gibi, Karl Lagerfeld takımı giyerse, o zaman ben de Julian'ı giyerim, çünkü onun elbisesine bu yaklaşır. Ayakkabılar A. Testoni'den krokodil loafer'lar.</p>

  <p class="block1">Bir şişe Scharffenberger'i buza oturttum, şişe bir Spiros alüminyum kasenin içinde, kase Christine Van der Hurd'ün kesme camdan şampanya soğutucusunda, hepsi birden Christofle gümüş kaplama bir tepsinin üzerinde. Scharffenberger fena değil -Cristal değil, ama Cristal'i neden bu dümbeleğe harcayayım ki? Büyük olasılıkla zaten farkı anlamayacaktır. Onu beklerken bir kadeh içiyorum, Turchin imzalı camlı çay masasının üzerindeki cam hayvan biblolarını düzeltiyorum ara sıra, ya da son aldığım ciltli kitabın sayfalarını karıştırıyorum, Garrison Keillor'un yazdığı bir şey. Patricia gecikti.</p>

  <p class="block1">Oturma odasındaki kanepenin üzerinde beklerken Wurlitzer'de Lovin Spoonful'un Cherish'i çalıyor, ben de Patricia'nın bu gece güvencede olduğu sonucuna varıyorum, beklenmedik bir anda bıçak çekip sırf eğlencesine onun üzerinde deneyecek değilim, gırtlağında açtığım yarıklardan akan kanı seyrederek ya da boynunu yarıp açarak ya da gözlerini oyarak zevklenmeyeceğim de. Şansı var bu gece, gerçi neden şansı var o da belli değil ya. Belki bu gece, serveti, ailesinin serveti onu koruduğu için güvencede, ya da belki sırf ben öyle uygun gördüğüm için. Belki içtiğim Scharffenberger dürtülerimi uyuşturdu ya da belki yalnızca, üzerimdeki bu güzelim Alexander Julian takımı kancığın kanıyla kirletmek istemiyorum. Her ne halse, şu saçma gerçek ortada: Patricia hayatta kalacak, ve bu en ufak bir beceri, en ufak bir zeka gerektirmeyen bir zafer.</p>

  <p class="block1">Otuz dakika gecikmeyle geliyor, kapıcıya onu yukarı yollamasını söylüyorum, mamafih gene de dairemin önünde, kapımı</p>

  <p class="block1">kilitlerken karşılıyorum. Beklediğim Karl Lagerfeld takımı giymemiş, ama gene de oldukça derli toplu görünüyor; kollarında Louis DeirOlio'dan yalancı taşlı kol düğmeleri olan ipek gazar bluz, Saks'dan işli kadife pantolon, Wendy Gell'in Anne Klein için dizayn ettiği kristal küpeler, dore yüksek topuklu ayakkabılar. Şehre inmek üzere taksiye bindiğimizde nihayet baklayı ağzımdan çıkarıyor, Dorsia'ya gitmediğimizi söylüyorum, sonra binbir özür dileyerek, kesilen telefonlarla, bir yangınla, kindar bir metrdotelle ilgili bir şeyler söylüyorum. Haberi verdiğimde kısa bir an nefesi kesilir gibi oluyor, özürleri dinlemiyor bile, lanet bakışlarını benden öteye, pencereye çeviriyor. Gittiğimiz lokantanın ne kadar in, ne kadar lüks olduğunu anlatarak onu yatıştırmaya çalışıyorum, rezeneli ve muzlu makarnasını, sorbelerini anlatıyorum, fakat o sadece başını sallıyor, sonunda, tanrım, ona Barcadia'nın son zamanlarda Dorsia'dan bile pahalı olduğunu anlatmaya kadar vardırıyorum işi, ama tınmıyor. Gözleri, yemin ediyorum, belli belirsiz yaşarıyor.</p>

  <p class="block1">Büyük yemek salonunun arka bölümüne doğru vasat bir masaya oturtulduğumuzda açıyor ağzını ancak, o da bir Bellini ısmarlamak için. Yemekte, iştah açıcı olarak elma kompostolu tirsi balığı, antre olarak da keçi peynirli rulo köfte ve bıldırcınlı sos ısmarlıyorum. O menekşeli, çamfıstıklı levrek, iştah açıcı olarak tereyağlı yerfıstığı çorbası, sakız kabağı ezmeli füme ördek istiyor, bu sonuncusu kulağa garip geliyor ama aslında oldukça iyi. New York dergisi bunun için 'şakacı fakat gizemli bir yemek; demişti, Patricia ya bunu söylüyorum. Yaktığım kibriti görmezden gelerek sigarasını kendisi yakıyor, oturduğu koltuğa gömülmüş somurtmakta, dumanı suratıma üflüyor, bana ara ara öfkeli bakışlar yolluyor, kibarlık bende kalsın diye görmezden geliyorum, elimden geldiğince centilmence davranıyorum. Tabaklarımız geldiğinde gözlerimi dikip uzun uzun yemeğime bakıyorum -rulo köfte koyu kırmızı üçgenler halinde, üzerlerine nar suyuyla pembeleştirilmiş keçi peyniri kondurulmuş, kalın, koyu, ten rengi bıldırcın sosu etin etrafını sarmış, geniş siyah tabağı çepeçevre saran yan yana dizilmiş mango dilimleri,- biraz kafam karıştı, nihayet yemeğe karar veriyorum, duraksayarak çatalı elime alıyorum.</p>

  <p class="block1">Yemek yalnızca doksan dakika sürmekle birlikte, sanki bir haftadır Barcadia'da oturuyormuşuz gibi geliyor bana, ardından Tunnela gitmek çok içimden gelmese de, Patricia'nın davranışı karşısında ona yerinde bir ceza diye düşünüyorum. 320 dolar hesap geliyor -beklediğimden daha az aslında- platin AmEx kartımla ödüyorum. Takside kent merkezine doğru giderken gözlerim taksimetreye kilitlenmiş vaziyette, şoförümüz Patricia'yla sohbet etmeye yelteniyor, bizimki hiç oralı değil, Gucci pudriyerinin aynasında zaten iyice boyanmış agzına ruj sürüyor. Bu gece beysbol maçı vardı, galiba videoya almayı unuttum, eve gittiğimde seyredemeyeceğim, ama bugün işten çıktığımda iki dergi aldığımı hatırlıyorum, onları karıştırmakla bir-iki saat falan geçer. Rolex'ime bakıyorum ve bir, bilemedin iki içki içersek David Letterman'la Geceyarısına yetişebilirim. Patricia fiziksel olarak iştah açıcı, vücuduyla seks yapmak da hoşuma gider gitmesine ama, ona nazik davranmak, randevuyu iyi götürmek, ondan bu akşam Dorsia'ya giremediğimiz için özür dilemek (Barcadia iki kat daha pahalı üstelik, canına yandığımın) hiç içimden gelmiyor. Kancık, limuzine binmedik diye bozuk atıyor galiba.</p>

  <p class="block1">Taksi Tunnel'ın kapısı önünde duruyor. Yazan parayı ödüyorum, şoföre iyi bir bahşiş veriyorum, Patricia'ya kapıyı açıyorum, taksiden inerken elinden tutarak yardım etmek istiyorum, görmezden geliyor. Kapı önündeki kordonların arkasında bekleyen yok bu gece. Hattâ bu gece Yirmidördüncü Sokak'taki tek insan, bir çöp konteynırının yanma çökmüş, acıyla kıvranırken inleyerek bozuk para ya da yiyecek dilenen bir berduş, çarçabuk yanından geçiyoruz, kordonların öteki yanında duran iki-üç kapıcıdan biri bizi içeri alıyor, bir diğeri de sırtımı sıvazlayarak, “Nasılsınız Bay McCullough?” diye soruyor. Başımı sallıyorum, Patricia'ya kapıyı açıyorum, ardından içeri girerken, “İdare eder... şey, Jim,” diyorum, onunla tokalaşıyorum.</p>

  <p class="block1">İçeri girer girmez, ikimiz için elli doları ödedikten sonra, Patricia'nın arkamdan gelip gelmediğine aldırış etmeden, dosdoğru bara gidiyorum. Sek bir J&amp;B ısmarlıyorum. O Perrier içecek, limonsuz, kendisi ısmarlıyor. Bara dayanmış taş gibi vücutlu garson kızı inceleyerek içkimi yanladığım sırada birden bir şeylerin yolunda olmadığını fark ediyorum; ışıklandırma ya da New Sensation'ı söyleyen INXS ya da barın arkasındaki taş gibi kız değil mevzu. Başka bir şey. Kulübün geri kalanına göz atmak için ağır ağır arkama döndüğümde, tamamıyla bomboş bir mekanla karşılaşıyorum, Patricia ile ben koca kulüpteki tek müşterileriz. Arada bir geçen sımsıkı vücutlu yavrular dışında, kelimenin tam anlamıyla Tunnel'da ikimiz baş başayız. New Sensation, The Devil Inside oluyor, müzik bangır bangır çalmakta, ama müziğe tepki veren bir kalabalık olmadığı için daha az gürültü çıkıyormuş gibi geliyor, dans pisti ise boş olunca uçsuz bucaksız görünüyor.</p>

  <p class="block1">Bardan uzaklaşarak kulübün öteki bölümlerine bakmaya karar veriyorum, Patricia'nın da arkamdan gelmesini bekliyorum, ama o gelmiyor. Bodrum kata inen merdivenleri kollayan hiç kimse yok, aşağı doğru inerken yukarının müziği değişiyor, Feel Free'yi söyleyen Belinda Carlisle oluyor. Bodrumda Sam ve İrene Sanford'a benzeyen bir çift var, fakat aşağısı daha karanlık, daha sıcak, yanılıyor olabilirim. Bara dayanmış şampanya içerlerken yanlarından geçip gidiyorum ve bir koltukta oturan olağanüstü iyi giyinmiş Meksikalı tipli herife yöneliyorum. Üzerinde yünlü kumaştan Mario Valentino kruvaze bir ceket ve buna uygun pantolon, Agnes B. pamuklu gömlek, ayaklarında Susan Bennis Warren deri iskarpinler (çorapsız), yanında güzel, adaleli, Avrupalı şırfıntı bir piliç -kirli sarışın, koca memeler, güneş yanığı, makyajsız, Merit Ultra Light içiyor- var, pilicin üstünde Patrick Kelly den zebra deseni baskılı pamuklu bir elbise ve yalancı taşlarla süslü, ipek kumaştan, uzun topuklu ayakkabılar var.</p>

  <p class="block1">Herife adının Ricardo olup olmadığını soruyorum. Başıyla onaylıyor. “Bildin.”</p>

  <p class="block1">Bir gram istiyorum, Madison yolladı diyorum. Cüzdanımı çıkarıp ona bir ellilik iki de yirmilik uzatıyorum. Avrupa süprüntüsü piliçten cüzdanını istiyor. Kız ona Anne Moore imzalı kadife bir çanta uzatıyor. Ricardo elini içine sokuyor ve minicik, ikiye katlanmış bir zarf çıkarıyor. Yanlarından ayrılmadan önce, Avrupa süprüntüsü piliç bana ceylan derisi cüzdanımı beğendiğini söylüyor. Ben de ona senin memelerinin arasına sokmak isterdim, sonra da kollarını kökünden koparmak diyorum, ama müzik, Faith'i söyleyen George Michael, o kadar yüksek çalıyor ki, beni duyamıyor.</p>

  <p class="block1">Yukarıda, Patricia'yı bıraktığım yerde buluyorum, barda yalnız başına, önündeki Perrier'yi yudumluyor.</p>

  <p class="block1">“Dinle, Patrick,” diyor, biraz gerilemiş gibi. “Sadece şunu bilmeni istiyorum ki-”</p>

  <p class="block1">“Bir orospu olduğunu mu? Bak, biraz koka ister misin?” diye bağırıyorum, lafını ağzına tıkayarak.</p>

  <p class="block1">“Hu, evet... Tabii.” Delicesine aklı karıştı.</p>

  <p class="block1">“Hadi gel,” diye haykırıyorum, eline yapışıyorum. içkisini bana üzerine koyuyor ve bomboş kulüp boyunca arkamdan geliyor, merdivenlerden çıkıp tuvaletlere doğru gidiyoruz. Aşağıda yapmamamız için hiçbir neden yok aslında, ama biraz zevksizce geliyor ve erkekler tuvaletlerinin bölmelerinden birinde kokanın neredeyse tamamını çekiyoruz. Ben erkekler tuvaletinin önünde bir kanepeye oturmuş, onun sigaralarından birini içerken, o aşağıya, ikimize içki getirmeye iniyor.</p>

  <p class="block1">Geri geldiğinde gecenin başındaki davranışı için özür dili. yor. “Yani Barcadia'ya bayıldım, yiyecekler istisnai, hele o mango sorbesi, ay-aman-aman, göğün yedinci katma çıktım. Dinle, Dorsia'ya gitmememizin ziyanı yok. Nasıl olsa başka bir gece gidebiliriz, biliyorum, büyük olasılıkla yer ayarlamaya çalıştın, ama şu sıralar o kadar in ki. Fakat, oh, gerçekten Barcadia'nın yemeklerine bayıldım. Ne zamandan beri açık orası? Üç-dört ay oluyor galiba. New York dergisinde müthiş bir yazı okudum, yoksa Gourme'de miydi... Fakat neyse, yarın gece benimle şu grubu dinlemeye gelmez misin? Ya da belki önce Dorsia ya gideriz, sonra Wallace'i seyretmeye, ya da belki Dorsia'ya sonra gideriz, fakat belki de o kadar geç saate kadar açık kalmayabilir. Patrick, ciddiyim; gerçekten, seyretmelisin onları. Avatar o kadar iyi bir solist ki, ona gerçekten âşık olduğumu sanmıştım bir aralar -valla, aslında kesiktim, âşık değil. Wallace'dan samimi olarak hoşlanıyordum ama o, o sıralar şu yatırım bankacılığı işlerine takmıştı, gündelik alışkanlıklarıyla birlikte götüremedi ve çöktü, ama onu asit götürdü, kokain değil. Yani evet, kesin biliyorum, onun için de o çöktüğünde ben uzaklaştım, takılmayayım dedim.”</p>

  <p class="block1">J&amp;B diye düşünüyorum. Sağ elimde J&amp;B bardağı diye düşünüyorum. El diye düşünüyorum. Charivari. Charivari gömlek. Fusilli diye düşünüyorum. Jami Gertz diye düşünüyorum. Porsche 911. Şar-pei köpeği diye düşünüyorum. Bir şar-pei köpeğim olsun isterdim. Yirmi altı yaşındayım diye düşünüyorum. Önümüzdeki yıl yirmi yedi olacağım. Bir Valium. Hayır, iki Valium diye düşünüyorum. Cep telefonu diye düşünüyorum.</p>

  <h1 id="sigil_toc_id_8">Kuru Temizleyici</h1>

  <p class="block1">Genellikle kanlı elbiselerimi yolladığım Çinli kuru temizleyici bana dün hâlâ üzeri birilerinin kanıyla lekeli bir Soprani ceket, iki beyaz Brooks Brothers gömlek ve Agnes B. bir kravat yolladı. Öğle yemeğine randevum var -kırk dakika sonra- ondan önce temizleyiciye uğrayıp şikayet etmek istiyorum. Soprani ceket, gömlekler ve kravatın yanı sıra, temizlenmeleri gereken bir çanta dolusu kan lekeli çarşaf da var yanımda. Çinlinin kuru temizleyici dükkanı, Batı Yakasında, benim oturduğum yerden yirmi sokak ötede, hemen hemen Columbia Üniversitesinin yakınlarında, ve şimdiye kadar hiç oraya gitmediğim için de mesafe serseme döndürüyor beni (bugüne kadar elbiselerim evimden yaptığım bir telefon konuşmasını müteakiben alınır ve yirmi dön saat içinde geri getirilirdi). Bu gezinti nedeniyle sabahları yaptığım aletli jimnastik için vakit bulamıyorum. M.K.'de hiçbirimizin davetli olmadığı bir dergi partisinde gayet . masumca başlayıp sabah beş suları benim bankamatigimde son bulan, Charles Griffin'le Hilton Ashbury'nin de katıldıkları, geceden şafağa dek süren bir kokain alemi yüzünden uykuyu fazlaca kaçırdığımdan Patty Winters Şov'u da yakalayamadım. Aslında Başkanla yapılan bir söyleşinin tekrarıydı, onun için fazla bir şey kaçırmış sayılmam, herhalde.</p>

  <p class="block1">Gerginim, saçım jöleyle geriye yatırılmış vaziyette, gözümde Wayfarer'larım, kafa derim sızlıyor, dişlerimin arasında -yakılmamış- bir puro var, üzerimde siyah bir Armani takım, beyaz pamuklu bir Armani gömlek, ve bir de ipek kravat, o da Armani. Sıkı görünüyorum ama midem allak bullak, beynim kaynıyor. Çinli çamaşırcıya girerken ağlayan bir serseriye sürünüp geçiyorum, ihtiyar bir adam, kırk-elli yaşlarında, şişko ve kır saçlı, tam kapıyı açarken, üstüne üstlük bir de kör olduğunu fark ediyorum, ayağına basıyorum, aslında ayak değil bir yumru, elindeki bardağı yere düşürüyor, bozukluklar bütün kaldırıma saçılıyor. Bunu mahsus mu yaptım? Ne dersiniz? Yoksa kazayla mı oldu?</p>

  <p class="block1">Sonra on dakika kadar kuru temizlemecinin idarecisi olduğunu sandığım minnacık ihtiyar bir Çinli kadına tek tek lekeleri gösteriyorum, dükkanın arkasından tutup kocasını bile getirdi, çünkü dediklerinin tek kelimesini anlayamıyorum. İhtiyar kadın herhalde Çince olan bir lisanda bir şeyler söyleyip duruyor, sonunda kesmek durumunda kalıyorum.</p>

  <p class="block1">“Dinle bak...” Purolu elimi havaya kaldırıyorum, Soprani ceketim öbür koluma asılmış vaziyette. “Ama bakın... Şşşş, ama bir dakika... şşşş, bana hiçbir neden gösteremiyorsunuz.”</p>

  <p class="block1">Çinli kadın cır cır bir şeyler söylemeye devam ediyor, minik yumruğuyla ceketin kollarına yapışıyor. Elini itiyorum, ona doğru eğilerek, tane tane konuşuyorum. “Berna ne söylemeye çalışıyorsun -sen?”</p>

  <p class="block1">Gözlerini iri iri açmış, cik cik devam ediyor. Kocası çantadan çıkardığı iki çarşafı havaya kaldırıyor, çarşafların ikisi de kurumuş kan lekelerine bulanmış, dili tutulmuş gibi çarşaflara bakakalıyor.</p>

  <p class="block1">“Aga-agart-agartmak mı?” diye soruyorum kadına. “Ağartmak mı demeye çalışıyorsun sen?” Başımı sallıyorum, inanılır gibi değil. “Ağartmak ha? Oh, tanrım.”</p>

  <p class="block1">Soprani ceketin kol yenlerine işaret ediyor hâlâ, sonra arkasındaki iki çarşafa döndüğünde, cik cik ses bir oktav yükseliyor.</p>

  <p class="block1">“İki mesele var,” diyorum, sözünü keserek. “Bir. Soprani bir ceketi ağartamazsın. Söz konusu değil. İki,” -sesimi yükseltiyorum, o konuşadursun- “iki, ben bu çarşafları bir tek Santa Fe'de bulabiliyorum. Bunlar çok pahalı çarşaflar ve bunların ciddi olarak temizlenmeleri lazım...” O ise hâlâ konuşmakta, sanki bu laf salatasını anlıyormuş gibi başımı sallayıp duruyorum, sonra yüzüme bir gülümseme kondurarak dosdoğru suratına yaklaşıyorum. “Şu-siktigimin-çeneni-kapatmazsan-seni-öldürürüm-beni-anlıyor-musun?”</p>

  <p class="block1">Çinli kadının panikli cırıldaması anlaşılmaz bir hız kazanıyor, gözleri hâlâ koca koca açık. Yüzü, belki de kırışıklıklardan, garip biçimde ifadesiz görünüyor. Dramatik bir hareketle lekeleri işaret ediyorum gene, ama sonra bunun yaran olmadığını anlıyorum, elimi indiriyor ve kendimi zorlayarak ne dediğini anlamaya çalışıyorum. Sonra öylesine, yeniden sözünü kesip ona aldırmadan konuşmaya devam ediyorum.</p>

  <p class="block1">“Şimdi, dinle, çok önemli bir öğle yemeği randevum var,” -Rolex'ime bakıyorum- “Hubert's’da, yarım saat sonra-” sonra gene kadının yassı, çekik gözlü suratına bakıyorum- “ve de bunlar bana lazım... yoo, dur, yirmi dakika sonra. Yirmi dakika sonra Hubert’s’da Ronald Harrison'la yemeğe randevum var ve de bu çarşafların bugün akşam üzerine kadar temizlenmiş olması gerekiyor.”</p>

  <p class="block1">Ama dinlemiyor; o aynı spastik, ecnebi dilde bir şeyler geveleyip duruyor. Şimdiye kadar hiçbir yeri ya da şeyi ateşe vermiş-ligim yok, acaba nasıl yapılıyor, hangi malzemeler kullanılıyor, gazyağı, kibrit... yoksa benzin mi?</p>

  <p class="block1">“Bak.” Bende film kopuyor, bütün samimiyetimle, şarkı söyler gibi, suratına doğru eğilerek -ağzını çarpıta çarpıta konuşmakta, kocasına dönüyor, adam ender tanık olunan kısa aralardan birinde ancak başını sallama fırsatı buluyor- diyorum ki, “Seni an-la-mı-yo-rum.”</p>

  <p class="block1">Gülmeye başlıyorum, durum o kadar gülünç ki, elimi tezgahın üzerine indirerek konuşulacak başka birisi var mı diye çevreme bakmıyorum, ama dükkan boş, “Delice bir şey bu,” diye mırıldanıyorum kendi kendime. iç geçiriyorum, elimle yüzümü ovuşturuyorum, sonra aniden gülmeyi kesiyorum, bir anda Hiddetleniyorum. “Salağın tekisin sen. Seninle başa çıkılmaz,” diye hırlıyorum.</p>

  <p class="block1">Cır cır cevap yetiştiriyor.</p>

  <p class="block1">“Ne?” diye dikleniyorum. “Beni duymadın demek ki? Çang çing çong? Çang çing çong, ha? Öyle mi dedin? Çang... çing, çong mu demiştin?”</p>

  <p class="block1">Yeniden Soprani ceketin kol yenine yapışıyor. Kocası tezgahın arkasında, surat beş karış, aklı başka yerlerde.</p>

  <p class="block1">“Sen... salağın... tekisin!” diye haykırıyorum.</p>

  <p class="block1">Cır cıra devam, istifini bozmadı, hâlâ inatla çarşaflardaki lekelere işaret ediyor.</p>

  <p class="block1">“Sersem orospu, sersem çing kancık çong? Anladın mı?” diye bağırıyorum, suratım pancar gibi, ağlamak üzereyim. Tir tir titriyorum, ceketi elinden çekip alıyorum, “Yüce tanrım,” diye mırıldanarak.</p>

  <p class="block1">Arkamda kapı açılıyor, çıngırak çınlıyor, kendimi toparlıyorum. Gözlerimi yumuyorum, derin bir soluk alıyorum, yemekten sonra solaryuma uğramam gerektiğini hatırlıyorum kendi kendime, belki de Hermes'e ya da "Patrick?”</p>

  <p class="block1">Gerçek bir ses duymanın verdiği irkilmeyle arkama dönüyorum, benim apartmandan tanıdığım bir kız, bir-iki kere girişte oyalanırken görmüştüm, ne zaman karşılaşsak bana hayranlık dolu bakışlar yollar. Benden büyük, yirmilerinin sonunda, fena değil, biraz kilolu, üzerinde bir jogging eşofmanı -nereden? Bloomingdale's? Hiç fikrim yok-ve... ağzı kulaklarında. Güneş gözlüklerini çıkartarak geniş geniş sırıtıyor. “Selam Patrick, sen olduğunu anlamıştım.”</p>

  <p class="block1">Adının ne olduğu konusunda hiçbir fikrim olmadığından pes perdeden bir merhaba çekiyorum, sonra ağzımın içinde çarçabuk kadın ismine benzer bir şeyler geveliyorum, gözlerimi ona dikip öylece bakakalıyorum. Bitmişim, tükenmişim, içimdeki gaddarlığı denetlemeye çalışıyorum, arkamda Çinli kadın hâlâ çığırmakta. Ellerimi birbirine vurup “Ya, işte böyle,” diye lafı bağlıyorum.</p>

  <p class="block1">Yerinden kıpırdamıyor, kafası karıştı, neden sonra elinde makbuzu ürkek ürkek tezgaha yanaşıyor. “Gülünç değil mi? Kalkıp taa buralara kadar geliyoruz, fakat biliyor musun, gerçekten bu işi en iyi yapan bunlar.”</p>

  <p class="block1">“Peki o zaman neden şu lekeleri çıkaramıyorlar?” diye soruyorum sabırla, hâlâ gülümsemekteyim, gözlerimi yumuyorum, Çinli kadın nihayet çenesini kapıyor, o zaman açıyorum. “Yani bu insanlarla konuşabilir misin allasen" Nazikçe bir soru. “Ben bir yere varamıyorum da.”</p>

  <p class="block1">Kız yaşlı adamın havaya kaldırdığı çarşafa doğru ilerliyor. “Aman tanrım, anlıyorum,” diye mırıldanıyor. Çarşafa şöyle bir dokunacak olduğunda ihtiyar kadın gene cırlamaya başlıyor, kız ona aldırış etmeden soruyor bana, “Ne lekesi bunlar?” Lekelere yeniden bakıyor ve “Aman tanrım,” diyor.</p>

  <p class="block1">“Hmmm, şey...” Dönüp çarşaflara bakıyorum, gerçekten berbat görünüyorlar. “Hmm, şey, karadut suyu, şey, kızılcık suyu.”</p>

  <p class="block1">Bana bakıp başını sallıyor, sonra pek ikna olmamış gibi, alttan alan bir sesle, “Bana pek karadut suyu, şey, kızılcık suyu gibi gelmedi,” diye karşılık veriyor.</p>

  <p class="block1">Uzun uzun çarşaflara baktıktan sonra kekeleyerek, “Şey, aslında, ıhmm... Bosco... kırmızı biber sosu. Bilirsin, şey gibi...” Duralıyorum. “Vişneli çikolata gibi. Vişneli çikolata... Hershy's Şurubu.”</p>

  <p class="block1">“Ha evet.” Başını sallıyor, anladı, bir parça inanmazlık var belki gözlerinde. “Aman tanrım.”</p>

  <p class="block1">“Dinle, onlarla konuşabilirsen” -uzanıp yaşlı adamın elinden çekip alıyorum çarşafı- “gerçekten büyük yardım etmiş olursun bana.”</p>

  <p class="block1">Çarşafı katlıyorum ve yavaşça tezgahın üzerine koyuyorum. “Gerçekten geç kaldım. On beş dakika sonra Hubert's'da bir öğle yemeği randevusuna yetişmem lazım” Kuru temizlemecinin kapısına doğru yöneliyorum, Çinli kadın yeniden cırıldamaya başlıyor, umarsız, bana doğru parmak sallıyor. Korkunç bir bakış yolluyorum ona, el hareketlerinin taklidini yapmaktan kendimi zor alıyorum.</p>

  <p class="block1">“Hubert's mı? Ay, sahiden mi?” diye soruyor kız, etkilendi. “Şehir dışına taşındılar değil mi?”</p>

  <p class="block1">“Hu, şey, amm-man, dinle, gitmem gerek.” Cam kapının bu yanından sokaktan geçmekte olan bir taksiyi gözüme kestirmiş gibi yapıyorum ve müteşekkir numarasına yatarak, “Çok teşekkürler, ııı... Samantha,” diyorum.</p>

  <p class="block1">“Victoria.”</p>

  <p class="block1">“Doğru ya, Victoria.” Duralıyorum. "Öyle demedim mi?” “Hayır. Samantha dedin.”</p>

  <p class="block1">“Şey, üzgünüm.” Gülümsüyorum. “Bugünlerde sorunlarım var.”</p>

  <p class="block1">“Önümüzdeki hafta bir gün öğle yemeği yemeye ne dersin?” Sesi umutlu, ben geri geri dükkandan çıkarken üzerime üzerime geliyor. “Biliyor musun, sık sık şehir merkezine Wall Street civarına geliyorum.”</p>

  <p class="block1">“A, bilemiyorum, Victoria.” Özür diler gibi gülümsüyorum, gözlerimi kalçalarından ayırıyorum. “Bütün günüm çalışmakla geçiyor.”</p>

  <p class="block1">“Ee, şey, oh, biliyor musun, belki bir cumartesi?” diye soruyor Victoria, beni gücendirmekten korkuyor.</p>

  <p class="block1">“Önümüzdeki cumartesi mi?” diye soruyorum, yeniden Rolex'ime bakıyorum.</p>

  <p class="block1">“Oluuur.” Ürkekçe omuzlarını silkiyor.</p>

  <p class="block1">“Ahhh. Mümkün değil. Matineye Sefillere gideceğim.” Yalan.</p>

  <p class="block1">“Dinle. Gerçekten gitmeliyim. Yoksa...” Elimi saçımın üzerinden geçiriyor ve “aman tanrım,” diye mırıldanıyorum, sonra da kendimi zorlayarak, “'ben seni ararım,” diyorum.</p>

  <p class="block1">“Oldu.” Gülümsüyor, rahatladı. “Ara.”</p>

  <p class="block1">Çinli kadına bir kere daha kötü kötü bakıyorum ve dükkandan defolup çıkıyorum, var olmayan bir taksinin peşinden bir koşu koparıyorum, temizleyici bir ya da iki blok geçince yavaşlıyorum ve birden Amsterdam Caddesi'ndeki kahverengi kesme taş binalardan birinin basamaklarına oturmuş çok güzel bir evsiz barksız berduş kıza bakarken buluyorum kendimi, ayakucundaki basamakta plastik bir bardak, sanki bir radar tarafından idare ediliyormuş gibi ona doğru seğirtiyorum, gülümsüyorum, cebimde bozukluk aranıyorum. Evsiz barksız birinin yüzü olamayacak kadar genç, taze ve renkli yüzü; bu, kızın üzüntüsünü daha da iç burkucu kılıyor. Kaldıranın kenarından üzerinde oturduğu kahverengi kesme taş binanın basamaklarına varmaya yetecek saniyeler zarfında onu dikkatle inceliyorum, başı önüne eğik, donuk gözlerle boş kucağına bakıyor. Durup baktığımı fark edince başını kaldırıyor, gülümsemiyor. Aksiliğim yok oluyor ve ona tatlı, basit bir şeyler söylemek isteğiyle yüzümü yüzüne yaklaştırıyorum, gözlerim hâlâ üzerine dikili, bomboş, kederli yüzüne doğru sempati ışınları yolluyorum ve strafor bardağına bir dolar atarak, “iyi şanslar,” diyorum.</p>

  <p class="block1">Yüz ifadesi değişiyor, bu yüzden kucağındaki kitabı -Sanre-yanındaki Columbia Üniversitesi kitap torbasını ve nihayet bardağındaki sütlü kahveyi fark ediyorum, kahvenin içine doğru süzülerek iniyor bir dolarım ve bütün bunlar saniyelere sığıyorsa da her şey ağır çekimde olup bitiyor, kız başını kaldırıp bakıyor, önce bana, sonra bardağa, “Hey, bir derdin mi var senin allanın belası?” diye bağırıyor, bardağın üzerine eğilmiş halde donup kalıyorum, her yanım buz kesiyor, “Dol... dol... dolu... ol... dolu olduğunu.., görmedim,” diye kekeliyorum, sarsılmış bir halde kaçıp gidiyorum. Bir taksiye el ediyorum ve taksinin içinde Hubert's'a doğru yol alırken binaları dağlara, volkanlara dönüştüren sanrılar görüyorum, caddeler balta girmemiş orman oluyor, gökyüzü bir fon perdesi halinde donakalıyor, taksiden inmeden önce görüşümü düzeltmek için gözlerimi şaşılaştırmak zorunda kalıyorum. Hubert's'daki öğle yemeği kesintisiz bir sanrı olup çıkıyor, uyanık olduğum halde rüya görür buluyorum kendimi.</p>

  <h1 id="sigil_toc_id_9">Harry's</h1>

  <p class="block1">“Çorapları pantolona uydurmalısın,” diyor Todd Hamlin kendisini dikkatle dinleyen Reeves'e. Reeves, bir yandan karıştırma çubuğuyla buzlu Beefeater'ını karıştırmakta.</p>

  <p class="block1">“Kim demiş?” diye soruyor George.</p>

  <p class="block1">“Dinle bak,” diye izah ediyor Hamlin sabırla. “Gri pantolon giymişsen, gri çorap giyeceksin. Bu kadar basit.”</p>

  <p class="block1">“Dur bir dakika.” Sözünü kesiyorum. “Peki ya ayakkabıların siyahsa"</p>

  <p class="block1">“O tamam,” diyor Hamlin, Martini'sini yudumluyor. “Ama o zaman kemerin ayakkabılara uyması gerekir.”</p>

  <p class="block1">Soruyorum: “Yani diyorsun ki, gri bir takımın altına ya gri ya da siyah çorap giyebilirsin.”</p>

  <p class="block1">“Eee... evet,” diyor Hamlin, aklı karıştı. “Herhalde. Öyle mi dedim?”</p>

  <p class="block1">“Bak, Hamlin,” diyorum, “kemer konusunda seninle hemfikir değilim, çünkü ayakkabılar bel hizasından oldukça uzakta. Bence daha çok pantolona uyan bir kemer takmaya dikkat etmelisin.”</p>

  <p class="block1">“Haksız sayılmaz,” diyor Reeves.</p>

  <p class="block1">Üçümüz, Todd Hamlin, George Reeves ve ben, Harrys'de oturuyoruz, saat altıyı biraz geçiyor. Hamlin'in üzerinde Lubian'dan bir takım elbise var, Burberry'den geniş yakalı, çizgili, harika görünüşlü bir pamuklu gömlek, Resikeio'dan ipekli bir kravat ve Ralph Lauren bir kemer. Reeves'in üzerinde Christian Dior kruvaze bir takım, pamuklu gömlek, desenli bir Claiborne ipek kravat, burnu değişik renkte, zımbalı, bağcıklı Allen-Edmonds deri ayakkabılar, cebinde pamuklu bir mendil, herhalde Brooks Brothers; Lafont Paris güneş gözlükleri içkisinin yanında, peçetenin üzerinde duruyor. T. Anthon'dan alınma oldukça kaliteli evrak çantası İse masadaki boş iskemlenin üzerinde. Benim üzerimde iki düğmeli, incecik çizgili, yünlü-flanel karışımı bir takım elbise, hepsi Patrick Aubert, Bili Blass'dan puantiye bir ipek kravat ve çerçeveleri Lafont Paris'ten renksiz camlı numaralı gözlükler. Masanın ortasında birimizin discman'inin kulaklıkları duruyor, yanında içkilerimiz ve bir hesap makinesi. Reeves'le Hamlin bugün bir yerlerde cilt bakımı yaptırmak üzere bürodan erkenden ayrıldılar, ikisi de iyi görünüyor, ciltler pembeleşmiş fakat yanık, saç kısa ve başa yapışık. Bu sabahki Patty Winters Şov, 'Gerçek Hayattaki Rambolar' hakkındaydı.</p>

  <p class="block1">Teki yeleklerden ne haber?” Reeves, Todd'a soruyor. “Onlar... onlar... out mu?”</p>

  <p class="block1">“Hayır, George,” diyor Hamlin. “Tabii ki hayır.”</p>

  <p class="block1">“Hayır.” Ben de katılıyorum. “Yeleklerin hiçbir zaman modası geçmedi.”</p>

  <p class="block1">“Şey, aslında asıl mesele şu -yelek nasıl giyilmeli?” Hamlin soruyor.</p>

  <p class="block1">“Vücuda oturmalı-” Reeves ve ben aynı anda söze giriyoruz. “Ah, özür dilerim,” diyor Reeves. “Sen söyle.” “Yok, yok, önemli değil,” diyorum. “Sen söyle.” “Yok rica ederim,” diyor George.</p>

  <p class="block1">“Şöyle, yelek vücudu çepeçevre sararak oturmalı ve beli örtmeli,” diyorum. “Takım elbisenin ceketinin bel hizasındaki düğ-meşinin hemen yukarısında görünüvermeli. O kadar. Yelek fazla görünürse, cekete istenmeyen dar, kalıp gibi bir görüntü verir.”</p>

  <p class="block1">“Hı-hı,” diyor Reeves, dili tutuldu neredeyse, kafası iyice karıştı.</p>

  <p class="block1">“Tamam, onu biliyordum.”</p>

  <p class="block1">“Bir J&amp;B'ye daha ihtiyacım var,” diyorum, ayağa kalkarken. “Siz, beyler?”</p>

  <p class="block1">“Buzlu bir Beefeater, bir dilim limonla,” diyor Reeves parmağını kaldırarak.</p>

  <p class="block1">Hamlin. “Martini.”</p>

  <p class="block1">“Tabii.” Bara gidiyorum, Freddy'nin içkileri hazırlamasını beklerken biri, galiba şu Yunanlı, William Theodocropopolis, First Boston'dan, zevksiz balıksırtı bir ceket giymiş, gömleği idare eder, ama süper görünüşlü Paul Stuart bir kaşmir kravat takmış, kravat takımı hak ettiğinden daha güzel gösteriyor. Diet Coke içen başka birine, o da Yunanlı, şunları söylüyor, “...dinle bak, Sting Çernobil'deydi -biliyorsun, Tunnel'ı açan heriflerin açtığı yer- 'Sayfa Altı'da haber oldu bu, derken biri altında bir Porsche 911'le geldi, arabada Whitney var-”</p>

  <p class="block1">Masada, Reeves, Hamlin'e, sokak serserilerinin nasıl korkulu rüyası haline geldiğini, onlara yaklaşırken nasıl bir doları uzatıp sonra parayı birden çektiğini, sonra serserinin tam önünden geçerken de cebine soktuğunu anlatıyor.</p>

  <p class="block1">“Dinle, sonuç alınıyor” diye üsteliyor. “O kadar şaşırıyorlar ki, çenelerini kapıyorlar”</p>

  <p class="block1">“Sadece... hayır... de,” diyorum. İçkileri masaya koyuyorum. “Bütün söylemen gereken bu.”</p>

  <p class="block1">“Sadece hayır mı diyeyim?” Hamlin gülümsüyor. “Sonuç alınıyor mu?”</p>

  <p class="block1">“Eeee, aslında sadece sokakta yaşayan hamile kadınlardan,”</p>

  <p class="block1">diye itiraf ediyorum.</p>

  <p class="block1">“Sadece-hayır-de yaklaşımını Chambers Sokağındaki iki buçuk metrelik gorille denemedin herhalde?” diye soruyor Reeves. “Pipoyla crack içen hani?”</p>

  <p class="block1">“Hey bakın, Nekenieh diye bir kulüpten haberdar olanınız var mı?”</p>

  <p class="block1">Salonun öbür ucundaki bir masada Paul Owen, Trent Moore ya da Roger Daley'e bir hayli benzeyen biriyle ve Frederick Conne'a benzeyen bir başkasıyla oturuyor. Moore'un büyükbabası çalıştığı şirketin sahibi. Trent'in üzerinde çok küçük balıksırtı desenli yünlü kumaştan bir ceket var.</p>

  <p class="block1">“Nekenieh mi?” diye soruyor Hamlin. “Nekenieh de ne?”</p>

  <p class="block1">“Baksanıza, baksanıza,” diyorum. “Şurada Paul Owen'la oturan kim? Trent Moore mu?”</p>

  <p class="block1">“Nerde?” diye soruyor Reeves.</p>

  <p class="block1">“Kalkıyorlar. Şu masa,” diyorum. “İşte şu herifler.”</p>

  <p class="block1">“Madison değil mi o? Hayır, Dibble,” diyor Reeves. Emin olmak için gözlüklerini takıyor.</p>

  <p class="block1">“Hayır,” diyor Hamlin. “Trent Moore o.”</p>

  <p class="block1">“Emin misin?” diye soruyor Reeves.</p>

  <p class="block1">Paul Owen çıkarken bizim masaya uğruyor. Gözünde Persol gözlükler, evrak çantası Coach Leatherware.</p>

  <p class="block1">“Selam, erkek tayfası.” Owen yanındaki iki herifi tanıştırıyor bize, biri Trent Moore, öteki Paul Denton diye biri.</p>

  <p class="block1">Reeves, Hamlin ve ben ayağa kalkmadan tokalaşıyoruz. George'la Todd, Los Angeles'lı olan ve Nekenieh'in yerini bilen Trent'le sohbet etmeye koyuluyorlar. Owen ilgisini bana yöneltiyor, biraz huzursuz oluyorum.</p>

  <p class="block1">“Nasılsın?” diye soruyor Owen.</p>

  <p class="block1">“Çok iyiyim,” diyorum. “Ya sen?”</p>

  <p class="block1">“Oo, müthiş,” diyor. “Hawkins hesabı ne alemde?”</p>

  <p class="block1">“Hawkins hesabı...” Duralıyorum, sonra devam ediyorum, bir an bocaladım, “...iyi gidiyor.”</p>

  <p class="block1">“Sahiden mi?” diyor ilgisiz bir edayla. İlginç.” Gülümsüyor, elleri arkada kenetli. “Süper değil yani?”</p>

  <p class="block1">“Eh,” diyorum, “işte... bilirsin ya.”</p>

  <p class="block1">“Ya Marcia nasıl?” diye soruyor, hâlâ gülümsemekte, odayı inceliyor, aslında bana baktığı yok. “Harika kız Marcia.”</p>

  <p class="block1">“Ya, evet,” diyorum, bozum olmuş bir halde. “Şanslıyım... gerçekten.”</p>

  <p class="block1">Owen beni Marcus Halberstam sandı (gerçi Marcus, Cecelia Wagner'la çıkıyor,) ama nedense umursamıyorum, mantıklı bir gaf gibi de geliyor, çünkü Marcus da P &amp; P'de çalışıyor ve hattâ benimle aynı işi yapıyor, Valentino takım elbiselere, marka numaralı gözlüklere düşkünlüğü var, hattâ Pierre Oteli'nde aynı berbere gidiyoruz, bu yüzden akla yatkın; beni irkiltmiyor. Ama Paul Denton bir şeyler biliyormuş gibi bana bakıp duruyor ya da bakmıyormuş gibi yapıyor, sanki beni tanıyıp tanımadığından tam emin değil, acaba o yat gezintisinde o da mı vardı, geçen man bir gece çıkılmıştı. Eğer öyleyse, telefonunu ele geçirmeliyim, ya da daha da iyisi adresini.</p>

  <p class="block1">“E, belki bir gün bir içki içeriz,” diyorum Owen'a.</p>

  <p class="block1">“Harika” diyor. İçelim. İşte kartım.”</p>

  <p class="block1">“Teşekkürler.” Cebime atmadan önce kartı yakından inceliyorum, kaba saba olduğunu görünce rahatlıyorum. “Belki ...Mardayı da...-” duruyorum, sonra üstüne basa basa, “getiririm,” diyorum.</p>

  <p class="block1">“Harika olur,” diyor. “Hey, şu Seksen üçüncü Sokak'taki El Salvador bistrosuna hiç gittin mi?” diye soruyor. “Bu gece orada yemek yiyoruz.”</p>

  <p class="block1">“Hu. Yani hayır,” diyorum. “Ama çok iyi olduğunu duydum.” İsteksiz isteksiz gülümsüyorum ve içkimden bir yudum alıyorum.</p>

  <p class="block1">“Evet, ben de öyle duydum.” Rolex'ine bakıyor. “Trent? Denton? Kaçalım mı? Rezervasyonumuz on beş dakika sonraya.”</p>

  <p class="block1">Karşılıklı allahaısmarladık-güle güle'leşiliyor, çıkarken Dibble'Ia Hamilton'ın ya da en azından benim Dibble'la Hamilton olduklarını sandığım heriflerin oturdukları masaya uğruyorlar. Tam çıkarlarken, Denton dönüp bizim masaya bakıyor, bana, son bir kez, paniklemiş gibi, sanki beni görünce bir şeyden emin olmuş gibi, sanki beni bir yerden tanımış gibi, bu da beni müthiş huzursuz ediyor.</p>

  <p class="block1">“Fisher hesabı,” diyor Reeves.</p>

  <p class="block1">“Hasiktir,” diyorum. “Hatırlatmasana şimdi.”</p>

  <p class="block1">“Şanslı orospu çocuğu,” diyor Hamlin.</p>

  <p class="block1">“Çıktığı kızı göreniniz var mı?” diye soruyor Reeves. “Laurie Kennedy'yi? Müthiş parça.”</p>

  <p class="block1">“Tanıyorum o kızı,” diyorum, sonra itiraf ediyorum, “yani tanırdım.”</p>

  <p class="block1">“Ne diyorsun sen ya?” diye soruyor Hamlin, ilgilendi. “Ne diyor bu ya, Reeves?”</p>

  <p class="block1">“Çünkü onunla çıktı da ondan,” diyor Reeves, istifini bozmadan.</p>

  <p class="block1">“Sen nereden bildin?” diye soruyorum, gülümsüyorum.</p>

  <p class="block1">“Kızlar beğenir Bateman'ı.” Reeves biraz sarhoş gibi. “Sen GQ'sun. Kesin GQ'sun sen, Bateman.”</p>

  <p class="block1">“Teşekkürler beyler, ama...” Alay edip etmediğini bilmiyorum, ama ne olursa olsun, gururlanıyorum, yakışıklılığımın etkisini azaltmak için, “Karakteri feci kızın,” diyorum.</p>

  <p class="block1">“Aman yahu, Bateman,” Hamlin homurdanıyor. “Ne fark eder ki?”</p>

  <p class="block1">“Ne?” diyorum. “Ama öyle.”</p>

  <p class="block1">“Ne yazar? Vücudu güzel olsun da. Laurie Kennedy tam bir yavru” diye ısrarla tekrarlıyor Hamlin. “Onunla başka nedenlerle ilgilendim demeye kalkma bana.”</p>

  <p class="block1">“Karakterleri iyi oldu mu... mutlaka yolunda gitmeyen bir şeyler var demektir,” diyor Reeves, kendi dediğini kendisi de anlamadı.</p>

  <p class="block1">“Karakterleri iyiyse ve de güzellikleri süper değilse yani-” Reeves ellerini havaya kaldırıyor, ne anlatmak istiyorsa, “-aman, kimin sikinde?”</p>

  <p class="block1">“Bak, hipotez olarak diyelim, tamam mı? Ne olurmuş karakterleri iyi olursa?”</p>

  <p class="block1">“İyilik, hoşluk. Hipotez olarak daha bile iyidir hattâ, ama-” diyor Hamlin.</p>

  <p class="block1">“Biliyorum, biliyorum,” Gülümsüyorum.</p>

  <p class="block1">“İyi karakterli kız diye bir şey yoktur” diyoruz hep bir ağızdan, kahkaha atıyoruz, ve çak yapıyoruz.</p>

  <p class="block1">“İyi karakterli kız dediğin,” diye lafa başlıyor Reeves, “küçük taş gibi bir vücudu olan, bütün cinsel talepleri çok fazla orospulaşmadan yerine getiren ve esas itibarıyla o siktiğimin salak çenesini tutan bir piliçtir.”</p>

  <p class="block1">“Dinleyin,” diyor Hamlin, başıyla onaylayarak. “İyi karakterli olup da aynı zamanda akıllı ya da matrak ya da belki zekimsi gibi ya da hattâ belki yetenekli -ne demek olduğunu sormayın bu yetenek denen şeyin- olan tek piliç cinsi çirkin piliçlerdir.”</p>

  <p class="block1">“Tamaaaa-men.” Reeves başıyla onaylıyor.</p>

  <p class="block1">“Sebebi de, suratlarına bakılmayacak gibi olduklarını gizlemek zorundadırlar” Hamlin sandalyesinde geriye yaslanıyor.</p>

  <p class="block1">“Bakın, ben hep şu teoriyi savunmuşumdur,” diye söze giriyorum, “erkekler sadece döllemek için yaratılmışlardır, sadece soyu sürdürmek için, anlıyor musunuz?”</p>

  <p class="block1">İkisi de başlarıyla onaylıyorlar.</p>

  <p class="block1">“İşte bunu yapmanın tek yolu da,” sözcükleri dikkatle seçerek devam ediyorum, “...taş gibi yavrulardan... tahrik olursun, ama bazen para ya da şöhret de-”</p>

  <p class="block1">“Aması yok,” diye sözümü kesiyor Hamlin. “Bateman, yani bana Oprah Winfrey'le -zenginlikse zenginlik, ünse ün- yapacağını mı söylemek istiyorsun, ya da Nell Carter'a muamele mi çekeceksin -Broadway'de şovu var, ses müthiş, para gani-”</p>

  <p class="block1">“Dur,” diyor Reeves. “Nell Carter da kim?”</p>

  <p class="block1">“Dinle bak, Bateman,” diyor Hamlin. “Piliçlerin tek varlık nedeni bizi tahrik etmektir, senin de dediğin gibi. İnsan soyunun devamı, tamam mı? Bu kadar-” İçkisinden bir zeytin alıp ağzına atıyor, “basit.”</p>

  <p class="block1">Mahsustan biraz sustuktan sonra, “Ed Gein'ın kadınlar hakkında ne dediğini biliyor musunuz?”</p>

  <p class="block1">“Ed Gein mı?” diye birimiz soruyor. “Canal Bar'daki metrdotel mi?”</p>

  <p class="block1">“Hayır,” diyorum. “Toplu cinayetler işleyen bir katil, 1950'ler, Wisconsin. İlginç bir herifmiş.”</p>

  <p class="block1">“Sen hep böyle şeylerle ilgilenmişsindir Bateman,” diyor Reeves, sonra Hamlin'e dönüp, “bakın, şu yaşam öyküleri var ya, Bateman onları okur: Ted Bundy, Son of Sam, Fatal Vision, Charlie Manson. Hepsini.”</p>

  <p class="block1">“Peki ne demiş Ed?” diye soruyor Hamlin, ilgilendi.</p>

  <p class="block1">“Demiş ki,” diye başlıyorum. “Bana doğru gelen güzel bir kız görünce iki şey düşünürüm. Bir yanım onunla çıkmak, ona gerçekten iyi, hoş davranmak, gerektiği gibi davranmak ister.” Susuyorum, J&amp;B'mi bir dikişte bitiriyorum.</p>

  <p class="block1">“Öteki yanı ne düşünürmüş?” diye soruyor Hamlin çaktırmıyormuş gibi.</p>

  <p class="block1">“Mızrağın ucuna geçirilmiş kellesinin nasıl görüneceğini,” diyorum.</p>

  <p class="block1">Hamlin'le Reeves önce birbirlerine, sonra bana bakıyorlar, ben gülmeye başlıyorum, onlar da rahatsız rahatsız bana katılıyorlar.</p>

  <p class="block1">“Dinleyin, yemeğe ne dersiniz?” diyorum. Çaktırmadan konuyu değiştiriyorum.</p>

  <p class="block1">“Batı Yakasının yukarısındaki şu Hint-Kaliforniya lokantasına ne dersiniz?” önerisinde bulunuyor Hamlin.</p>

  <p class="block1">“Bana uyar,” diyorum.</p>

  <p class="block1">“Bana da iyi geldi,” diyor Reeves.</p>

  <p class="block1">Hamlin soruyor, “Kim yapacak rezervasyonları?”</p>

  <h1 id="sigil_toc_id_10">Şezlonglar</h1>

  <p class="block1">Pazartesi gecesi Courtney Lawrence beni yemeğe davet ediyor, davette hafif cinsel çağrışımlı bir hava olduğu için kabul ediyorum, ama işin içinde iş var, çünkü yemekte Scott ve Anne Smiley adında iki Camden mezununa katlanmamız gerekiyor. Columbus'da, Şezlonglar adında yeni bir lokanta seçmişler, sekreterime neler ısmarlamam gerektiği konusunda bugün öyle ayrıntılı bir inceleme yaptırttım ki, bürodan çıkmadan önce önümde üç alternatif mönü duruyor. Bitmez tükenmez taksi yolculuğumuz sırasında Courtney'in bana Scott ve Anne hakkında anlattıktan -çocuk bir reklam ajansında çalışıyor, kız babasının parasıyla lokantalar açıyor, son olarak da Doğu Yakasının yukarısındaki 1968'i açmış- gün boyu yaptıklarını dinlemekten ancak biraz daha sıkıcı; Elizabeth Arden'da yüz bakımı, Pottery Barn'da mutfak aletleri alışverişi (üstelik de bütün bunlar lityumlu kafayla), sonra Harry'e geliş, orada Charles Murphy ve Rusty Webster'la içki içişimiz, Courtney'in masanın altına koyduğu Pottery Barn mutfak aletlerini orada unutuşu. Scott'la Anne'in hayatlarının, beni uzaktan uzağa ilgilendiren tek ayrıntısı, evlendikten on üç yıl sonra Koreli bir oğlan çocuğunu evlat edinmeleri, ona Scott Jr. Adını vermeleri ve çocuğu, Scott'ın benim dönemimden dört yıl önce okuduğu Exeter a yollamaları.</p>

  <p class="block1">Takside Courtney'yi uyarıyorum. “Rezervasyon yaptırmadılarsa yaktım çıralarını”</p>

  <p class="block1">“Sen puronu içme yeter, Patrick,” diyor üstüne basa basa.</p>

  <p class="block1">“Şu Donald Trump'ın arabası mı?” Yanımızda trafikte sıkışıp kalmış bir limuzini işaret ediyorum.</p>

  <p class="block1">“Aman, Patrick. Kapa çeneni.” Dili dolanıyor, ilaç uyuşturmuş.</p>

  <p class="block1">“Biliyor musun Courtney, Bottega Veneta evrak çantamda hemen çıkarıp takabileceğim bir walkman duruyor,” diyorum. “Biraz daha lityum alsana. Ya da bir Diet coke iç. Biraz kafein seni bu uyuşukluktan çekip çıkarabilir.”</p>

  <p class="block1">“Sadece çocuğum olsun istiyorum,” diyor yumuşak bir sesle, pencereden dışarıya bakıyor, görmeden. “Sadece... iki... kusursuz... çocuk.”</p>

  <p class="block1">“Bana mı söylüyorsun, yoksa şoför şapşalına mı?” diyorum iç çeker gibi, ama İsrailli şoförün de duyabileceği kadar yüksek bir sesle, ve tahmin edilebileceği gibi Courtney hiçbir şey söylemiyor.</p>

  <p class="block1">Bu sabahki Patty Winters Şov, 'Parfümler, Rujlar ve Makyajlar' hakkındaydı. Courtney'nin çıktığı Luis Carruthers, şehir dışında, Phoenix'de ve perşembe gecesi geç saatlere kadar Manhattan'a dönmeyecek. Courtney, Bill Blass yün ceket, yelek, yün jarse tişört ve yün gabardin pantolon giymiş, kulaklarında Gerard E. Yosca'dan kristalli, mineli ve altın kaplama klips küpeler, ayaklarında Manolo Blahnik'in d'Orsay modeli ipek saten topuklu ayakkabıları. Benim üzerimde Alan Flusser'dan ölçülerime göre yapılmış tüvit ceket, pantolon ve pamuklu gömlek, Paul Stuart'dan ipek kravat. Spor salonunda bu sabah Stairmaster makinesinin başında yirmi dakika kadar beklemek zorunda kaldım. Kırkdokuzuncuyla Sekizinci sokakların kesiştiği yerde dilencinin birine bir dolar sallıyorum, ardından siktir işareti çekiyorum.</p>

  <p class="block1">Bu gece sohbet Elmore Leonard'ın yeni kitabı -okumadım-ve kimi yemek yazarları -okudum- çevresinde gelişiyor; Sefiller müzikalinin İngiliz kastingi mi daha iyi, Amerikan kastingi mi; ikinci Sokak'la Seksenüçüncü Sokak'ın köşesindeki yeni El Salvador bistrosu; dedikodu sütunlarının hangisi daha başarılı, Post'unki mi, News'ün ki mi? Anne Smiley le ortak bir tanıdığımız olduğu ortaya çıkıyor, Aspen'daki Abetone'da çalışan bir garson kız. Geçen Noel'de oraya kayak yapmaya gittiğimde bir saç spreyi kutusuyla ırzına geçmiştim. Şezlonglar, kalabalık bir yer, müzik kulak paralıyor, yüksek tavanlar dolayısıyla akustiği feci ve yanılmıyorsam, tavanın köşelerine yerleştirilmiş hoparlörlerden gelerek uğultuya eşlik eden de White Rabbit'in bir New Age düzenlemesi. Forrest Atwater'a benzeyen biri -briyantinlenmiş sarı saç, kızıl bağa çerçeveli numarasız gözlükler, Armani takım elbise, pantolon askısı- Drexel'de yatırım bankacısı olan Caroline Baker'la oturuyor -galiba- ve kız çok iyi görünmüyor. Daha fazla makyaja ihtiyacı var, Ralph Lauren tüvit elbise de onu çok sert göstermiş. Yukarıda önde, bana yakınında vasat bir masada oturuyorlar.</p>

  <p class="block1">Yemeklerimizi ısmarladıktan sonra, “Buna Kaliforniya klasik mutfağı diyorlar,” diyor Anne, bana iyice sokularak. Bu cümleye bir tepki göstermek gerekiyor herhalde, Scott ile Courtney de Post'un dedikodu sütununu tartışmakla meşgul oldukları için cevap vermek bana düşüyor.</p>

  <p class="block1">“Yani bildiğimiz Kaliforniya mutfağından farklı olarak mı?” diye soruyorum dikkatle, her kelimeyi tartarak, sonra yarım ağızla ekliyorum, “yoksa post-Kaliforniya mutfağından mı demeliyim?”</p>

  <p class="block1">“Biliyorum, evet, kulağa sadece <i class="calibre2">in</i> bir laf gibi geliyor ama inan, arada dünyalar kadar fark var. Onlardan çok daha incelikli; diyor, “ama güncel der</p>

  <p class="block1">“Post-Kaliforniya mutfağını duymuştum,” diyorum. Lokantanın dekorunun fena halde bilincindeyim şu anda: dıştan geçen borular, sütunlar, açık pizza fırını, ve... şezlonglar. “Tadına baktım bile hattâ. Küçük boy sebzeler, değil mi? Burritoların içinde tarak midyeler? Wasabi krakerleri? Bildim mi? Ha bu arada, sana tıpkı Garfield a benzediğini söyleyen oldu mu hiç, ama araba altında kalmış, derisi yüzülmüş ve de birileri veterinere koşturmadan önce üzerine çirkin bir Ferragamo süveter geçirilivermiş bir Garfield'a? Fusilli? Brie peyniri üzerine zeytinyağı?”</p>

  <p class="block1">“Aynen,” diyor Anne, etkilendi. “Oh Courtney, nerden buldun Patrick'i? Ne kadar bilgili Yani Kaliforniya mutfağı deyince Luis'nin aklına gelen, yarım portakalla biraz dondurmalıdır.” Yayılıyor, gevşiyor, bir kahkaha atıyor, beni de kendisiyle birlikte gülmeye teşvik ediyor, isteksizce katılıyorum.</p>

  <p class="block1">İştah açıcılardan, irili ufaklı mürekkep balığı parçalarıyla karışık kök ısmarlıyorum. Anne ve Scott, ikisi de menekşeli keşiş balığı yahnisi ısmarlıyorlar. Courtney mönüyü okuyuncaya kadar öyle yoruldu ki, neredeyse uyuyakalacaktı ama tam sandalyesinden kayıp düşmeden önce ben omuzlarından tutup doğrulttum, Anne de ona basit ve hafif bir şeyler ısmarladı, Cajun usulü patlamış mısır gibi, menüde yok aslında ama Anne, aşçıbaşı Noj'u şahsen tanıyor, o sayede biraz hazırlatıveriyor... <i class="calibre2">Courtney için özel olarak!</i> Scott'la Anne, hepimizin bir çeşit üzeri kızarmış, içi çok az pişmiş barbunya balığı ısmarlamamızda ısrar ettiler, Şezlongların bir spesiyalitesi, şansları varmış ki, Jean'in benim için hazırladığı menü alternatiflerinden birinde bu antrenin adı geçiyordu. Eğer geçmeseydi, ve ısmarlama<span id="id_GoBack">m için ille de ısrar etselerdi, bu gece yemekten sonra sabaha karşı saat ikide -David Letterman'la Gece yarısından sonra- Anne'le Scott'ın atölyelerine dalar, Anne'e Scott'ın göğsünde açtığım deliklerden kanlar aka aka geberişini seyrettirdikten sonra, ikisini de baltayla doğrar, sonra bir yolunu bulup Exeter'a gider, oğullarının o çekik gözlü suratına bir şişe kezzap boşaltırdım. Garsonumuz ufak tefek ve fıstık gibi, püskülleri yalancı incilerle süslü dore timsah derisi pabuçlar giymiş, Videokasetleri dükkanı geri götürmeyi unuttum, içimden kendi kendime küfrediyorum, bu arada Scott iki büyük şişe San Pellegrino ısmarlıyor.</span></p>

  <p class="block1">Scott bana, “Buna Kaliforniya klasik mutfağı diyorlar,” diye anlatıyor.</p>

  <p class="block1">“Neden hep beraber Zeus Bar'a gitmiyoruz gelecek hafta?” diye soruyor Anne, Scott'a. “Cuma gününe yer ayırtmakta zorluk çeker miyiz sizce?” Scott'ın üstünde, Paul Stuart'dan kırmızı, mor ve siyah çizgili bir kaşmir süveter, Ralph Lauren fitilli kadife bol pantolon ve Cole-Haan deri makosenler var.</p>

  <p class="block1">“Şey... belki,” diyor.</p>

  <p class="block1">“Bu çok iyi bir fikir. Çoook beğendim,” diyor Anne. Tabağından küçük bir menekşe alıyor, dikkatle dilinin üzerine yerleştirmeden önce çiçeği kokluyor. Özerinde Koos Van Den Akker Couture'den kırmızı, mor ve siyah renklerde elde örülmüş moher kazak, Anne Klein'dan bir pantolon ve burnu açık topuklu pabuçlar var.</p>

  <p class="block1">Bir garson, deminki yavru değil ama, içki siparişi almak üzere salına salına geliyor.</p>

  <p class="block1">“J&amp;B. Sek,” diyorum herkesten önce.</p>

  <p class="block1">Courtney buzlu şampanya söylüyor, bu içten içe tiksindiriyor beni. “Oh,” diyor aklına bir şey gelmiş gibi, “bir dilim de şey alabilir miyim, neydi?”</p>

  <p class="block1">“Bir dilim de ne?” diyorum, sinirlendim artık, kendimi tutamıyorum. “Dur ben söyleyeyim. Kavun mu?” O sırada aklımdan şu allanın cezası videokasetleri neden geri vermedin Bateman, seni budala orospu çocuğu diye geçirmekteyim.</p>

  <p class="block1">“Bir dilim limon herhalde, hamfendi,” diyor garson, bana buz gibi bir bakış fırlatarak.</p>

  <p class="block1">“Evet, tabii. Limon.” Başıyla onaylıyor Courtney, o başka yerlerde şu anda -ama keyfi yerinde, dünya umurunda değil.</p>

  <p class="block1">“Bana bir bardaak... hay allah, Acacia içeyim bari,” diyor Scott, sonra masaya dönerek: “Beyaz mı istesem? Gerçekten Chardonnay içmek istiyor mu canım? Balığı Cabernet'yle yiyebiliriz.”</p>

  <p class="block1">“İç gitsin,” diyor Anne neşeyle.</p>

  <p class="block1">“Oldu, şeey... ah, buldum, Sauvignon, beyaz,” diyor Scott. Garson şaşkın gülümsüyor.</p>

  <p class="block1">“Scottie! diye çığlık atıyor Anne. “Sauvignon beyaz mı?” “Şaka yaptım,” diye kıkırdıyor Scott. “Chardonnay içeceğim. Acacia.”</p>

  <p class="block1">“Sen kesin manyaksın.” Anne gülümsüyor, rahatladı. “Çok komiksin Scottie.”</p>

  <p class="block1">“Chardonnay içeceğim,” diyor Scott garsona.</p>

  <p class="block1">“Aferin,” diyor Courtney, Scott'ın elini sıvazlıyor.</p>

  <p class="block1">“Ben yalnızca...” Anne duruyor, bir tartıyor söyleyeceğini. “Oh, ben sadece bir Diet cola içeyim.”</p>

  <p class="block1">Scott zeytinyağı dolu küçük bir tasa bandırdığı ekmekten başım kaldırıp bakıyor. “Bu gece içmiyor musun?”</p>

  <p class="block1">“Hayır,” diyor Anne, hınzır hınzır gülümsüyor. Kimbilir neden? Ayrıca kimin sikinde? “Havamda değilim.”</p>

  <p class="block1">“Bir kadeh Chardonnay bile mi?” diye soruyor Scott. “Bir Sauvignon beyaz'a ne dersin?”</p>

  <p class="block1">“Saat dokuzda aerobik dersim var,” diyor beriki, bir tereddüt geçiriyor, denetimini kaybeder gibi oluyor. “Gerçekten, içmemeliyim.”</p>

  <p class="block1">“E iyi o zaman, ben de bir şey içmeyeyim,” diyor Scott, yüzünden hayal kırıklığı okunuyor. “Aslında benim de sekizde</p>

  <p class="block1">Xclusive'de aerobiğim var.”</p>

  <p class="block1">“Yarın sabah sekizde benim nerede olmayacağımı merak edeniniz var mı?” diye soruyorum.</p>

  <p class="block1">“Hayır, canım. Acaciayı ne kadar sevdiğini biliyorum.” Anne uzanıp Scott'ın elini ellerinin arasına alıyor.</p>

  <p class="block1">“Hayır, bebek. Pellegrino'yla yetineceğim,” diyor Scott, şişeyi gösteriyor.</p>

  <p class="block1">Parmaklarımı son derece gürültülü bir biçimde masaya vurarak kendi kendime “hastir, hastir, hastir, hastir” diye mırıldanıyorum. Courtney'nin gözleri yan kapalı, nefesi sıklaştı.</p>

  <p class="block1">“Dinle. Bir çılgınlık yapacağım,” diyor Anne en sonunda. “Romlu Diet Cola içeceğim.”</p>

  <p class="block1">Scott içini çekiyor, sonra gülümsüyor, hattâ ağzı kulaklarına varıyor. “Diet cola kafeinsiz, değil mi?” diye Anne garsona soruyor.</p>

  <p class="block1">“Biliyor musun?” diye sözünü kesiyorum, “Diet Pepsi içmelisin. Çok daha iyi.”</p>

  <p class="block1">“Öyle mi?” diye soruyor Anne. “Nasıl yani?”</p>

  <p class="block1">“Diet Cola yerine Diet Pepsi içmelisin. Çok daha iyi. Daha karbonlu. Tadı daha temiz. Romla daha iyi gidiyor ve sodyum oranı da daha düşük.”</p>

  <p class="block1">Garson, Scott, Anne, hattâ Courtney bile -hepsi bana bakıyorlar, sanki şeytani, mahşeri bir cümle sarf etmişim, kutsal bir miti alaşağı etmişim, sıkı sıkıya korunan bir yemini bozmuşum gibi, Şezlonglarda neredeyse çıt çıkmıyor o an. Dün gece Inside Lydia's Ass diye bir film kiraladım, iki Halcion yutup bir de -hakikaten- Diet Pepsi yudumlarken seyrettim. Lydia -güneşten tamamen yanmış, oksijen sarışını taş gibi bir yavru, kusursuz bir kıçı ve nefis, kocaman memeleri var- dön ayak üzerinde koca malafatlı bir herifinkini ağzına alırken, vajinasının etrafındaki kıllar tıraşlı ufak tefek başka taş gibi bir yavru Lydia'nın arkasına çömeldi, kıçını yalayıp önünü emdikten sonra, Lydia'nın kıçına uzun, yağlı, gümüş bir vibratör soktu, önünü emmeye devam etti, o esnada büyük malafatlı Lydia'nın yüzüne geldi, Lydia o sırada onun taşaklarını yalamaktaydı, Lydia orgazm oldu, sahiciye benzeyen, oldukça güçlü bir orgazm, Lydia'nın arkasındaki kız sürünüp geldi, Lydia'nın suratındaki meniyi yaladı, sonra da gümüş vibratörü Lydia'ya yalattı. Yeni Stephen Bishop geçen salı çıktı, dün Tower Records'dan CD'sini, kasetini ve plağını aldım, çünkü üçüne de sahip olmak istiyorum.</p>

  <p class="block1">“Bakın,” diyorum, sesim duygu yoğunluğundan titreyerek, “neyle istiyorsanız onunla için, benim önerim Diet Pepsi, sadece bunu söylemek istedim.” Kucağıma bakıyorum, kucağımda-ki mavi kumaş peçeteye, peçetenin kenarına Şezlonglar adı işlenmiş, bir an ağlayacak gibi oluyorum; çenem titriyor, yutkunamıyorum.</p>

  <p class="block1">Courtney elini uzatıp hafifçe bileğime dokunuyor, Rolex'imi okşuyor. “Tabii, Patrick, tabii. Bak, gerçekten-”</p>

  <p class="block1">Karaciğerimin yakınlarında bir sancı, bu duygu selini bastırıyor, sandalyemde doğruluyorum, irkildim, şaşırdım, garson gidiyor, Anne bana son David Onica sergisini görüp görmediğimi soruyor, biraz sakinleşiyorum.</p>
</body>
</html>
