<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AMERİKAN SAPIĞI</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block1">Görmediğim ortaya çıkıyor, ama orijinal bir Onica'm olduğunu söyleyecek kadar da ucuzlaşmak istemediğim için masanın altından Courtney'yi hafifçe tekmeliyorum. Bu onu lityum sersemliğinden çekip çıkarıyor ve kurulmuş gibi, “Patrick'in bir Onica'sı var. Gerçekten,” diyor.</p>

  <p class="block1">Hoşnut, gülümsüyorum; J&amp;B'mi yudumluyorum.</p>

  <p class="block1">“Oh, harika bir şey bu,” diyor Anne.</p>

  <p class="block1">“Gerçekten mi? Onica ha?” diye soruyor Scott. “Bayaa pahalı, değil mi.”</p>

  <p class="block1">“Valla, şu kadarını söyleyeyim...” İçkimi yudumluyorum, birden kafam karıştı, ne... ne... demek... şu kadarı? “Hiç.”</p>

  <p class="block1">Courtney bir tekme daha yemekten korkarak içini çekiyor. “Patrick'inki yirmi bin dolara geldi.” Can sıkıntısından çıldıracak raddelerde, küçük bir mısır ekmeği parçasını didiklemekte.</p>

  <p class="block1">Ona ölümcül bir bakış fırlatıp, tıslamamaya çalışarak, ııh, hayır, Courtney, elliye; diyorum.</p>

  <p class="block1">Bakışlarını, parmaklarının arasında ufalamakta olduğu mısır ekmeğinden yavaşça kaldırarak o lityum sarhoşu haline rağmen, bana öyle kötü bir bakışla bakıyor ki, otomatikman tırsıyorum, Onica'nın bana aslında sadece on iki bin dolara mal olduğunu Anne ile Scott'a çaktırmıyor neyse ki. Ama Courtney'in ürkütücü bakışı -gerçi aşırı tepki göstermiş olabilirim; o belki de onaylamayan gözlerle sütunlardaki desenlere, jaluzilere, ban çepeçevre saran mor lalelerle dolu. Montigo vazolara bakıyor-dur- bir Onica satın alma prosedürü üzerine uzun uzadıya açıklamalarda bulunamayacak kadar korkutuyor beni. Kolayca yorumlayabileceğim bir bakış bu. Uyarıyor: Bana hele bir daha tekme at, bu gece avucunu yalarsın, anladın mı?</p>

  <p class="block1">“Bence...” diye söze başlıyor Anne.</p>

  <p class="block1">Soluğumu tutuyorum, yüzüm sinirden gerili.</p>

  <p class="block1">“...ucuz,” diyor, ağzının içinde geveliyor.</p>

  <p class="block1">Soluğumu salıyorum. “Evet, öyle. Müthiş bir kelepirdi, sayende,” diyorum, yutkunarak.</p>

  <p class="block1">“Ama elli bin...” Scott hâlâ şüpheli.</p>

  <p class="block1">“Şey, bence onun yapıtlarında... onlarda bir çeşit... nasıl desem... harika bir proporsiyon duygusu, yüzeysellikle alay etmeyi amaçlayan bir yüzeysellik var.” Susuyorum, sonra New York dergisinde gördüğüm bir eleştirideki cümleyi hatırlamaya çalışarak tekrarlıyorum: “Yüzeysellikle alay...”</p>

  <p class="block1">“Luis'nin de bir Onica'sı yok mu, Courtney?” diye soruyor Anne, sonra Courtney'yi dürtüyor, “Courtney?”</p>

  <p class="block1">“Luis'nin de... nesi... yok mu?..” Courtney sanki boşaltmak ister gibi kafasını sallıyor, gözlerini de iri iri açıyor ki, kendiliğinden kapanmasınlar.</p>

  <p class="block1">“Luis kim?” Scott soruyu sorarken, bir yandan da demin komi çocuğun masamıza bıraktığı tereyağını alması için garson kızlardan birine el ediyor, nasıl da bir sosyal hayvan.</p>

  <p class="block1">Courtney’nin yerine Anne cevap veriyor. “Courtney'nin çıktığı çocuk.” Courtney'nin kafası allak bullak, gözlerini dikmiş benden yardım diliyor.</p>

  <p class="block1">“O nerede?” diye soruyor Scott. “Texas'da,” diyorum çabucak. “Kent dışında, Phoenix'de yani.”</p>

  <p class="block1">“Hayır,” diyor Scott, “Hangi şirkette demek istedim.”</p>

  <p class="block1">“L.F. Rothschild,” diyor Anne, doğrulaması için Courtney’e bakacak gibi oluyor, sonra dönüp bana bakıyor. “Öyle değil mi?”</p>

  <p class="block1">“Hayır. P &amp; P’de,” diyorum. “Birlikte çalışıyoruz, öyle sayılır yani.”</p>

  <p class="block1">“Bir aralar Samantha Stevens'la çıkmıyor muydu?” diye soruyor Anne.</p>

  <p class="block1">“Hayır,” diyor Courtney. “Birisi bir fotoğraflarını çekmişti de, W’de çıkmıştı, o kadar.”</p>

  <p class="block1">Gelir gelmez içkimi yuvarlıyor, hemen bir tane daha ısmarlıyorum; Courtney'nin tam bir yavru olduğunu aklımdan geçiriyorum, ama seksin hiçbir türlüsü şu yemeğe değmez. Ben tam odanın öbür ucundaki şahane bir kadını dikizlemekteyken -sarışın, koca memeler, bedeni saran elbise, dore topuklu saten ayakkabılar- sohbet şiddetle vites değiştiriyor, Scott bana yeni CD player'ından bahsederken, Anne her şeyden habersiz, kafayı uçurmuş, konuşulanlardan tamamıyla bihaber Courtney’e yeni sodyum oranı düşük buğdaylı, pirinçli pasta çeşitlerinden, taze meyvelerden ve New Age müziğinden, özellikle de Manhattan Steamroller'dan söz ediyor.</p>

  <p class="block1">“Aiwa,” diyor Scott, “Sesini duyacaksın. Sesi-” duralıyor, zevkten gözlerini yumuyor, mısır ekmeğini çiğniyor, "muh-te-şem.”</p>

  <p class="block1">“Eeee, biliyor musun Scottie, Aiwa fena değil.” Canına yandığımın, sen daha öyle san, Scottie diyorum içimden. “Ama aslında en babaları Sansui’dir.” Susuyorum, sonra ekliyorum. “Yakinen biliyorum. Benimki Sansui.”</p>

  <p class="block1">“Ben en babaları Aiwa sanıyordum.” Scott endişeli görünüyor, ama beni memnun etmeye yetecek kadar da allak bullak olmadı.</p>

  <p class="block1">“Katiyen, Scott,” diyorum. “Aiwa'nın dijital uzaktan kumandası var mı?”</p>

  <p class="block1">“Hıı.” diyor. “Bilgisayar kontrolü?” “Hı-hu.” Tam manasıyla hakiki bir salak. “Setin pikabının metacrylate ve pirinç karışık tablası var mı?” “Evet.” Yalan atıyor orospu çocuğu! “Radyosu... Accophase T-106 mı?” “Tabii,” diyor, omzunu silkerek. “Emin misin?” diyorum. “İyi düşün.” “Hıı. Galiba,” diyor, fakat biraz daha mısır ekmeği almak için uzanırken eli titriyor. “Hoparlörler ne?”</p>

  <p class="block1">“Eee, ahşap Duntech.” Çok acele cevap verdi.</p>

  <p class="block1">“Gördün mü, sersem kafa! Hoparlörlerin Infinity İRS V olacak,” diyorum. “Ya da-”</p>

  <p class="block1">“Dur bir dakika,” diye sözümü kesiyor. “V hoparlörü mü? Hiç V hoparlörü diye bir şey duymadım.”</p>

  <p class="block1">İşte, ben de onu diyorum ya,” diyorum. “V hoparlörün yoksa, siktiğimin walkman'ini dinle daha iyi.”</p>

  <p class="block1">“Bu hoparlörler basları nereye kadar verebiliyor?” diye soruyor kuşkulu bir sesle.</p>

  <p class="block1">“Ultrabas frekansı, on beş hertz,” diye kedi gibi mırlıyorum, her kelimenin tadını çıkarıyorum.</p>

  <p class="block1">Bu onun bir süre çenesini kapamaya yarıyor. Anne, yağı alınmış, dondurulmuş yoğurdun faziletlerinden bahsederek kulak tırmalamakta. Doğruluyorum, Scott'u kıçüstü oturttuğum için sevinçliyim, ama çarçabuk toparlanıyor ve lafa giriyor, “Neyse-” ucuz, boktan bir stereo set sahibi olmayı umursamıyormuş rolü oynamakta- “bugün yeni Phil Collins'i aldık. Groovy Kind of Love'ı bunda ne güzel yorumlamış, dinlemelisin.”</p>

  <p class="block1">“Yaa, bence gelmiş geçmiş en iyi şarkısı,” diyorum, karşılıklı mavra atıyoruz- gerçi nihayet Scott'la benim üzerinde anlaştığımız bir şey bulduk ama, o sırada üzeri kızarmış barbunyalar geliyor, görünüşleri bir garip, Courtney özür dileyerek kalkıyor, tuvalete gidiyor, yarım saat sonra hâlâ ortalıkta görünmeyince lokantanın arka tarafına gidiyorum ve onu vestiyerde uyur buluyorum.</p>

  <p class="block1">Evine vardığımızda soyunup uzanıyor, bacakları -solaryumlu, aerobikli, kaslı, çalıştırılmış bacaklar- iki yana açık, ben diz çökmüş onu yalıyor, bir yandan da kendimi getiriyorum, yalamaya ve emmeye başladığımdan beri iki kere geldi, sımsıkı ve ateş gibi ve ıslak, bacaklarını kapattırmıyorum, bir elimle onu parmaklıyor, ötekiyle de kendim sert kalmaya çalışıyorum. Onu havaya kaldırıp dilimi içine sokmaya çalışıyorum, ama o istemiyor, o yüzden başımı ondan kaldırıp Portian antika komodinin üzerinden D'Oro'dan alınma seramik kaseyle Tensor halojen lambanın yanındaki Palio küllükte duran prezervatifi alıyorum, paketi ıslak, becerikli iki parmağımla ve dişlerimle yırtarak açıyorum, sonra kolaycacık geçiriyorum.</p>

  <p class="block1">“Beni düzmeni istiyorum,” diye inliyor Courtney, bacaklarını havaya kaldırınca vajinası daha da açılıyor, kendini parmaklıyor, parmaklarını bana yalatıyor, tırnakları uzun ve kırmızı, Stuart Hall jaluzilerden gelen sokak lambalarının ışığında parlayan ıslak vajinasının tadı pembe ve tatlı, parmaklarını soğumadan hemen ağzıma ve dilime sürüyor.</p>

  <p class="block1">“Evet,” diyorum, üzerine çıkıyor, zarif bir hareketle içine giriyorum, dudaklarını ezerek öpüyorum, hızla gidip geliyorum, penisim, kalçalarım çılgın bir hızla girip çıkıyor, cinnet geçirir gibi kendi ivmeleriyle gidip geliyorlar, uşaklarımın dibinde, kıçımın deliğinde orgazm olacağımın belirtisi, çatlayacak kadar sertleşmiş organımdan yukarıya doğru yükseliyor -ama sonra öpüşmenin ortasında başımı kaldırıyorum, dili ağzından sarkmış öylece kalakalıyor, kendi kırmızı, kabarmış dudaklarını yalamaya başlıyor, ben hâlâ gidip geliyorum ama hareketlerim hafifliyor artık... bir... bir... sorun var sanki, ama ne olduğunu hemen bulamıyorum... ama komodinin üzerindeki yan dolu Evian şişesine bakarken birden aklıma geliyor, “hastiir” diye inleyip içinden çıkıyorum.</p>

  <p class="block1">“Ne oldu?” diye inliyor Courtney. “Bir şey mi unuttun?”</p>

  <p class="block1">Cevap vermeden şilteden kalkmıyorum, prezervatifi çekerek çıkarmaya çalışarak düşe kalka banyoya gidiyorum, tam kolaylamışken kazayla Genold basküle takılıyorum, aynı anda elektriği de açmaya çalışıyorum, bu arada ayak başparmağımı çarpıyorum, derken, küfrede küfrede ecza dolabını açmayı başarıyorum.</p>

  <p class="block1">“Patrick, ne yapıyorsun?” diye sesleniyor yatak odasından.</p>

  <p class="block1">“Suda çözülebilen sperm öldürücü kremi arıyorum,” diye sesleniyorum cevap olarak. “Ne yaptığımı sanıyorsun? Advil mi arıyorum sence?”</p>

  <p class="block1">.”Oh tanrım,” diye bir çığlık atıyor. “Üzerinde yok muydu?"</p>

  <p class="block1">“Courtney!” Dudağımın üzerinde küçük bir jilet kesiği fark ediyorum. “Nerede o?”</p>

  <p class="block1">“Seni duyamıyoruuum,” diye bağırıyor.</p>

  <p class="block1">“Luis'nin losyon zevki feci,” diye mırıldanıyorum, bir Paco Rabanne şişesini alıp burnuma tutuyorum.</p>

  <p class="block1">“Ne diyorsuuun?” diye bağırıyor.</p>

  <p class="block1">“Suda çözülebilen sperm öldürücü krem,” diyorum bağırarak, aynalı dolabın içine bakıyorum, jilet kesiğine sürmek üzere Clinique'in kantaşı çubuğuna bakınıyorum. “Ne demek-nere-de?” diye sesleniyor. “Senin üzerinde yok muydu ki?”</p>

  <p class="block1">“Allahın belası suda çözülebilen sperm öldürücü krem nerede?” diye haykırıyorum. “Suda! Çözülebilen! Sperm! Öldürücü! Krem!” Bu kelimeleri haykırırken Clinique fondöteninden biraz alıp yaranın üzerine sürüyorum, sonra saçımı geriye yatırarak tarıyorum.</p>

  <p class="block1">“En üst rafta,” diyor, “galiba.”</p>

  <p class="block1">Ecza dolabını karıştırırken gözüm küvetine gidiyor, son derece sıradan olduğunu fark ediyorum, dayanamıyorum, “Bana baksana Courtney, banyona biraz çekidüzen ver de şu küveti taşlatacak mısın, yoksa Jakuzi seti mi ekleyeceksin, ne yapacaksan yap.” Bağırarak: “Beni duyuyor musun Courtney?”</p>

  <p class="block1">Uzunca bir aradan sonra, “Evet... Patrick. Seni duyuyorum,” diyor.</p>

  <p class="block1">Tüpü nihayet büyük bir şişe -kavanoz- Xanax'ın arkasında buluyorum ve çüküm tamamıyla inmeden önce prezervatifin ucuna, içeri bir parmak koyuyorum, geri kalanı lateks kılıfın üzerine sürüyorum, yatak odasına dönüyorum, şiltenin üzerine öyle bir atlıyorum ki, o “Patrick, bu yatak, allanın belası bir trambolin değil,” diye azarlıyor beni. Aldırmıyorum, üzerine eğilip dalıyorum Courtney'nin içine, anında kalçalarını havaya kaldırıyor gidiş gelişlerimi karşılamak için, sonra başparmağını yalayıp klitorisini ovalamaya başlıyor. Uzun uzun hızlı hızlı darbelerle aletimin vajinasına girip çıkışını seyrediyorum.</p>

  <p class="block1">“Dur,” diyor soluk soluğa.</p>

  <p class="block1">“Ne?” diye inliyorum, şaşırdım ama tam gelmek üzereyim. “Luis gıcık keçinin teki,” diyor soluk soluğa, beni dışarı itmeye çalışıyor.</p>

  <p class="block1">“Evet,” diyorum, üzerine abanıp kulağını yalıyorum “doğru,</p>

  <p class="block1">Luis gıcık keçinin teki. Ondan ben de nefret ediyorum.” Pısırık erkek arkadaşından duyduğum tiksintinin gücüyle, daha da hızlı gidip gelmeye başlıyorum, birazdan boşalacağım.</p>

  <p class="block1">“Hayır, sersem,” diye homurdanıyor. “Bazısının ucu kesecik-li, dedim. Luis gıcık keçinin teki, değil. Bunun ucu kesecikli mi? Kalk üstümden.”</p>

  <p class="block1">“Ne -ne mi?” diye inliyorum.</p>

  <p class="block1">“Çık içimden,” diye homurdanıyor, debeleniyor.</p>

  <p class="block1">“Seni dinlemiyorum,” diyorum, ağzımı onun sert, büyük memeler üzerine kondurulmuş küçük, kusursuz, sertleşmiş meme uçlarına indiriyorum.</p>

  <p class="block1">“Çık diyorum, allanın cezası!” diye haykırıyor.</p>

  <p class="block1">“Ne istiyorsun Courtney?” Homurdanıyorum, gidip gelişlerimi yavaşlatıyorum, sonunda doğruluyorum, yarı yarıya onun içindeyim hâlâ, dizlerim kırık olarak üzerindeyim. Kendini yatağın başucuna doğru geriye çekiyor, malafatım kayıp çıkıyor.</p>

  <p class="block1">“Normal uçlu.” İşaret ediyorum. “Galiba.”</p>

  <p class="block1">“Işığı yak,” diyor, doğrulup oturmaya çalışıyor.</p>

  <p class="block1">“Amaan be,” diyorum. “Gidiyorum ben.”</p>

  <p class="block1">“Patrick.” Sesinde bir uyarı gizli. “Işığı yak.”</p>

  <p class="block1">Uzanıp halojen Tensor'u yakıyorum.</p>

  <p class="block1">“Normal uçlu, gördün mü?” diye soruyorum. “N'olmuş?”</p>

  <p class="block1">“Çıkar,” diyor sertçe.</p>

  <p class="block1">“Neden?”</p>

  <p class="block1">“Çünkü ucunda en az yarım santim boşluk kalmalı da ondan,” diyor. Göğüslerini Hermès bir eşarpla önüyor, sesi yükseliyor, sabrı taşmak üzere, “boşalmanın şiddetini karşılayabilsin diye.”</p>

  <p class="block1">“Ben buradan çıkıp gidiyorum.” Tehdidi savuruyorum, ama bir yere kımıldamıyorum. “Lityumun nerede senin?”</p>

  <p class="block1">Başını bir yastığın altına sokuyor ve ağzının içinde bir şeyler yuvarlıyor ve cenin pozisyonuna geçiyor. Ağlamaya başlıyor galiba.</p>

  <p class="block1">“Lityumun nerede, Courtney?” Sakin bir sesle yeniden soruyorum. “Alman lazım,”</p>

  <p class="block1">Gene anlaşılmaz bir şeyler mırıldanılıyor, başını sallıyor -hayır, hayır, hayır,- yastığın altında.</p>

  <p class="block1">“Ne? Ne dedin sen?” zoraki bir kibarlıkla soruyorum, bir yandan da elimle hafif hafif kendiminkini sıvazlayarak sen kalmasını sağlıyorum. “Nerde?” Yastığın altından duyulur duyulmaz hıçkırıklar.</p>

  <p class="block1">“Ağlıyorsun şu anda ve seni nispeten daha iyi duymakla birlikte, gene de dediklerinin tek kelimesini anlamıyorum.” Yastığı başının üstünden çekip almaya çalışıyorum. “Evet, sesin çıksın!”</p>

  <p class="block1">Gene bir şeyler geveliyor, gene bir şey anlamıyorum.</p>

  <p class="block1">“Courtney.” Bir uyarı gizli sesimde, şimdi tepem atacak. “Eğer demin sandığım şeyi dedinse; eğer lityumunun buzdolabında Frusen Glâdje dondurma kutusunun yanında olduğunu ve sorbe olduğunu söylemek istiyorsan” -haykırıyorum artık-”gerçekten de bunu söylüyorsan, o zaman öldürürüm seni. Sorbe mi? Lityumun aslında sorbe mi?” Bunları çığlık çığlığa söyleyip nihayet yastığı başından çekip alıyorum, suratına şiddetli bir tokat atıyorum.</p>

  <p class="block1">“Bu herif güvenliksiz seks yapmakla beni tahrik ettiğini mi sanıyor be!" diyor, çığlık çığlığa.</p>

  <p class="block1">“Aman, gerçekten değmez bütün bunlara,” diyorum ağzımın içinde, prezervatifi biraz aşağı çekiyorum, yarım santim kadar -daha az aslında. “Evet, Courtney ne içinmiş bu, söyle bakalım? Ha? Anlat bakalım.” Bir tokat daha atıyorum, hafifçe bu sefer. “Neden yarım santim kadar aşağı çekecekmişiz prezervatifi? Boşalmanın şiddetini karşılayabilsin diye!”</p>

  <p class="block1">“Hayııır, ben tahrik olmuyoruuum işteee!” Histeri krizi geçirmekte, gözyaşları içinde, boğula boğula ağlıyor. “Terfi alacağım yakında. Ağustosta Barbados'a gideceğim, her şeyi berbat edecek bir cinsel hastalık almak istemiyorum başıma.” Boğuluyor, öksürüyor. “Allahım, bikini giyebilmek istiyorum,” diye zırlıyor. “Bergdorfs'dan satın aldığım Norma Kamali bikinimi.”</p>

  <p class="block1">Kafasını kavrıyorum ve prezervatifte yaptığım ayarlamaya bakması için zorluyorum. “Gördün mü? Mutlu musun? Aptal orospu seni! Mutlu musun, seni aptal kancık?”</p>

  <p class="block1">Benimkine bakmadan, “Oh tanrım, hadi olsun bitsin anık,” diyor hıçkırıklar içinde ve yatağa devriliyor.</p>

  <p class="block1">Sertçe içine giriyorum ve yok denecek kadar cılız bir orgazma ulaştırıyorum kendimi, bir biçimde hazır olduğum, ama gene de büyük düş kırıklığımın sonucu olan iniltim Courtney tarafından zevk olarak anlaşılıyor ve hıçkırıklara boğulmuş halde yatakta altımda yatarken bir an tahrik oluyor, elini aşağıya götürüp kendine dokunmaya kalkıyor, ama neredeyse hemen o an -aslında daha gelmekteyken- sönmeye başlıyorum, gene de içinden çıkarken sert kalmazsam fıttıracağından korktuğum için prezervatifin dibini sıkıyorum, sonra kelimenin tam anlamıyla porsuyup çıkıyorum. Yatağın bir tarafında o, bir tarafında ben, yirmi dakika kadar yatıyoruz, Courtney salya sümük Luis'yi, Harry'nin Barı'nda unuttuğu antika ekmek tahtalarını, som gümüş peynir rendesini, teneke çörek kutusunu sayıklıyor, sonra beni ağzına almaya kalkışıyor. “Seni tekrar düzmek istiyorum,” diyorum ona, “ama prezervatif takmak istemiyorum çünkü bir şey hissetmiyorum.” Bunun üzerine ağzını sönmüş organımdan çekerek öldürücü bakışlar yolluyor, sakin sakin, “Takmayacak-san zaten hiçbir şey hissetmeyeceksin demektir,” diyor.</p>

  <h1 id="sigil_toc_id_11">İş Toplantısı</h1>

  <p class="block1">Bana âşık sekreterim Jean, haber vermeden ofisime giriyor, saat on birde katılmam gereken çok önemli bir şirket toplantım olduğunu söylüyor. Üstü yekpare cam Palazzetti masamda oturmuş, gözümde Ray-Ban'lerim, bilgisayar ekranına bakmaktayım, bir Nuprin tableti çiğniyorum, dün gece Shout!'da Charles Hamilton, Andrew Spencer ve Chris Stafford'la birlikte gayet masumane başlayan kokain aleminden ötürü akşamdan kalmayım; oradan Princeton Club'a geçtik, sonra Barcadiaya devam ettik, üç buçuk sıralarıydı Nell’s'e düştük, sabahın erken saatlerinde banyoma gömülmüş, belki dört saatlik terli, rüyasız bir uykunun ardından Stoli Bloody Mary'mi yudumlarken, bir toplantım olduğu aklıma geldiydi, ama taksi yolculuğu sırasında gene aklımdan çıkmış. Jean streç ipekli kırmızı bir ceket, kenarı dantelli bir etek, Susan Bennis Warren Edwards'dan üzerleri saten kurdeleli kırmızı süet ayakkabılar giymiş, kulaklarında Robert Lee Morris altın kaplama küpeler var. Orada önümde durmuş acımı görmezden gelmekte, elinde bir dosya.</p>

  <p class="block1">Bir dakika kadar onu yok sayarmış gibi yaptıktan sonra, sonunda güneş gözlüğümü indiriyor ve gırtlağımı temizliyorum. “Evet? Başka? Söyle Jean.”</p>

  <p class="block1">“Bugün Bay Homur Homur'uz, öyle mi?” Gülümsüyor, dosyayı ürkekçe masamın üzerine koyuyor. Orada durmuş bekliyor hâlâ... neyi, dün geceye dair anekdotlarla onu eğlendirmemi falan mı?</p>

  <p class="block1">“iyi bildin, şapşalım. Bugün Bay Homur Homur'uz,” diyorum tıslayarak, dosyayı kaptığım gibi masanın en üst çekmecesine tıkıyorum.</p>

  <p class="block1">Bana bakıyor, hiçbir şey anlamadı, sonra tam süngüsü düşük bir suratla, “Ted Madison aradı, James Baker da. Seninle altıda Fluties'de buluşmak istiyorlar,” diyor.</p>

  <p class="block1">Ona kötü kötü bakarak iç geçiriyorum. “Evet, bu durumda ne yapman gerekiyor?”</p>

  <p class="block1">Tedirgin gülüyor, hâlâ ayakta, gözleri iri iri açık. “Emin değilim.”</p>

  <p class="block1">“Jean.” Onu odadan çıkarmak üzere ayağa kalkıyorum. “Ne-de-men-ge-re-ki-yor?”</p>

  <p class="block1">Aradan biraz geçiyor ama sonunda, ürkekçe bir tahminde bulunuyor; “Sadece... hayır... mı... diyeyim?”</p>

  <p class="block1">“Sadece... hayır... de.” Başımla onaylıyorum, onu iterek dışarı çıkarıp arkasından kapıyı çarpıyorum.</p>

  <p class="block1">Toplantı için bürodan çıkmadan önce, Perrier ile iki tane Valium yutuyorum, sonra kendinden nemli pamuk parçacıklarıyla yüzüme ölü derileri temizleyen bir losyon uyguluyorum, ardından bir nemlendirici kullanıyorum. Üzerimde yünlü bir tüvit takım elbise var, bir de çizgili pamuklu gömlek, ikisi de Yves Saint Laurent, Armanı bir ipek kravat, Ferragamo'dan siyah burunlu iki renkli ayakkabılar. Dişlerimi önce Plax'la temizliyor, sonra fırçalıyorum, sonra burnumu sildiğimde, parmak kalınlığında, ipimsi kan ve sümük parçaları, ne yazık ki hediye olmayan kırk beş dolarlık Hermes mendilimi lekeliyor. Ama günde yirmi litreye yakın Evian suyu içiyor ve düzenli olarak solaryuma gidiyorum, bir gecelik alem tenimin ne yumuşaklığını ne de rengini etkilemiş. Cildim hâlâ kusursuz. Üç damla Visine gözleri parlatır. Buz kesesi cildi gerginleştirir. Uzun lafın kısası, kendimi bok gibi hissediyorum, ama harika görünüyorum.</p>

  <p class="block1">Toplantı odasına ilk varan da benim. Luis Carruthers uslu köpek yavrusu gibi ayaklarımın dibinden yetişip geliyor, az farkla ikinci, yanımdaki iskemleye oturuyor, bu da demektir ki, walkman'i kulaklarımdan çıkarmam gerekecek. Yünlü ekose bir spor ceket, yünlü kumaştan pantolon, Hugo Boss pamuklu gömlek ve şal desenli kravat-pantolon, yanılmıyorsam Brooks Brothers. Hemen Phoenbe'de Propheteers adında bir lokantadan bahsetmeye koyuluyor, aslında konu ilgilendiriyor beni, ama</p>

  <p class="block1">Luis Carruthers'ın ağzından değil, neyse ki on miligramlık Valium almışım, o yüzden idare ediyorum. Bu sabah, Patty Winters Şov'da Donner Partisi üyelerinin varisleri vardı.</p>

  <p class="block1">“Müşteriler tamamen kır oydu, tahmin edersin; diyor Luis. “Beni yerel bir Sefiller prodüksiyonuna götürmek istediler, zaten</p>

  <p class="block1">Londra'da görmüştüm, fakat-'</p>

  <p class="block1">“Propheteers'de yer ayırtmakta zorluk çektin mi?” diye sözünü kesiyorum.</p>

  <p class="block1">“Hayır. Hiç,” diyor. “Geç yedik.”</p>

  <p class="block1">“Ne ısmarladınız?”</p>

  <p class="block1">“Ben istiridye çılbır, lotte ve fındıklı tan yedim.”</p>

  <p class="block1">“Lotte'yi iyi yapıyorlarmış diye duydum,” diye mırıldanıyorum, dalgın dalgın.</p>

  <p class="block1">“Müşteri, boudlin beyaz içti, kızarmış tavuk ve cheesecake yedi.”</p>

  <p class="block1">“Cheesecake mi?” Bu basit, uzaylı yemeği gibi liste karşısında aklım karışıyor. “Kızarmış tavuğun üzerinde ne tür sos ya da meyve vardı? Değişik biçimlerde kesilmiş miydi?”</p>

  <p class="block1">“Hiçbiri, Patrick,” diyor, onun da aklı karıştı, “kızar... tılmıştı.”</p>

  <p class="block1">“Ya Cheesecake, neliydi? Isıtılmış mıydı? Ricotta peynirli cheesecake miydi? Keçi peyniri mi? Çiçek ya da kişniş var mıydı içinde?”</p>

  <p class="block1">“Şey, basbayağı... sadeydi,” diyor, sonra ekliyor. “Patrick, terliyorsun sen.”</p>

  <p class="block1">“Kız ne yedi?” diye soruyorum, onu duymazdan gelerek. “Müşterinin manitası.”</p>

  <p class="block1">“Şey, mevsim salatası, tarak ve limonlu tart.”</p>

  <p class="block1">“Taraklar ızgara mıydı? Saşi miydi, tarak mıydı?” diye soruyorum. “Ograten miydi yoksa?”</p>

  <p class="block1">“Hayır, Patrick,” diyor Luis. “Kı... kızartılmıştı.”</p>

  <p class="block1">Ben bu durum üzerine kafa yorarken toplantı odasına derin bir sessizlik hakim, uzun uzun düşündükten sonra, “'Kızartılmış’ ne demek, Luis?”</p>

  <p class="block1">“Emin değilim,” diyor. “Galiba... tava... kullanılıyor.”</p>

  <p class="block1">“Şarap?”</p>

  <p class="block1">“'85, Sauvignon beyaz,” diyor. “Jordan, iki şişe.”</p>

  <p class="block1">“Araba?” diye soruyorum. “Phoenix'de araba kiraladınız mı?”</p>

  <p class="block1">“BMW,” Gülümsüyor. “Küçük, siyah, pırıl pırıl bir yavru.”</p>

  <p class="block1">“Çok in,” diye mırıldanıyorum. Dün geceyi hatırladım, Nell's’deki bir bölmede nasıl kendimi tamamen kaybettiğimi -ağzım köpürerek, tek aklıma gelen böceklerdi, sürüyle böcek, ve güvercinlere koşuyorlardı, ağızları köpüre köpüre, güvercinlere koşuyorlardı. “Phoenix. Janet Leigh, Phoenixliydi...” Bir duruyorum, “Duşta bıçaklanmıştı. Zayıf sahnedir.” Duralıyorum. “Kan sahici gibi durmuyordu.”</p>

  <p class="block1">“Dinle Patrick.” Luis, mendilini avucuma sıkıştırıyor, onun dokunmasıyla birlikte kenetlenip yumruk olmuş parmaklarım gevşiyor. “Dibble ile ben gelecek hafta Yale'liler kulübünde yemek yiyeceğiz. Bize katılmak ister miydin?”</p>

  <p class="block1">“Tabii.” Courtney'nin iki yana açılmış ve yüzümün etrafına dolanmış bacaklarını düşünüyorum ve göz açıp kapayıncaya kadar geçen kısacık bir an Luis'ye baktığımda onun kafasını konuşan bir vajina olarak görüyorum, donuma edecek gibi oluyorum neredeyse, alnımda biriken terleri silerken bir şeyler söylemek gereği duyuyorum. “Üstündeki güzel... bir... takım, Luis.” Şu anda aklımdaki en son şey.</p>

  <p class="block1">Afallamış gibi başını indirip bakıyor, sonra kızarıyor, utanarak yakasını elliyor. “Teşekkürler, Pat. Sen de harika görünüyorsun. .. her zamanki gibi.” Kravatıma dokunmak üzere elini uzattığında, parmakları daha bana ulaşamadan elini yakalıyorum, “İltifatın yeterli,” diyorum.</p>

  <p class="block1">Reed Thompson içeri giriyor, üzerinde ekose yünlü dört düğmeli bir kruvaze takım, çizgili pamuklu gömlek ve ipek kravat, hepsi Armani, artı Interwoven'dan biraz zevksizce mavi renkte pamuklu çoraplar ve aynen benimkilere benzeyen burnu değişik renkte siyah Ferragamo ayakkabılar, kusursuz manikürlü elinde bir Wall Street Journal, boşta kalan kolunaysa Bili Kaiserman'dan tüvit bir palto atmış. Başıyla selam veriyor ve masaya, karşımıza oturuyor. Biraz sonra Todd Broderick geliyor; üzerinde ince beyaz çizgili altı düğmeli kruvaze bir takım elbise, çizgili ipek-pamuklu karışımı gömlek, ipek kravat var, hepsi Polo, anı yapmacıklı bir göğüs cebi mendili, onun da Polo olduğundan emin gibiyim. Sonra McDermott giriyor içeri, elinde bu haftanın New York dergisi ve bugünkü Financial Times, gözünde Oliver Peoples'dan numarasız, kızıl kahverengi çerçeveli gözlükler, siyah-beyaz yünlü balıksırtı takım elbise, sivri yaka uçları, çizgili bir pamuklu gömlek, şal desenli ipek kravat, hepsi John Reyle kreasyonu ve onun dükkanından.</p>

  <p class="block1">Kaşlarımı kaldırarak McDermott'a gülümsüyorum, o ise surat bir karış, gelip yanıma oturuyor. İç geçirip gazetesini açıyor, ses çıkarmadan okumaya başlıyor. Bir 'merhaba' ya da 'günaydın' dahi lütfetmemesinden canının sıkkın olduğunu anlıyorum, konunun benimle ilgisi olduğundan şüpheleniyorum. Sonunda, Luis'nin bir şey sormak üzere olduğunu sezip McDermott'a dönüyorum.</p>

  <p class="block1">“Evet, McDermott, derdin nedir?” Pis sımış. “Stairmaster'da kuyruk mu vardı bugün?”</p>

  <p class="block1">“Nereden çıkardın derdim olduğunu?” diye soruyor, burnunu çekip Financial Times'ın sayfalarını çeviriyor.</p>

  <p class="block1">“Dinle,” diyorum, ona yaklaşarak, “geçen gece Pastels'daki pizza yüzünden sana bağırdığım için özür dilemiş bulunuyorum. Mutlu musun?”</p>

  <p class="block1">“Kim demiş o yüzden olduğunu?”</p>

  <p class="block1">“Peki o zaman nedir, McDermott?” diye fısıldıyorum. Arkamda bir hareket var. iskemlenin koluna yapışıp üçe kadar sayıyorum, sonra birden dönüyorum, Luis'yi kulak kabartmış konuştuklarımızı dinlerken yakalıyorum.</p>

  <p class="block1">Yakalandığını biliyor, suçlu suçlu geri dönüp iskemlesine gömülüyor.</p>

  <p class="block1">“McDermott, gülünç bu,” diye fısıldıyorum. “Hâlâ bana kızıyor olamazsın sırf Pasteldeki pizza... kıtır kıtır... dedim diye!”</p>

  <p class="block1">“Gevrek,” diyor, bana bir bakış yollayarak. “Kullandığın sözcük gevrek'ti.”</p>

  <p class="block1">“Özür dilerim,” diyorum. “Ama haklıyım. Öyle. Times'daki eleştiriyi okudun, öyle değil mi?”</p>

  <p class="block1">“Al.” Elini cebine sokup fotokopi bir sayfa çıkarıyor. “Sadece haksız olduğunu kanıtlamak için. Oku şunu.”</p>

  <p class="block1">“Nedir bu?” Katlı kağıdı açıyorum.</p>

  <p class="block1">“Kahramanın Donald Trump hakkında bir makale.” McDermott sırıtıyor.</p>

  <p class="block1">“Sahiden,” diyorum. “Nasıl olmuş da görmemişim bunu.”</p>

  <p class="block1">“Veee...” McDermott makaleye şöyle bir göz gezdiriyor, ve parmağıyla kırmızı mürekkeple altı çizilmiş en alt paragrafı suçlar gibi işaret ediyor. “Donald Trump, Manhattan'da en iyi pizzanın nerede olduğunu düşünüyormuş?”</p>

  <p class="block1">“Bırak da şunu okuyayım.” Üfleyerek elimle onu kışkışlıyorum “Yanılmış olabilirsin. Ne kötü bir fotoğraf.”</p>

  <p class="block1">“Bateman. Bak. Daire içine aldım.”</p>

  <p class="block1">Siktiğimin yazısını okurmuş gibi yapıyorum ama çok öfkeleniyorum ve yazıyı McDermott'a geri vermek zorunda kalıyorum. İyice kızgın bir sesle, “Ne olmuş? Ne demek oluyor yani bu? Sen bana ne demeye ça-lı-şı-yor-sun, McDermott?” diyorum.</p>

  <p class="block1">“Pastels'ın pizzaları hakkında şimdi ne düşünüyorsun, Bateman?” diye soruyor pişkin pişkin.</p>

  <p class="block1">“Şey,” diyorum, kelimeleri dikkatle seçerek. “Galiba oraya gitmem ve pizzasını yeniden tatmam gerekecek...” Bunu kenetlenmiş dişlerimin arasından söylüyorum. “Demek istediğim sadece şu, oraya son gidişimde pizzaları...”</p>

  <p class="block1">“Gevrek miydi?”</p>

  <p class="block1">“Haa.” Omuz silkiyorum. “Gevrekti.”</p>

  <p class="block1">“Hı-hıı.” McDermott zafer kazanmışçasına gülümsüyor.</p>

  <p class="block1">“Dinle, Pastelsin pizzasına Donny okey diyorsa-” diye lafa giriyorum, McDermott'a bunu itiraf etmekten nefret etmekteyim, içimi çekiyorum, anca duyulur bir sesle, “...o zaman ben de okey derim.”</p>

  <p class="block1">McDermott zevkten kıkır kıkır gülüyor, zafer onun.</p>

  <p class="block1">Üç krep-ipek kravat, bir Versace ipek-saten örme kravat, iki ipek fular, iki ipek Kenzo, iki ipek jakar kravat sayıyorum. Xeryus ve Tuscany ve Armani ve Obsession ve Polo ve Grey Flannel ve hattâ Antaeus parfümleri birbirine karışıyor, birbirlerine doğru süzülüyor, takım elbiselerden havaya yükseliyor, kendi karışımlarını oluşturuyorlar: soğuk, mide bulandırıcı bir koku.</p>

  <p class="block1">McDermott'ı uyarıyorum. “Ama özür dilemeyeceğim.”</p>

  <p class="block1">“Diledin bile, Bateman.”</p>

  <p class="block1">İçeri Paul Owen giriyor, üzerinde tek düğmeli kaşmir spor ceket, yün flanel pantolon, Ronaldus Shamask gömlek, ama beni gerçekten etkileyen kravatı oluyor -Zanzarra'nın bir Andrew Fezza modeli, üzerinde mavi, siyah, kırmızı, sarı renklerde cesur çizgiler var. Carruthers de heyecanlanıyor ve iskemleme doğru eğilerek, yanlış duymadıysam, “Bunu takmak da taşak ister, değil mi?” diyor. Cevap vermediğimi görünce siniyor, masanın onasında duran Sports Illustrated'lerden birini alıyor ve kendi kendine mırıldanarak, Olimpiyat dalış takımı hakkındaki bir yazıyı okumaya başlıyor.</p>

  <p class="block1">“Merhaba, Halberstam,” diyor Owen, geçerken.</p>

  <p class="block1">“Merhaba Owen,” diyorum. Saçını ortadan ayırıp geriye yapıştırma stiline hayran oluyorum, nasıl da tam ortadan ayırmış, ne keskin çizgi o... aklım başımdan gidiyor, ona saç bakım ürünlerini nereden aldığını, nasıl bir köpük kullandığım sormalıyım, ihtimalleri aklımdan geçirdikten sonra mutlaka Ten-X'dir diyorum.</p>

  <p class="block1">Greg McBride içeri giriyor ve yanıma geliyor. “Bu sabahki Winters şovunu gördün mü? Alemdi. Tam alem.” Dibble ile Lloyd'un arasındaki yerine oturmadan önce çak yapıyoruz. Onlar da nereden çıktılarsa.</p>

  <p class="block1">Charles Murphy ile birlikte içeri giren Kevin Forrest, “Benim telefonun beklemesi göçtü. Felicia berbat etti, nasıl becerdiyse,” diye söyleniyor. Ne giydiklerine dikkat bile etmiyorum. Ama gözlerimi Murphy'nin, gözleri mavi kristalden gümüş baykuş kol düğmelerinden ayıramıyorum.</p>

  <h1 id="sigil_toc_id_12">Videocu Sonra D'Agostino's</h1>

  <p class="block1">VideoVisions'da, Yukarı Batı Yakasında, oturduğum yerin yakınındaki videocuda dolanıyorum, bir yandan da Diet Pepsi'mi yudumluyorum, Sony walkman'imin kulaklıklarında yeni Christopher Cross kaseti gümbür gümbür çalmakta. İşten sonra Montgomery'yle racquetball oynadım, sonra bir şiatsu masajı yaptırdım ve Yetmiş üçüncü Sokak'taki Rusty's'de Jesse Lloyd, Jamie Conway ve Kevin Forrest'la bir içki içmek üzere buluştum. Bu akşam, üzerimde Ungaro Uomo'dan (Paris) yeni bir palto var, Bottega Veneta bir evrak çantası ve bir de Georges Gaspar şemsiye.</p>

  <p class="block1">Videocu her zamankinden kalabalık. Bu akşam, She-Male Reformatory ya da Ginger's Cunt kasetlerini kızarıp bozarmadan kiralamam imkansız, çünkü sırada bekleyen birçok çift var, artı korku filmlerinin orada First Boston'dan Robert Ailes'la burun buruna geldim, ya da en azından bana öyle geldi. Yanımdan geçip giderken “Mer'aba, McDonald” dedi ağzının içinde yuvarlayarak. Elinde Friday the 13th, Bölüm 7 ve bir kürtaj belgeseli vardı, manikürünün kusursuz olduğu gözümden kaçmadı, ama bileğindeki altın Rolex bence imitasyondu.</p>

  <p class="block1">Porno söz konusu olamayacağına göre Hafif Güldürü bölümünü gözden geçiriyorum ve bir Woody Allen seçiyorum, ama hâlâ tatmin olmuş değilim. Başka bir şey istiyorum. Rock Müzikalleri bölümünden geçiyorum -sıfır,- derken kendimi Korku-Komedi bölümünde buluyorum -aynen- ve birden küçük bir kalp sıkışması geçiriyorum. Çok fazla film var! Dan Aykroy'dun yeni komedisinin tanıtımı için konan karton afişin arkasına mevzileniyorum ve ağzıma iki tane beşer miligramlık Valium atıp Diet Pepsi'mle yutuyorum. Sonra uyurgezer gibi, programlanmış gibi elim Body Double'e gidiyor -otuz yedi kere kiraladım bu filmi- kasaya gidip tezgahtaki tombalak kızın -yedi-sekiz kilo fazlası var, saçları kuru ve kırık kırıklı - işimi görmesi için yirmi dakika sıra bekliyorum. Üzerinde torbamsı, ne idüğü belirsiz bir süveter -marka olmadığı kesin- belki de memeleri olmadığı gerçeğini gizlemek niyetiyle, ayrıca gözleri güzel olsa bile kimin sikinde? Nihayet sıra bana geldi. Boş kutuları ona uzatıyorum.</p>

  <p class="block1">“Bunlar mı?” diye soruyor. Üye kartımı alıyor. Mario Valentino'dan acem siyahı eldivenler var elimde. VideoVisions üyelik aidatım yılda yalnızca iki yüz elli dolar.</p>

  <p class="block1">“Jami Gertz filminiz var mı?” diye soruyorum. Gözlerimle gözlerini yakalamaya çalışıyorum.</p>

  <p class="block1">“Ne?” diye soruyor. Aklı başka yerlerde.</p>

  <p class="block1">“Jami Gertz'in oynadığı film var mı?”</p>

  <p class="block1">“Kim?” Bilgisayara bir şey giriyor, sonra bana bakmadan soruyor, “Kaç geceliğine?”</p>

  <p class="block1">“Üç,” diyorum. “Jami Gertz'in kim olduğunu bilmiyor musunuz?”</p>

  <p class="block1">“Sanmıyorum.” Bir de iç geçiriyor. “Jami Geriz; diyorum. “Aktris.”</p>

  <p class="block1">“Kimden söz ettiğinizi anlayamadım,” diyor. Ses tonuyla onu taciz ettiğimi ima etmek niyetinde, ooo evet, videocuda çalışıyor ve bu da zor, stresli bir iş olduğu için böyle şıllıkça davranmaya hakkı var, öyle mi? Elimde bir çekiç olsa bu kızın vücuduna neler yapmam ben, bir buz kıracağıyla onun beynine ne laflar kazırım. Arkasında duran herife boş kutuları veriyor -Body Double'ın kutusuna baktıktan sonra adamın yüzünde beliren dehşet ifadesini görmezden geliyorum- adam gene de filmleri getirmek üzere uslu uslu dükkanın arkasındaki depo gibi yere yollanıyor. “Tabii ki biliyorsun,” diyorum yumuşak bir sesle. “Diet Cola reklamlarına çıkıyor. Görmüşsündür o reklamları.” “Hiç sanmıyorum,” diyor. Sesi öyle monoton ki, neredeyse vazgeçecek gibi oluyorum. Filmlerin isimlerini, sonra da üye numaramı bilgisayara yazıyor. Body Double'da en sevdiğim sahne, kadının... elektrikli matkapla... oyulduğu... sahne,” diyorum, soluğum kesiliyor neredeyse. Dükkan birden çok ısınmış gibi oldu, fısıldar gibi “oh, tanrım,” diyorum, titremesini durdurmak için eldivenli elimi tezgahın üzerine yerleştiriyorum. “Sonra tavandan kan akmaya başlıyor hani,” derin bir soluk alıyorum ve bunları söylerken kafam elimde olmadan sallanmaya başlıyor, yutkunuyorum ve mümkün olduğunca dikkat çekmemeye çalışarak tezgahın üzerinden ne çeşit ayakkabı giydiğini görmeye çalışıyorum, ama deli olacağım, sıradan lastik pabuçlar var ayağında -K-Swiss değil Tretorn değil Adidas değil, Reebok değil, sadece ucuz lastik ayakkabılar.</p>

  <p class="block1">“Burayı imzalayın.” Suratıma bile bakmadan, kim olduğumu öğrenmeyi reddederek kasetleri veriyor; derin bir soluk alarak bir sonrakilere, bebekli genç bir çifte işaret ediyor.</p>

  <p class="block1">Eve dönerken D'Agostino'ya uğrayıp yemek için iki büyük şişe Perrier, altılık bir paket Coke Classic, bir baş arugula, beş tane orta büyüklükte kivi, bir şişe tarhun sirkesi, bir kutu krem şanti, mikrodalga için bir karton küçük pide, bir kutu tofu ve kasanın oradan da beyaz çikolata kaplı şekerleme alıyorum.</p>

  <p class="block1">Dükkandan çıktığımda, Şeftiler afişinin altında elinde İŞİMİ KAYBETTİM AÇIM PARAM YOK LÜTFEN YARDİM EDİN yazan bir levhayla dolanan berduşu görmezden geliyorum, sonra birden dilenciye-uzaktan-dolar-gösterme-numarasını' yapıyorum gözleri yerinden uğruyor,' yanından geçip giderken “Yahu bir tıraş olsanıza, lütfen yani,” diyorum, bakışlarım sanki bir radar tarafından yönlendirilmiş gibi, kaldırımın kenarına park edilmiş, sokak lambalarının ışığı altında parlayan kırmızı Lamborghini Countach'de odaklanıyor. Yoluma devam etmem lazım, Valium sersemleterek, birdenbire yumruk gibi inerek gösteriyor etkisini, başka her şey silinip gidiyor: Ağlayan berduş, bangır bangır bağıran teypten gelen müzikle rap yapan, crackle kafayı bulmuş siyahi veletler, konacak yer arayarak çığlık çığlığa sürüler halinde tepemden uçan güvercin bulutlan, ambulans düdükleri, korna çalan taksiler, Betsey Johnson elbiseli eli yüzü düzgün yavru, bütün bunlar solup gidiyor ve zamanın geçişini, hareketleri hızlandırarak gösteren çekimler gibi -ama yavaş çekim, filmlerdeki gibi- güneş batıyor, şehre karanlık çöküyor ve tek görebildiğim kırmızı Lamborghini ve tek duyabildiğim kendi düzenli nefes alıp verişim. Hâlâ ayakta duruyorum, ağzımdan salyalar akarak, dükkanın önünde, gözlerimi dikmiş bakıyorum, dakikalar dakikalar geçmiş (kaç dakika bilmiyorum).</p>

  <h1 id="sigil_toc_id_13">Yüz Bakımı</h1>

  <p class="block1">Bürodan dört buçukta çıkıyorum, dosdoğru Xclusive'e gidip, bir saat serbest ağırlıklarla çalışıyorum, sonra taksiyle parktan geçip Pierre Hotel'deki Gio's'a gidiyorum, yüz bakımı, manikür ve de vaktim yeterse pedikür yaptıracağım. Özel odalardan birindeki yükseltilmiş yatağın üzerine uzanmış, cilt teknisyeni Helga'nın gelip yüz bakımımı yapmasını bekliyorum. Brooks Brothers gömleğimle Garrick Anderson takım elbisem dolapta asılı, A. Testoni loaferlarım yerinde duruyor, Barney's'den aldığım otuz dolarlık çoraplarım top yapılıp içlerine tıkıştırılmış, üzerimde kalan tek giysi parçası Comme des Garçons'dan aldığım altmış dolarlık boxer şortum. Hesapta üzerime geçirmem gereken önlüğü buruşturup duşların oraya tıktım, çünkü Helga vücudumu şöyle bir gözden geçirsin, göğsümü fark etsin, kamımın son geldiğimden beri nasıl inadına boğum boğum olduğunu görsün istiyorum. Gerçi benden çok daha yaşlı -otuz, otuz beş filan- onu düzmeye hiç niyetim yok. Vale Mario'nun getirdiği Diet Pepsi'yi yudumluyorum, yanında kırık buz da getirmiş, ama içine atmayacağım.</p>

  <p class="block1">Cam bir Smithly Watson gazete askılığından sarkan bugünkü Post'u alıp dedikodu sütunlarına şöyle bir göz atıyorum, sonra gözüm, şu kuş ve kemirgen arası yaratıkların yenilerde gene görüldüğü haberine ilişiyor -esas itibariyle sıçan kafalı ve kuyruklu güvercinler bunlar-, Harlem'in derinliklerinde ortaya çıkmışlar ve de yavaş yavaş kent merkezine doğru ilerlemekteymişler. Yazının yanına bu yaratıklardan birinin grenli bir fotoğrafını koymuşlar, ama uzmanlar -diye temin ediyor Post bizi- bu yeni türün bir şakadan ibaret olduğuna hemen hemen eminmişler. Her zamanki gibi bu benim korkumu yatıştırmaya yetmiyor ve bir yerlerde birilerinin bunu uydurmak için enerji ve zaman harcadığını düşünmek, içimi, adını koyamadığım bir dehşetle dolduruyor; yalandan fotoğrafı hazırlaması (üstelik de acemice hazırlanmış, boktan bir Big Mac'e benziyor), fotoğrafı Post'a yollaması, sonra Post'un bunu haber yapmaya karar vermesi (toplantılar, tartışmalar, son dakikada iptal etmelere kalkışmalar?), fotoğrafın basılması, birilerinin fotoğrafa uygun yazı yazması, uzmanlarla söyleşi yapması, sonuçta haberin bugünkü gazetenin üçüncü sayfasında yayınlanması ve bugün kentte yüzbinler-ce kişinin öğle yemekleri sırasında bu haberi konuşması. Gazeteyi kapatıyor ve bitkin, geriye yaslanıyorum.</p>

  <p class="block1">Özel odanın kapısı açılıyor ve tanımadığım bir kız giriyor içeri, yarı kapalı gözlerimin arasından genç ve kalyan olduğunu görüyorum, idare eder. Gülümsüyor, ayakucumda bir sandalyeye oturarak pediküre başlıyor. Tavandaki ışığı söndürüyor ve ayaklarımı, ellerimi ve yüzümü aydınlatan belli yerlere yerleştirilmiş halojen lambalar dışında oda karanlığa gömülüyor, vücudunun nasıl olduğunu görmem imkansız, sadece ayaklarında Maud Frizon'dan gri süet-siyah deri karışık bileği düğmeli botlar olduğunu görebiliyorum. Bu sabahki Patty Winters Şov, Öldüren UFO'lar hakkındaydı. Helga giriyor.</p>

  <p class="block1">“Oh, Mr. Bateman,” diyor Helga. “Nasılsınız?”</p>

  <p class="block1">“Çok iyiyim Helga,” diyorum karın ve göğüs kaslarımı şişirerek. Gözlerim kapalı, onun için rastgele bir hareket gibi oluyor bu, kaslar kendiliklerinden geriliyorlarmış, benim elimde değilmiş gibi. Oysa Helga önlüğü alıp ağır ağır inip kalkmakta olan göğsümü örtüyor ve düğmeleri ilikliyor, gıcır gıcır, yanmış derinin altındaki kımıltıları görmezden geliyor.</p>

  <p class="block1">“Ne kadar da çabuk geldiniz,” diyor.</p>

  <p class="block1">“Daha iki gün önce buradaydım,” diyorum, aklım karışarak.</p>

  <p class="block1">“Biliyorum, fakat...” Oyalanıyor, lavaboda ellerini yıkıyor.</p>

  <p class="block1">“Her neyse.”</p>

  <p class="block1">“Helga?”</p>

  <p class="block1">“Evet Mr. Bateman?”</p>

  <p class="block1">“içeri girerken yan odanın kapısının önünde Bergdorf Goodman's'dan dore püsküllü bir çift loafer gördüm, cilalanmayı bekliyorlardı. Kime ait onlar?”</p>

  <p class="block1">“Mr. Erlanger'e,” diyor.</p>

  <p class="block1">“Lehman'daki Mr. Erlanger mi?”</p>

  <p class="block1">“Hayır, Salomon Brothers'daki Mr. Erlanger,” diyor.</p>

  <p class="block1">“Sana hiç söz etmiş miydim, o sarı büyük Sırıtan Surat maskelerinden takıp, CD ye de Bobby McFerrin in Don't Worry Be Happy'sini koyup, bir kız bir de köpek bulmak -lassie, chow, şar-pei, hiç fark etmez,- onları şu kan vermekte kullanılan pompalardan birine bağlamak ve de sonra kanlarını değiştirmek istiyorum, anlıyor musun, köpeğin kanını yavruya, yavrunun kanını köpeğe, söz etmiş miydim sana bundan hiç?” Konuşurken, ayaklarımı yapan kızın kendi kendine Sefiller’den bir parça mırıldandığını duyabiliyorum, sonra Helga nemli bir pamuk parçasıyla burnumun üzerini siliyor, yüzüme eğilerek gözenekleri inceliyor. Manyakça gülüyorum, sonra derin bir soluk alıp göğsüme dokunuyorum -kalbin hızlı hızlı, sabırsızca atacağım umuyorum, ama tık yok, tek bir kere bile çarpmıyor.</p>

  <p class="block1">“Şşşş, Mr. Bateman,” diye tatlı tatlı mırıldanıyor Helga, “ne kadar da güzel teniniz. Kaç yaşındasınız? Sorabilir miyim?”</p>

  <p class="block1">“Yirmi altı yaşındayım.”</p>

  <p class="block1">“A, ondan. Ne kadar da temiz. Ne kadar da düzgün.” İçini çekiyor. “Gevşeyin siz hele.”</p>

  <p class="block1">Başımı geriye atarak kayıp gidiyorum, Don't Worry Be Happy’nin asansör müziği versiyonu kafamdaki bütün kötü düşünceleri silip götürüyor, sadece olumlu şeyler düşünmeye başlıyorum -bu gece Marcus Halberstam'ın kız arkadaşı Cecelia Wagner'la buluşup gideceğim yemeği, Union Square Cafe'deki pancar püresini, geçen Noel'de Aspen'de Buttermilk Dağı’ndan aşağı doğru kayak kayışımı, Huey Lewis and the News'in yeni CD'sini, Ike Behar'in, Joseph Abboud'un, Ralph Lauren'ın gömleklerini, sert video ışığı altında her tarafları yağlanmış güzelim yavruların önden arkadan birbirlerini yiyişlerini, kamyonlar dolusu arugula ve kişnişi, mayomun altında güneşten yanmayan yerlerin beyazlığını, banyonun ışığı belli bir açıdan geldiğinde sırtımdaki kasların görüntüsünü, pürüzsüz tenime masaj yapan, ona hayran kalarak kremler, losyonlar, tonikler süren, yayan, yediren Helga'nın ellerini, onun "oh, Mr. Bateman, teniniz ne kadar da temiz ve pürüzsüz, ne kadar temiz,” diye fısıldayışını, bir karavan parkında yaşamıyor ya da bir bovling salonunda çalışmıyor ya da hokey maçlarına gitmiyor ya da kömür ateşinde pişmiş pirzola yemiyor olmam gerçeğini, AT&amp;T binasının gece yarısı görünüşünü, ama sadece gece yansı. Jeannie geliyor ve maniküre başlıyor, önce tırnaklarımı kesip törpülüyor, sonra sivri kalan kenarları yuvarlamak için bir disk zımpara kullanıyor.</p>

  <p class="block1">“Gelecek sefere biraz daha uzun kalmalarını tercih ederim, Jeannie,” diye uyarıyorum.</p>

  <p class="block1">Hiç sesini çıkarmadan parmaklarımı ılık lanolinli kreme daldırıyor, sonra tek tek kuruluyor ve ölü derileri yumuşatmak için nemlendirici kullanıyor, tırnak içlerini pamuklu çöple temizlerken bütün ölü derileri de alıyor. Bir ısı vibratörü elime ve dirseğe kadar koluma masaj yapıyor. Tırnaklar önce ince süetle sonra losyonla cilalanıyor.</p>

  <h1 id="sigil_toc_id_14">Evelyn'Le Randevu</h1>

  <p class="block1">Üçüncü hatunun beklemesinde Evelyn var, açmayacaktım ama ikinci hatta bu gece Courtney'le (birinci hatta bekliyor) yemek yiyebileyim diye Central Park Güneydeki yeni Davis François lokantasının metrdoteli Bullock'dan rezervasyon iptali olup olmadığını öğrenmek için beklemekte olduğumdan, belki de kuru temizleyicidir diye açıyorum. Ama hayır, telefondaki Evelyn ve aslında Courtney’e ayıp etmekle birlikte açıyorum. Evelyn'e öbür hatta özel çalıştırıcımla konuştuğumu söylüyorum. Sonra Courtney’e Paul Owen'ın telefonuna cevap vermem gerektiğini, onunla saat sekizde Turtles'da buluşacağımı söylüyor, sonra da Bullock'dan ayrılıyorum. Evelyn, dün gece bitişiğindeki binada oturan kadının kafası kesik cesedi bulunduğundan beri Carlyle'da kalıyor, o yüzden bu kadar sarsılmış vaziyette. Bugün büroda hiç iş yapamamış, onun için öğleden sonrasını Elizabeth Arden'da yüz bakımı yaptırarak sakinleşmekle geçirmiş. Bu gece yemek yememizi talep ediyor ve sonra, ben daha uygun bir yalan, makul bir gerekçe uyduramadan, “Dün gece neredeydin, Patrick?" diye soruyor.</p>

  <p class="block1">Duralıyorum. “Neden? Sen neredeydin?” diye soruyorum. Bir yandan da litrelik Evian şişesini yudumlamaktayım, bugün öğleden sonra yaptığım spordan dolayı hâlâ biraz terliyim.</p>

  <p class="block1">“Carlyle'ın kapıcısıyla tartışmaktaydım.” Canı iyice sıkılmış. “Şimdi sen söyle bakalım Patrick, sen neredeydin?”</p>

  <p class="block1">“'Neden tanışıyordun adamla?”</p>

  <p class="block1">“Patrick,” diyor, söyleyeceğimi söyledim gibilerden.</p>

  <p class="block1">“Buradayım,” diyorum bir dakika sonra.</p>

  <p class="block1">“Patrick. Neyse, önemli değil. Odamdaki telefonun iki hattı yok, beklemesi de yok,” diyor. “Neredeydin?”</p>

  <p class="block1">“Şey... öylesine videokaset seçmekle oyalanıyordum.” Memnunum, telsiz telefonu omzumla başımın arasına sıkıştırarak kendi kendimi tebrik hareketi yapıyorum.</p>

  <p class="block1">“Sana gelmek istedim,” diyor ağlamaklı küçük kız sesiyle. “Korktuuum. Hâlâ korkuyorum. Sesimden anlamıyor musun?”</p>

  <p class="block1">“Aslını istersen, korkudan başka her şey var sesinde...”</p>

  <p class="block1">“Hayır, Patrick, ciddiyim. Aklım başımdan gitti,” diyor. “Titriyorum. Yaprak gibi. Yüz bakımımı yapan Mia'ya sor. Gergin olduğumu Mia söyledi.”</p>

  <p class="block1">“Ee, aslında zaten gelemezdin,” diyorum.</p>

  <p class="block1">“Hayatım, neden öyle söylüyorsun?” diye mızıldıyor, sonra o anda süitine giren birine bir şeyler söylüyor. “A, servis arabasını şu pencerenin yanma bırakın,,. hayır, şu pencerenin... allarım cezası masöz nerede söyler misiniz lütfen?”</p>

  <p class="block1">“Komşunun kesik kafası benim dipfrizimdeydi de ondan.” Esniyorum, geriliyorum. “Dinle. Akşam yemeğine ne dersin? Nerede? Beni duyuyor musun?”</p>

  <p class="block1">Saat sekiz buçukta, ikimiz Barcadia'da karşılıklı oturmaktayız. Evelyn'in üzerinde, Anne Klein rayon ceket, krep yünlü etek, Bonwit's ipek bluz, kulaklarında James Robinson'dan, kendisine yaklaşık dört bin dolara patlayan altın ve akik karışık antika küpeler; benim üzerimde kruvaze ceket, örgü çizgili ipek gömlek, desenli ipek kravat ve ayaklarımda hafif deri ayakkabılar var, hepsi Gianni Versace'den. Ne Turtles'daki rezervasyonu iptal ettim ne de Courtney’e gelemeyeceğimi haber verdim, demek ki sekiz on beş sularında çıkagelir, iyice kafası karışacak, eğer bugün Elavil de almadıysa, büyük olasılıkla deliye dönecek, yüksek sesle gülmemin nedeni de bu -Evelyn'in ısmarlamakta ısrar ettiği, sonra da içerken üstüne kassis eklediği bir şişe Cristal değil.</p>

  <p class="block1">Öğleden sonranın büyük bir bölümünü kendime erken Noel armağanları almakla geçirdim -Belediye Sarayı'nın yakınlarındaki bir drugstore'dan büyük bir makas, Hammacher Schiemmer'dan bir mektup açacağı, Bloomingdale'den bana âşık olan sekreterim Jean in geçen gün ben toplantıda olduğum sıra öğle yemeğine çıkmadan önce masamın üzerine koyduğu peynir tahtasına uygun bir peynir bıçağı. Bu sabahki Patty Winters Şov bir nükleer savaş olasılığı hakkındaydı, uzmanların görüşüne göre savaşın önümüzdeki ay içinde patlak vermesi olasılığına hemen hemen kesin gözüyle bakılabilir. Evelyn'in yüzü şu anda kireç gibi görünüyor gözüme, dudaklarının çevresi neredeyse ürkünç bir etki yaratan mor kalemle çizilmiş, Tim Price’ın güneş yanığı etkisi veren losyonu kullanmama tavsiyesine uymuş ne yazık ki. Bu konuyu açıp da beni saçma sapan ayrıntılarla can sıkıntısından serseme çevirmesine katlanmak yerine, Timin kız arkadaşı Meredith'i soruyorum ona. Evelyn, bana hiçbir zaman anlaşılır gelmeyen nedenlerle Meredith'den nefret ediyor. Ayrıca Courtney'yle benim hakkımızda çıkan dedikodular dolayısıyla, Courtney de Evelyn'in kara listesinde, bunun sebepleri daha açık. Garson kız, Evelyn'in ricasına uyarak Cristal'ime biraz yaban mersini kasisi koymaya yeltenince, flüt şampanya kadehinin üzerini elimle örtüyorum.</p>

  <p class="block1">“Hayır, teşekkür ederim,” diyorum ona. “Belki daha sonra. Ayrı bir bardakta.”</p>

  <p class="block1">“Oyun bozan.” Evelyn kıkırdıyor, sonra hızla soluyor. “Ama güzel kokuyorsun. Ne bu koku, Obsession mu? Seni oyun bozan, Obsession mı bu?”</p>

  <p class="block1">“Hayır,” diyorum hain hain. “Paul Sebastian.”</p>

  <p class="block1">“Tabii.” Gülümsüyor, ikinci kadehi de dipliyor. Keyfi çok daha yerine geldi sanki, neredeyse coştu, bilinci yerindeyken elektrikli mini testereyle kafası gövdesinden ayrılan bir komşusu olan birisi için fazla neşeli. Evelyn'in gözleri bir an mum ışığında parlıyor, sonra her zamanki gibi donuk külrengi oluyorlar.</p>

  <p class="block1">“Meredith nasıl?” diye soruyorum, sesimdeki ilgiyi gizlemeye çalışarak.</p>

  <p class="block1">“Oh, tanrım. Richard Cunningham'la çıkıyor.” Evelyn inliyor. “Richard First Boston'da. İ-na-na-biliyor musun?”</p>

  <p class="block1">“Biliyorsun,” diye laf atıyorum. “Tim onunla ilişkisini bitire</p>

  <p class="block1">çekti. Pasaportunu verecekti.”</p>

  <p class="block1">“Neden ki, aman tanrım?” diye soruyor Evelyn, şaşırdı, ilgilendi. “Hampton sayfiyesinde şahane bir yerleri vardı.”</p>

  <p class="block1">“Bana bütün bir hafta sonu Meredith'in tırnaklarını yapmaktan başkaca iş yapmamasını seyretmekten gına geldiğini söylediğini hatırlıyorum.”</p>

  <p class="block1">“Aman tanrım,” diyor Evelyn, sonra bu kez kafası gerçekten karışarak, “yani, demek istiyorsun ki... tırnaklarını kendisi yapıyormuş, öyle mi?”</p>

  <p class="block1">“Tim onda ancak bir yarışma sunucusu kadar şahsiyet olduğunu söyledi ve sık sık da tekrarladı,” diyorum soğuk bir sesle, flüt kadehimden yudumlar alarak.</p>

  <p class="block1">Kendi kendine, gizlice gülümsüyor. “Tim ne namussuzdur.”</p>

  <p class="block1">Öylesine, Evelyn'in evine başka bir kadın getirsem ve de ısrar etsem, ikisi sevişirler mi acaba diye merak ediyorum. Onları yönetmeme, ne yapacaklarını söylememe, onları kızgın halojen lambalar altına yatırmama izin verirler mi acaba? Herhalde hayır; pek olası görünmüyor. Peki ya silah zoruyla yaptırsam? Belki de, sözümü dinlemezlerse, ikisini de doğrayacağımı söylesem? Fikir pek de nahoş sayılmaz, ve senaryonun tümünü de gayet güzel gözümün önünde canlandırabiliyorum. Odayı çepeçevre saran sedirleri, sonra da sedirlerde oturan insanları saymaya başlıyorum.</p>

  <p class="block1">Evelyn bana Tim hakkında sorular soruyor. “Sence nerelerde o namussuz? Sachs'daymış diyorlar.”</p>

  <p class="block1">“Tedavi de görüyormuş diyorlar. Bu şampanya yeterince soğuk değil,” Dikkatim dağıldı. “Sana kart yollamıyor mu?”</p>

  <p class="block1">“Rahatsız mı?” diye soruyor en ufak bir duraksama geçirmeden.</p>

  <p class="block1">“Evet, sanıyorum öyle,” diyorum. “Öyle olacak. Biliyor musun, Cristal ısmarlıyorsan, bari en azından soğuk olmalı.”</p>

  <p class="block1">“Aman tanrım,” diyor Evelyn. “Rahatsız olabilir mi gerçekten?”</p>

  <p class="block1">“Evet. Hastanede. Arizona'da,” diye ekliyorum. Arizona kelimesinde esrarengiz bir yan var, tekrarlıyorum, “Arizona'da galiba.”</p>

  <p class="block1">“Aman al-la-hım,” diye haykırıyor Evelyn, gerçekten telaşlandı şu anda, bardağında kalan bir parça Cristal'i de dipliyor.</p>

  <p class="block1">“Kimbilir?” Belli belirsiz omuz silkiyorum.</p>

  <p class="block1">“Şey sanmıyorsun...” Soluk alıyor ve bardağını masaya koyuyor. “Şey sanmıyorsun, değil mi” -sonra çevresine bir göz attıktan sonra bana doğru eğilerek fısıldıyor- “AİDS mi?”</p>

  <p class="block1">“A, hayır, öyle bir şey değil.” Ama gene de cevap vermeden önce onu korkutmaya yetecek kadar bir süre bekliyorum. “Sadece... genel... beyin” -bir otlu grissiniyi ucundan ısırıp koparıyorum-”...rahatsızlıklar”</p>

  <p class="block1">Evelyn içini çekiyor, rahatladı, sonra “Burası biraz sıcak mı?” diye soruyor.</p>

  <p class="block1">“Geçen gece, şu iki zenci çocuğu öldürmeden önce metro istasyonunda gördüğüm afiş gözümün önünden gitmiyor -bir danacık, başı fotoğraf makinesine doğru çevrilmiş, flaş iri iri açılmış, makineye bakan gözlerini yakalamış, vücudu sandık gibi bir şeyin içinde, resmin altında büyük, kara harflerle 'Soru: Bu Dana Neden Yürüyemiyor?' yazıyor. Altında, 'Cevap: Çünkü Sadece İki Bacağı Var'. Fakat sonra bir tane daha gördüm, aynısının tıpkısı bir fotoğraf, aynısının tıpkısı bir danacık, fakat bunun altında, 'Yayıncılıktan Vazgeçin' yazılıydı.” Duruyorum, grissinimi parmaklarımın arasında çevirerek, “dediklerimden bazısını olsun kaydediyor musun, yoksa herhangi bir... şeyden -bir buz kovasından daha mı fazla tepki alırdım?” Bütün bunla-n Evelyn'in gözlerinin içine bakarak, tane tane söylüyorum, derdimi anlatmaya çalışıyorum, ağzını açıyor ve nihayet beni dikkate alacak diye düşünüyorum. Onu tanıdığımdan bu yana</p>

  <p class="block1">ilk kez ilginç bir şey söylemek için kendini zorluyor, olanca dikkatimi veriyorum, soruyor: “Şey, şu...”</p>

  <p class="block1">“Evet?” Gece boyunca ne diyeceğini gerçekten merak ettiğim tek an şu an, devam etmesi için sıkıştırıyorum. “Evet? Şey, ne...?”</p>

  <p class="block1">“Şey, şu... Ivana Trump mı?” diye soruyor, omzumun üzerinden bakarak.</p>

  <p class="block1">Bir anda oturduğum yerde dönüyorum. “Nerede? Nerede Ivana?”</p>

  <p class="block1">“Önlerdeki bölmelerden birinde, içeride-” duralıyor, “Brooke Astor'ın yanında, ikinci. Gördün mü?”</p>

  <p class="block1">Gözlerimi kısıp bakıyorum, numarasız Oliver Peoples gözlüklerimi takıyorum ve başı kasisten iyice dumanlanan Evelyn'in yalnızca Norris Powell'ı Ivana Trump'la karıştırmakla kalmadığını, Steve Rubell'ı da Brooke Astor sandığını fark ediyorum, elimde değil, neredeyse patlayacağım.</p>

  <p class="block1">“Hayır, a-man tanrım, a-man tanrım, Evelyn,” diye inliyorum, mahvolmuş, düş kırıklığına uğramış bir halde, adrenalin akışım dumura uğruyor, başım ellerimin arasında. “O sersem karıyı nasıl İvana Trump sanırsın.”</p>

  <p class="block1">“Kusura bakma,” dediğini duyuyorum cılız bir sesle. “Küçük kız hata yaptı, tamam mı?”</p>

  <p class="block1">“Kudurttun beni,” diye tıslıyorum. Gözlerim sımsıkı yumulu.</p>

  <p class="block1">Yüksek konçlu saten ayakkabılar giymiş olan yavru garsonumuz, Evelyn'in ısmarladığı ikinci şişe Cristal için flüt kadehleri masaya koyuyor, iştah açıcılarımızı getiriyor. Bana kurutulmuş biberli, acılı balkabağı çorbası; Evelyn'e kurutulmuş mısır ve jalapeno pudingi. Onun Norris Powell'ı Ivana Trump sanmasıyla iştah açıcılarımızın gelmesi arasında kulaklarımı ellerimle kapattım, ama şimdi acıktığım için, istemeden de olsa sağ elimi kulağımdan çekiyorum. Anında Evelyn'in sızlayan sesi kulaklarımı sağır edecek gibi oluyor.</p>

  <p class="block1">“...Tanduri tavuk ve kaz ciğeri ezmesi ve kesintisiz caz, Savoy'a da bayıldı, renkler nefisti, aloe, istiridye pembesi, turunç, Morgan Stanley...”</p>

  <p class="block1">Kulaklarımı yeniden kapıyorum, ama faydasız, açlık galebe çalıyor, yüksek sesle kendi kendime bir şarkı mırıldanarak yeniden kaşığa uzanıyorum, fakat durum ümitsiz, Evelyn'in sesi duymazdan gelinemeyecek tizlikte.</p>

  <p class="block1">“Gregory'nin Saint Paul'den mezun olmasına az kaldı, Eylül'de Columbiaya gidecek,” diye anlatıyor Evelyn, bu arada da dikkatle pudingini üflüyor ki, puding zaten soğuk olarak servis yapılmış bulunuyor. “Ona bir mezuniyet hediyesi almam laa-zım, ne alayım bilemiyorum. Bir fikrin var mı, şeker?”</p>

  <p class="block1">“Bir Sefiller afişi.” Diyorum içimi çekerek, sadece yan şaka.</p>

  <p class="block1">“Haa-rika.” Yeniden pudingini üflüyor, sonra Cristal'inden bir yudum alıp yüzünü buruşturuyor.</p>

  <p class="block1">“Bir şey mi var, canım?” ağzımdan püskürttüğüm kabak çekirdeği, esas hedefim olan Evelyn'in elbisesi yerine olanca zarafetiyle kül tablasının onasına düşmeden önce havada bir eğri çiziyor. “Hm?”</p>

  <p class="block1">“Daha kasis istesek,” diyor. “Garsonu çağırır mısın?”</p>

  <p class="block1">“Tabii ki isteyelim,” diyorum en yumuşak başlı sesimle, hâlâ gülümsemedeyim. “Gregory kim, en ufak bir fikrim yok. Bunu biliyorsun, değil mi?”</p>

  <p class="block1">Evelyn kaşığını yavaşça puding tabağının kenarına bırakıp gözlerini gözlerime dikiyor. “Mr. Bateman, espri duygunuza gerçekten hayranım. Tapıyorum espri duygunuza.” Elimi hafifçe okşuyor, gülüyor, “ha-ha-ha,” da diyor hattâ, ama ciddi, şaka yapmıyor. Evelyn bana gerçekten iltifat etmekte. Benim espri duyguma gerçekten hayran. İştah açıcılarımız gidiyor, aynı anda antrelerimiz geliyor, Evelyn tabaklara yer açmak için elini elimden çekmek zorunda kalıyor. Evelyn mavi mısır unundan tortillalara doldurulmuş mürekkep balığı, garni olarak patates kabuğuna doldurulmuş istiridye ısmarladı. Bense kara Oregon mantarlı orta büyüklükte bir tavşan ve otlu kızarmış patates ısmarladım.</p>

  <p class="block1">“...oğlan Deerfield'a gitti, sonra Harvard'a. Kız Hotch-kiss'e, sonra Radcliffe'e...”</p>

  <p class="block1">Evelyn söylüyor, ben dinlemiyorum. Kendi soruyor, kendi cevaplıyor, kelimeleri havada uçuşuyor. Ağzı oynuyor ama ben bir şey duymuyorum, dinlemiyorum da, gerçekten konsantre olamıyorum, çünkü tavşanımı... tam... bir... yıldız... biçiminde... kesmişler! Etrafında bağcık kalınlığında kızarmış patatesler, tabağın -beyaz ve porselen ve metrelerce uzunlukta- tepesine iri parçalar halinde salsa sürmüşler, günbatımı görünümü vermek için, ama benim gözüme kocaman bir yara gibi görünüyor, gördüklerime inanamayarak başımı sallarken ete parmağımı batırıyorum, parmağımın izi kalıyor, sonra öteki parmağımı, sonra parmaklarımı silmek için benimki olmayan bir peçete aranıyorum. Evelyn monoloğunu kesmedi -hem konuşup hem çiğneyişi muhteşem- ona baştan çıkana bir gülümseme yollayarak, elimi masanın altına sokuyorum, kalçasını kavrıyorum, elimi oraya siliyorum, hâlâ konuşmayı sürdürerek bana çapkın çapkın gülümsüyor ve biraz daha şampanya yudumluyor. Suratını incelemeye devam ediyorum, bu kadar güzel olması can sıkıntısı veriyor, kusursuz gerçekten, düşünüyorum da, Evelyn ne kadar çok kahrımı çekti; ona ne zaman çok ihtiyacım olsa hep yanımdaydı. Dönüp tabağıma bakıyorum, iştah sıfır, çatalımı alıyorum, bir-iki dakika gözlerimi tabağa dikip bakıyorum, önce kendi kendime sızlanıp içimi çekiyor, çatalı masaya koyuyorum. Şampanya kadehimi alıyorum.</p>

  <p class="block1">“...Groton, Lawrenceville, Milton, Exeter, Kent, Saint Paul's, Hotchkiss, Andover, Milton, Choate... ay, Milton'ı saymıştım...”</p>

  <p class="block1">“Bu gece bunu yemeyeceksem, ki yemeyeceğim, biraz kokain istiyorum,” diye bildiriyorum. Ama Evelyn'in sözünü kesebilmiş değilim -durdurulamaz o, bir makine- konuşmaya devam ediyor.</p>

  <p class="block1">“Jayne Simpson'ın düğünü o kadar güzeldi ki,” diye iç geçiriyor. “Sonraki davetse çılgındı. Club Çernobil'de oldu, 'Sayfa Altı'da çıktı. Billy yazdı. W'de karşılıklı iki sayfa yer ayırdı.” .</p>

  <p class="block1">“İki içki minimumu varmış diye duydum,” diyorum bıkkınlıkla ve geçmekte olan bir komiye tabağımı almasını işaret ediyorum.</p>

  <p class="block1">“Düğünler öyle romantik oluyor ki. Jayne'in nikah yüzüğü elmastı. Biliyor musun Patrick, daha azına dünyada razı gelmem,” diyor cilveli cilveli. “Elmas olacak; Gözlerinin önüne bir perde iniyor ve düğünü akıllara durgunluk verecek şekilde bütün ayrıntılarıyla aktarmaya çalışıyor. “Beş yüz kişilik, yemekli... hayır, özür dilerim, yedi yüz elli kişilik, yemeğin ardından Ben ve Jerry'nin beş metrelik, kat kat dondurmak pastası. Gelinlik Ralph'dandı, beyaz danteldi, dekoltesi derin ve kolsuzdu. Çok tatlıydı. Ay, Patrick, sen olsaydın ne giyerdin?” İç çekiyor.</p>

  <p class="block1">“Ben Ray-Ban güneş gözlükleri takmak isterdim. Pahalı Ray-Ban'ler,” diyorum özenle. “Hatta herkesin Ray-Ban'ler takmasını talep ederdim.”</p>

  <p class="block1">“Ben zydeco grubu isterdim, Patrick. İsteyeceğim bu olurdu. Bir zydeco grubu,” diyor zevkten eriyerek. “Ya da mariachi. Ya da reggae. Babamı şoke edecek etnik bir şeyler. Oh, karar vere-miyo-rum.”</p>

  <p class="block1">“Ben törene bir Harrison AK-47 hücum silahı getirmek isterdim,” diyorum, sıkıldım, art arda sıralayıveriyorum, “otuzluk ' tamburalılardan, böylece o şişko ananın kafasını iyice uçurduk-tan sonra, ibne erkek kardeşinin üzerinde de kullanabilirdim. Gerçi şahsen Sovyet tasarımı olan hiçbir şey kullanmaktan hazzetmem, ama bilmem, Harrison nedense bana bir şey hatırlatıyor...” Duruyorum, aklım karıştı, dünden kalma manikürümü inceliyorum. Evelyn'e bakıyorum. “Stoli?”</p>

  <p class="block1">“A sonra, kilo kilo trüfl çikolata. Godiva. Ve istiridye. Yarım kabuğun içinde istiridye. Badem ezmesi. Pembe çadırlar. Yüzlerce, binlerce gül. Fotoğrafçılar. Annie Leibovitz. Annie Leibovitz'ı tutarız,” diyor coşarak. “Veee, videoya çeksin diye de birini kiralarız!”</p>

  <p class="block1">“Ya da bir AR-15. Bayılırsın, Evelyn; silahların en pahalısı ama her kuruşuna değer!” Göz kırpıyorum ona. O hâlâ konuşuyor; dediklerimin tek kelimesini bile duymuyor; kaydetmiyor. Dediklerimin tek kelimesini anlamıyor. Özüme inemiyor. Laf salatasını kesip bana ancak buğulu diyebileceğim bakışlar yolluyor. Elime, Rolex'ime dokunarak, bu kez beklenti dolu bir sesle, “Hadi, yapalım bunu,” diyor.</p>

  <p class="block1">Gözlerimle yavru garsonu aranmaktayım; yere düşen bir peçeteyi almak üzere eğildi. Bakışlarımı Evelyn'e çevirmeden soruyorum, “Neyi... yapalım?”</p>

  <p class="block1">“Evlenelim,” diyor, gözlerini kırpıştırıyor. “Düğün yapalım,”</p>

  <p class="block1">“Evelyn?”</p>

  <p class="block1">“Evet, canım?”</p>

  <p class="block1">“İçkileri haddinden fazla mı... karıştırdın?”</p>

  <p class="block1">“Yapmalıyız,” diyor yumuşak bir sesle. “Patrick...”</p>

  <p class="block1">“Evlenme mi tek-lif ediyorsun bana?” Gülüyorum, dediğine bir anlam veremedim. Şampanya kadehini elinden alıyorum, kenarını burnuma götürüp kokluyorum.</p>

  <p class="block1">“Patrick?” diye soruyor, cevabımı beklemeden.</p>

  <p class="block1">“Vallaaa, Evelyn,” diyorum, tutuldum. “Bilmiyorum.”</p>

  <p class="block1">“Neden olmasın?” diye soruyor sinirli bir sesle. “Evlenmememiz İçin bir tek iyi neden söyle bana.”</p>

  <p class="block1">“Seni düzmeye çalışmak... küçücük ve... pek hareketli... bir kemirgene derin öpücük vermeyi denemek gibi, acaba ondan mı?” diyorum. “Bilemiyorum.” “Evet?” diyor. “Ayrıca?”</p>

  <p class="block1">“Ayrıca da dişlerinde teller olan bir kemirgen?” diye bitiriyorum, omuz silkiyorum.</p>

  <p class="block1">“Ne yapacaksın peki?” diye soruyor. “Otuzuna kadar üç yıl bekleyecek misin?”</p>

  <p class="block1">“Dört yıl,” diyorum, gözlerimden alevler saçarak. “Otuzuma dört yıl var.”</p>

  <p class="block1">“Dört yıl. Üç yıl. Üç ay. Tanrım, ne fark eder? Gene de yaşlanmış olacaksın.” Elini elimden çekiyor. “Biliyor musun, Jayne Simpson'ın düğününe gelseydin, böyle düşünmezdin. Çevrene bir baktın mı, o an benimle evlenmek isterdin.”</p>

  <p class="block1">“Ama ben Jayne Simpson'ın düğününe geldim, Evelyn, hayatımın aşkı. Gabe'in yanında oturuyordum. İnan bana, oradaydım”</p>

  <p class="block1">“Kor-kunç-suun,” diye sızlıyor. “Sen pis bir oyunbozansın!”</p>

  <p class="block1">“Yoksa gelmedim mi acaba?” diye soruyorum yüksek sesle. “Belki de ben... düğünü MTVde verdiler mi?”</p>

  <p class="block1">“Balayları da öyle romantikti ki. Düğünden iki saat sonra bir Concorde'a bindiler, Londra'ya gitmek üzere. Ciaridge's otelinde kaldılar.” Evelyn içini çekiyor, elleri çenesinin altına kenetli, gözler buğulanıyor.</p>

  <p class="block1">Ona aldırış etmeden, bir puro almak için elimi cebime daldırıyorum, çıkarıp ucunu masaya vuruyorum. Evelyn üç çeşit sorbe ısmarlıyor: yerfıstıklı, meyanballı ve donatlı. Ben kafeinsiz bir espresso istiyorum. Evelyn somurtuyor. Ben bir kibrit çakıyorum.</p>

  <p class="block1">“Patrick.” Aleve bakıyor, sesinde bir uyarı. “Ne oldu?” Puronun ucunu yakmakta olan elim havada donup kalıyor.</p>

  <p class="block1">“İzin aldın mı,” diye soruyor, ciddi.</p>

  <p class="block1">Onu yumuşatmaya çalışarak, “Sana altmış dolarlık boxer şort giydiğimi söylemiş miydim?” diye soruyorum.</p>

  <h1 id="sigil_toc_id_15">Salı</h1>

  <p class="block1">Puck Binası'nda bu gece profesyoneller için tasarımlanmış yeni bir bilgisayarlı kürek makinesinin tanıtım kokteyli var, smokin mecburi. Frederick Dibble'la squash oynadıktan sonra, Harrys'de Jamie Conway, Kevin Wynn ve Jason Gladwin'le içki içiyoruz, Kevin'in gece için kiraladığı limuzine atlayıp kentin yukarı mahallelerine yollanıyoruz. Üzerinde Barneys'den alınma Kilgour, French&amp;Stanbury jakarlı yelek, Saks ipek papyon, Baker-Benjes rugan mesler, Kentshire Galerisinden antika elmas kol düğmeleri, gri yünlüden ipek astarlı, reglan kollu, hakim yaka palto Luciano Soprani. Devekuşu derisinden Bosca bir cüzdana yerleştirilmiş nakit dört yüz dolar, siyah yünlü pantolonumun arka cebinde durmakta. Rolex'imin yerine on dört karat altın H. Stern bir saat takıyorum.</p>

  <p class="block1">Puck Binası'nın birinci kat balo salonunda hedefsizce dolanıyorum, canım sıkkın, plastik flüt kadehlerden kötü şampanya yudumluyor (rekolte dışı Bollinger olabilir mi?), üzerlerine birer parça keçi peyniri kondurulmuş kivi dilimleri çiğniyor, çaktırmadan etrafta kokain aranıyorum. Satıcı tanıyan birini ararken, onun yerine, merdivenlerin orada Courtney’yle burun buruna geliyorum, ipek pamuk karışımı streç tül kumaştan bir bluz ve üstüne yalancı mücevherler işlenmiş pantolon giymiş, gergin görünüyor ve bana Luis ’den uzak durmamı söylüyor. Onun bir şeylerden şüphelendiğini sandığını söylüyor. Gece için tutulmuş grup, altmışların Motown hitlerinin sulandırılmış versiyonlarını çalmakta.</p>

  <p class="block1">“Ne gibi?” diye sorarken bakışlarımla salonu tarıyorum. “İki</p>

  <p class="block1">kere ikinin dört etmesi gibi mi? Senin gizli gizli Nancy Reagan olduğun gibi mi?”</p>

  <p class="block1">“Gelecek hafta onunla Yale'liler kulübünde yemek yeme,” diyor, bir fotoğrafçıya gülümsüyor, patlayan flaş bir anlığına ikimizi de kör ediyor. "Bu gece... şahane görünüyorsun,” diyorum. Boynuna dokunuyorum, parmağımla çenesini okşayarak alt dudağına kadar çıkıyorum.</p>

  <p class="block1">“Ben şaka etmiyorum, Patrick.” Gülümseyerek, Jennifer Morgan'la beceriksizce dans eden Luis'ye el sallıyor. Krem rengi yünlü ceket, yünlü kumaştan pantolon, pamuklu gömlek, yeşilin hakim olduğu ekose ipek kuşak, bunların hepsi Hugo Boss, papyon Saks, mendil Paul Stuart. O da ona el sallıyor. Ben de başparmağımı havaya kaldırarak selamlıyorum.</p>

  <p class="block1">Courtney, “Nasıl da dallama,” diye üzüntüyle fısıldıyor kendi kendine.</p>

  <p class="block1">“Dinle, ben çıkıyorum,” diyorum, şampanyamı bitiriyorum. “Neden gidip dans etmiyorsun şu... kesecikli uçluyla?”</p>

  <p class="block1">“Nereye gidiyorsuuun?” diye soruyor. Koluma yapışıyor.</p>

  <p class="block1">“Courtney, senin bitmez tükenmez... duygusal patlamalarından birini daha yaşamak istemiyorum. Ayrıca kanepeler de bok gibi.”</p>

  <p class="block1">“Nereye gidiyorsun?” diye soruyor yeniden. “Ayrıntı ver, Mr. Bateman.”</p>

  <p class="block1">“Seni neden bu kadar çok ilgilendiriyor?” “Bilmek istiyorum da ondan,” diyor. “Evelyn'e gitmiyorsun, değil mi?”</p>

  <p class="block1">“Belki,” diye yalan atıyorum.</p>

  <p class="block1">“Patrick, beni burada bırakma. Gitmeni istemiyorum” “İade etmem gereken videokasetler var.” Gene yalan söylüyorum, tam bir yerde bir flaş daha patlarken boş şampanya bardağımı eline tutuşturuyorum. Yürüyüp gidiyorum.</p>

  <p class="block1">Grup Life in the Fast Lane parçasının bir versiyonuna doğru meylederken ben sımsıkı bir yavru aranarak çevreme bakmıyorum. Charles Simpson -ya da şaşılacak derecede ona benzeyen biri, geriye yatırılmış saçlı, pantolon askılı, Oliver Peoples gözlüklü- "Hey, Williams” diyerek elimi sıkıyor ve bana gece yarısına doğru Alexandra Craig'le birlikte Nell's’de birtakım insanlarla buluşmaya gelmemi söylüyor. Güven telkin edici bir biçimde omzunu sıkarak ona orada olacağımı söylüyorum.</p>

  <p class="block1">Dışarıda, puro içip düşünceli nazarlarla gökyüzünü süzerken uzaktan Reed Thompson'ı görüyorum, yanında avanesiyle -Jamie Conway, Kevin Wynn, Marcus Halberstam, yavrular yok-birlikte Puck Binasını terk etmekte, beni de yemeğe davet ediyorlar; yanlarında mal olduğunu tahmin etmekle birlikte, geceyi onlarla geçirmek pek açmıyor beni, o yüzden de o El Salvador bistrosuna kadar taban tepmemeye karar veriyorum, yer ayırtmamış oldukları ve de bulacakları çok kuşkulu olduğu için. Elimi hayır anlamında sallayarak Broadway üzerindeki bankomatlardan birinin önünde duruyor, öylesine bir yüz dolar daha çekiyorum, cebimde yuvarlak hesap beş yüz dolar bulunsun diye.</p>

  <p class="block1">Kendimi Ondördüncü Cadde'nin altındaki antikacılar mahallesinde yürür buluyorum. Saatim durdu, onun için gecenin kaçı olduğunu tam bilmiyorum, ama on buçuk falan olmalı. Yanımdan crack satmaya ya da Palladium'daki bir parti için bilet sokuşturmaya çalışan zenciler geçiyor. Bir gazete bayiinin, kuru temizleyicinin, kilisenin, aşevinin önünden geçiyorum. Sokaklar boş; sessizliği bozan tek gürültü, ara sıra müşteri bakınarak Union Squaree doğru yol alan taksiler. Bir telefon kulübesinden telesekreterime bırakılan mesajları dinleyip bir yandan da bir antikacı dükkanının vitrininde görünüşüme bakarken, iki sıska ibne geçip gidiyor kulübenin yanından. Biri bana ıslık çalıyor, öteki gülüyor; tiz, çatlak, korkunç bir gülüş. Sidikle ıslanmış yırtık bir Sefiller afişi yola düşüyor. Sokak lambalarından biri sönüyor. Jean-Paul Gaultier paltolu birisi kuytuda işiyor. Yerden yukarı doğru bir duman yükseliyor, şerit şerit havaya karışıyor. Sokak kenarlarına torbalar dolusu, buz tutmuş çöp yığılmış. Solgun ve gökyüzünde alçalmış ay, Chrysler Binasının hemen ucunda asılı duruyor. West Village'ın oradan bir yerden bir cankurtaran düdüğünün çığlığı geliyor, rüzgar çığlığı geliyor, çığlık yankılanıyor, sonra sönüyor.</p>

  <p class="block1">Zenci berduş Onikinci Sokak'taki terkedilmiş bir antikacı dükkanının girişinde, açık bir ızgaranın üzerinde yatıyor, çevresinde çöp torbaları ve Gristede's'in alışveriş arabalarından biri var, arabanın üzerine bir şeyler yığılmış, şahsi eşyaları olmalı: gazeteler, şişeler, alüminyum kaplar. Arabanın önüne iliştirilmiş bir karton parçasının üzerine el yazısıyla, AÇIM EVSİZİM LÜTFEN BANA YARDIM EDİN yazılmış. Yanına bir köpek, kırma, kısa tüylü ve sopa gibi sıska bir köpek uzanmış, acemice yapılmış kayışı alışveriş arabasının tutamağına bağlanmış, ilk geçişimde köpeği fark etmiyorum. Ancak sokağı çepeçevre dönüp de yeniden aynı yere geldiğimde görüyorum onu, bir gazete yığınının üzerine uzanmış, serseriyi koruyor, boynunda bir tasma, tasmanın üzerinde, üstünde GIZMO kelimesi okunan irice bir künye. Köpek, kuyruk denemeyecek kadar cılız, zavallı kuyruğunu sallayarak başını kaldırıp suratıma bakıyor, eldivenli elimi uzattığımda da aç aç elimi yalıyor. Dışkıyla ucuz alkol karışımından oluşan iğrenç koku ağır, görünmez bir bulut gibi havada asılı duruyor, pis kokuya alışıncaya kadar soluğumu tutmak zorunda kalıyorum. Serseri uyanıyor, gözlerini açıyor, esniyor, çatlamış mor dudakların arasından dikkat çekecek derecede lekeli dişleri görünüyor.</p>

  <p class="block1">Kırk yaşlarında, tıknaz, doğrulup oturmaya çalıştığında sokak. lambasının çiğ ışığında yüz hatlarını daha iyi seçebiliyorum; birkaç günlük sakal, üç kat çene, üzerinde kalın kahverengi damarlar belirmiş patlıcan burun. Limon sarısı polyesterden rüküş görünüşlü bir tulum ve üzerine yıkana yıkana rengi solmuş Sergio Valente jean giymiş (son moda sokak serserisi kıyafeti herhalde), yanı sıra yol yol yırtılmış turuncum kahverengili V yaka kazak, kazağın üzerinde kırmızı şarap lekesi olduğu düşünülebilecek bazı lekeler. Çok sarhoşa benziyor -ya öyle, ya da kaçık yahut geri zekalı. Ben tepesinde durmuş sokak lambasından gelen ışığı kapatarak onu karanlıkta bırakırken bakışları hâlâ bulanık. Çömeliyorum.</p>

  <p class="block1">“Merhaba,” diyorum. Elimi uzatıyorum, köpeğin yaladığı elimi. “Pat Bateman.”</p>

  <p class="block1">Serseri gözlerini dikmiş bana bakıyor, doğrulup oturmak için harcadığı çabadan hâlâ nefes nefese. Benimle tokalaşmıyor.</p>

  <p class="block1">“Para mı istiyorsun?” diye soruyorum yumuşak bir sesle. “Yoksa... yiyecek mi?”</p>

  <p class="block1">Serseri başıyla onaylıyor ve ağlamaya başlıyor, müteşekkir.</p>

  <p class="block1">Elimi cebime sokup bir on dolar, sonra fikrimi değiştirip bir beş dolar çıkarıyorum, sallıyorum. “Bu mu istediğin?”</p>

  <p class="block1">Serseri başıyla onaylıyor yeniden, utançla başka yöne bakıyor, burnu akmakta, boğazını temizledikten sonra alçak sesle, “Öyle açım ki,” diyor.</p>

  <p class="block1">“Dışarısı soğuk da,” diyorum. “Değil mi?”</p>

  <p class="block1">“Öyle açım ki.” Bir, iki, üç kere kasılıyor bedeni, sonra başını utanarak benden öte yana çeviriyor.</p>

  <p class="block1">“Neden çalışmıyorsun?” diye soruyorum. Para hâlâ elimde, ama serserinin elinin erişebileceği uzaklıkta değil. “O kadar açsan, neden çalışmıyorsun?”</p>

  <p class="block1">Soluğunu tutuyor, titremekte, hıçkırıklar arasında itiraf ediyor: “İşimi kaybettim...”</p>

  <p class="block1">“Neden?” diye soruyorum, gerçekten ilgilendim. “İçiyor muydun? Onun için mi kaybettin? Ayağını mı kaydırdılar? Şaka, şaka. Hayır, bak gerçekten -çalışırken içki mi içiyordun.”</p>

  <p class="block1">Kollarıyla vücudunu sarıyor, hıçkırıklara boğularak konuşuyor: “Kovulmuştum. İşten çıkartmıştım.”</p>

  <p class="block1">Yutuyorum bunu, başımla onaylıyorum. “Yaaa, hıı, çok yazık.”</p>

  <p class="block1">“Öyle açım ki,” diyor, sonra gözyaşlarını koyuveriyor, hâlâ kendi kendini sarmalamakta. Köpeği, o Gizmo denen şey, sızlanmaya başlıyor.</p>

  <p class="block1">“Neden başka bir iş bulmuyorsun?” diye soruyorum. “Neden başka bir iş bulmuyorsun?”</p>

  <p class="block1">“Ben...” Öksürüyor, hâlâ kendi vücudunu sarmalamakta, feci titriyor, sarsıla sarsıla, cümlesini bitiremiyor.</p>

  <p class="block1">“Evet... sen?” diye soruyorum yumuşak bir sesle. “Başka bir iş yapamaz mısın?”</p>

  <p class="block1">“Açım,” diye fısıldıyor.</p>

  <p class="block1">“Biliyorum onu, onu biliyorum,” diyorum. “Yahu, bozuk plak gibisin. Ben sana yardımcı olmaya çalışıyorum...” Sabrım taşıyor.</p>

  <p class="block1">“Açım,” diyor tekrar.</p>

  <p class="block1">“Dinle. İş güç sahibi insanların parasını almak adil mi sence? Çalışan insanların?”</p>

  <p class="block1">Suratı buruşuyor, hırıltılı bir sesle kesik kesik, “Ne yapayım peki?” diyor.</p>

  <p class="block1">“Dinle,” diyorum. "Adın ne?” “Al.”</p>

  <p class="block1">“Sesin çıksın,” diyorum. “Evet?”</p>

  <p class="block1">“Al,” diyor, biraz daha yüksek sesle.</p>

  <p class="block1">“İş bul, iş bul, Al,” diyorum ciddi bir sesle. “Yaklaşımın negatif. Önündeki engel bu. Kendine çekidüzen vermelisin. Sana yardım edeceğim.”</p>

  <p class="block1">“Çok iyi kalplisiniz, bayım, iyi kalplisiniz, iyi kalpli bir insansınız,” lafları dökülüyor ağzından. “Gerçekten öylesiniz.”</p>

  <p class="block1">“Şşşş. Tamam, tamam.” Köpeği okşamaya başlıyorum. '</p>

  <p class="block1">“Lütfen.” Bileğime yapışıyor. “Çaresizim. Öyle üşüyorum ki.”</p>

  <p class="block1">“Ne kadar kötü koktuğunu biliyor musun?” Bunu yatıştırıcı bir sesle fısıldıyorum, yüzünü okşayarak. “Bu iğrenç bir koku, tamım...”</p>

  <p class="block1">“Barın...” Boğulur gibi oluyor, yutkunuyor. “Barınacak yerim yok.”</p>

  <p class="block1">“Leş gibi kokuyorsun,” diyorum. “Bok... kokuyorsun.” Hâlâ köpeği okşamaktayım. Köpeğin gözleri iri iri açıldı, ıslak ve müteşekkir. “Biliyor muydun bunu? Kahretsin, Al -yüzüme bak ve ibneler gibi ağlamayı da kes,” diye bağırıyorum. Öfkem büyüyor, hafifliyor, gözlerimi yumuyorum, elimi burnumun üzerine koymak üzere havaya kaldırıyorum, sonra iç geçiriyorum. “Al... üzgünüm. Sadece şu var... bilmiyorum. Seninle hiçbir ortak yönümüz yok.”</p>

  <p class="block1">Berduş dinlemiyor. Öyle hüngür hüngür ağlıyor ki, iki kelimeyi bir araya getirmeyi beceremiyor. Parayı yavaşça Luciano Soprani ceketimin cebine geri sokuyorum, öteki elimle köpeği okşamayı kesiyorum ve öteki cebime sokuyorum. Serseri hemen o an ağlamayı kesiyor ve gözleriyle beşliğin akıbetini, ya da belki kendi Thunderbird şişesini kollamak üzere, yerinde doğruluyor. Uzanıyorum, yüzünü bir kez daha şefkatle okşayarak, "Canına yandığımın, çoktan kaybetmişsin sen, biliyor musun?” diye fısıldıyorum. Çaresizce kafasını sallamaya başlıyor, cebimden ağzı tırtıklı, uzun, sivri bir bıçak çıkarıyorum, ve onu öldür-memeye çok dikkat ederek bıçağın belki bir santim uzunluğunda bir kısmını sağ gözüne sokuyorum, sapı kaldırarak kanırtıyorum, retina anında dışarı fırlıyor.</p>

  <p class="block1">Serseri bir şey söyleyemeyecek kadar şaşkın. Yalnızca dehşet içinde ağzını açıyor ve kirli, kesik uçlu eldivenli elini yavaşça yüzüne götürüyor. Tulumunu çekip indiriyorum ve yoldan geçen bir taksinin farlarında pörsük kara kalçalarını seçebiliyorum, durmadan tulumuna işediği için isilik içindeler. Bok kokusu hızla yüzüme çarpıyor, burnumdan nefes alarak çömeldiğim yerde, sık, çitişmiş edep kıllarının hemen yukarısına, kamına, bıçağı hafifçe sokup çıkarmaya başlıyorum. Bu onu biraz ayıltı-yor, içgüdüsel olarak elleriyle korunmaya çalışıyor, köpek acı acı inlemeye başlıyor, gerçekten deli gibi oldu ama saldırmıyor, şimdi serserinin parmaklarının arasına bıçak darbelerini indirmekteyim, ellerinin aralarını bıçaklıyorum. Patlayan göz, deliğinden aşağıya sallanıyor, yüzünden aşağı doğru akıyor, gözkapağını kırpıştırıp durması da deliğin içinde kalan şeyin kırmızı, damarlı bir yumurta sarısı gibi akmasına yol açıyor. Bir elimle kafasını kavrıyorum, geriye itiyorum, baş ve işaret parmağımla öteki gözünü açıyorum, bıçağı kaldırıp gözünün deliğine daldırıyorum, delik önce kanla doluyor, sonra gözünün bebeğini yanlamasına yarıp açıyorum, nihayet burnunu da ikiye yardığımda çığlık atmaya başlıyor, benim ve köpeğin üzerine hafifçe kan fışkırıyor, Gizmo yüzüne kan sıçrayınca gözlerini kırpıştırıyor. Bıçağı çarçabuk serserinin suratına sürüp temizliyorum, bu arada yanağını yarıyorum. Hâlâ çömelmiş vaziyette, vıcık vıcık kandan parlayan suratına bir çeyreklik atıyorum, her iki göz çukuru da oyulmuş, kan dolu, göz namına ne varsa, haykıran dudaklarının üzerinden kalın, ağ gibi çizgiler halinde aşağıya akıyor. Sakin bir sesle, “Al sana bir çeyreklik. Kendine çiklet alırsın, siktiğimin kaçık zencisi” diye fısıldıyorum. Sonra havlayan köpeğe dönüyorum ve ayağa kalktığımda, tam kıçını geriye vermiş, dişlerini çıkarmış, üzerime atlamak üzereyken, ayağımı ön ayaklarının üzerine indiriyorum, anında her iki ayağının kemikleri de kırılıyor, acıdan inleyerek yanma düşüyor, her iki ön ayağı da havada müstehcen, tatmin edici bir açıda sallanmaktalar. Kendimi gülmekten alamıyorum, bu tabloyla pek eğlenerek orada biraz daha oyalanıyorum. Bir taksinin yaklaşmakta olduğunu görünce, ağır adımlarla uzaklaşıyorum.</p>

  <p class="block1">Sonra, batı yönünde iki sokak yürüdüğümde, bir baş dönmesi, bir yırtıcılık, bir kabarma geliyor üstüme, sanki biraz önce aletli jimnastik çalışmışım da, sinir sistemim endorfinle yıkanmış, kokainden ilk fırtı çekmişim, iyi bir purodan ilk nefesi almışım, Cristal'den ilk kadehi içmişim gibi. Açlıktan öleceğim, bir şeyler yemem lazım, gerçi yürüme mesafesinde ama Nell's'e de uğramak istemiyorum, Indochine da bir kutlama içkisi için pek uygun bir yer değil. Bu nedenle Al'in gideceği bir yere gitmeye karar veriyorum, Union Square'deki McDonald's mesela. Sıraya girip bir milk-shake (“İyice koyu olsun,” diye uyarıyorum veledi, o ise başını sallayıp bir makineyi çalıştırmakla yetiniyor) alıp önlerde bir masaya gidiyorum, Al buralarda otururdu herhalde, ceketim, kol yenlerim hafifçe onun kanıyla lekeli. Cat Club'ın garsonu iki kız arkamdan içeri giriyorlar ve bana çapkın çapkın gülümseyerek çaprazımdaki bölmeye oturuyorlar. Cool takılıp onları görmezden geliyorum. Zincirleme sigara içen, kırış kırış suratlı, kaçık bir ihtiyar kadın yakınımıza oturup öylesine durmadan kafasını sallıyor. Yakınımızdan bir polis arabası geçiyor, iki milk-shake daha içtikten sonra uçuşumda bir hafifleme oluyor, yoğunluğu azalıyor. Bir can sıkıntısı, bir yorgunluk çöküyor; akşam pek bir fos çıktı gibi, Reed Thompson ve çocuklarla şu El Salvador bistrosuna gitmediğim için kendi kendime sövüp sayıyorum. Kızlar oyalanıyorlar, hâlâ ilgililer. Saatime bakıyorum. Tezgahın arkasındaki Meksikalılardan biri sigarasını içerken, bir yandan da gözlerini dikmiş bana bakıyor, Soprani ceketin üzerindeki lekeleri inceliyor, sanki bir şey söyleyecekmiş gibi, ama o sırada içeriye müşteri giriyor, demin bana crack satmaya çalışan zenci heriflerden biri, o da zencinin siparişini almak zorunda. Meksikalı sigarasını söndürüyor ve öyle yapıyor.</p>

  <h1 id="sigil_toc_id_16">Genesis</h1>

  <p class="block1">1980'de çıkardıkları Duke albümünden bu yana büyük bir Genesis hayranı oldum. Ondan önceki çalışmalarının hiçbirini tam olarak anlamamıştım. Gerçi 1970'lerde çıkardıkları son albümleri, konseptin fazlaca ağır bastığı And Then There Were Three'deki (kendi yarım yamalak solo kariyerini başlatmak üzere gruptan ayrılan Peter Gabriel'a bir gönderme) güzel Follow You, Follow Me parçasını sevmiştim ama, bunun dışında Duke'dan önceki bütün albümleri fazla sanatsal, fazla entelektüel gelmişti. Phil Collins'in varlığının daha belirginleşmesi, müziğin daha modernleşmesi, davul makinesinin daha ağır basması ve sözlerin daha az mistik, daha spesifik olması (belki de Peter Gabriel'in gruptan ayrılması nedeniyle) karmaşık, ne dediği belirsiz, hep bir şeyleri yitirmeyi konu edinen şarkıların yerini benim sevinçle karşıladığım cıvıl cıvıl birinci sınıl pop şarkılarının alması Duke'la (Atlantic, 1980) başlar. Şarkılarsa Mike Rutherford'un bas partileri ya da Tony Banks'in klavyede çaldığı riff'lerden çok, Phil Collins'in davulu etrafında örülmeye başlanır. Buna klasik bir örnek, grubun seksenli yıllardaki ilk büyük hit'i olmakla kalmayıp seksenli yıllardaki diğer albümlerin de tonunu belirleyen Misunderstanding adlı parçadır. Dukee'da kendini hemen belli eden ikinci şarkı ise, televizyonun olumsuz etkilerini konu alan Turn It On Again'dir. Öte yandan, hiç anlayamadığım bir parça varsa o da Heathhaze'dir, oysa Please Don't Ask boşanan bir çiftten adamın, çocukların velayetini almaya hak kazanan eski karısına söylediği dokunaklı bir aşk şarkısıdır. Boşanmanın olumsuz yönleri bir rock'n roll grubu tarafından bundan daha içten bir biçimde dile getirilmiş midir acaba? Sanmıyorum. Duke Travels ve Dukes End de anlamlı şarkılar olabilir, ama şarkı sözleri plağın arkasına basılı olmadığı için Collins'in şarkılarda neden söz ettiğini anlamak zor, gene de şarkıların ikincisinde Tony Banks gerçekten de yoğun ve muhteşem bir piyano işçiliği sergiliyor. Duke'daki fos çıkan tek parça, grubun daha sonraki başyapıtı Invisible Touch'daki Tonight Tonight Tonight'ı haddinden fazla andıran ve bu anlamda, doğrusu, Collins'in kendi kendinden kopya 1 çektiği tek örnek olan Alone Tonight'tır.</p>

  <p class="block1">Neredeyse hemen Duke'un ardından piyasaya sürülen Abacab (Atlantic, 1981) Genesis'e daha çok seksenler sound'u kazandıran grubun yeni prodüktörü Hugh Padgham'ın olumlu etkisini taşır ve şarkılar kulağa oldukça tanıdık gelmesine rağmen, albümde gene de harika şeyler vardır: albüme adını veren parçanın ortasındaki uzun jam'le No Reply at All'daki, Earth, Wind and Fire adındaki bir grubun nefeslileri buna sadece iki örnektir. Şarkılar gene melankolik duyguları yansıtır ve yitik ya da çelişki içindeki insanlara dairdir, fakat prodüksiyon ve sound pırıl pırıl olup hayli iyimserdir (ama şarkı adları değil; No Reply At All, Keep It Dark, Who Dunnit?, Like It or Not gibi). Mike Rutherford'un bası miksajda biraz güme gidiyor ama bunun dışında grubun sound'u çok sıkı ve gene Collins'in insanı gerçekten hayretlere düşüren davuluyla yükseliyorlar. En umarsız anlarında bile (nesli tükenen hayvanlardan söz eden Dodo'da olduğu gibi) Abacab cıvıl cıvıl ve tüy gibi hafif bir albüm.</p>

  <p class="block1">Benim favorim, her şeyiyle Collins'e ait olan Man on the Corner'du, arkasında tatlı bir synthesizer melodisi artı insanı yerine mıhlayan bir davul makinesi olan duygulu bir balad. Bu şarkı rahatlıkla Phil'in solo albümlerinden birinde yer alabilirdi, çünkü yalnızlık, paranoya ve yabancılaşma temaları Genesis'in yabancısı olmadığı temalar olmakla birlikte, bu şarkı grubun umut dolu hümanizmini yansıtır. Man on the Corner, bir yalnız adam figürü (bir serseri, belki yoksul, evsiz biri?), öylece durup duran 'köşedeki o yalnız adam' ile kendi arasında çok derin bir benzeşme bulur. Who Dunnit?, fonda funky bir ritmle çıkışsızlık temasında derinlemesine bir yorum getirir ve şarkının hoş yanı da, anlatıcının hiçbir çıkış yolu bulamadan şarkıyı bitirmesidir.</p>

  <p class="block1">Bu albümden sonra Hugh Padgham daha da az konsept yüklü, adı yalnızca Genesis (Atlantic, 1983) olan bir albümün prodüktörlüğünü yaptı, albüm iyi bir albüm olmakla birlikte, bugün içindeki bir sürü şey bana artık fazla türevsel geliyor. That's All, Misunderstanding’e benziyor, Taking It All Too Hard bana Throwing it All Away'i hatırlatıyor. Aynı zamanda öncekilerden daha az caz havalı gibi, daha ziyade 801i yılların bir pop albümü havasında, daha rock'n'roll. Padgham'ın prodüktörlüğü harika, fakat malzeme genelde olduğundan daha zayıf ve grubun zorlandığını sezebiliyorsunuz. Albüm otobiyografik bir parça olan Mama ile açılıyor, bu hem garip hem de dokunaklı bir parça, ama şarkıcının gerçek hayattaki annesine mi, yoksa 'Mama' diye çağırmaktan hoşlandığı bir sevgiliye mi seslendiğini anlayamadım. That's All, aşkına cevap vermeyen partneri tarafından yok sayılan ve dövülen bir âşığın yakınması; şarkının umarsız tonuna rağmen canlı, insanı dinlerken mırıldanmaya çağıran bir melodisi var ki, bu da şarkıyı iç karartıcı olmaktan kurtarıyor. That's All albümündeki en iyi parça, fakat Phil'in sesinin en güçlü olduğu şarkı House by the Sea, ancak şarkının sözleri o kadar 'bilinç akışı' ki, pek bir şey anlaşılmıyor. Büyümek ve yetişkinliği kabullenmekle ilgili olabilir ama kesin değil; her neyse, şarkının ikinci, enstrümantal kısmı bana hikayeyi daha çok anlatıyor. Burada Mike Banks gitardaki ustalığını konuşturma fırsatı bulurken, Tom Rutherford hülyalı synthesizer sesleriyle şarkıyı dalga dalga kaplıyor, ayrıca Phil sonunda şarkının üçüncü kıtasını tekrarladığında tüyleriniz ürperebilir. illegal Alien grubun şimdiye kadar yaptığı en politik, aynı zamanda da en matrak şarkı. Görünürde konu üzücü -bir kaçak işçinin sınırdan ABD'ye sızmaya çalışması- fakat ayrıntılar son derece komik: Meksikalının elinde tuttuğu tekila şişesi, ayağındaki yeni ayakkabılar (muhtemelen çalıntı); her şey tam yerine oturuyor. Phil'in şarkıyı yırtık, kişner gibi Meksikalı taklidi bir sesle söylemesi olayı daha da komik yapıyor, ve 'fun' ve 'illegal alien' sözcüklerinin kafiye olması da iyi buluş doğrusu. Just a Job to Do albümün en funky şarkısı. Banks'in iş bitirici bir bas partisi var burada, ve şarkı görünürde suçluyu kovalayan bir dedektifle ilgili olmasına karşın, bence birinin peşine düşmüş kıskanç bir âşıkla da ilgili olabilir. Silver Rainbow albümün en duygulu şarkısı. Sözler yoğun, karmaşık ve olağanüstü. Albüm It's Gonna Get Better ile olumlu, iyimser bir havada sona eriyor. Sözler bazılarına birazcık tekrar gibi gelse de, Phil söylerken o derece kendinden emin ki (kendisi hiçbir zaman bu kadar usta işi, bu kadar sıcak bir albüm yapamamış olan Peter Gabriel'in yoğun etkisi seziliyor burada), bizleri görkemli bir geleceğin varlığına inandırıyor. Invisible Touch (Atlantic, 1986) grubun tartışmasız başyapıtı. Elle tutulup gözle görülmeyen durumlar üzerine epik boyutlarda bir deneme olup aynı zamanda kendinden önceki üç albümün de anlamını zenginleştirip derinleştiriyor. Dinleyenin kulağında yer eden bir rezonansı var ve müzik o kadar güzel ki, etkisini üzerinizden silkip atmak mümkün değil, çünkü her bir şarkı bilinmezlikleri ya da insanlar arasındaki boşlukları (Invisible Touch) birbirine bağlıyor, sebep ister baskıcı sevgililer olsun, ister baskıcı yönetimler (Land of Confusion), isterse de anlamsız tekrarlar (Tonight Tonight Tonight). Bütün olarak son on yılın en usta işi rock'n'roll çalışmaları arasında ve albümün arkasındaki beyin, -kuşkusuz Banks, Collins ve Rutherford'un birlikte çalışlarındaki uyumun yanı sıra- prodüktör Hugh Padgham. Padgham hiç bu kadar aydınlık, taze ve modem bir sound yakalamamıştı. Hemen hemen her enstrümanı, her nüansı duyabiliyorsunuz.</p>

  <p class="block1">Lirik işçilik ve katışıksız şarkı yazarlığı becerisi açısından bu albüm profesyonelliğin yeni bir doruğu. Şarkıcının, politik otoritenin kötüye kullanılmasını konu edindiği Land of Confusion'ın sözlerini ele alalım. Geri planda Prince'in ya da Michael Jackson'ın -ya da aslına bakarsanız son yıllarda ortaya çıkan karaderili şarkıcıların herhangi birinin- şarkılarında ulaştıklarından daha funky ve karaderili bir ritm var. Öte yandan, her ne kadar dans edilebilir bir albüm olsa da, bu albümün, değeri oldukça abartılan Bruce Springsteen in bile ulaştığı söylenemeyecek çıplak elektrik teli gibi bir çarpıcılığı var. Collins, aşk acılarından söz ederken 'Boss' Springsteen! fersah fersah aşıyor, in Too Deep'de duygusal açık yürekliliğin yeni zirvelerine ulaşmakta; fakat şarkı aynı zamanda Collins'in palyaço yanını, hinoğluhin, beklenmedik yanını da sergiliyor. Parça, tekeşlilik ve sadakat konusunda 80'lerde yazılmış en duygulu pop şarkısıdır. Anything She Does (J. Geils Band'in Centerfield'ini andıran ama ondan çok daha canlı ve enerjik bir parçadır) ikinci yüzün birinci parçasıdır ve bundan sonra albüm iki bölümlü bir şarkı olan Domino ile zirvesine ulaşır. Birinci bölüm, in the Heat of the Night, keskin, ayrıntıyla çizilmiş umarsızlık imgeleriyle The Last Domino'yla tamamlanır. Şarkı son derece moral vericidir. Sözler rock müzikte duyduğum en pozitif ve olumlayıcı şarkı sözleridir.</p>

  <p class="block1">Phil Collins'in solo çalışmaları daha ticari ve bu nedenle daha dar bir anlamda daha tatmin edici sayılabilir, özellikle de No Jacket Required ya da In the Air Tonight ya da Against All Odds gibi parçalarla (gerçi ikincisi tema şarkısı olarak bestelendiği usta işi filmin biraz gölgesinde kalmıştı) ya da Takt Me Home ya da Sussudio (süper şarkı; favori parçalarımdan) ve düzenlemesini yeniden yaptığı You Can't Hurry Love, ki birçok kişi bunun the Supremes tarafından söylenen orijinalinden daha iyi olduğunda benimle hemfikir. Ama aynı zamanda Phil Collins'in grup içinde, solo sanatçı olarak olduğundan daha başarılı işler yaptığını da düşünüyorum, sanatçı lafının altını çiziyorum burada. Aslında bu çocukların üçü için de geçerli, çünkü Genesis hâlâ 1980'lerde İngiltere'den çıkmış en iyi, en heyecan verici grup.</p>

  <h1 id="sigil_toc_id_17">Öğle Yemeği</h1>

  <p class="block1">Tribeca'da Tony McManus'un yeni lokantası DuPlex'de Christopher Armstrong'la oturuyoruz, o da P &amp; P'de çalışıyor. Birlikte Exeter'a gittik, o daha sonra Pennsylvania Üniversitesi'ne gitti, Manhattan'a taşınmadan önce de Wharton'daydı. Anlaşılmaz nedenlerden dolayı Subjects'de masa bulamadık, o yüzden Armstrong burayı önerdi. Armstrong'un üzerinde Christian Dior'dan ince beyaz çizgili, dört düğmeli, kruvaze bir ceket, pamuklu gömlek ve Givenchy Gentleman'dan geniş, şal desenli bir kravat var. Bottega Veneta imzalı deri ajandasıyla ince evrak çantası masamızdaki üçüncü iskemlenin üzerinde duruyor. Masamız iyi, önlerde, pencerenin yakınında. Benim üzerimde DeRigueur'den alınma, Schoeneman'ın çivi başı desenli yünlü worsted bir takımı, Bili Blass'dan ince pamuklu bir gömlek, Savoy'dan ipekli Macclesfield kravat ve ceket, cebimde Ashear Bros'dan pamuklu mendil. Arka planda Sefiller müzikalinin asansör müziği versiyonu hafif hafif çalıyor. Armstrong'un kız arkadaşı eskiden Todd Hamlin'le çıkan Jody Stafford, bu durum, artı mutfakta çalışan aşçıbaşıları gösteren tavandan sarkıtılmış kapalı devre televizyon ekranları beni tarifsiz bir kasvetle dolduruyor. Armstrong adalardan daha yeni döndü, bu nedenle de teni koyu, kopkoyu, ama benimki de öyle.</p>

  <p class="block1">“Eee, Bahama Adaları nasıldı?” diye soruyorum, siparişlerimizi verdikten sonra. “Daha yeni döndün, değil mi?”</p>

  <p class="block1">“Vallaaa, Taylor,” diye lafa giriyor Armstrong. Arkamda ve başımın biraz yukarısında bir noktaya dalmış bakıyor, terrakota süsü verilmiş sütuna ya da belki tavanı çepeçevre dolaşan boruya, “bu yaz kusursuz tatil peşinde olan tatilciler güneyi tercih edebilirler, güney derken Bahama ve Karayip Adaları kadar güneyi. Karayiplere gitmek için en azından beş tane akıllıca neden var: havası, şenlikleri ve yerel etkinlikler, otellerinin ve eğlence yerlerinin daha az kalabalık olması, fiyatları ve benzersiz kültürleri. Çoğu tatilci yaz aylarında şehirlerden kaçıp daha serin iklimlere doğru yönelir, oysa pek azı şu gerçeğin farkında, Karayipler'de yıl boyu hava güzel olup adalar ılık rüzgarların etkisi altında. Çoğunlukla kuzey bölgesi daha sıcak olup...”</p>

  <p class="block1">Bu sabahki Patty Winters Şov'da konu Bebek Katilleri idi. Stüdyodaki seyirciler kaçırılan, işkence edilen, öldürülen çocukların ana babaları idi, konuşmacı yerinde ise psikiyatrisi ve pediyatristlerden oluşan bir grup, ana babalara, başlarına gelen sarsıntı ve öfkeyle hesaplayabilmeleri için yardımcı olmaya çalışıyordu. Pek başaramadıklarını söylemeliyim, bu da beni pek eğlendirdi. Beni gerçekten zevkten dört köşe edense, hüküm giymiş, ölümlerini bekleyen üç Beşik Katili'nin -uydu aracılığıyla gariban bir TV ekranında göründüler- karmaşık birtakım yasal boşluklar sonucu temyize başvurmuş bulunmaları ve büyük ihtimalle de davalarını kazanacak olmaları oldu. Fakat, önümde dilimlenmiş kivi, Japon armudu, Evian suyu, yulaflı-kepekli çörek, soya sütü, ve tarçın granola'dan oluşan kahvaltı eşliğinde büyük ekran Sony'ye bakarken her an, ilgimi dağıtan, acılı annelerin verdiği hazzı bozan bir şeylerin farkındaydım, bunun ne olduğunu ancak şov bitmeye yüz tutarken anladım: Tam David Onica'mın üzerine düşen yerdeki çatlak, kapıcıya apartman bakımıyla görevli kişiye tamir ettirmesini söylediğim çatlak. Bugün çıkarken lobide kapıcıya şikayette bulunmak üzere duralayacak oldum ki, karşıma yeni bir kapıcı çıktı, benim yaşlarımda, fakat saçları dökülmüş, çirkince ve de şişman. Oturduğu yerde, yanında üç jöleli donat ve dumanları tüten iki ekstra ekstra kakao vardı, bunların yanında çizgi roman sayfası açılmış olarak Post. Düşündüm ki, ben bu zavallı orospu çocuğuyla karşılaştırılmayacak kadar yakışıklı, başarılı ve zenginim, o yüzden bir acıma dalgası kabardı içimde, gülümsedim, başımla kısa fakat kibarlıktan uzak olmayan bir selam verdim, şikayette bulunmadım. Kendimi, hiç ilgilenmediğim halde, Armstrong'a “Yaa, öyle mi?” derken yakalıyorum.</p>

  <p class="block1">“Birleşik Devletler'de olduğu gibi orada da yaz ayları şenlikler ve özel olaylarla kutlanıyor, bunlar arasında dinletiler, sanatsal etkinlikler, sokak sergileri ve spor turnuvaları var ve .çoğunluk başka yerleri tercih ettiği için de adalar daha az kalabalık oluyor, bu da daha iyi hizmet demek, şu şu yelkenliye binmek ya da şu şu lokantada yemek yemek için kuyrukta beklemiyorsun. Bence çoğunluk oraya kültür, mutfak ve tarih için gitmekte ve...”</p>

  <p class="block1">Bu sabah Wall Street'e gelirken, trafik sıkışıklığı yüzünden şirketin arabasından inmek zorunda kaldım, bir metro istasyonu bulmak amacıyla Beşinci Sokak'tan aşağı doğru yürüyordum ki, önce Cadılar Bayramı vesilesiyle bir yürüyüş olduğunu sandığım bir şeyin yanından geçtim, garipsedim, çünkü aylardan mayıstı, bundan oldukça emindim. Onaltıncı Sokak'ın köşesinde durup daha yakından inceleyince bunun 'Eşcinsellerin Gurur Yürüyüşü' denen şey olduğu ortaya çıktı, midem kalktı. Eşcinseller Beşinci Cadde'den aşağıya doğru gururla yürüyorlardı, pastel renkli montlarının üzerine pembe üçgenler basılıydı, kimileri elele bile tutuşmuşlardı, çoğunluk kafalarına göre, detone seslerle Somewhere şarkısını söylüyorlardı. Paul Smith'in önünde durup büyülenmiş gibi, bir çekime kapılarak seyrettim, bir insanın, bir erkeğin başka bir erkeğin içine girmekten dolayı gurur duyması fikri karşısında aklım fırtmıştı, fakat, “bize de bir yer var, bir yerde bize de yer var,” cümleleri arasında yaşlanmaya yüz tutmuş, ayıbalıgı bıyıklı, aşın kaslı plaj oğlanlarından efemi-ne ıslıklar gelmeye başlayınca, soluğu Altıncı Cadde'de aldım. Büroya geç gitmeye karar verdim, taksiye binip eve geri gittim, üzerime yeni bir takım elbise geçirdim (Cerutti 1881), kendime bir pedikür seansı ısmarladım ve hafta başında Lexington'da bir hayvan dükkanından aldığım küçük köpeği işkence ederek öldürdüm. Armstrong kafa ütülemeye devam ediyor.</p>

  <p class="block1">“Su sporları tabii ki en belli başlı eğlence. Ama golf sahalarıyla tenis kortları da mükemmel durumda, yaz mevsimi boyunca da bu gibi yerlerde daha çok sayıda profesyonel bulundurulmasına gayret ediliyor. Kortların birçoğu gece maçları için de ışıklandırılmakta...”</p>

  <p class="block1">Hass... tir... Armstrong diyorum içimden, bir yandan da pencereden dışarıdaki düğüm olmuş trafiği ve Church Sokağı’nda gezinen serserileri seyrediyorum, iştah açıcılar geliyor: Armstrong'a güneşte kurutulmuş domatesli börek. Bana, yanında soğan aromalı, turunculu morlu marmelat olan Poblano biberi. İnşallah hesabı Armstrong ödemeye kalkmaz, çünkü şu geri zekalı orospu çocuğuna platin bir American Express kartım olduğunu göstermem lazım. Şu anda Armstrong'u dinlerken nedense müthiş hüzünleniyorum, boğazıma bir yumru gelip tıkanıyor, fakat yutkunuyorum ve Corona'mdan bir yudum alıyorum, o duygu geçiyor, o yemeğini çiğnerken konuşmaya ara verdiğinde, “Yemekler? Yemekler nasıl?” sorusu adeta ağzımdan fışkırıyor, oysa aklımdaki son şey yemekler.</p>

  <p class="block1">“Güzel soru. Lokanta kültürüne gelince, adanın mutfağı Avrupa kültürüyle giderek kaynaştıkça Karayipler daha da çekicilik kazanmış. Lokantaların birçoğunun sahibi ve işletmecisi Amerikalı, İngiliz, Fransız, İtalyan hattâ Hollandalı göçmenler...” Allahtan, bir es verip kana batırılmış süngeri andıran böreğinden -böreği kocaman, kanlı bir süngere benziyor,- bir ısırık alıyor, ve bir yudum Corona'yla mideye indiriyor. Sıra bende.</p>

  <p class="block1">“Gezip görülecek yerler?” diye soruyorum ilgisizce, ligimi yanmış fasulyeler, tabağı sanatkarane bir sekizgen halinde çevreleyen sarımsı marmelat, marmeladı çevreleyen kişniş yaprakları, ve kişniş yapraklarını çevreleyen fasulyeler üzerinde yoğunlaştırmış durumdayım.</p>

  <p class="block1">“Gezip görülecek yerler esas itibariyle adaları 1700'lerde bölgesel birer kale haline getiren Avrupa kültürünün kalıntıları. Ziyaretçiler Colomb'un karaya çıktığı çeşitli yerleri gezip görebiliyorlar, hele onun 1590'daki ilk keşif yolculuğunun üçyüzüncü yılını idrak ettiğimiz şu günlerde, adalarda bu olaya ilişkin bilinç artmış durumda, tarih ve kültürün ada yaşamının ayrılmaz bir parçası olduğu da düşünülecek olursa...”</p>

  <p class="block1">Armstrong: sen bir... götsün. “Hı-hı” diyerek başımla onaylıyorum. “Şeeey...” Şal desenli kravatlar, ekose takım elbiseler, aerobik dersim, videokasetleri geri vermek, Zabar'dan alınacak baharat, dilenciler, beyaz çikolatalı trüfl... Christopher'ın sürdüğü Drakkar Noir parfümünün mide bulandıran kokusu, marmeladın, kişnişin, soğanın ve yanık fasulyelerin kokularıyla karışarak yüzümü yalayıp geçiyor. “Hı-hı,” diyorum, yeniden.</p>

  <p class="block1">“Aktif tatilciler için dağcılık, mağaracılık, yelken sporu, ata binme, kanoculuk imkanları var, kumar sevenler içirişe adaların birçoğunda casinolar bulunmakta...”</p>

  <p class="block1">Kısacık bir an, bıçağımı çektiğimi, bir bileği, bileklerimden birini yardığımı, oluk gibi kan fışkıran daman Armstrong un kafasına ya da daha iyisi elbisesine nişan aldığımı gözümün önüne getiriyorum, acaba gene konuşmaya devam eder miydi? İzin istemeden kalksam, taksiyle başka bir lokantaya, SoHo'da, hattâ belki daha uzakta bir yere gitsem, bir içki içsem, tuvalete gitsem, hattâ belki Evelyn'e bir telefon açsam, gene dönüp DuPlex'e gelsem diyorum kendi kendime, vücudumun her bir molekülüyle farkındayım ki, geri geldiğimde Armstrong hâlâ kulağa sadece kendi tatili değil, bütün dünyanın siktiğimin Bahama Adalar’ındaki tatili gibi gelen şeyden söz ediyor olacak. Bir ara garson, yarısı yenmiş iştah açıcıları alıp götürüyor, Corona'ları tazeliyor, ahududu sirkeli ve guakomolalı orta büyüklükte bir piliç, tirsi balığı ve pırasalı dana karaciğeri getiriyor, kimin neyi ısmarladığından emin olmasam da fark etmiyor, çünkü iki tabak da tıpkı birbirine benziyor. Pilici alıyorum, duble tomatillo soslu, galiba,</p>

  <p class="block1">“Karayip adaları için pasaport gerekmiyor -ABD vatandaşı olduğunu belgelemen yeterli- daha iyisi Taylor, dil engeli yok. Her-yer-de İngilizce konuşuluyor, resmi dilin Fransızca veya İspanyolca olduğu adalarda bile. Adaların çoğu eski İngiliz...”</p>

  <p class="block1">“Ben cehennem hayatı yaşıyorum,” diyorum, öylesine, ortaya, bir yandan da tabağımdaki pırasaları kenara ayırmaktayım, bu arada, tabağım porselen bir üçgen. “Ve de çevremde bir sürü insan var... eee, şey, galiba... öldürmek istediğim.” Bu sonuncuyu, özellikle vurgulayarak, Armstrong'un gözlerinin içine baka baka söylüyorum.</p>

  <p class="block1">“Adalara yönelik turizm hizmeti oldukça ilerlemiş durumda. Hem American Airlines hem de Eastern Airlines direkt uçuşları olmayan adalara aktarmalı seferler düzenlemek amacıyla San Juan'ı üs edinmişler. BWIA’nın, Pan Am’ın, ALM’in, Air Jamaica'nın, Bahamas Air'in ve Cayman Airways'in de ek seferleriyle, adaların çoğuna ulaşmak son derece kolay. Adalar arasında LlAT ve BWIA'nın ilave seferleri bulunmakta, böylece adadan adaya uçuşlar da...”</p>

  <p class="block1">Armstrong konuşmaya devam ederken Charles Fletcher olduğunu tahmin ettiğim biri yanımıza geliyor, omzuma vurarak, “Hey, Simpson,” diyor, “Fluties'de görüşürüz.” Sonra, kapıdan çok çekici bir kadınla çıkıyor -koca memeli, sarışın, dar elbiseli, sekreteri değil, karısı değil- birlikte siyah bir limuzine binip gidiyorlar. Armstrong hâlâ yemek yemekte, kusursuz dörtgenler halinde kesilmiş dana ciğerleri kesmekte, o konuşmaya devam ederken ben giderek daha çok hüzünleniyorum.</p>

  <p class="block1">“Bütün bir hafta tatil yapamayacak durumda olan tatilciler için Karayip Adaları ideal bir hafta sonu kaçamağı alternatifi. Eastern Airlines'ın Hafta Sonucular Kulübü, Karayip'de pek çok adayı içermekte olup üyelerine birçok yer görme imkanı sağlıyor, son derece indirimli fiyatlarla üstelik de, biliyorum fark etmez aslında, ama millet gene de gidiyor.”</p>

  <h1 id="sigil_toc_id_18">Konser</h1>

  <p class="block1">Carruthers'ın bizi bu akşam sürüklediği New Jersey deki konserde herkes çok gergin. Konser geçen hafta Time a kapak olan U2 adlı İrlandalı bir topluluğun. Biletler aslında New York gezilerini son anda iptal eden bir grup Japon müşterininmiş, bu yüzden Carruthers'in (kendi ifadesine göre) bu ön sıra biletlerini elden çıkarması hemen hemen imkansızmış. Carruthers'la Courtney, Paul Owen'la Ashley Cromwell ve Evelyn'le beniz. Paul Owen'in da geleceğini duyduğumda, Paul Owen benim Marcus olduğumdan oldukça emin olduğu için Marcus Halberstam'ın kız arkadaşı Cecilia Wegner'a ulaşmaya çalıştım, kız davetimden oldukça memnun kalmakla beraber (hep bende gözü olduğunu düşünmüşümdür), Maggie adında yeni bir İngiliz müzikalinin açılış partisine davetli olduğunu söyledi. Ama laf arasında gelecek hafta öğle yemeği yiyelim gibilerinden bir şey dedi, ben de ona perşembe günü arayacağımı söyledim. Bu gece Evelyn'le yemek yiyecektik hesapta, ama iki saatlik bir yemek boyunca onunla baş başa oturmak içimi tarifsiz bir kasvetle doldurduğu için ona telefon edip yemeği iptal ediyorum, isteksizce program değişikliğinden bahsediyorum, Tim Price'ın gelip gelmediğini soruyor, gelmiyor deyince de, kısacık bir duraksamadan sonra kabul ediyor. Bunun üzerine Jean'in bizim için Chelsea'deki Clive Powell'in yeni lokantası H20'da ayırttığı masayı iptal ettiriyorum ve konserden önce az da olsa aerobik yapabilmek için bürodan erken çıkıyorum.</p>

  <p class="block1">Kızlardan hiçbirinin topluluğu göreceğiz diye ölüp bayıldığı yok, hattâ her biri teker teker bana gelip gitmek istemediklerini söyledi, limuzinle Meadowlands denen yere doğru giderken, Carruthers, Donald Trump'ın büyük bir U2 hayranı olduğunu, hattâ John Gutfreund'un bile onların plaklarını aldığını söyleyerek bizi yatıştırmaya çalışıyor. Bir şişe Cristal açıyoruz, bir şişe daha. TV'de, Reagan'ın bir basın toplantısı var, ama çok parazit yapıyor, benden başka hiç kimsenin dinlediği de yok. Bu sabahki Patty Winters Şov, Köpekbalığı Saldırısı Kurbanları hakkındaydı. Paul Owen bana dört kere Marcus diye hitap etti, Evelyn'e de, allahtan iki kere, Cecilia diye, fakat Evelyn farkında değil, çünkü limuzindeyken Courtney'ye öldürücü bakışlar yolladı durdu. Neyse, kimse Owen'in hatasını düzeltmedi, düzelteceği de yok. Ben bile bir-iki kere, dinlemediğinden emin olduğum sıralar Cecilia dedim ona, tam o sırada nefret dolu gözlerle Courtney'ye bakmaktaydı. Carruthers ne kadar formda göründüğümü söyleyip üzerimdeki takıma iltifat edip duruyor.</p>

  <p class="block1">En iyi giyimli çift kesinlikle Evelyn'le beniz. Benim üzerimde kısa bir lambswool palto, yün flanel pantolon ve yünlü ceket, pamuklu gömlek, V yaka kaşmir süveter, ipek kravat var, hepsi Armani. Evelyn'in üzerinde, Dolce&amp;Gabbana pamuklu bluz, ayaklarında Yves Saint Laurent süet ayakkabılar, Adrienne Landau'dan parçalı bir deri etek, Jill Stuart süet kemer, Calvin Klein tayt, Frances Patiky Sten'dan Venedik işi cam küpeler var, elinde ise Carruthers beni limuzinle gelip almadan önce bir Kore şarküterisinden aldığım tek beyaz gülü tutuyor. Carruthers'in üzerinde lambswool spor ceket, kaşmir/vicuna hırka-süveter, süvari modeli pantolon, pamuklu gömlek, ipek kravat, hepsi Hermès'den. (Evelyn, “Ne rüküş,” diye fısıldadı, sessizce onayladım.) Courtney üç katlı bir ipek organze etek giymiş, kadife bir kurdela, José ve Maria Barrera'dan emaye küpeler takmış, ellerinde Ponolano eldivenler, Gucci ayakkabılar giymiş. Paul'la Ashley bence biraz abartmışlar, limuzinin camları füme olmasına karşın Ashley'nin gözünde güneş gözlükleri var, zaten akşam olmakta. Elinde de Carruthers'ın armağanı küçük bir demet çiçek, papatya, bununla Courtney'yi çok kıskandırmayı başaramadı çünkü o her halükarda Evely'nin suratını paralamayı kafaya koymuş durumda, Evelyn'in suratı arabadaki suratlardan en güzeli olmakla birlikte, fikir hiç fena sayılmaz ve Courtney'in bu olayı gerçekleştirmesini zevkle seyredebilirim. Courtney'in vücudu onun-kinden biraz daha iyi, Evelyn'inse memeleri daha güzel.</p>

  <p class="block1">Konser belki yirmi dakikadır aynı minval üzere gidip durmakta. Canlı müzikten nefret ederim, gelgelelim etrafımızdaki herkes ayaklanmış vaziyette, hayranlık çığlıkları tepemizde yükselen üst üste dikilmiş hoparlör kulelerinden yayılan korkunç gürültüyle yarışmakta. Burada bulunmanın bana verdiği en büyük zevk, Scott ve Anne Smiley'nin on sıra gerimizde, boktan, ama muhtemelen de daha az pahalı olmayan bir yerde oturuyor olmaları. Carruthers, benimle iş konuşmak üzere Evelyn'le yer değiştiriyor, ama dediğinin tek kelimesini duyamıyorum, o yüzden Courtney'yle konuşmak için ben de Evelyn'le yer değiştiriyorum.</p>

  <p class="block1">“Luis çakalı,” diye bağırıyorum, “hiç kuşkulanmadı.”</p>

  <p class="block1">O, “The Edge, Armani giyiyor,” diye bağırıyor, parmağıyla bas gitaristi göstererek.</p>

  <p class="block1">“Armani değil o,” diye bağırarak cevap veriyorum, “Em-po-rio!”</p>

  <p class="block1">“Hayır,” diye bağırıyor, “Ar-ma-ni!”</p>

  <p class="block1">“Griler çok silik, havai mavi de. Kırık kenarlar, belli belirsiz ekoseler, küçük puanlar ve çizgiler Armani'dir. Emporio değil,” diye bağırıyorum ellerimle kulaklarımı kapatarak, bunu bilmemesi, farkı fark edememesi beni çok sinirlendiriyor. “Arada fark var. The Ledge hangisi?”</p>

  <p class="block1">“Davulcu The Ledge olabilir,” diye bağırıyor. “Sanıyorum. Emin değilim. Bir sigaraya ihtiyacım var. Geçen gece neredeydin? Evelyn'leydim deme. bir tane patlatırım.”</p>

  <p class="block1">“Davulcunun giydiğinin Armani'nin A'sıyla ilgisi yok,” diye yırtınıyorum, “ya da Emporio'nun E'siyle. Kesinlikle.”</p>

  <p class="block1">“Davulcu hangisi bilmiyorum ki,” diye bağırıyor.</p>

  <p class="block1">“Ashley'ye sorsana,” diye öneriyorum, çığlık çığlığa.</p>

  <p class="block1">“Ashley'ye mi?” Paul un üzerinden eğilerek Ashley'nin dizine dokunuyor. “The Ledge hangisi?” Ashley ona duyamadığım bir cevap haykırıyor, Courtney bana dönerek omuzlarını silkiyor. “New Jersey'de olduğuna inanamıyormuş,” diyor.</p>

  <p class="block1">Carruthers, kendisiyle yer değiştirmesi için Courtney'ye işaret ediyor. Kız sinek kovalar gibi bir el işareti yapıyor ve benim kalçama yapışıyor, sıkıyorum kasımı, eline taş gibi gelsin diye, eli hayran havran üzerinde dolaşıyor. Ama Luis pes etmiyor, Courtney ayağa kalkıyor ve bana “Galiba bu gece keyif verici madde gerekecek!” diye haykırıyor. Başımla onaylıyorum. Topluluğun solisti Bono, kulağıma 'Where The Beat Sounds the Same' gibi gelen bir şeyler haykırıyor. Evelyn'le Ashley sigara almak, tuvalete gitmek, içecek bir şeyler bulmak üzere gidiyorlar Luis yanıma oturuyor.</p>

  <p class="block1">Luis, “Kızlar sıkıldı,” diye haykırıyor bana.</p>

  <p class="block1">“Courtney bu gece ona biraz kokain bulmamızı istiyor,” diye bağırıyorum.</p>

  <p class="block1">“Oo, harika.” Luis somurtkan.</p>

  <p class="block1">“Bir yere masa ayırttık mı?”</p>

  <p class="block1">“Brussels,” diye haykırıyor, Rolex'ine bir göz atıyor. “Ama yetişebileceğimiz şüpheli.”</p>

  <p class="block1">“Yetişemeyecek olursak” diye uyarıyorum, “ben hiçbir yere gitmiyorum. Beni eve bırakırsınız.”</p>

  <p class="block1">“Yetişiriiiz,” diye bağırıyor.</p>

  <p class="block1">“Yetişemez isek, Japon yemeğine ne dersin?” diyorum, insafa geliyorum. “Batı Yakası'nın yukarısında gerçekten süper bir suşi barı var. Blades. Aşçısı eskiden Isoito'nun aşçısıydı. Zagat rehberinde çok övmüşler.”</p>

  <p class="block1">Carruthers, “Bateman, ben Japonlardan nefret ederim,” diye haykırıyor, bir eliyle kulağını kapatıyor. “Çekik gözlü bodur orospu çocukları.”</p>

  <p class="block1">Haykırıyorum. “Ne dediğinin farkında mısın sen?”</p>

  <p class="block1">“Oo, farkındayım, farkındayım,” diye haykırıyor, gözler dışarı uğramış. “Bizden daha tutumlular, pek bir yenilik yaptıkları yok, fakat siktiğimin herifleri bizim yaptığımız yenilikleri almayı, çalmayı, onları geliştirmeyi, sonra da dibine kadar kıçımıza sokmayı çok iyi biliyorlar!”</p>

  <p class="block1">Duyduklarıma inanamayarak bir an bakakalıyorum ona, sonra dönüp sahneye bakıyorum, daireler çizerek dönen gitariste, sahneyi bir uçtan ötekine koşarak kat ederken ellerini iki yana açan Bono'ya, dönüp yeniden Luis'ye bakıyorum, suratı hâlâ öfkeden kıpkırmızı, hâlâ gözlerini dikmiş bana bakmakta, gözler dışarı uğramış, dudaklarında tükürükler, sustu.</p>

  <p class="block1">“Bunun Blades'le ilgisi ne, be adam?” diye soruyorum sonunda, gerçekten kafam karıştı. “Tükürüklerini sil.”</p>

  <p class="block1">“İşte Japon yemeğinden onun için nefret ediyorum,” diye haykırıyor cevaben. “Saşimi. Kaliforniya dolması. Aman alla-hım.” Bir parmağını gırtlağına sokup kusar gibi bir ses çıkarıyor.</p>

  <p class="block1">“Carruthers...” Susuyorum, hâlâ suratına bakmaktayım, yüzünü yakından inceliyorum, azıcık tırstım, ne söyleyecektim unuttum.</p>

  <p class="block1">“Ne var, Bateman?” Eğiliyor.</p>

  <p class="block1">“Bak, bu bokluğa inanamıyorum,” diye haykırıyorum. “Daha sonrası için yer ayırtmamış o-la-maz-sın. Beklemek zorunda kalacağız.”</p>

  <p class="block1">“Nee?” Eliyle kulağına boru yapıyor, sanki fark edermiş gibi. “Beklemek zorunda kalacağız!” diye haykırıyorum daha yüksek sesle.</p>

  <p class="block1">“Sorun değil,” diye bağırıyor.</p>

  <p class="block1">Şarkıcı sahneden bize doğru elini uzatıyor, elimi sallayarak onu defediyorum. “Değil ha? Değil, öyle mi? Hayır, Luis. Yanlışsın. Hem de nasıl sorun!” Aynı derecede sıkılmış görünen Paul Owen'a bakıyorum, iki eliyle kulaklarını örtmüş, ama hâlâ Courtney'yle istişare etmeyi becerebiliyor.</p>

  <p class="block1">“Beklemek zorunda kalmayacağız,” diye bir çığlık atıyor Luis. “Söz veriyorum.”</p>

  <p class="block1">“Söz falan vermiyorsun, gerzek" diye haykırıyorum. “Fisher hesabına hâlâ Paul Owen mı bakıyor?”</p>

  <p class="block1">“Bana kızma lütfen, Patrick,” diye umarsızca haykırıyor Luis. “Her şey yolunda gideceeek!”</p>

  <p class="block1">Carruthers dönüp ona bakıyor, sonra da bana. “Hıı, galiba. Duydun mu, Ashley'nin klamidiyası varmış “</p>

  <p class="block1">“Paul'la konuşacağım,” diye bağırıyorum, kalkıp Owen'ın yanındaki boş yere oturuyorum.</p>

  <p class="block1">Ama oturduğumda sahnede garip bir şey dikkatimi çekiyor. Bono sahnenin öbür ucundan geldi, sahnenin üzerinden oturacağım yere kadar beni izledi, sahne kenarına diz çöktü, gözlerini dikmiş bana bakıyor, siyah cin var üzerinde (Gitano belki), sandaletler, deri ceket, altında gömlek yok. Teni beyaz, tere bulanmış, yeterince vücut çalışmamış, kasları belli olmuyor, varsa da seyrekçe göğüs kılları tarafından örtülmüş. Başında şapka var, saçını geriye çekip atkuyruğu yapmış, inleyerek bir ağıt söylemekte -”Kahraman bir böcektir bu dünyada,” cümlesini yakalıyorum- suratında hafif, pek belli belirsiz, ama ısrarlı bir sırıtış ve bu sırıtış büyüyor, kendinden emin bir şekilde suratına yayılıyor, gözleri yanıp sönerken sahnenin fon ışığı kırmızıya dönüyor ve birden olağanüstü bir duygu taşması oluyor bende, birden bir şeyleri anlamanın seli, ve bu yüzden kalbim daha hızlı çarpmaya başlıyor, Bono'dan çıkan görünmez bir elektrik telinin şu anda beni sarıp sarmaladığına inanmamak elde değil, şu anda seyirciler gözden kayboluyor, müzik yavaşlıyor, hafifliyor, sahnede bir tek Bono var, stadyum bomboş, grup silinip gidiyor...</p>

  <p class="block1">Derken herkes, seyirciler, grup yeniden beliriyor, müzik ağır ağır yükseliyor, Bono yüzünü benden öteye çeviriyor, kalakalıyorum. İçimde kımıltılar, yüzüme kan hücum etmiş, kasığıma yapışmış, nabız gibi atmaktan sızlayan bir ereksiyon, ellerim sıkılı birer yumruk. Fakat birden her şey kesintiye uğruyor, sanki bir şalter indirilmiş gibi, fon ışığı beyaza dönüyor. Bono sahnenin öbür ucunda şimdi, her şey, kalbimdeki duygu, beynimi tırmalamakta olan heyecan kayboluyor ve Owen'ın baktığı Fisher hesabı hakkında bilgi edinmeyi her şeyden çok istiyorum, bu bilgi .şu anda kaybolup uzaklaşan Bono'yla aramda kurulduğunu sandığım bağdan daha can alıcı, daha acil. Paul Owen'a dönüyorum.</p>

  <p class="block1">“Heey" diye bağırıyorum. “Nasıl gidiyor?”</p>

  <p class="block1">“Şuradaki herifler...” On sıranın en uzak noktasında kenarda durmuş kalabalıkta birilerini seçmeye çalışarak birbirleriyle konuşan bir grup sahne görevlisini gösteriyor. “Buraya bakıp Evelyn, Courtney ve Ashley'i gösteriyorlardı.”</p>

  <p class="block1">“Kim onlar?” diye bağırıyorum. “Oppenheimer'dan mı?”</p>

  <p class="block1">“Hayır,” diye haykırarak cevaplıyor Owen. “Kulise götürüp grupla seks yapacak yavrular arayan turne görevlileri bunlar.”</p>

  <p class="block1">“Haa,” diye haykırıyorum. “Belki Barney's de çalışıyorlardı diye düşünmüştüm.”</p>

  <p class="block1">“Hayır,” diye bağırıyor. “Bunlara sahne amiri diyorlar.”</p>

  <p class="block1">“Sen nereden biliyorsun?”</p>

  <p class="block1">“All We Need of Hell grubunun menajeri olan bir kuzenim var,” diye bağırıyor.</p>

  <p class="block1">“Bunu bilmen irkiltici,” diyorum. “Nee?” diye bağırıyor.</p>

  <p class="block1">“Fisher hesabı hâlâ sende mi?” diye bağırıyorum cevaben.</p>

  <p class="block1">“Haa,” diyor çığlık çığlığa. “İyi düşürmüşüm, ha Marcus?”</p>

  <p class="block1">“Hem de nasıl,” diye çığlık atıyorum. “Nasıl düşürdün?”</p>

  <p class="block1">“E, Ransom hesabı bendeydi, olaylar birbirini izledi.” Ne yapayım der gibi omuzlarını silkiyor, havalı orospu çocuğu. “Bilirsin işte.”</p>

  <p class="block1">“Vauw,” diye bağırıyorum.</p>

  <p class="block1">“Hu,” deyip koltuğunda dönüyor ve iri bir esrarlı sigarayı birbirlerine geçiren New Jerseyli tombul, salak görünüşlü iki kıza bakıyor, inek karılardan birisi İrlanda bayrağı olduğunu sandığım bir şeye sarınmış. “Şu pisliği lütfen ortadan kaldırır mısınız -leş gibi kokuyor.”</p>

  <p class="block1">“Ben istiyorum,” diye bağırıyorum, gözlerim saçının kusursuz, tam ortadan ayrılmış çizgisine takılıp kalıyor; kafa derisi bile bronzlaşmış.</p>

  <p class="block1">“Ne istiyorsun?” diye bağırıyor Owen. “Marihuana mı?”</p>

  <p class="block1">“Yok. Hiç,” diye bağırıyorum, bağırmaktan gırtlağım ağrıdı, gene koltuğuma gömülüyorum, boş boş sahneye bakıyorum' başparmağımın tırnağını ısırıyorum, dün yaptırdığım manikürü mahvediyorum.</p>

  <p class="block1">Evelyn'le Ashley döndükten sonra kalkıyoruz ve daha sonra, Brussels'de rezervasyon yaptırmak üzere limuzinle son sürat geriye, Manhattan’a dönüyoruz, bir şişe daha Cristal açıldı, televizyonda hâlâ Reagan, Evelyn ve Ashley kadınlar tuvaletinin yakınlarında iki fedainin kendilerine yaklaştıklarını ve kendilerinden sahne gerisine gelmelerini istediklerini söylüyor. Onların kim olduklarını ve amaçlarının ne olduğunu açıklıyorum.</p>

  <p class="block1">“Tan-rım.” Evelyn'in soluğu kesiliyor. “Yani şimdi sen bana... sahne amirleri tarafından fark edildiğimizi mi söylemek istiyorsun?”</p>

  <p class="block1">“Bahsine varım, Bono'nun çükü küçüktür,” diyor Owen, füme camdan dışarıya bakarak. İrlandalı, anlarsın ya.”</p>

  <p class="block1">“Orada bankamatik var mıydı acaba, ne diyorsunuz?” diye soruyor Luis.</p>

  <p class="block1">“Ashley,” diye haykırıyor Evelyn. “Duydun mu?.. Az kaldı sahne... amirlerinin eline düşecekmişiz!” “Saçım nasıl görünüyor?” diye soruyorum. Courtney, Luis'ye “Daha Cristal?” diye soruyor.</p>

  <h1 id="sigil_toc_id_19">Bir Perşembe Öğleden Sonrasına Kısa Bakış</h1>

  <p class="block1">...ve öğleden sonranın göbeği ve kendimi kem merkezinde bir yerde bir köşedeki telefon kulübesinin yanında durur buluyorum, burası neresi bilmiyorum, sızım sızım sızlayan bir migren kafamı dövüp duruyor, bayağı büyük bir anksiyete krizi geçiriyorum, ceplerimde Valium, Xanax, artakalmış bir Halcion, ne varsa aranıyorum, tek bulabildiğim Gucci bir hap kutusundaki rengi atmış üç Nuprin, üçünü de atıyorum ağzıma, bir Diet Pepsi'yle yutuyorum, bu Pepsi nereden çıktı, gırtlağımı sıksalar söyleyemem. Öğle yemeğini kiminle yedim, daha da önemlisi, nerede? Beats'de Robert Ailes’le mi? Yoksa Tribeca'daki Philip Duncan Holmes'un yeni bistrosu Ursula's'da Todd Hendricks'le mi? Yoksa Ricky Worall'la December'a mı gittik? Acaba NoHo'daki Contra'da Kevin Weber'le olmasın? Yeşil domates soslu börek, üzerine sülünlü sandviç mi ısmarladım, yoksa istiridye soslu koca bir tabak andiv mi? “Ah tanrım, hatırlayamıyorum;' diye inliyorum, elbiselerim -keten ipek karışık bir spor ceket, pamuklu gömlek, pilili haki keten pantolon, hepsi Mat-suda, Matsuda imzalı bir ipek kravat, Coach Leatherware'den kemer- tere batmış, ceketimi çıkarıp onunla yüzümü siliyorum. Telefon çalıp duruyor, fakat ben kimi aradığımı bilmiyorum, köşede öylece duruyorum, Ray-Ban'lerim garip, sanki çarpık bir şekilde alnımda duruyor, sonra tellerden geçerek gelen zayıf, tanıdık bir ses duyuyorum -Jean'in, Broadway'deki bitmez tükenmez trafik tıkanıklığıyla yarışmaya çalışan yumuşak sesi. Bu sabahki Patty Winters Şov, “Aspirin: Hayatınızı Kurtarabilir mi’ydi. “Jean?” diye bağırıyorum. “Alo? Jean?” “Patrick? Sen misin?” diye bağırıyor. “Alooo?” “Jean, yardıma ihtiyacım var,” diye haykırıyorum. “Patrick?” “Ne?” “Jesse Forrest aradı,” diyor Jean. “Melrose'da bu gece saat sekizde yer ayırtmış, Ted Madison'la Jamie Conway de bir içki içmek için seninle Harry's'de buluşmak istiyorlar. Patrick?” diyor Jean, “neredesin?” “Jean?”, içimi çekiyor, burnumu siliyorum, “ben-” “Ha, bir de Todd Lauder aradı,” diyor Jean, “hayır, Chris demek istiyorum- a, yok Todd Lauder'dı arayan. Ev-vet, Todd Lauder.” “Ah tanrım,” diye inliyorum, kravatımı gevşetiyorum, ağustos güneşi tepemde kaynamakta, “ne diyorsun sen, sersem karı” “Hayır, Bice değil, Patrick. Melrose'da yer ayırtmış. Bice'da değil,” “Ne yapıyorum ben?” diye haykırıyorum. “Neredesin?” diyor, sonra, “Patrick, neyin var?” “Bugün öğleden sonra büroya gelemeyeceğim, Jean,” diyorum, boğulur gibi. “Neden?” Sesi depresif, belki de sadece kafası karıştı. “Yok-de-ye-ter!” diyorum çığlık çığlığa. “Ne oldu, Patrick? İyi misin sen?” diye soruyor. “Şu... siktiğimin hüzünlü sesiyle konuşmayı bıraksana... sen, tanrım,” diye haykırıyorum. “Patrick, affedersin. Tam, öyle diyeceğimi söylemek üzereydim.” Telefonu suratına kapıyorum, kulübeden dışarı atıyorum kendimi, boynumdaki walkman boyunduruk gibi geliyor birden (içinden çığıran sesler de -Dizzy Gillespie- müthiş kulak tırmalayıcı), walkmani çıkarıp önüme gelen ilk çöp tenekesine atıyorum, ucuz zaten, sonra tenekenin kenarına yapışıp kesik kesik solumaya başlıyorum, Matsuda ceket belime dolanmış, gözlerimi dikip hâlâ çalışmakta olan walkman'e bakıyorum, güneş başıma sürdüğüm jöleyi eritmekte, suratıma süzülen tere karışıyor, dudaklarımı yaladığımda tadını alabiliyorum, iyi de gelmeye başlıyor, birden bir yırtıcılık geliyor üzerime, elimi saçımdan geçiriyorum ve Broadway'den yukarı doğru yürürken iştahla avucumu yalıyorum, el ilanları dağıtan yaşlı kadınları görmezden geliyorum, blucincilerin önünden geçiyorum, içeriden bangır bangır müzik geliyor, dışarıya, sokaklara taşıyor, insanların hareketleri şarkının ritmine uyuyor, Madonna'nın bir single'ı, Madonna haykırıyor, “hayat bir sırdır, herkes tek başınadır”... Motosikletli kuryeler vızır vızır yanımdan geçiyor, bir köşede durmuş onlara surat ediyorum, ama insanlar gelip geçiyor, görmeksizin, hiç kimse aldırış etmiyor, aldırış etmiyormuş taklidi bile yapmadan, bunu fark etmek beni yeterince uzun süre kendime getiriyor ve bir çaydanlık almak üzere yakınımdaki bir Conran mağazasına doğru yürüyorum, ama tam normale döndüğümü ve kendime geldiğimi farz ettiğim sırada, midem sıkışıyor, sancılar o kadar yoğun ki, seke seke en yakınımdaki kapı aralığına girip belime yapışıyorum, sancıdan iki büklüm oluyorum, sancı geldiği gibi birden kesiliyor, bana doğrulacak kadar zaman bırakıyor, önüme gelen ilk nalbura girip bir kasap bıçağı seti, bir balta, bir şişe kezzap satın alıyorum, sonra sokağın sonundaki evcil hayvan dükkanından iki beyaz fare satın alıyorum, bunlara bıçak ve kezzapla işkence etmeyi planlıyorum, ama bir noktada, akşamüstünün ilerleyen saatlerinde fare paketini mum almak için girdiğim Pottery Barn’da unutuyorum, yoksa sonunda çaydanlığı aldım mı? Şu anda haldır huldur La-fayette'in merdivenlerini tırmanmaktayım, terliyor, inliyor, önüme çıkanları kenara itiyorum, ağzım köpürüyor, midem korkunç kramplarla sıkışıyor -steroidlerden olabilir ama emin değilim- yürüyüp bir Gristede's'e girecek kadar yatışıyorum, koridorlarda hızla aşağı yukarı gidip geliyorum, bir jambon konservesi aşırıp onunla birlikte sakin sakin dükkanı terk ediyorum, Matsuda ceketimin altına saklı, sokaktan aşağı doğru yürüyorum, American Felt Building'in lobisinde gizlenmeye çalışıyorum, konserve kutusunu anahtarlarımla yırtarak açıyor, kapıcıyı görmezden geliyorum, önce beni tanır gibi oluyor, sonra konserve kutusundaki ılık, pembe eti avuçlayarak, tırnaklarımın arasına salam dola dola, avuç dolusu yemeye başladığımda polis çağırmakla tehdit ediyor. Dışarıdayım, orada, sokakta, kusup çıkarıyorum bütün salamı, bir otobüs durağındaki Sefiller posterine yaslanıyorum ve Epopine'nin güzel yüzünün resmini öpüyorum, dudaklarını; yumuşak, masum yüzünde ve altına karalanmış LEZZO kelimesinin üzerinde kahverengi safra izleri bırakıyorum. Pantolon askılarımı gevşeterek, dilencileri görmezden gelerek, dilenciler beni görmezden gelerek, terden sırılsıklam, cinnet geçirerek, kendimi gene kent merkezinde Tower Records'da buluyorum, kendimi topluyorum ve öylesine, ortaya, “videokasetlerimi geri vermeliyim, videokasetlerimi geri vermeliyim,” diyorum, en sevdiğim compact disc'den iki tane satın alıyorum, Bruce Willis'in The Return of Bruno, sonra beş dönüş boyu döner kapıya sıkışıp kalıyorum, sarhoş gibi sokağa savruluyorum, Kidder Peabody'den Charles Murphy'ye tosluyorum ya da Morgan Stanley'den Bruce Barker da olabilir, her kimse, o da bana, “Hey, Kinsley,” diyor, suratına geğiriyorum, gözbebeklerim kafamın içine doğru dönerek ve köpekdişlerimden yeşilimsi safralar damlayarak, o ise istifini bozmadan, “Fluties'de görüşürüz, tamam mı? Severt de, ha?” Bir çığlık atıyorum, geri geri giderken bir Kore manavının meyve tezgahına bindiriyorum, tepeleme dizilmiş elma, portakal ve limonları deviriyorum, yaya kaldırımına, oradan caddeye yuvarlanıyorlar, taksilerin ve arabaların, otobüslerin ve kamyonların tekerlekleri altında eziliyorlar, af diliyorum, cinnet halinde, haykıran bir Koreliye o an elime gelen platin AmEx kartımı teklif ediyorum, sonra bir yirmilik, ama o hâlâ demin üzerime zorla geçirdiğim lekeli, buruşuk ceketimin yakalarına yapışmış bırakmıyor, yüzümü kaldırıp çekik gözlü, yuvarlak suratına baktığımda birden Lou Christie'nin Lightnin' Strikes'ının nakarat bölümünü söylemeye başlıyor. Dehşet içinde çekip kurtarıyorum kendimi, tökezleye tökezleye yukarı, eve doğru yürüyorum, ama yerler, insanlar, dükkanlar iki adımda bir yolumu kesip duruyorlar, Onüçüncü Sokak'ta bir satıcı bana crack satmayı teklif ediyor, kör gibi bir ellilik sallıyorum ona, “Oh, man” diyor memnuniyetten ve benimle el sıkışıyor, avucuma beş küçük şişeyi bastırıyor, bunları bütün bütün yemeye kovuluyorum, crack satıcısı gözlerini dikip bakıyor bana, duyduğu derin rahatsızlığı eğleniyormuş gibi sırıtarak gizlemeye çalışmakta, onu ensesinden yakalıyorum ve çatlak sesle, nefesim leş kokaraktan, “En iyi motor BMW 750 IL'de,” diyorum ve yoluma devam ediyorum, bir telefon kulübesine giriyorum, telefonda santraldeki memura sıkı bir saçmaladıktan sonra tükürür gibi kredi kartı numaramı söylüyorum, derken Xclusive'in bürosuyla konuşmaktayım, var olmayan bir masaj randevusunu iptal ediyorum. Sırf ayaklarıma bakarak, yani A. Testoni loafer'larıma demek istiyorum, kendime hakim olmayı başarıyorum, güvercinleri tekmeliyorum ve farkına bile varmadan İkinci Cadde'de döküntü bir şarküteriye giriyorum, hâlâ kafam karmakarışık, içim dışıma çıkmış, terliyim, varıp bodur, tombul bir Yahudi karısının yanına gidiyorum, yaşlı ve iğrenç giyimli. “Dinle,” diyorum, “yer ayırtmıştım. Bateman. Şef garson nerede? Jackie Mason ahbabım olur.” O içini çekiyor, “Yerimiz var, ayırtmaya gerek yok,” diyor, bir menüye uzanıyor. Dükkanın arkasında tuvaletlere yakın korkunç bir masaya götürüyor beni, kapıp alıyorum menüyü elinden, önlerde bölmeli bir yere seğirtiyorum, yemeklerin ucuzluğu tiksindiriyor beni -”Şaka falan mı bu?”- garson kızın yakınımda olduğunu sezinleyerek başımı kaldırmadan siparişimi veriyorum. “Çizburger. Çizburger ve de az pişmiş olsun.” Affedersiniz, beyefendi,” diyor garson kız. “Peynir yok. Kaşer burası,” siktiğimin karısının neden bahsettiği konusunda en ufak bir fikrim yok, onun için, “Güzel. O zaman peynirli bir kaşer burger, Monterey Jack olabilir mesela, ve -aman tanrım,” diye inliyorum, kramplar gelecek zannediyorum. “Peynir yok, beyfendi,” diyor kız, “kaşer burası...” Aman tanrım, Yahudi dükkanı mı burası, kabusta mıyım, sıçtığımın Yahudisi" diye mırıldanıyorum ağzımın içinde, sonra “Kase yoğurdu mu, olsun git getir,” “Patronu getireyim,” diyor. “Ne olursa. Ama bu arada içecek bir şey getir,” diye tıslıyorum. “Evet?” diyor. “Vanilyalı... milk shake...” “Milk shake yok. Kaşer,” diyor, sonra, “Beyefendi, patronu getireyim.” “Hayır, dur.” Köpürmüş bir vaziyette, platin AmEx'imi yağlı masanın üzerine indirerek yeniden aynısını istiyorum. “Milk shake yok. Koşer,” diyor, kalın kalın dudaklı, şu gezegenden gelip geçen milyarlarca insandan biri sadece. “Peki o zaman siktiğimin... vanilyasını... getir... malt olsun!” diye kükrüyorum, açık duran mönünün üzerine tükürükler saçıyorum. “İki parmak kalın olsun üstü de ha!” diye ekliyorum. Patronu getirmeye gidiyor, patron görününce -garson kızın kel bir karbon kopyası- ayağa kalkıyorum, “Siktir git geri zekalı saksafoncu Yahudi orospu seni!” diye haykırıyorum ve dükkandan koşarak çıkıp sokak-</p>

  <h1 id="sigil_toc_id_20">Yaleliler Kulübü</h1>

  <p class="block1">“Süveter yelek giymenin kuralları nedir?” diye onaya soruyor Van Patten.</p>

  <p class="block1">“Ne demek istiyorsun?” McDermott alnını kırıştırıyor, Absolut'ünden bir yudum alıyor.</p>

  <p class="block1">“Evet,” diyorum, “açıklık getir.”</p>

  <p class="block1">“Yani, tamamıyla spor bir giyecek midir-”</p>

  <p class="block1">“Yoksa takım elbiseyle giyilebilir mi?” Araya girip cümlesini tamamlıyorum.</p>

  <p class="block1">“Aynen.” Gülümsüyor.</p>

  <p class="block1">“Bak, Bruce Boyer'a kalırsa,” diye söze giriyorum.</p>

  <p class="block1">“Dur bi dakka.” Van Patten susturuyor beni. “Morgan Stanley'de mi çalışıyor?”</p>

  <p class="block1">“Hayır.” Gülümsüyorum. “Morgan Stanley'de çalışmıyor.”</p>

  <p class="block1">“O toplu cinayet katili heriflerden biri değil mi bu?” McDermott kuşkulu kuşkulu soruyor bu soruyu, sonra inliyor. “Bunun da o seri cinayet katili heriflerden biri olduğunu söyleme bana, Bateman. Sakın söyleme.”</p>

  <p class="block1">“Hayır, McGerzek, o dediğim seri cinayet katili değildi,” diyorum, Van Patten'a dönerek, ama sonra McDermotta geri dönüp “bak, bu iş gerçekten çok canımı sıkıyor,” diyorum.</p>

  <p class="block1">“Ama hep o konuyu açıyorsun,” diye yakınıyor McDermott. “Hem de hiç istifini bozmadan, ders verirmiş gibi. Yani, ben Sam'in Oğlu ya da siktiğimin Bayır Canavarı ya da Ted Bundy ya da Tüykafa hakkında bir şeyler öğrenmek istemiyorum yaaa.”</p>

  <p class="block1">“Tüykafa mı?” diye soruyor Van Patten. “Tüykafa da kim? Sıkı tehlikeliye benziyor.”</p>

  <p class="block1">“Derisurat demek istiyor,” diyorum, dişlerim kenetli. “Deri-surat. Teksas Zincirli Testere katliamını yapanlardan biriydi</p>

  <p class="block1">“Yaa,” Van Patten kibarca gülümsüyor. “Anlıyorum.”</p>

  <p class="block1">“Ve gerçekten de sıkı tehlikeliydi,” diyorum.</p>

  <p class="block1">“Tamam, tamam, devam et. Peki Bruce Boyer, o kimdir diye soruyor McDermott, bir inilti salıveriyor, gözlerini devirerek tavana dikiyor. “Mesela, canlı canlı deri mi yüzmüş? Birilerini aç bırakarak mı gebertmiş? Üzerlerinden arabayla mı geçmiş? Doğrayıp köpeklere mi atmış? Ne?”</p>

  <p class="block1">“Ne adamlarsınız,” diyorum, başımı sallıyorum, sonra kinayeli bir sesle baklayı ağzımdan çıkarıyorum, “çok daha fenasını yapmıştı.”</p>

  <p class="block1">McDermott, “Ne gibi -onları McManus'un yeni lokantasına yemeğe mi götürmüş?” diye soruyor.</p>

  <p class="block1">“Kesin çözüm,” diye katılıyor Van Patten. “Sen gittin mi? Pisti, değil mi?”</p>

  <p class="block1">“Rulo köftesini yedin mi?” diye soruyor McDermott.</p>

  <p class="block1">“Ne rulo köftesi?” Van Patten şokta. “İçerisine ne diyorsun? Siktiğimin masa örtülerine?"</p>

  <p class="block1">“Peki ama sen rulo köftesini yedin mi?” diye üsteliyor McDermott.</p>

  <p class="block1">“Tabii, köftesini de yedim, güvercin yavrusunu da, kılıç balığını da,” diyor Van Patten.</p>

  <p class="block1">“Amaan, kılıç balığını unutmuştum;' diye inliyor McDermott. “Kılıç balığı dolması.”</p>

  <p class="block1">“Miller m Times'daki yazısını okuduktan sonra, aklı başında hiç kimse, bırak kılıç balığı dolmasını, rulo köfte falan dahi ısmarlamaz.”</p>

  <p class="block1">“Miller yanlış ele almış olayı,” diyor McDermott. “Sadece kirliydi. Papayalı quesedilla mı? Genellikle iyi yemektir, ama orada, aman tanrım.” Bir ıslık çalıp başını iki yana sallıyor.</p>

  <p class="block1">“Ve de ucuz; diye ekliyor Van Patten.</p>

  <p class="block1">“O kadar ucuz ki.” McDermott kesinlikle aynı fikirde. “Ya gevrek karpuz pastası-”</p>

  <p class="block1">“Beyler.” Öksürüyorum. “Öhö-öhö. Sözünüzü kesmiş gibi olmayayım, ama...”</p>

  <p class="block1">“Tamam, tamam, devam et,” diyor McDermott. “Bize Charles Moyer'i anlat.”</p>

  <p class="block1">“Bruce Boyer,” diye düzeltiyorum. “Elegance: A Guide to Quality in Menswear'in yazarı.” (Zerafet: Erkek Giyiminde Kalite Rehberi) Sonra ekliyorum. “Ayrıca hayır Craig, boş vakitlerinde seri cinayetler de işlemiyordu.”</p>

  <p class="block1">“Ne diyormuş bu Bruce Bey?” McDermott ağzında bir buz parçasını çiğnemekte.</p>

  <p class="block1">“Sen bir dangalaksın. Harika bir kitaptır. Onun teorisi ölümsüzdür, takım elbiseyle süveter yelek giyme konusunda özgürce davranmamız gerektiğini söyler,” diyorum. “Sana dangalak dedim, duydun mu?”</p>

  <p class="block1">“Hıı.”</p>

  <p class="block1">“Ama yeleğin takımı gölgelememesi gerektiğini de söylemez mi?” diyor Van Patten yarım ağızla.</p>

  <p class="block1">“Tabii ki...” Van Patten'ın konudan haberli olduğu halde gene de fikrimi sorması beni biraz kızdırdı. Sakin bir sesle devam ediyorum. “İnce çizgili bir takımla pes perdeden bir mavi ya da is grisi yelek giyilmeli. Ekose bir takım daha cesur bir yelek gerektirir.”</p>

  <p class="block1">“Ve unutma; diye ekliyor McDermott, “normal bir yelekte de en alt düğme açık bırakılmalı.”</p>

  <p class="block1">McDermott'a kötü kötü bakıyorum. Gülümsüyor, içkisini yudumluyor ve memnun, dudaklarını şapırdatıyor.</p>

  <p class="block1">“Neden?” Van Patten bilmek istiyor.</p>

  <p class="block1">“Adettendir,” diyorum, McDermott'a gözlerimden ateş saçıyorum hâlâ. “Ama aynı zamanda daha da rahattır.”</p>

  <p class="block1">“Pantolon askısı takmak yeleği daha dökümlü mü gösterir?” Van Patten soruyor.</p>

  <p class="block1">“Neden?” diye soruyorum, ona dönerek.</p>

  <p class="block1">“E, şey... mani teşkil etmediği için...” Susuyor, takıldı, tam kelimesini arıyor.</p>

  <p class="block1">“Ne mani teşkil etmediği için?” diye başlıyorum.</p>

  <p class="block1">“Kemerin tokası, değil mi?” McDermott tamamlıyor.</p>

  <p class="block1">“Ha tabii,” diyor Van Patten.</p>

  <p class="block1">“Unutmayın-” McDermott yeniden sözümü kesiyor.</p>

  <p class="block1">“Unutmayın, yeleğin takımın renk ve biçimine uygun olması gerekmekle beraber, yeleğin desenini çorapların ya da kravatın deseniyle uydurmaktan kesinlikle kaçınmalı,” diyor. Bana ve Van Patten'a bakıp gülümsüyor.</p>

  <p class="block1">Kızgınlıkla, “Senin o kitabı... o kitabı okumadığını sanıyordum,” diye kekeliyorum. “Daha demin Bruce Boyer'le... John Wayne arasındaki farkı bile bilmediğini söyleyen sen değil miydin?”</p>

  <p class="block1">“Birden aklıma geldi.” Omuz silkiyor.</p>

  <p class="block1">“Dinle.” McDermott'ın fırsatçılığını son derece ucuz bularak Van Patten'a dönüyorum. “Baklava desenli bir yelekle baklava desenli çorap giymek çok altı çizilmiş duracaktır.”</p>

  <p class="block1">“Öyle mi diyorsun?” diye soruyor.</p>

  <p class="block1">“Özellikle yapmış gibi görünürsün,” diyorum, sonra birden</p>

  <p class="block1">tepem atarak McDermott'a dönüyorum. “Tüykafa mı? Derisuratı nereden Tüykafa yaptın yahu?” diyorum.</p>

  <p class="block1">“Amaan, neşelen, Bateman,” diyor, sırtıma bir şaplak atıyor, sonra da ensemi ovuyor. “Ne var, ne oldu? Bu sabah şiatsu yapamadın mı?”</p>

  <p class="block1">“Bana öyle dokunmaya devam edersen,” diyorum, gözlerim sıkı sıkıya yumulu, vücudum yay gibi gergin, sokmaya hazır yılan gibiyim, sıçrayıp kalkmak istiyorum, “koparırım o elini.”</p>

  <p class="block1">“Çüüş, yavaş ol bakalım ahbap,” diyor McDermott, korkmuş taklidi yaparak geriye kaçıyor. İkisi geri zekalılar gibi kıkırdayarak çak yapıyorlar, McDermott onun elini ve daha birçok yerini büyük bir zevkle koparabileceğimin farkında değil. Üçümüz, David Van Patten, Craig McDermott ve ben, Yaleliler Kulübümde öğle yemeğindeyiz. Van Patten'ın üzerinde, Krizia Uomo ekose yünlü-krep karışımı bir takım, bir Brooks Brothers gömlek, Adirondack'den bir kravat ve ayaklarında Cole-Haan ayakkabılar var. McDermott'ın üzerinde lambswool ve kaşmir karışımı bir blazer, Ralph Lauren'dan worsted yünlü flanel pantolon, gene Ralph Lauren'dan bir gömlek ve kravat ve Brooks Brothers'dan ayakkabılar var. Benim üzerimde kalın dokunmuş bir yünlü takım, Luciano Barbera pamuklu gömlek, Luciano Barbera kravat, ayaklarımda Cole-Haan ayakkabılar ve Bausch&amp;Lomb numarasız gözlükler var. Bu sabahki Party Winters Şov, Naziler hakkındaydı ve nedendir bilinmez, seyrederken bana gerçekten çok zevk verdi. Nazilerin marifetlerinden pek hoşlandığım söylenemez ama, onları antipatik bulduğum da söylenemez. Seyircilerin çoğunluğunun da bu duygumu paylaştığını ekleyeyim. Nazilerden biri, nadir esprili anlarından birinde, greyfurtlarla üç top numarası yaptı ve zevkten, yatağımda doğrulup alkışladım.</p>

  <p class="block1">Bizim, masadan beş masa ötede Luis Carruthers oturuyor, giysileri sanki sabah sabah üzerine kurbağa siğmiş gibi -Fransız terzilerden birinin elinden çıkma ne idügü belirsiz bir takım elbise; eğer yanılmıyorsam, sandalyesinin yanında yerdeki silindir şapka da ona ait- buram buram Luis kokuyorlar. Gülümsüyor, ama ben fark etmemiş gibi yapıyorum. Bu sabah iki saat Xclusive'de vücut çalıştım, bugün üçümüz de öğleden sonra işe gitmediğimiz için masaj yaptıracağız. Henüz yemek ısmarlamadık, hattâ mönüyü bile görmedik. Sadece İçki içtik. Craig başlangıçta bir şişe şampanya istiyordu, ama önerince David ısrarla başını sallayarak, “Out, out, out,” dedi, onun yerine başka içki ısmarladık. Göz ucuyla Luis'yi izliyorum, ne zaman bizim masaya baksa, Van Patten'ın ya da McDermott'ın o anda söyledikleri çok komik olmasa bile -hemen hemen hepsi öyle- başımı geriye atıp bir kahkaha atıyorum. Bu sahte kahkahayı iyice doğal çınlayacak biçimde öylesine kusursuzlaştırdım ki, hiç kimse yalancılığını fark etmiyor. Luis ayağa kalkıyor, peçeteyle ağzını siliyor ve yemek salonundan çıkmadan önce gene bana doğru bir bakış fırlatıyor ve tahminimce, erkekler tuvaletine gidiyor.</p>

  <p class="block1">“Ama her şeyin sının var,” demekte Van Patten. “Konu şu, yani, ben de akşamı Kurabiye Canavarı'yla baş başa geçirmek istemiyorum.”</p>

  <p class="block1">“Ama hâlâ Meredith'le çıkıyorsun, eeee, şey, yani ne fark eder ki?” diye soruyorum. Tabii duymuyor.</p>

  <p class="block1">“Ama Ditsy çok şirin,” diyor McDermott. “Ditsy çok şirin.”</p>

  <p class="block1">“Sen Bateman?” diye soruyor Van Patten. “Ditsy konusunda herhangi bir fikir serdedecek misin?”</p>

  <p class="block1">“Ne?” diye soruyorum, ayağa kalkıyorum.</p>

  <p class="block1">“Ditsy dediniz? Değil mi?” McDermott bu kez. “Ditsy arzulanası bir şeydir, comprende?”</p>

  <p class="block1">“Dinleyin,” diyorum, sandalyemi masaya yanaştırıyorum. “Herkesin bilmesini istiyorum ki, ben aileden yana ve uyuşturucu karşıtıyım. izninizle.”</p>

  <p class="block1">Ben yürüyüp giderken Van Patten oradan geçmekte olan bir garsonun koluna yapışıyor ve giderek uzaklaşan sesi, “Musluk suyu mu bu? Musluk suyu içmem. Bana Evian falan bir şey getir, tamam mı?” diyor.</p>

  <p class="block1">Luis ölse, Courtney benden daha mı az hoşlanırdı? Yüzleşmem gereken soru bu, cevabın belirsizliği beynimi dağlamakta, yemek odasından ağır ağır geçerek çıkıyorum, Vincent Morrison'a benzeyen birine el sallıyorum, Tom Newman'a benzeyen birisi olduğundan oldukça emin olduğum başka birisine de. Courtney bana daha fazla zaman ayırır mıydı -şu sıralar Luis'ye ayırdığı zamanı- Luis ortalıktan kaybolsa, alternatif olmaktan çıksa, belki... ölse? Luis öldürülse Courtney altüst olur muydu? Suratına karşı kahkahayı basmadan, kendimi oh olsun demekten alıkoyarak, duygulanım açık etmeden, avutabilir miyim onu gerçekten? Onu heyecanlandıran benimle Luis'ye çaktırmadan görüşüyor olması mı, vücudum mu, yoksa benimkinin büyüklüğü mü? Öte yandan, neden memnun etmek istiyorum ki Courtney'yi? Beni sadece kaslarım, aletimin gramajı için beğeniyorsa, o zaman kof kancığın tekidir. Ama fiziksel olarak üstün, görünüş olarak kusursuza yakın bir kof kancık, ki bu da her şeyden önemli olabilir, belki sadece ağız kokusu ya da sarı dişler hariç, hayatta katlanamadığını. Luis'yi boğsam bir çuval inciri berbat eder miyim? Evelyn'le evlenecek olsam, bana ondan boşanıp kurtulana kadar Lacroix gece elbiseleri aldırır durur mu? Güney Afrika sömürge güçleriyle, Sovyet destekli kara gerillalar arasında Namibya'da barış sağlanmadı mı hâlâ? Yoksa Luis'yi lokma lokma doğrasam, dünya daha güvenli, daha iyi bir yer mi olur? Benim dünyam olabilir, o halde neden olmasın? Gerçekten de... başka yolu yok. Aslında bu soruları sormak için çok bile geç, çünkü erkekler tuvaletindeyim, aynada kendime göz atıyorum -bronzlaşmış tenim ve saç kesimim kusursuz- dişlerime bakıyorum, hepsi dümdüz, beyaz ve pırıl pırıl parlıyorlar. Aynadaki aksime göz kırpıp derin bir soluk alıyorum, elime Armani deri eldivenlerimi geçiriyorum, sonra Luis'nin işgal ettiği tuvalete yöneliyorum. Erkekler tuvaletinde kimse yok. Bütün tuvaletler boş, bir tek en sondaki hariç, kapı kilitli değil, hafifçe aralık, yaklaşırken ıslıkla Sefiller müzikalinden bir parça çalan</p>

  <p class="block1">Luis'nin sesi giderek yükseliyor, üzerime üzerime geliyor.</p>

  <p class="block1">Ayakta, sırtı bana dönük, üzerinde kaşmir blazer, pilili yünlü pantolon, pamuklu-ipekli karışımı beyaz gömlek, tuvalete işemekte. Tuvalet kabininde bir hareket olduğunu sezdiğini fark ediyorum, çünkü gözle görülür biçimde kasılıyor, ve suya dökülen sidiğin sesi de birden yarı yolda kesiliyor. Ağır çekimde, benim kendi kesik kesik soluk alıp verişim bütün öteki sesleri bastırarak, görüşüm kenarlara doğru hafifçe bulanarak, ellerim kaşmir blazer'ıyla, pamuklu flanel gömleğinin yakasının üzerine doğru çıkıyor, başparmaklarım ensesinde, işaret parmaklarımsa adem elmasının üzerinde birbirleriyle kavuşuncaya kadar boynunu sarmalıyor. Sıkmaya başlıyorum, sıkıyorum, sıkıyorum, ama Luis'nin dönüp arkasına bakmasına -hâlâ ağır çekimde- yetecek kadar gevşek sıkıyormuşum ki, bana döndü işte, bir eli yünlü ipekli Polo süveterinin üzerinde, ötekiyse yukarı doğru kalkmakta. Gözkapakları bir an kırpışıyor, sonra iri iri açılıyor, tam istediğim gibi. Luis'nin suratının kasılmasını, morarmasını ve kendisini öldürenin kim olduğunu bilmesini istiyorum. Luis'nin ölmeden önce gördüğü son surat, son şey olmak istiyorum ve ona haykırmak istiyorum, “Courtney'yi ben düzüyorum. Duyuyor musun beni? Courtney'yi ben düzüyorum. Ha-ha-ha.” Bunlar duyduğu son sözler, son sesler olsun, kendi nefes borusunun ezilirken çıkardığı sese eşlik etsin, bütün diğer sesleri boğsun. Luis gözlerini dikmiş bakıyor bana, kol kaslarımı daha da geriyor, mücadeleye hazırlanıyorum, ama hayal kırıklığı.</p>

  <p class="block1">Mücadele edeceğine gözlerini indirip bileklerime bakıyor, bir an sanki bir şeylere karar veremezmiş gibi duralıyor, sonra başını eğiyor ve... öpüyor sol bileğimden, başını kaldırıp yeniden bana baktığında gözlerinde... aşk dolu ve pek ürkek olmayan bir ifade. Sağ elini uzatıp tatlı tatlı yanağımı okşuyor. Donmuşum, kalakalmışım, ellerim halâ öne doğru uzanmış, parmaklanın hâlâ Luis'nin gırtlağını sıkmakta.</p>

  <p class="block1">“Tanrım, Patrick,” diye fısıldıyor. “Neden burası”</p>

  <p class="block1">Eliyle saçlarımı karıştırmakta şimdi. Kabinin yan duvarına bakıyorum, biri boyayı kazıyarak Edwin çok iyi ağzına alır yazmış, donmuş gibi kalakaldım, gözlerimi yazıya dikmiş vaziyetteyim, afalladım, cümlenin etrafını çevreleyen kutuya bakıyorum, sanki onda bir cevap, bir hikmet gizliymiş gibi. Edwin mi? Edwin kim? Boşaltmak için bir sallıyorum kafamı, ve dönüp yeniden Luis'ye bakıyorum, suratında hâlâ o korkunç, gözünü aşk bürümüş ifade yapışık duruyor, gırtlağını daha çok sıkmaya çalışıyorum, suratım harcadığım çabadan çarpılmış durumda, ama yapamıyorum, ellerim sıkmıyor, ve hâlâ öne doğru uzanan kollarım, o kaskatı duruşları içinde komik ve yararsızlar.</p>
</body>
</html>
