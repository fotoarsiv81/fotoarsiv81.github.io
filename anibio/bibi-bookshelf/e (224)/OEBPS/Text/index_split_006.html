<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Piraye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block13">Üçüncü Bölüm</h1>

  <p class="block14">Of Babamı toprağa verişimizin üzerinden bir ay geçti.</p>

  <p class="block14">İlk günkü acı, varlığını aynı şiddette sürdürse, yaşayamaz insan. Yitirilenin ardından, yürekten kopup gelen haykırışlar önce yerini daha alçak seslere, sonra da gitgide kabullenişin sessizliğine bırakıyor.</p>

  <p class="block14">Annem; isyan dolu, sevilenin yitirilmesini yadsıyan çığlıklarını içine gömmeyi başarabiliyor artık. Şimdilerde, geride kalanların yapmakla yükümlü sayıldıkları işlevleri yerine getirmeye verdi kendini. Dolapları elden geçiriyor, babamın giysilerini hayrına dağıtıyor...</p>

  <p class="block14">"Lokma ısmarladım," diyor. "Babanızın kırkı için."</p>

  <p class="block14">Asıl yapılması gerekeni sona saklıyor.</p>

  <p class="block14">Muayenehanenin anahtarlarını bana uzatarak, "Git," diyor. "Babanın muayenehanesini aç. Onu yaşatacak, bizimle gönül beraberliğini sürdürecek tek şey bu..."</p>

  <p class="block14">Hep baba kız, aynı yerde çalışmanın hayallerini kurmuştu babacığım. Olmadı. Ama şimdi, geç de olsa, isteğini gerçekleştirmek boynumun borcu.</p>

  <p class="block14">Kısa bir süre önce beyaz örtülerin altına gömdüğüm, hayalet bir şehirle özdeşleştirdiğim babamın eski dünyasına yeniden can vermek, gene bana düşüyor.</p>

  <p class="block14">Eşyaların üzerine attığım çarşafları toplayıp kapının önüne yığıyorum. Dolaba kaldırdığım kutuları açıp aletleri yerlerine yerleştiriyorum.</p>

  <p class="block14">Sırtımdan inen yabansı bir ürpertiyle bakıyorum hepsine.</p>

  <p class="block14">Canım babam! Burada beraber çalışamadık seninle ama; sen hep benim yanımda, benimle olacaksın; biliyorum.</p>

  <p class="block14">Yaşamının anlamı, odak noktası muayenehanen, kaldığı yerden işlevini sürdürecek. İçin rahat olsun...</p>

  <p class="block14">İçine girdiğim hareketli günlerin yoğunluğundan Diyarbakır'ı ve Diyarbakır'da bıraktıklarımı düşünmeye fırsatım olmuyor.</p>

  <p class="block14">Önce muayenehaneyi elden geçirip, çalışılabilir hale getiriyorum. Günlerimi alıyor bu iş.</p>

  <p class="block14">Ardından, ev konusu geliyor gündeme. Annem de ablam da beraber oturmamızdan yanalar.</p>

  <p class="block14">"Ne gerek var," diyor annem. "Ayrı evlerde oturmak da nereden çıktı şimdi?"</p>

  <p class="block14">"Güzel annem," diye gülüyorum. "Bu evden tek çıktım; üç kişi olarak döndüm. Sizin kalabalığınız kendinize yeter. Dicle, Şehriban ve ben başlı başına bir aileyiz zaten."</p>

  <p class="block14">Günlerce, yakın çevremizdeki tüm sokakları karış karış geziyoruz Şehriban'la. Sonunda, muayenehaneye yakın, cadde üzerinde, üç oda bir salon, şirin bir apartman dairesinde karar kılıyoruz.</p>

  <p class="block14">Burası bizim yeni yuvamız... Evimizi bir an önce temizleyip döşemek ve yerleşme çabasındayım. Düzenimizi tam olarak oturtalım ki, sıra muayenehaneye, çalışmaya gelebilsin...</p>

  <p class="block14">Diyarbakır'dan döneli tam beş ay oldu.</p>

  <p class="block14">Temelini İstanbul'da bırakıp uzak diyarlara taşıdığım, orada yerle bir olmasına tanıklık ettiğim köşkümün yıkıntısından toplayıp getirdiğim kalıntılarla yeniden, küçücük bir kulübecik olsun inşa edebildiğimi görmekten mutluyum.</p>

  <p class="block14">Tüm taşlar yavaş yavaş yerine oturuyor. Diyarbakır'dakine benzer ev düzenimiz, çalışma ortamım, yakınlarımla olan paylaşımım tüm beklentilerime yanıt veriyor.</p>

  <p class="block14">Dicle anaokuluna başladı. Teyzesinin yanında; yeni edindiği arkadaşlarıyla renklenen küçücük dünyasından hoşnut görünüyor. Bir de, babasının nerede olduğunu sorup, aldığı üstünkörü yanıtlarla yetinmediğini gösteren dudak büküşü olmasa...</p>

  <p class="block14">Annem de yeni yaşantısına alışmış gibi. Ablam ve çocuklarla beraberliği, onlar için bir şeyler yapmaya çabalaması, karamsar düşüncelerden uzak tutuyor onu.</p>

  <p class="block14">Annemle ve ablamlarla sık sık bir araya geliyoruz. Yitirilenin ve kendini bizden soyutlayanların yokluğunu daha az duyuyoruz artık.</p>

  <p class="block14">Ama benim kendimi bulduğum, bir parçası olmaktan en büyük keyif aldığım yer muayenehanem. Hastalarımla baş başa kaldığımda, tüm dünyayı unutuveriyorum. Randevu defterim her geçen gün biraz daha kalabalıklaşıyor.</p>

  <p class="block14">Burada da en büyük yardımcım Şehriban...</p>

  <p class="block14">Sabahlan evde kalmayı yeğliyor. Evdeki işleri yoluna koyup soluğu benim yanımda alıyor. Öğleden sonraları beraberiz. Telefonlara bakıyor, hastaları kabul ediyor, tedavi sırasında bana yardımcı oluyor.</p>

  <p class="block14">Akşamüstleri onunla karşılıklı çay içmek, tüm yorgunluğumu unutturuyor bana.</p>

  <p class="block14">Gene böyle bir akşamüstü, masamda oturmuş gazete okuyorum.</p>

  <p class="block14">"Piraye abla..."</p>

  <p class="block14">Şehriban'ın sesiyle başımı kaldırıyorum.</p>

  <p class="block14">"Bir konuğumuz var... Haşim ağam!"</p>

  <p class="block14">Aylardan sonra, hiç ummadığım bir zamanda onu karşımda görmenin şaşkınlığıyla, "Hoş geldin," diyorum.</p>

  <p class="block14">"Hoş bulduk."</p>

  <p class="block14">Yerimden bile kalkmadan, yalnızca elimi uzatıyorum. Tokalaşıyoruz.</p>

  <p class="block14">Masanın karşısına, gösterdiğim koltuğa oturuyor.</p>

  <p class="block14">"Hayırlı olsun muayenehanen," diyor.</p>

  <p class="block14">"Sağ ol."</p>

  <p class="block14">Omuzları çökmüş, yüzünde karamsar bir ifade...</p>

  <p class="block14">"Piraye!" diyor. "Siz olmadan olmuyor. Yapamıyorum. Yaşamak tüm anlamını yitirdi benim için."</p>

  <p class="block14">Kayıtsızca bakıyorum yüzüne.</p>

  <p class="block14">"Çay içer misin?"</p>

  <p class="block14">Yanıtını beklemeden içeriye sesleniyorum.</p>

  <p class="block14">"Şehriban, bize çay getirir misin?"</p>

  <p class="block14">"Yapma Piraye," diyor. "Yabancı gibi davranma bana. Tükendim artık... Ölmeyi yaşamaktan çok istiyorum inan ki."</p>

  <p class="block14">"Senin için ne yapabilirim?"</p>

  <p class="block14">"Çok şey... Tabii istersen."</p>

  <p class="block14">"Söyle bakalım..."</p>

  <p class="block14">"Konaktan koptum. Gecelerimin çoğu muayenehanede geçiyor. Asla bağdaşamayacağım bir kadın, varlığıyla yokluğu arasında fark olmayan özürlü bir çocuk... Dayanacak gücüm kalmadı."</p>

  <p class="block14">"Evet?"</p>

  <p class="block14">"Kabul edersen, İstanbul'a gelebilirim."</p>

  <p class="block14">Haşim'den asla beklemeyeceğim, umulmadık bir yaklaşım.</p>

  <p class="block14">"Biraz geç olmadı mı?"</p>

  <p class="block14">"Haklısın. Keşke en başta senin sözünü dinleseydim. Ama o kadar da geç kalmış sayılmayız; öyle değil mi? Sen, ben, kızım... Yeni bir başlangıç yapabiliriz, diye düşündüm."</p>

  <p class="block14">"Buna evet dememi bekleyemezsin benden. Gördüğün gibi, yepyeni bir düzeni oturtmaya çalışıyorum. Bu noktaya dişimle tırnağımla güçlükle gelebilmişken... Yeni sarsıntıları kaldıracak gücüm kalmadı benim de."</p>

  <p class="block14">"Biraz düşün Piraye. İçinde küçücük bir sevgi kırıntısı kaldıysa eğer... Biraz düşün."</p>

  <p class="block14">"Düşünmeme gerek yok Haşim. Son sözümü söyledim ben. Bunun ötesinde, konuşulacak bir şey kaldığını sanmıyorum."</p>

  <p class="block14">Başı önünde, uzunca bir süre düşüncelere dalıyor.</p>

  <p class="block14">"Dicle nerede? Çok özledim onu..."</p>

  <p class="block14">"Anaokulunda. Gidip görebilirsin."</p>

  <p class="block14">Dicle söz konusu olunca, heyecana kapılıyorum birden.</p>

  <p class="block14">"Son çektiğim fotoğrafları göstereyim sana," diye ayağa kalkıyorum.</p>

  <p class="block14">İşte o anda...</p>

  <p class="block14">"Piraye!" diye haykırıyor Haşim. "Hamilesin sen!"</p>

  <p class="block14">İstemim dışında yakalanıvermenin şaşkınlığıyla duraklıyorum.</p>

  <p class="block14">"Evet," diyorum iyice belirginleşen karnımı okşayarak. "Tam altı aylık. Üstelik cinsiyeti de belli: Erkek!"</p>

  <p class="block14">"Harika bir müjde bu!" diye ışıldıyor gözleri.</p>

  <p class="block14">Yerinden fırlayıp beni kucaklamaya davranıyor.</p>

  <p class="block14">"Uzak dur benden," diye geri çekiliyorum. "Senin değil o çocuk!"</p>

  <p class="block14">Gözleri yuvalarından fırlayacak gibi.</p>

  <p class="block14">"Benden değil mi yoksa?"</p>

  <p class="block14">"Bunu da söyleyebildin ha..." diye öfkeyle bakıyorum yüzüne. "Onu asla hak etmiyorsun; ama karnımdaki, ne yazık ki senin çocuğun."</p>

  <p class="block14">"Bağışla beni Piraye," diye ellerime yapışıyor. "Şaşkınlıktan ne söylediğimi bilmiyorum ben."</p>

  <p class="block14">"Dediğim gibi Haşim, bu çocuk yalnızca benim! Soyadından başka hiçbir şey veremeyeceksin ona."</p>

  <p class="block14">Umarsız çırpınışlar içinde kıvranıyor karşımda.</p>

  <p class="block14">Karşısına bir başkasından olan çocukla çıkmandan daha iyi intikam mı olur, demiştin ablacığım. Ondan da iyisini buldum ben. Kendi öz çocuğuyla alıyorum öcümü. Acıtarak, kanatarak... Tıpkı bana yaptığı gibi.</p>

  <p class="block14">"Lamia Hanıma da selamımı söyle," diyorum. "Kızı veren Allah, oğlanı da verir, derdi. Haklıymış. Ama kız kısırı olan birinin, bir daha asla doğuramayacağını söylerken yanılgı içindeydi. İşte kanıtı! Anlatırsın ona..."</p>

  <p class="block14">Onun suskunluğu daha da kamçılıyor beni.</p>

  <p class="block14">"Sen de kendine yeni bir yol çiz artık. İkinci karın sana boy boy çocuk verebilir. Benim gibi kız kısırları bile doğururken... Git, sana layık görülen, senin de seve seve koynuna aldığın o kadında ara mutluluğu."</p>

  <p class="block14">"Yani, beni hiçbir niteliği olmayan o insanla bir ömür boyu beraberliğe mahkûm edebiliyorsun..."</p>

  <p class="block14">Onun ince sitemlerini duyacak halde değilim. Yıllardır içimde biriktirdiğim kini dışa vurmanın sarhoşluğu içindeyim.</p>

  <p class="block14">Gün benim günüm... Ben ne dersem o olacak!</p>

  <p class="block14">"Oğlum doğar doğmaz boşanacağım senden."</p>

  <p class="block14">Üst üste yaşadığı şoklardan sersemlemiş gibi.</p>

  <p class="block14">"Yapma Piraye," diyor. "Bu durumdan haberim olmadan geldim kapına. Bir de verdiğin müjdeyle aydınlanıverecek, önümüze açılacak yeni ufukları düşün... Senin, Dicle'nin, benim ve doğacak çocuğumuzun geleceği senin ellerinde."</p>

  <p class="block14">"Hepsini düşündüm ben... Seninle yeniden bir araya gelmemiz olanaksız."</p>

  <p class="block14">Kısa bir duraklamanın ardından isyanla haykırıyorum.</p>

  <p class="block14">"Sorunun asıl kaynağını neden anlamak istemiyorsun?"</p>

  <p class="block14">Yanıt arayan gözlerle bakıyor yüzüme.</p>

  <p class="block14">Görünmez bir el boğazımı sıkıyor sanki. Konuşamıyorum... Gücünü yitirmiş, titreyen bir sesle beklediği yanıtı veriyorum sonunda.</p>

  <p class="block14">"Bir başka kadına dokunan parmakların, benim tenime bir daha asla değemez Haşim! Dayanamam buna; izin veremem... Anlamaya çalış."</p>

  <p class="block14">Yıkılmış, bitik bedeniyle koltuğa çöküyor.</p>

  <p class="block14">"Son sözün bu mu?"</p>

  <p class="block14">"Bu!"</p>

  <p class="block14">"Senden son bir şey isteyebilir miyim?"</p>

  <p class="block14">"Neymiş o?"</p>

  <p class="block14">"Oğluma benim adımı koyabilir misin? Onun Haşim Artukoğlu olmasına izin verir misin?"</p>

  <p class="block14">"Hayır," diyorum kesin bir ifadeyle. "Sen demez miydin, çocuğun adım koymak, onu dokuz ay karnında taşıyan anasının hakkıdır diye... Ben de ona babamın adını vereceğim." Biraz kırık bir ifadeyle bakıyor yüzüme. O an yanına gitmek, başını ellerimin arasına alıp, içine sürüklendiği karanlıklardan çekip çıkarmak, göğsüme bastırmak için delice bir istek duyuyorum. Tırnaklarımı avucumun içine batırarak, duyumsadığım acıyla kendimi engellemeye çalışıyorum.</p>

  <p class="block14">Böyle olması gerek, diye yineliyorum içimden. Onun acılarla örselenmiş yüzüne, bir kez daha içinde kaybolmaktan korktuğum gözlerine bakmamaya çabalıyorum.</p>

  <p class="block14">"Nasıl istersen öyle olsun," diyor buruk bir gülümsemeyle.</p>

  <p class="block14">Elini uzatıyor. Son kez tokalaşıyoruz.</p>

  <p class="block14">Omuzları geldiğinden de çökmüş, başı önünde çekip gidiyor.</p>

  <p class="block14">Öcünü aldın Piraye.</p>

  <p class="block14">Gururun ağır bastığı yerde, diğer tüm duyguların yerle bir olması kaçınılmaz belki.</p>

  <p class="block14">Ama şöyle bir yokla kendini. Şu andaki zafer sarhoşluğundan sıyrıldığında da böyle gülebilecek misin?</p>

  <p class="block14">Bu tür savaşımların kazananı olmayacağını bilmen gerek.</p>

  <p class="block14">Yıkılmışlıkta, senin de ondan kalır yanın var mı?</p>

  <p class="block14">Doğumuma az kaldı. Gün sayıyorum artık...</p>

  <p class="block14">Muayenehaneden de vazgeçemiyorum ama. Ablamın ısrarları olmasa, son ana kadar çalışabilirim. Aldığımız ortak karara göre, gelecek hafta eve geçip, minik konuğumu bekleme sürecini başlatacağım.</p>

  <p class="block14">Şehriban beni hiç yalnız bırakmıyor. Sabahtan akşama yanımda. Her hareketim onun kontrolü altında.</p>

  <p class="block14">"Yalnızca bir saat," diyorum izin alır gibi. "Son alışverişler... Çok şirin bir tulum görmüştüm. Onu alacağım bebeğime..."</p>

  <p class="block14">Bir tulumla kalmıyor tabii. Gördüğüm her güzelliği henüz doğmamış bebeğimle buluşturacak bir yığın paketle dönüyorum muayenehaneye.</p>

  <p class="block14">"Şehriban..."</p>

  <p class="block14">Ses yok.</p>

  <p class="block14">"Şehriban..." diye yineliyorum.</p>

  <p class="block14">Bekleme odasındaki koltuklardan birine oturmuş; donuk, boş gözlerle yüzüme bakıyor.</p>

  <p class="block14">Elimdeki paketleri fırlattığım gibi yanına koşuyorum.</p>

  <p class="block14">"Neyin var senin?"</p>

  <p class="block14">Yanıt vermiyor. Omuzlarından tutup sarsıyorum.</p>

  <p class="block14">"Ne oldu Şehriban? Konuşsana..."</p>

  <p class="block14">Korkulu bir düşten ayılır gibi silkeleniyor.</p>

  <p class="block14">"Haşim ağam..." diyor.</p>

  <p class="block14">"Ne olmuş Haşim ağana?" diye haykırıyorum.</p>

  <p class="block14">"Haşim ağamı vurmuşlar gelin ablam!"</p>

  <p class="block14">Şehriban'ın yanındaki koltuğa yığılıveriyorum.</p>

  <p class="block14">"Nasıl olmuş? Yaşıyor mu? Anlat..."</p>

  <p class="block14">"Köyde... Hasmının üzerine gitmiş. Şu arazi davası var ya... İşte o! Dur demişler, durmamış... Dur demişler, durmamış... Bile bile gitmiş üstlerine."</p>

  <p class="block14">"Sonra..."</p>

  <p class="block14">"Vurmuşlar. Dörtbir yandan ateş yağdırmışlar üstüne. Silahı yokmuş ağamın."</p>

  <p class="block14">Sormaya korktuğum, yanıtını duyduğumda çıldıracağımı düşündüğüm şeyi söylüyor sonunda.</p>

  <p class="block14">"İntihar etti ağam," diyor. "Bile bile gitti ölüme..."</p>

  <p class="block14">Dörtbir yanımdan kurşun yağıyor üzerime... Tüm bedenimde duyuyorum acısını. Kan revan içindeyim... Kendimden geçiveriyorum.</p>

  <p class="block14">"Ne olur ablam uyan... Kendine gel." Şehriban'ın sesi, uzaklardan gelen cılız bir yankı kulaklarımda.</p>

  <p class="block14">Bana ait değilmiş gibi duran uyuşuk bedenimi güçlükle</p>

  <p class="block14">doğrultuyorum.</p>

  <p class="block14">"Beni biraz yalnız bırak Şehriban."</p>

  <p class="block14">"Ama abla... Bu haldeyken, olur mu hiç?"</p>

  <p class="block14">"Beni benimle bırak dedim sana..."</p>

  <p class="block14">Usulca dışarıya süzülüveriyor.</p>

  <p class="block14">Kendimle hesaplaşmama kimse tanık olmamalı...</p>

  <p class="block14">"Yaşamaktan çok ölmeyi istiyorum inan ki..." Öyle demiştin Haşim. Dinlemedim seni. Duymadım, anlamadım.</p>

  <p class="block14">Suçluyum.</p>

  <p class="block14">Hep bir adım önde oldun benden, hep! Senden öcümü aldığımı düşündüğüm anda bile benden öndeydin.</p>

  <p class="block14">İşte gene karşıma geçmiş, "Nasıl istersen öyle olsun," diyorsun. "Ama, ben de sana öyle bir ceza veririm ki..."</p>

  <p class="block14">Verdin!</p>

  <p class="block14">Bu yükle yaşamak cezaların en büyüğü değil mi?</p>

  <p class="block14">Senin ölümündeki payımı düşündükçe, nasıl soluk alabilirim ben? Yaşama nasıl umutla bakabilirim artık?</p>

  <p class="block14">Kendinle beraber beni de öldürdün Haşim. Beni de...</p>

  <p class="block14">"Ablam benim," diye sarılıyor Şehriban. Sözümü bu kadar dinleyebilmiş. Biraz önceki suçlayıcı ifadesinden sıyrılmış, beni avutmaya çabalıyor.</p>

  <p class="block14">"Bitirme kendini ablam. Karnındaki çocuğu düşün..." Bileklerime kolonyalar döküyor. Su içirmeye çalışıyor. "Bırak beni," diyorum. "İyiyim ben."</p>

  <p class="block14">Titreyen ellerimi kamımın üzerinde gezdiriyorum.</p>

  <p class="block14">Duydun mu bebeğim? Babamız yok artık...</p>

  <p class="block14">Şu çirkin yüzlü dünyaya daha güçlü doğmak zorundasın.</p>

  <p class="block14">"Son bir şey isteyebilir miyim senden? Oğlumun adım Haşim koyar mısın?"</p>

  <p class="block14">Gel artık bebeğim... Gel artık!</p>

  <p class="block14">Daha fazla bekleyecek gücüm kalmadı.</p>

  <p class="block14">Bak, baban da ben de sabırsızlıkla yolunu gözlüyoruz senin.</p>

  <p class="block14">Gel artık Haşim Artukoğlu!.</p>

  <p class="block17" id="calibre_pb_5">Babanın adını yaşatmak için gel artık...</p>
</body>
</html>
