<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Buzyeli Vadisi Serisi 1 Kristal Parçası</title>
  <meta content="R. A. Salvatore" name="author" />
  <meta content="2013-7-16" name="creation-time" />
  <meta content="2013-7-16" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2">Kuzeye, cüce vadisinin üzerindeki toz dumanın en sonunda yatışmış olduğu yere baktı. Cüceler mağaralarını kapattıkları sırada uçurumun geri kalan kısmıyla beraber çöktüğü için artık Bruenor Yokuşu diye bir şey yoktu.</p>

      <p class="calibre2">"Benim için bir kapı aç, Bruenor," diye fısıldadı Regis dalgın dalgın. "Lütfen beni içeri al."</p>

      <p class="calibre2">Tesadüfi bir şekilde, Bruenor ve klanı tam o sırada tünellerine giden bir kapı açmanın uygulanılırlığını tartışıyordu. Ama herhangi birini içeri almak için değil. Madenlerinin dışındaki çıkıntılarda ogreler ve goblinlere karşı kazandıkları ezici başarıdan kısa süre sonra, uzun sakallı dövüşçü halk; orklar, goblinler ve daha da kötü canavarlar etraflarındaki dünyayı yok ederken burada aylak aylak oturmayacaklarını anladılar. Kessell'e ikinci bir darbe indirmeye hevesliydiler. Yeraltı sığınaklanndayken, Bryn Shander'ın hâlâ dayanıp dayanmadığını ya da Kessell'in ordusunun şimdiden bütün OnKasaba'yı silip süpürmediğini bilemiyorlardı. Ama geniş yerleşim biriminin en güney kısımlarında kamp yerlerinden gelen sesler duyuyorlardı.</p>

      <p class="calibre2">İkinci bir savaş fikrini teklif eden kimse Bruenor idi. Bunun temel sebebi ise, kısa süre sonra cüce olmayan en yakın dostlarını kaybedecek olmasıydı. Tünellerin çökmesinden kaçan goblinler kesilip biçildikten kısa süre sonra Mithril Salonu klanının lideri bütün halkını etrafında topladı.</p>

      <p class="calibre2">"Tünellerin en uç köşelerine adam yollayın," diye talimat verdi.</p>

      <p class="calibre2">"Köpeklerin nerede uyuduklarını tespit edin."</p>

      <p class="calibre2">O gece ilerleyen canavarların sesleri güneyde ve uzakta, Bryn Shandeı^ı çevreleyen çayırların üzerinde belirgin bir şekilde duyulur oldu. Çalışkan cüceler hemen, o yöne doğru giden ve az kullanılan tünelleri onarma işine giriştiler. Ve ordunun hemen aşağısına geldiklerinde, yukarı doğru çıkan on ayrı baca kazdılar ve yüzeye çok az bir mesafe kala durdular.</p>

      <p class="calibre2">Gözlerine özel bir parıltı gelmişti: biraz sonra birkaç goblin kafası uçuracağını bilen bir cücenin gözlerindeki kıvılcımlardı bunlar. Bruenor'un sinsi planı, alınabilecek en az riske ve intikam için sonsuz bir potansiyele sahipti. Beş dakikalık bir sürede yeni çıkış kapılarını bitirdiler. Bunun üzerine bir dakikadan kısa süre sonra, bütün kuvvetleri Kessell'in uyumakta olan ordusunun tam ortasında bitivermiş olacaktı.</p>

      <p class="calibre2">Cassius'un konsey olarak adlandırdığı toplantı, esasında daha çok Bryn Shanderlı sözcünün ilk misilleme stratejilerim açıkladığı bir forum niteliğinde geçti. Fakat toplanmış olan liderler, hatta orada bulunan tek diğer sözcü Glensather bile bir parça olsun itiraz etmedi. Cassius, köklü goblin ordusunu ve büyücüyü her yönüyle, detaylara çok titiz bir önem vererek incelemişti. Sözcü bütün ordunun bir planını çıkartmıştı, goblinler ve ork birlikleri arasında patlaması en muhtemel çekişmeleri detaylandırmış ve bu iç çekişmenin orduyu yeterli derecede yıpratması için gereken süreyi en iyimser rakamlarla hesaplamıştı.</p>

      <p class="calibre2">Toplantıda bulunan herkes onunla hemfikir oldu, fakat kuşatmayı bir arada tutan temel taşı CryshalTirith idi. Kristalden yapının korkunç kudreti en bağımsız orkları bile korkutarak sorgusuz bir itaate sürükleyebilirdi. Fakat Cassius'un da gördüğü gibi, esas konu bu gücün sınırlarıydı.</p>

      <p class="calibre2">"Kessell neden acil bir teslim oluş üzerinde bu kadar ısrar etti?" diye mantık yürüttü sözcü. "Direnişimizi yumuşatmak için kuşatmanın gerginliği altında birkaç gün oturup beklememizi sağlayabilirdi."</p>

      <p class="calibre2">Diğerleri Cassius'un düşünce yürütme mantığıyla hemfikir oldular ama ona verecek hiçbir cevapları yoktu.</p>

      <p class="calibre2">"Belki de Kessell'in kendi hizmetkarları üzerinde bizim inandığımız kadar güçlü bir hakimiyeti yoktur," diye tahminde bulundu Cassius. "Eğer belli bir süreliğine bekletilirse ordusunun kendi etrafında dağılmasından korkuyor olabilir mi acaba?"</p>

      <p class="calibre2">"Öyle olabilir," diye yanıtladı Doğulimanlı Glensather. "Ya da belki de Akar Kessell sadece avantajının üstünlüğünü anlamış ve boyun eğmekten başka bir seçeneğimizin olmadığını biliyor olabilir. Peki sen, endişe ile özgüveni karıştırıyor olabilir misin?"</p>

      <p class="calibre2">Cassius soruyu iyice düşünüp taşınmak için bir anlığına durdu. "Gayet doğruca değinilmiş bir nokta," dedi en sonunda. "Fakat bizim planlarımız için önemsiz nitelikte." Glensather ve diğerleri merakla gözlerini devirip sözcüye baktılar.</p>

      <p class="calibre2">"İkincisinin doğru olduğunu var sayalım," diye açıkladı Cassius. "Eğer büyücü, toplamış olduğu ordu üzerinde kesin bir hakimiyete sahipse o zaman yapmaya girişeceğimiz her şey beyhude olacaktır. Öyleyse, Kessell'in sabırsızlığının gözle görülebilen bir endişe olduğu varsayımına dayanarak hareket etmeliyiz."</p>

      <p class="calibre2">"Büyücünün olağanüstü bir stratejisi olduğunu zannetmiyorum. Bizi korkutup boyun eğdirebileceğini sandığı bir yıkım yolunu izlemeyi seçti, fakat aslında bu çoğu insanımızın en sonuna kadar savaşma konusundaki kararlılığını pekiştirdi. İstilacı ordunun akıllı bir liderinin kesinlikle mükemmel bir avantaja çevirebileceği, kasabalar arasında uzun süredir devam eden husumet ve tatsızlıklar, Kessell'in insan ilişkilerine karşı olan kaba saba küçümseyişiyle ve öfke uyandırıcı saldırganlığıyla onarılmış oldu."</p>

      <p class="calibre2">Cassius kendisine olan dikkatli bakışlardan anlamıştı ki, her bir taraftan destek kazanıyordu. Bu toplantıda iki şeyi başarmaya çalışıyordu; oynamaya hazırlandığı kumara diğerlerini de onunla beraber girmeye ikna etmek ve olaylara bakış açılarını değiştirip onlara bir umut zerresi verebilmek.</p>

      <p class="calibre2">"Oradakiler bizim insanlarımız," dedi koluyla geniş bir yay çizerek. "Maer Dualdon ve Lac Dinneshere'de filolar bir araya toplandı. Bryn Shander'dan, onlara destek olacağımızı bildiren bir işaret bekliyorlar. Good Mead ve Dougan Oyuğu halkı da aynı şekilde güney nehrinde bekliyor, tamamen donanmış ve eğer zaferi kazanan biz olmazsak bu mücadeleden sağ çıkanlar için geride hiçbir şey kalmayacağının tamamen farkındalar!" önünde oturmakta olan her adamın bakışlarını bir başka şekilde hapsederek masaya doğru öne eğildi ve acı acı sözünü bitirdi. "Evlerimiz olmayacak. Karılarımız için hiç umut olmayacak. Çocuklarımız için de hiç umut olmayacak. Kaçacak hiçbir yer kalmamış olacak."</p>

      <p class="calibre2">Cassius diğerlerini etrafında toplamaya devam etti. Kısa süre sonra, sözcünün moralleri arttırma çabasını tahmin eden ve bunun değerini anlayan Glensather tarafından destek gördü. Cassius uygun bir anın fırsatını kolladı. Toplanmış liderlerin çoğunluğu, kaşları çatık umutsuzluklarını hayatta kalmaya kararlı bir yüz buruşukluğuna çevirdiğinde, cüretkar planını ortaya koydu.</p>

      <p class="calibre2">"Kessell bir elçi gönderilmesini talep etti," dedi, "ve bu sebeple bir tane göndermeliyiz."</p>

      <p class="calibre2">"Sen ya da ben en bariz seçenekler gibi görünüyoruz," diye söze karıştı Glensather. "Hangimiz gideceğiz?"</p>

      <p class="calibre2">Cassius'un yüzünde çarpık bir gülümseme beliriverdi. "İkimiz de değil," diye yanıtladı. "Eğer Kessell'in isteğini yerine getirmeye niyetlenirsek, ikimizden biri bariz seçenekler olur. Ama başka bir seçeneğimiz var." Dosdoğru Regis'e baktı. Buçukluk rahatsızlıkla kıpırdandı, sözcünün kafasında neler döndüğünü yarı yarıya tahmin etmişti. "Aramızda öyle biri var ki, ikna etme konusundaki hatırı sayılır yetenekleriyle neredeyse efsanevi bir üne kavuşmuştur. Belki de onun karizmatik havası, büyücü ile ilgilenmemiz için bize çok değerli bir zaman kazandırabilir."</p>

      <p class="calibre2">Regis kendini fena hissediyordu. Yakut süsün onu ne zaman içinden çıkamayacağı bir belaya bulaştıracağını sık sık merak edip durmuştu.</p>

      <p class="calibre2">Diğer birkaç kişi şimdi Regis'e bakıyordu, Cassius'un önerisinin olabilirliği karşısında görünüşe göre ilgileri çekilmişti. Buçukluğun tılsımının ve ikna etme yeteneğinin hikayeleri ve birkaç hafta önceki konseyde Kemp'in yaptığı suçlama, kasabaların her birinde herkes tarafından binlerce kez konuşulmuştu. Hikayeyi her anlatan kimse de kendi önemini arttırmak için hikayeyi abartıp şişirmişti. Fakat Regis, sırrının gücünü kaybetmekten pek memnun kalmamış olsa da artık insanlar pek nadiren dosdoğru gözlerinin içine bakıyordu bu şöhretin tadını çıkartıyordu. Ona bakan bir çok insan olmasının, muhtemel olumsuz yan etkilerini hiç düşünmemişti.</p>

      <p class="calibre2">"Bırakalım Yalnızorman'm eski sözcüsü olan buçukluk Akar Kessell'in huzurunda bizi temsil etsin," diye ilan etti Cassius, neredeyse toplantıdaki herkesin hemfikir olarak onaylamasını sağlayarak. "Belki de küçük dostumuz büyücüyü şeytani yolunu takip etmedeki yanlışı konusunda ikna edebilir!"</p>

      <p class="calibre2">"Yanılıyorsunuz!" diye karşı çıktı Regis. "Bunlar sadece söylenti..."</p>

      <p class="calibre2">"Alçakgönüllülük," diye sözünü kesti Cassius, "güzel bir meziyettir, iyi yürekli buçukluk. Buradaki herkes kendinize duyduğunuz güvensizliğin samimiyetini ve o güvensizlikler yüzünden becerilerinizi Kessell'e karşı kullanmama isteğinizi de anlıyor!"</p>

      <p class="calibre2">Regis gözlerini kapadı ve cevap vermedi, bunu onaylasa da onaylamasa da önergenin kesinlikle meclisten geçeceğini biliyordu.</p>

      <p class="calibre2">Tek bir karşı oy bile olmadan önerge kabul edildi. Köşeye sıkıştırılmış insanlar bulabilecekleri muhtemel her umut zerresine sıkı sıkıya sarılmaya meyilliydi.</p>

      <p class="calibre2">Cassius konseyi toparlayıp bitirmekte hızlı davrandı, çünkü diğer bütün sorunların mesela kalabalık ve yiyecek istifi gibi bunun gibi bir zamanda daha az önemli olduğunu biliyordu. Eğer Regis başarısız olursa, diğer bütün sıkıntılar önemsiz olacaktı.</p>

      <p class="calibre2">Regis sessiz kaldı. Konseye sadece sözcü arkadaşlarına yardımcı olmak için katılmıştı. Masadaki yerini aldığında tartışmalara aktif bir şekilde iştirak etmeye, bu bir yana savunma planının odak noktası olmaya hiç mi hiç niyeti yoktu.</p>

      <p class="calibre2">Böylece toplantı dağıtıldı. Cassius ve Glensather başarılı olmanın sevinciyle birbirilerine bilmiş bilmiş göz kırptılar, herkes odayı terk ettiğinde daha iyimser hissetmişlerdi kendilerini.</p>

      <p class="calibre2">O diğerleriyle ayrılmaya hazırlanırken Cassius, Regis'i tutup gitmesine engel oldu. En sonuncudan da sonra Bryn Shander sözcüsü kapıyı kapattı, planının ilk hamlelerinin başrol oyuncusuyla özel bir görüşme yapmak istiyordu.</p>

      <p class="calibre2">"Bütün bunlar hakkında önce benimle konuşabilirdin!" diye sözcünün arkasından homurdandı Regis kapı kapanır kapanmaz. "Bu konuda kararı verme imkanının bana tanınmış olması en adil şey olurdu gibime geliyor!"</p>

      <p class="calibre2">Buçuklukla yüz yüze gelmek için döndüğünde Cassius'un yüzünde sert bir ifade vardı. "Başka ne gibi bir seçeneğimiz var?" diye sordu. "En azından bu yolla onlara biraz olsun umut verdik."</p>

      <p class="calibre2">"Beni abartıyorsun," diye karşı çıktı Regis.</p>

      <p class="calibre2">"Belki de sen kendini küçümsüyorsun," dedi Cassius. Harekete koyduğu plandan Cassius'un geri çekilmeyeceğini anlamış bile olsa, sözcünün ona olan güveni Regis'e gerçekten de rahatlatıcı, fedakar bir ruh kazandırdı.</p>

      <p class="calibre2">"Hepimizin iyiliği için ikincisinin doğru olmasına dua edelim," diye devam etti Cassius, masanın başındaki sandalyesine doğru ilerleyerek. "Fakat gerçekten de meselenin bu olduğuna inanıyorum. Benim sana güvenim var, senin kendine olmasa bile. Beş yıl önceki konseyde sözcü Kemp'e ne yaptığını çok iyi hatırlıyorum, fakat bana durumun hakikatini anlamam için kandırıldığını kendi ağzıyla beyan etti. Ustaca yapılmış bir ikna işi, Yalnızormanlı Regis, ve daha da ötesinde bir iş, çünkü sırrını bu kadar uzun bir süre korudu!"</p>

      <p class="calibre2">Regis kıpkırmızı kesildi ve bu görüşü kabullendi.</p>

      <p class="calibre2">"Ve eğer Targoslu Kemp gibi inatçılarla başa çıkabiliyorsan Akar Kessell'i kendine kolay bir av olarak bulacaksın!"</p>

      <p class="calibre2">"Kessell'in iç kudretten yoksun bir adam olduğu hakkındaki sezilerine katılıyorum," dedi Regis, "ama büyücülerin büyülü hileleri anlamak için yolları vardır. Ve iblisi de unutuyorsun. Onun türünden bir kimseyi aldatmaya teşebbüs bile edemem!"</p>

      <p class="calibre2">"Onunla yüzleşmen gerekmeyeceğini umalım," diye katıldı Cassius gözle görülebilir bir ürpertiyle. "Yine de kuleye gidip büyücüyü caydırmaya çalışman gerektiğim hissediyorum. İçinde meydana gelecek büyük karışıklığı kendi çıkarımıza kullanana kadar toplanmış olan bu orduyu bir şekilde kontrol altında tutamazsak kesinlikle sonumuz geldi demektir. Bir dostun olarak inan bana, eğer mümkün olan başka bir yol görseydim seni bu denli bir tehlikenin içine yollamazdım." Sözcünün daha önceden canlanan iyimser ifadesi yerini açıkça çaresiz bir halden anlayışın acı dolu bakışına bıraktı. Endişesi Regis'i duygulandırdı, sanki açlıktan ölmek üzere olan bir adamın yemek için haykırması gibiydi.</p>

      <p class="calibre2">Aşırı derecede baskı altında olan hislerinin bile ötesinde Regis, planın mantıklı olduğunu ve bulunabilecek başka çıkış yolu olmadığını kabul etmek zorunda kaldı. Kessell ilk saldırıdan sonra onlara yeniden toparlanabilmeleri için fazla bir süre tanımamıştı. Targos'un yıkımında büyücü, aynı şekilde Bryn Shander'ı da yok edebileceğinin gösterisini yapmıştı ve Kessell'in tehdidini yerine getireceği konusunda buçukluğun hiç şüphesi yoktu.</p>

      <p class="calibre2">Bu sebeple Regis onların tek seçeneği olma rolünü kabul etti. Buçukluk kolay kolay harekete geçirilemezdi ama bir şeyi yapmaya karar verdiği vakit genellikle onu muntazam yapmaya çalışırdı.</p>

      <p class="calibre2">"Her şeyden önce," diye başladı, "Hiç şüphesiz bir şekilde büyülü yardım aldığımı sana söylemeliyim."</p>

      <p class="calibre2">Cassius'un gözlerinde bir umut ışığı belirdi. Gerisini öğrenmek için heyecanlı bir şekilde öne eğildi, ama Regis uzattığı eliyle onu sakinleştirdi.</p>

      <p class="calibre2">"Fakat bununla birlikte, anlamalısın ki," diye açıkladı buçukluk, "bazı hikayelerin iddia ettiği gibi kişilerin kalbindekini değiştirmek gibi bir gücüm yok. Kessell'i bu şeytani yolunu değiştirmeye ikna etmeyi, ancak Sözcü Kemp'i Termalaine ile barış yapmaya ikna edebileceğim kadar başarabilirim."</p>

      <p class="calibre2">Minderli sandalyesinden kalktı ve ellerini arkasında kavuşturmuş bir şekilde masanın etrafında volta atmaya başladı. Cassius onu emin olmayan bir beklentiyle izledi, yaptığı itirafla ve gücünü reddederek konuyu nereye getirmeye çalıştığını anlayamıyordu.</p>

      <p class="calibre2">"Fakat bazen, kişinin etrafındaki şeyleri farklı bir bakış açısından görmesini sağlayabiliyorum," diye kabul etti Regis. "Senin de değindiğin hadise gibi, Kemp'i belli ve tercih edilebilir bir yönde hareket etmenin, kendi isteklerini başarmada yardımı dokunabileceğine ikna etmiştim.</p>

      <p class="calibre2">"O zaman büyücü ve onun ordusu hakkında öğrendiğin her şeyi bana yeniden anlat Cassius. Bel bağladığı şeyler hakkında Kessell'in kuşkuya düşmesini sağlamanın bir yolunu bulabilecek miyiz bir bakalım!"</p>

      <p class="calibre2">Buçukluğun belagati, sözcünün afallamasına sebep oldu. Regis'in gözlerine bakmamış olsa bile, kendisinin şişirilmiş olduğunu sandığı hikayelerdeki doğruluk payını görebiliyordu.</p>

      <p class="calibre2">"Haberleşme aracından öğrendiğimize göre, Kemp, Maer Dualdon'daki dört kasabadan geriye kalan birliklerin komutasına geçmiş durumda," diye açıkladı Cassius. "Aynı şekilde Jensin Brent ve Schermont da Lac Dinneshere'i harekete hazırlamışlar ve Kızılsular'ın filolanyla da birleşince gerçekten de güçlü bir birlik olacaklar!</p>

      <p class="calibre2">"Kemp çoktan intikam sözü vermişti ve diğer mültecilerin arasında teslim olma ya da kaçma düşüncelerinden hoşnut bir kimse var mıdır merak ediyorum."</p>

      <p class="calibre2">"Nereye gidebilirler ki?" diye mırıldandı Regis. Rahatlatıcı hiçbir sözü olmayan Cassius'a acıyarak baktı. Cassius, konseyde bulunan diğerlerine ve kasabadaki insanlara karşı bir özgüven ve umut gösterisi sergilemişti, ama şimdi Regis'e bakıp da boş vaatlerde bulunamıyordu.</p>

      <p class="calibre2">Glensather aniden odaya geri daldı. "Büyücü çayırlara geri çıktı!" diye haykırdı. "Elçimizin gelmesini istiyor kulenin üzerindeki ışıklar yeniden parlamaya başladı!"</p>

      <p class="calibre2">Üçü birderxaceleyle Binadan dışarı çıktılar, Cassius elinden geldiğince işe yarayacak bilgileri tekrarlamaya başladı.</p>

      <p class="calibre2">Regis onu susturdu. "Ben hazırlıklıyım," diye temin etti Cassius'u. "Senin çevirdiğin bu cüretkar dolabın işe yarama şansı var mı yok mu bilemiyorum, ama bu hileyi başarıya ulaştırmak için elimden geleni yapacağıma söz veriyorum."</p>

      <p class="calibre2">Kapılara gelmişlerdi. "İşe yaramalı," dedi Cassius, Regis'in omzuna hafifçe vurarak. "Başka umudumuz yok." Arkasını dönmeye davrandı, ama Regis'in cevabım duymaya ihtiyacı olduğu son bir soru daha vardı.</p>

      <p class="calibre2">"Eğer Kessell'i kendi gücümün ötesinde bulursam ne olacak?" diye sordu acı acı. "Eğer bu aldatmaca işe yaramazsa ne yapayım?"</p>

      <p class="calibre2">Cassius şehrin ortak bölgelerinde ayaz rüzgarına karşı bir araya sokulmuş duran etrafında duran binlerce kadına ve çocuğa baktı. "Eğer işe yaramazsa," diye başladı yavaşça, "Eğer Kessell, kulenin gücünü Bryn Shander'a kullanmaktan caydırılamazsa," tekrar durdu, sadece kendini bu sözleri söylerken duymasını ertelemek içindi sanki. "O zaman bizzat benim emrimle şehri teslim edeceksin."</p>

      <p class="calibre2">Cassius arkasını döndü ve kritik buluşmayı izlemek için siperlikli parmaklıkların yolunu tuttu. Regis artık tereddüt etmiyordu, çünkü biliyordu ki bu korkunç andaki herhangi bir duraksama, fikrim değiştirip kaçmasını ve şehirdeki karanlık bir delikte kendine saklanacak bir yer aramasını sağlayabilirdi. Yeniden düşünmeye şansı bile olmadan kapılardan çıkmıştı ve Akar Kessell'in beklemekte olan suretine doğru bayır aşağı cesurca yürüyordu.</p>

      <p class="calibre2">Kessell yine troller tarafından taşınan iki tane aynanın arasında ortaya çıkmıştı, kollarını kavuşturmuştu ve ayağı yere sabırsızlıkla vuruyordu. Yüzündeki şeytani ve tehditkar bakış, daha tepenin aşağısına bile erişemeden büyücünün kontrol edilemez bir öfke krizine tutulup onu öldüreceği gibi belirgin bir his doğurdu Regis'in içinde. Yine de yaklaşmayı sürdürebilmek için bile buçukluğun gözlerini Kessell'e odaklanmış bir şekilde tutması gerekiyordu. O rezil troller şimdiye kadar karşılaştığı her şeyden daha çok midesini bulandırıyor, tiksinmesini sağlıyordu. Ve onların yanına yaklaşabilmek için bütün iradesini kullanması gerekmişti. Daha kapılardayken bile onların çürük gibi leş kokularını duyabilmişti.</p>

      <p class="calibre2">Fakat her nasılsa aynalara kadar geldi ve kötü büyücüyle yüz yüze durdu.</p>

      <p class="calibre2">Kessell elçiyi uzun bir süre süzdü. Şehri temsil etmesi için kesinlikle bir buçukluk beklemiyordu ve Cassius'un bu kadar önemli bir görüşmeye neden bizzat gelmediğini merak etti.</p>

      <p class="calibre2">"Benim huzurumda Bryn Shander'ı ve şu anda içinde bulunan tüm insanları resmi açıdan temsil eden kişi olarak mı bulunuyorsun?"</p>

      <p class="calibre2">Regis kafasını yukarı aşağı salladı. "Ben Yalnızorman'dan Regis," diye yanıtladı. "Cassius'un bir dostuyum ve Onlular Konseyi'nin eski bir üyesiyim. Şehir içindeki insanlan temsil etmek üzere seçildim."</p>

      <p class="calibre2">Zaferinin beklentisi içinde Kessell'in gözleri kısıldı. "Peki kayıtsız şartsız teslimiyet mesajlarını getirdin mi?"</p>

      <p class="calibre2">Regis rahatsızca kıpırdandı, yakut süsün göğsünde harekete geçmesi için kasıtlı olarak kıpırdanıyordu. "Sizinle özel bir görüşme yapmayı arzuluyorum, kudretli büyücü, antlaşma şartlarını tartışabilelim diye."</p>

      <p class="calibre2">Kessell'in gözleri genişledi. Surun üstünde duran Cassius'a baktı. "Kayıtsız şartsız demiştim!" diye haykırdı. Onun arkasında CryshalTirith'in ışıklan dönmeye ve büyümeye başladı. "Şimdi küstahlığınızın ahmaklığına tanıklık edeceksiniz!"</p>

      <p class="calibre2">"Bekleyin!" diye yalvardı Regis, büyücünün ilgisini yeniden üzerine çekmek için etrafta hoplayıp zıplayarak. "Her şey kararlaştırılmadan önce bilmeniz gereken bazı şeyler var!"</p>

      <p class="calibre2">Kessell etrafında hoplayıp zıplayan buçukluğa pek az ilgi gösterdi, ama yakut süs aniden dikkatini çekti. Fiziksel vücudunun ve suret halindeki yansımasının uzakta oluşunun verdiği korunmaya rağmen adam bu değerli taşı büyüleyici buldu.</p>

      <p class="calibre2">Regis, büyücünün gözlerinin artık hiç kırpılmadığını fark ettiğinde, çok hafifçe bile olsa içinden gelen gülümseme güdüsüne direnemedi. "Değerli bulacağınızdan emin olduğum bazı bilgiler var elimde," dedi buçukluk yavaşça.</p>

      <p class="calibre2">Kessell devam etmesi için ona işaret etti.</p>

      <p class="calibre2">"Burada olmaz," diye fısıldadı Regis. "Etrafta çok fazla meraklı kulak var. Burada toplanmış olan goblinlerin bazıları söyleyeceğim şeyi duyduklarına memnun olmayacaklardır!"</p>

      <p class="calibre2">Kessell buçukluğun sözlerini bir süreliğine düşünüp tarttı. Henüz anlayamadığı bir sebepten dolayı kendini garip bir şekilde sinirleri yatışmış hissediyordu. "Pekala buçukluk," diye kabul etti. "Seni dinleyeceğim." Birden parlayan bir ışıkla ve bir duman patlamasıyla beraber büyücü yok oldu.</p>

      <p class="calibre2">Regis omzunun üzerinden surda duran insanlara baktı ve kaifasımsalladı.</p>

      <p class="calibre2">Kuleden gelen telepatik bir emirle, troller Regis'in yansımasını yakalamak için aynaların yönünü değiştirdiler, ikinci bir ışık parlaması ve duman patlamasıyla Regis de yok oldu.</p>

      <p class="calibre2">Regis çoktan görünürden kaybolduğu halde, surun üzerindeki Cassius buçukluğun kafa sallayışına karşılık verdi. Regis'in ona fırlattığı son bakışla, güneşin batmakta olduğu ve Bryn Shander'ın hâlâ ayakta olduğu gerçeğiyle içi ferahlayan sözcü, biraz daha rahat nefes almaya başladı. Büyücünün eylemlerini yaptığı zamanlamalar hakkındaki tahminleri eğer doğruysa, CryshalTirirth enerjisinin büyük bir bölümünü güneş ışığından çekiyordu.</p>

      <p class="calibre2">Görünüşe göre planı onlara en azından bir gece daha kazandırmıştı.</p>

      <p class="calibre2">Kızarmış gözlerine rağmen Drizzt, tepesinde bekleyen karanlık sureti fark edebildi. Palanın sapından kurtulup havaya fırladığında drow kafasını çarpmıştı ve sadık dostu Guenhwyvar, Errtu ile olan savaşta kendisi de hırpalanmış olmasına rağmen, bilincini yitirmiş bir şekilde yattığı uzun saatler boyunca sessiz bir şekilde drowun başında nöbet beklemişti.</p>

      <p class="calibre2">Drizzt yuvarlanıp oturdu ve etrafındaki şeylere kendini adapte etmeye çalıştı. İlk başta şafak vaktinin geldiğini zannetti, fakat sonra sönük güneş ışığının batıdan gelmekte olduğunu fark etti. Tamamen bitkin düşmüştü çünkü iblisle olan savaşında pala onun yaşam enerjisini çekmişti, günün daha iyi kısmını uyuyarak geçirmişti.</p>

      <p class="calibre2">Guenhwyvar daha da bitkin görünüyordu. Duvarla çarpışması yüzünden kedinin omzu gevşek duruyordu ve Errtu ön bacaklarından birine derin bir yara açmıştı.</p>

      <p class="calibre2">Fakat büyülü hayvanı alaşağı eden sakatlıklardan çok aşırı bitkinlikti. Madde düzlemine olan ziyaretinin sınırlarını saatlerce kalarak epey aşmıştı. Kendi ana düzlemi ile Drizzt'inki arasında bulunan bağlantı kedinin kendi büyüsel enerjisi ile sabit duruyordu ve bu dünyada kalarak geçirdiği her dakika hayvanın gücünü emiyordu.</p>

      <p class="calibre2">Drizzt kaslı boynu yavaşça okşadı. Guenhwyvar'ın onun için yaptığı fedakarlığı anlamıştı ve kedinin ihtiyaçlarına razı olup onu kendi dünyasına geri yollamayı diledi.</p>

      <p class="calibre2">Fakat bunu yapamadı. Eğer kedi kendi düzlemine geri dönerse, bu dünya ile arasında bir bağlantı sağlamaya gerekli olan gücü toplaması saatler alacaktı. Ve kediye şimdi ihtiyacı vardı.</p>

      <p class="calibre2">"Biraz daha bekle," diye yalvardı. Sadık kedi hiçbir itiraz emaresi göstermeden yanına uzandı. Drizzt acıyarak ona baktı ve boynunu bir kez daha okşadı. Şimdi kediyi hizmetinden azat etmek istiyordu! Yine de bunu yapamadı.</p>

      <p class="calibre2">Errtu'nun ona söylediğine bakılırsa, CryshalTirith'in kapısı sadece Madde Düzlem'e ait olan varlıklar için görünmezdi.</p>

      <p class="calibre2">Drizzt kedinin gözlerine ihtiyaç duyuyordu.</p>

      <p class="calibre2">Regis, kör edici ışığın zihnindeki görüntüsünü gözlerini ovuşturarak geçirdi ve kendini tekrar büyücüyle yüz yüze buldu. Kessell kristalden bir tahta yayılıp oturmuştu, kollarından birinin üzerinde arkaya dayanmıştı ve bir bacağını kayıtsızca diğerinin üstüne atmıştı. Dörtgen şeklinde, parlak ve kaygan bir izlenim veren ama kaya kadar sert olan kristal bir odanın içindeydiler. Regis kulenin içinde olduğunu anında anlayıverdi. Oda, düzinelerce süslü ve garip şekilli aynalarla doluydu. Bunlardan bir tanesi, en büyük ve en süsleyici olanı buçukluğun gözüne takıldı, çünkü derinlerinde bir yerde alevler yanıyordu. Regis görüntünün kaynağını görmek için aynanın zıt yönüne baktı, ama sonra alevlerin bir yansıma değil de aynanın içindeki boyutlarda oluşan hakiki bir olgu olduğunu anladı.</p>

      <p class="calibre2">"Evime hoş geldin," diye güldü büyücü. "Onun ihtişamını görebildiğin için kendini şanslıdan saymalısın!" Ama Regis bakışlarını Kessell'e dikti, büyücüyü dikkatle inceledi. Çünkü sesinin tonu yakut ile hipnotize ettiği diğer kimselerin karakteristik telaffuzuna benzemiyordu.</p>

      <p class="calibre2">"İlk karşılaştığımızda şaşırmamı af buyur," diye devam etti Kessell "OnKasaba'nın sert adamlarının kendi işlerini halletmesi için bir buçukluk yollayacağını tahmin etmemiştim!" Yeniden güldü ve Regis, onlar dışarıdayken büyücünün üzerine yaptığı tılsımı bir şeyin dağıttığını anladı.</p>

      <p class="calibre2">Buçukluk ne olup bittiğini tahmin edebiliyordu. Bu odanın küt küt atan kudretini hissedebiliyordu; Kessell'in bu güçten beslendiği besbelliydi. Büyücü dışarıdaki ruhsal oluşumuyla mücevher taşının büyüsüne karşı savunmasızdı, ama buradayken gücü yakutun epey ötesindeydi.</p>

      <p class="calibre2">"Bana verecek bilgin olduğunu söylemiştin," dedi Kessell aniden. "Şimdi konuş bakalım, hem de hepsini! Yoksa ölümünü pek nahoş bir şekilde hazırlarım!"</p>

      <p class="calibre2">Regis başka bir hikaye uydurma çabası içinde kekeledi. Atmayı tasarladığı sinsi yalanların, tılsımdan hiç etkilenmemiş büyücü üzerinde çok az değeri olacağını biliyordu. Hatta bu kadar açıkça zayıf bir haldeyken Cassius'un stratejileri hakkındaki gerçeğin çoğunu açık edebilirdi.</p>

      <p class="calibre2">Kessell tahtının üzerinde dikleşip oturdu ve buçukluğa doğru eğildi, bakışlarını onun üzerinde kilitledi. "Konuş!" diye emretti dosdoğru bir şekilde.</p>

      <p class="calibre2">Regis bütün düşüncelerine zorla giren ve Kessell'in her emrine itaat etmeye zorlayan demirden bir irade hissetti. Fakat bu hükmeden gücün büyücüden gelmediğini sezdi. Daha çok dışarıdaki bir kaynaktan geliyor gibiydi, belki de büyücünün cüppesinin cebinde duran ve arada sırada sıkıca tuttuğu görünmeyen nesneden yayılıyordu.</p>

      <p class="calibre2">Yine de buçukluk milleti, böyle büyülere karşı güçlü ve doğal bir direnişe sahipti ve karşı koyan bir kudret mücevher taşı Regis'in kendisini zorlayan baskıcı iradeye direnmesini ve yavaş yavaş onu reddetmesini sağladı. Regis'in aklına aniden bir fikir geldi. Kendi büyülerinin tılsımına yenilen o kadar çok kişi görmüştü ki onların takındığı yüz ifadesini taklit edebilirdi. Sanki aniden tamamen gevşemiş gibi bir parça kendini koyvererek kamburunu çıkarttı ve gözlerini Kessell'in omzunun arkasındaki bir nesneye odaklayarak boş boş baktı. Gözlerinin kuruduğunu hissetti ama içinden gelen göz kırpma arzusuna karşı direndi.</p>

      <p class="calibre2">"Hangi bilgiyi duymak istiyorsunuz?" diye cevap verdi mekanik bir şekilde.</p>

      <p class="calibre2">Kessell yeniden rahatça arkasına yaslandı. "Bana Efendi Kessell diye hitap et," diye emretti.</p>

      <p class="calibre2">"Hangi bilgiyi duymak istiyorsunuz, Efendi Kessell?"</p>

      <p class="calibre2">"İyi," diye kendi kendine sınttı büyücü. "Gerçeği kabul et, buçukluk, bana anlatmak için gönderildiğin hikaye bir aldatmacaydı."</p>

      <p class="calibre2">Neden olmasın? diye düşündü Regis. Gerçeğin damlacıklarıyla çeşnilendirilmiş bir yalan, daha da güçlü bir yalan olur. "Evet," diye yanıtladı. "En hakiki müttefiklerinizin size karşı dolap çevirdiğini düşünmeniz içindi."</p>

      <p class="calibre2">"Peki hangi amaçla?" diye ısrar etti Kessell, kendinden oldukça memnun olarak. "Bryn Shander halkı onlan hiçbir müttefikim olmadan da kolayca yok edebileceğimi biliyor olmalıdır. Bana çok zayıf bir plan gibi geldi."</p>

      <p class="calibre2">"Cassius'un sizi mağlup etmek gibi bir niyeti falan yoktu, Efendi Kessell," dedi Regis.</p>

      <p class="calibre2">"Peki neden buradasın sen? Ve neden Cassius şehri istediğim gibi basitçe teslim etmedi?"</p>

      <p class="calibre2">"Sizin aklınızda bazı kuşkular yaratmak için gönderilmiştim," diye yanıtladı Regis, Kessell'in ilgisini üzerinde tutmak ve onun aklını meşgul etmek için körlemesine yalanlar doğaçlayarak. Ama sözlerinin maskesinin ardında, başka bir planı bir araya getirmeye çalışıyordu. "Cassius'a asıl hareket yöntemini uygulamada daha fazla zaman kazandırmak içindi."</p>

      <p class="calibre2">Kessell öne doğru eğildi. "Peki ya bu hareket yöntemi nedir?"</p>

      <p class="calibre2">Regis bir cevap arayarak duraksadı.</p>

      <p class="calibre2">"Bana karşı direnemezsin!" diye gürledi Kessell. "İradem çok kudretli! Cevap ver yoksa gerçeği zihninden sökerek alırım!"</p>

      <p class="calibre2">"Kaçmak için," diye ağzından kaçırdı Regis ve bunu söyledikten sonra önünde birkaç olasılık beliriverdi.</p>

      <p class="calibre2">Kessell tekrar arkasına yaslandı. "İmkansız," diye yanıtladı kayıtsızca. "Ordum her açıdan, insanların yarıp geçemeyeceği kadar güçlü."</p>

      <p class="calibre2">"Belki de inandığınız kadar güçlü değildir, Efendi Kessell," diye yem attı Regis. Şimdi seçeceği yol önünde tabak gibi açılmıştı. Bir yalanın içinde başka bir yalan. Bu formül hoşuna gitmişti.</p>

      <p class="calibre2">"Açıkla," dedi Kessell, kendini beğenmiş yüz ifadesinde bir endişe gölgesi belirerek.</p>

      <p class="calibre2">"Cassius'un sizin saflarınız arasında müttefikleri var."</p>

      <p class="calibre2">Büyücü hiddetle titreyerek oturduğu yerden ayağa fırladı. Regis, basitçe rol kesme işinin ne kadar da etkili bir şekilde işe yaradığına şaşırdı. Bir anlığına, kendi kurbanlarından herhangi birinin de aynı şekilde onu kazıklamak için yön değiştirip değiştirmediğini merak etti. Bu sinir bozucu fikri ileride düşünüp taşınmak üzere bir kenara yazdı.</p>

      <p class="calibre2">"Orklar bir çok ay boyunca OnKasaba insanlarının arasında yaşamıştı," diye devam etti Regis. "Aslında bir kabile, balıkçılarla ticari ilişkiler de başlatmıştı. Onlar da sizin silah başı çağrınıza kulak verdiler, ama Cassius'a karşı hâlâ sadakatlerini koruyorlar, tabii onların ırkında gerçekten sadık kalma gibi bir şey söz konusuysa. Ordunuz Bryn Shander etrafındaki araziye yerleşirken bile, Bryn Shander'dan gizlice sıvışan ork ulaklar ve ork reisi arasında iletişime geçilmişti."</p>

      <p class="calibre2">Kessell saçını arkaya doğru taradı ve gerginlik içinde eliyle yüzünü ovuşturdu. Görünüş itibariyle yenilmez olan ordusunun içinde gizli bir zayıflık unsurunun bulunması mümkün müydü?</p>

      <p class="calibre2">Hayır, kimse Akar Kessell'e karşı gelmeye cüret edemezdi!</p>

      <p class="calibre2">Ama yine de, eğer bazıları ya da hepsi birden ona karşı dolap çeviriyorsa bunu bilebilir miydi? Ve Errtu da nerelerdeydi? Bütün bunların arkasındaki kimse iblis olabilir miydi?</p>

      <p class="calibre2">"Hangi kabile?" diye yavaşça sordu Regis'e, ses tonu buçukluğun haberlerinin onun gururunu kırdığını açık ediyordu.</p>

      <p class="calibre2">Regis büyücüyü tamamen bir aldatmacanın içine sürüklemişti. "Bremen şehrine yolladığınız grup, Kesik Dil Orkları," dedi, büyücünün genişleyen gözlerini mükemmel bir tatminle izleyerek. "Benim görevim sadece gece çökmeden önce Bryn Shander'a karşı harekete geçmenizi önlemekti, çünkü orklar şafak vaktinde geri dönecekler, görünüşte onlar için ayrılan mevkide yeniden gruplaşmak için, ama esasında batı kanadınızda bir boşluk bırakmak için. Cassius insanları batı bayırlarından açık tundraya doğru götürecek. Sadece onlann iyi bir mesafe kat etmesine yetecek kadar sizi örgütlenmemiş bir şekilde tutmayı umut ediyorlardı. Sonra onları ta Luskan'a kadar kovalamanız gerekecekti!"</p>

      <p class="calibre2">Planda birçok zayıf noktanın olduğu apaçıktı, ama bu denli umutsuz bir durumdaki insanların oynamaya teşebbüs etmesi muhtemel bir kumardı. Kessell yumruğunu tahtının koluna güm diye indirdi. "Ahmaklar!" diye hırladı.</p>

      <p class="calibre2">Regis daha rahat nefes alır oldu. Kessell ikna olmuştu.</p>

      <p class="calibre2">"Errtu!" diye çığlık attı aniden, iblisin bu dünyadan sürülmüş olduğundan haberdar değildi.</p>

      <p class="calibre2">Hiç cevap yoktu. "Ah, lanet olsun sana iblis!" diye küfretti Kessell. "Sana en çok ihtiyacım olduğunda etrafta değilsin!" Hızla Regis'e döndü. "Sen burada bekleyeceksin. Daha sonra sana sorulacak bir çok sorum olacak!" Hiddetinin kükreyen alevleri şeytanca parladı. "Fakat öncelikle komutanlarımdan bazılarıyla konuşmam gerek. Kesik Dil Orklan'na bana karşı gelmek neymiş öğreteceğim!"</p>

      <p class="calibre2">Aslında, yaptığı incelemelerde Cassius, Kesik Dil Orkları'ru Kessell'in en güçlü ve en fanatik yandaşları olarak betimlemişti.</p>

      <p class="calibre2">Yalan içinde yalan.</p>

      <p class="calibre2">O akşamüstü daha geç saatlerde, Maer Dualdon sularındaki dört kasabanın toplanmış haldeki filosu, ana birlikten başka bir canavar grubunun ayrılışını ve Bremen'e doğru ilerleyişini şüpheyle izledi.</p>

      <p class="calibre2">"Garip," diye belirtti Kemp, Targos'un sancak gemisinin güvertesinde yanında durmakta olan Yalmzormanlı Muldoon'a ve yanmış Bremen şehrinin sözcüsüne. Bütün Bremen nüfusu gölün üzerindeydi. Önceki ork grubu ilk ok atışlarından sonra şehirde başka bir direnişle karşılaşmamıştı kesinlikle. Ve Bryn Shander eylemsiz duruyordu. Peki öyleyse büyücü neden güç hatlarını daha da genişletiyordu?</p>

      <p class="calibre2">"Akar Kessell aklımı karıştırıyor," dedi Muldoon. "Ya dehası benden ötede ya da gerçekten de göze batan taktik hataları yapıyor!"</p>

      <p class="calibre2">"İkinci olasılığın doğru olduğunu var say," diye talimat verdi Kemp umutla, "çünkü eğer ilki doğruysa deneyeceğimiz her şey boşu boşuna olacak!"</p>

      <p class="calibre2">Böylece elverişli bir saldın için savaşçılarını yeniden yerleştirmeye devam ettiler, çocuklarını ve kadınları henüz saldırıya uğramamış olan Yalnızorman iskelelerinde geriye kalan teknelere taşıdılar. Diğer iki göldeki mülteci birlikleriyle aynı stratejiyi izliyorlardı.</p>

      <p class="calibre2">Bryn Shander suru üzerinde Cassius ve Glensather, Kessell'in askerlerinin bölünüşünü daha derin bir kavrayışla izlediler.</p>

      <p class="calibre2">"Ustaca basardın, buçukluk," diye fısıldadı Cassius gece rüzgarına.</p>

      <p class="calibre2">Glensather gülümseyerek sözcü dostunun omzuna elini koydu. "Gidip savaş alanı kumandanlarımızı bilgilendireceğim," dedi. "Eğer saldırma zamanımız gelirse, hazır olacağız!"</p>

      <p class="calibre2">Cassius, Glensather'in elini elleriyle kavradı ve başıyla onayladı. Doğulimanı Sözcüsü hızla uzaklaşırken, Cassius surun kenarına yaslandı ve azimle CryshalTirith'in şimdi kararmış olan duvarlarına baktı. Sıktığı dişleri arasından açıkça ilan etti, "Zamanı gelecek!"</p>

      <p class="calibre2">Kelvin Yığını'mn üzerinde olan yüksek gözleme yerindeki Drizzt Do'Urden de canavar ordusundaki ani değişikliğe tanık oldu. CryshalTirith'e yapacağı cesur görev için en son hazırlıkları daha henüz tamamlamıştı ki, uzaktaki meşaleler sürüsü aniden batıya doğru akmaya başladı. O ve Guenhwyvar sessizce oturup böyle bir harekete neyin sebep olduğunu gösterecek bir ipucu arayarak bu durumu kısa bir süreliğine incelediler.</p>

      <p class="calibre2">Gözle görülür hiçbir şey yoktu, fakat gece ilerlemekteydi ve onun acele etmesi gerekiyordu. Bu hareketlilik, kampın saflarını incelterek ona yardımcı mı olacaktı yoksa canavarların tetikteliğini arttırarak planlarını bozucu mu olacaktı kestiremiyordu. Yine de Bryn Shander halkının hiçbir gecikmeye tahammülü olamayacağını biliyordu. Dağ patikası boyunca aşağı doğru ilerlemeye başladı, koca panter de sessizce yanından seğirtiyordu.</p>

      <p class="calibre2">Epey iyi bir süre içinde açık araziye geldi ve aceleyle Bremen Düzlüğü boyunca aşağı doğru ilerlemeye başladı. Eğer etrafındaki şeyleri incelemek için dursaydı ya da hassas kulağını yere dayayıp dinleseydi, kuzeydeki açık tundradan yaklaşan bir başka ordunun uzak gümbürtülerini duyabilirdi.</p>

      <p class="calibre2">Ama drowun odaklandığı nokta güneydeydi, hızla ilerlerken gözleri CryshalTirith'in beklemekte olan karanlığına doğru kısılmış bakıyordu. Yanında sadece görevi için gerekli olduğuna inandığı nesneleri taşıdığı için hafif donanımla yolculuk ediyordu. Beş silahı yanındaydı: belindeki deri kınlarında duran iki palası, tam sırtının ortasında kemerine takılı duran bir hançer ve çizmelerinde saklı olan iki bıçak. Kutsal sembolü ve servet kesesi boynundaydı ve devlerin ininden kalma bir un kesesi de hâlâ kemerinden sarkıyordu bu duygusal bir seçimdi, Wulfgar ile yaşamış olduğu cesur maceraların iç ferahlatıcı bir hatırasıydı. Sırt çantası, ip, su tulumları ve haşin tundrada günlük yaşam çabasına gerekli olan diğer bütün eşyalarını küçük oyukta bırakmıştı.</p>

      <p class="calibre2">Termalaine'in en doğu kıyısından geçerken cümbüş yapan goblinlerin bağırış çağırışlarını duydu. "Şimdi saldırın, Maer Dualdon denizcileri," dedi drow sessizce. Ama bunu düşününce teknelerin gölde kalmasından memnuniyet duydu. İçeri sızıp çabucak şehirdeki canavarlara saldırabilecek dahi olsalar kayıp vermeye tahammül edemezlerdi. Termalaine bekleyebilirdi; verilmesi gereken çok daha önemli bir savaş vardı.</p>

      <p class="calibre2">Drizzt ve Guenhwyvar, Kessell'in kamp yerinin dış çevresine vardı. Kamptaki kargaşanın bittiği işaretlerini gören drow rahatlamıştı. Tek bir ork muhafız bitkinlikle mızrağının üzerine dayanmış, isteksiz bir şekilde kuzey ufkundaki boş karanlığı gözlüyordu. Tetikte olsaydı dahi, iki suretin sinsi sokuluşunu fark edemezdi, onlar gecenin karanlığından da karaydı.</p>

      <p class="calibre2">"Rapor ver!" diye geldi bir ses, belli bir mesafedeki bir yerden.</p>

      <p class="calibre2">"Temiz!" diye yanıtladı muhafız.</p>

      <p class="calibre2">Drizzt bu kontrolün farklı uzak noktalardan tekrarlandığını duydu. Guenhwyvar'a geride kalmasını işaret etti, sonra muhafızın mızrak atma menzili içine sessizce sokuldu.</p>

      <p class="calibre2">Yorgun ork yaklaşmakta olan hançerin ıslığını duyamadı bile.</p>

      <p class="calibre2">Ve sonra Drizzt onun yanında beliriverdi, karanlığa düşüşünü sessizce engelledi. Drow orkun boğazındaki hançerim çıkarttı ve kurbanını yavaşça yere yatırdı. O ve Guenhwyvar, ölümün fark edilmeyen gölgeleri, yollarına devam ettiler.</p>

      <p class="calibre2">Kuzey hattına konulmuş olan tek muhafız çizgisini kırmışlardı ve şimdi de kolayca uyumakta olan kamp arasında yollarını buluyorlardı. Gök gürültüsü gibi duyulan horuldanmalannın kesilmesi ilgi çekecek olsa bile Drizzt düzinelerce ork ve hatta bir verbeeg bile öldürebilirdi, fakat yürüyüşünü yavaşlatamazdı. Her geçen dakika Guenhwyvar'ın gücünü emiyordu ve şimdi ikinci bir düşmanın işaretleri, yani atmakta olan şafağın ışıklan doğu göğünde görünür hale gelmişti.</p>

      <p class="calibre2">Bu kadar ilerleyebildiği için drowun umutlan hatırı sayılır derecede artmıştı, ama CryshalTirith'in önüne gelip durduğunda cesareti kınldı. Savaşa hazır bir ogre muhafız gurubu kulenin etrafını çevreliyor, yolunu kesiyordu.</p>

      <p class="calibre2">Kedinin yanına eğildi, ne yapacaklarına karar vermemişti. Şafak onlan görünür kılmadan önce bu geniş kampın çevresinden kaçmak için geldikleri yoldan geri gitmeleri gerekirdi. Drizzt böylesine açması bir halde olan Guenhwyvar'ın bu seçeneği deneyebileceğinden bile şüpheliydi. Yine de yola devam etmek demek bir ogre birliğiyle çaresiz bir savaşa tutuşmak demek olacaktı. Bu ikilemin hiç çözümü yok gibiydi.</p>

      <p class="calibre2">Sonra kampın kuzeydoğu kesiminde sinsi dostlara yol açacak bir şeyler oldu. Ani alarm haykırışları yükseldi ve ogreleri nöbet yerlerinden birkaç uzun adım öteye çekti. Drizzt ilk başta öldürülmüş olan ork muhafızın bulunmuş olduğunu düşündü ama sesler çok uzaktan, doğudan geliyordu.</p>

      <p class="calibre2">Kısa süre sonra çeliğin çeliğe vurma sesi şafak öncesi gökyüzünde çınladı. Bir savaş çıkmıştı. Rakip kabileler sandı Drizzt, fakat dövüşen kimseleri bu mesafeden seçemiyordu.</p>

      <p class="calibre2">Yine de merakı o kadar da üstün değildi. Disiplinsiz ogreler kendi noktalarından daha da uzaklara doğru gittiler. Ve Guenhwyvar kulenin kapısını tespit etti. İkisi bir saniye olsun tereddüt etmedi.</p>

      <p class="calibre2">Ogreler arkalarında duran kuleye giren iki gölgenin farkına bile varamadı.</p>

      <p class="calibre2">CryshalTirith'in giriş kapısını geçerken Drizzf in içinde garip bir his, vızıldanan bir titreşim hasıl oldu. Sanki yaşayan bir varlığın iç kesimlerine girmiş gibiydi. Yine de, kulenin ilk katına giden karanlık koridor boyunca yoluna devam etti. Binanın duvarlarını ve zeminini oluşturan garip, kristalimsi maddeye hayran kaldı.</p>

      <p class="calibre2">Kendini dörtgen bir salonda buluverdi, dört odalı yapının zemin dairesiydi bu. Kessell'in savaş alanı generalleriyle sık sık buluştuğu salon buydu, yüksek mevkideki kumandanlar hariç herkes için büyücünün ana makam odası burasıydı.</p>

      <p class="calibre2">Drizzt odadaki karanlık şekillere ve onların yarattığı daha koyu gölgelere dikkatle baktı. Hiçbir hareket göremediği halde orada yalnız olmadığını anladı. Guenhwyvar'ın da aynı rahatsız hislere sahip olduğunu biliyordu, çünkü kara kürklü sırtındaki saçaklar dik dik olmuştu ve kedi hırlamıştı.</p>

      <p class="calibre2">Kessell bu odayı kendisi ile dış dünyadaki ayak takımı arasındaki bir tampon bölgesi olarak görürdü. Kulede pek nadiren ziyaret edilen tek daireydi. Akar Kessell'in, trollerini barındırdığı yer burasıydı.</p>

      <p class="calibre2">&nbsp;</p>

      <p class="calibre2"><span class="none4">Başka</span></p>

      <p class="calibre2">Mithril Salonu cüceleri, gizli çıkış noktalarını gün batınımdan kısa bir süre sonra tamamladılar. Dinlenmeye hazırlanan canavar ordusunu, merdivenin tepesine tırmanıp da kesik çimen parçasının altından ilk dikizleyen kişi Bruenor oldu. Cüce madenciler o kadar ustaydılar ki, canavarları birazcık bile olsun işkillendirmeden goblinler ve ogrelerin tam ortasına açılan bir tünel kazmayı başardılar.</p>

      <p class="calibre2">Klan halkına yeniden katılmak için geri döndüğünde Bruenor'un yüzünde gülücükler açıyordu. "Diğer dokuzunu da bitirin," diye talimat verdi, yanında Cattibrie ile tünelden aşağı doğru yürürken. "Bu geceki uyku Kessell'in oğlanları için deliksiz olacak!" diye duyurdu, kemerinde duran baltasının başım okşayarak.</p>

      <p class="calibre2">"Yaklaşmakta olan savaşta benim rolüm nedir?" diye sordu Cattibrie, ikisi diğer cücelerden uzaklaştıkları vakit.</p>

      <p class="calibre2">"O pisliklerden birisi aşağı inecek olursa manivela kolunu çekecek ve tünelleri çökerteceksin," diye cevap verdi Bruenor.</p>

      <p class="calibre2">"Peki ya sen savaş alanında öldürülürsen?" diye akıl yürüttü Cattibrie. "Bu tünellerde yalnız başına gömülü kalmak benim için pek gelecek vaat etmiyor."</p>

      <p class="calibre2">Bruenor kızıl sakalını okşadı. Bu olasılığı düşünmemişti, eğer o ve klanı savaş meydanında kesilip biçilirse Cattibrie' in çökertilmiş tünellerin arkasında gayet güvende olacağını düşünmüştü. Ama orada yalnız başına nasıl yaşayabilirdi? Hayatta kalmak için ne gibi bir bedel ödemesi gerekirdi?</p>

      <p class="calibre2">"Peki, yukarı çıkıp dövüşmek mi istiyorsun o zaman? Kılıç kullanmada yeterli derecede iyisin ve ben de hemen senin yanında olacağım!"</p>

      <p class="calibre2">Cattibrie bu teklifi bir anlığına düşündü. "Ben manivelanın başında kalacağım," diye karar verdi. "Orada kendi kafanı kollamana yetecek kadar fazlası var zaten. Ve tünelleri çökertmek için birinin burada kalması gerekli; goblinlerin bizim salonlarımızı kendilerine ev edinmesine izin veremeyiz!</p>

      <p class="calibre2">"Bununla beraber," diye ekledi gülümseyerek, "endişelenmek benim aptallığımdı. Bana geri geleceğini biliyorum Bruenor. Ne sen, ne de klanından herhangi biri beni asla yarı yolda bırakmadınız!" cüceyi alnından öptü ve hoplayıp sıçrayarak uzaklaştı.</p>

      <p class="calibre2">Bruenor onun arkasından gülümsedi. "Kesinlikle cesur bir kızsın, benim küçük Cattibrie'ım," diye mırıldandı.</p>

      <p class="calibre2">Tünellerdeki çalışma bir iki saat sonra tamamlandı. Çıkış bacaları kazıldı ve etraflarındaki bütün yerler herhangi bir geri çekilme hareketini gizlemek ya da goblinlerin kazanabileceği bir avantajı yok etmek için çökertilmek üzere hazırlandı. Bütün klan, yüzleri kasten kurumla karartılmış ve ağır zırhlan ile silahlan koyu elbise katmanlan altına sarılmış bir halde on çıkış tünelinin altında sıraya dizildi. İnceleme yapmak için yukarı ilk olarak Bruenor çıktı. Etrafı dikizledi ve acımasızca gülümsedi. Etrafında goblinler ve ogreler geceyi geçirmek için yataklarına uzanmış vaziyetteydi.</p>

      <p class="calibre2">Tam halkına harekete geçme talimatı verecekti ki aniden bir kargaşadır sardı bütün kampı. Bruenor çıkış tünelinin tepesinde kaldı, fakat kafasını çim parçasının altında tuttu (ki, geçmekte olan bir goblin üzerine basmıştı) ve canavarları neyin harekete geçirdiğini anlamaya çalıştı. Sanki büyük bir birlik toplanıyormuş gibi emir haykınşlan ve tangırtılar duydu.</p>

      <p class="calibre2">Daha fazla haykırış duyuldu, Kesik Diller'in ölümü için atılan çığlıklardı bunlar. Daha önce bu ismi hiç duymamış olmasına rağmen, cüce bunun bir ork kabilesine işaret ettiğini kolayca tahmin etti. "Demek kendi aralannda savaşıyorlar öyle mi?" diye yavaşça, kıkırdayarak mırıldandı. Cücelerin saldırısının beklemesi gerekeceğini anlayarak merdivenden aşağı indi.</p>

      <p class="calibre2">Bu gecikmeyle hayal kırklığına uğrayan klan hemen dağılmadı. Bu geceki işin gerçekten de halledilmiş olduğundan eminlerdi. Bu yüzden beklediler.</p>

      <p class="calibre2">Vakit gece yansını geçmişti ve hâlâ yukarıdaki kamp yerinden hareket sesleri geliyordu. Fakat bu bekleyiş cücelerin kararlılığını köreltmiyordu. Tam tersine gecikme, yoğunluklarını, goblin kanına olan susamışlıklarını arttınyordu. Bu dövüşçüler aynı zamanda demirciydi de, bir ejderha heykeline sadece tek bir pul eklemek için bile uzun saatler harcayan zanaatkarlardı. Sabır ne demek bilirlerdi.</p>

      <p class="calibre2">En sonunda, her taraf sessizleştiğinde, Bruenor tekrar merdiveni tırmandı. Daha çimlere doğru kafasını bile uzatmadan önce ritmik bir şekilde alınıp verilen nefeslerin ve gürültülü horultuların rahatlatıcı sesini duydu.</p>

      <p class="calibre2">Klan, daha fazla geciktirmeden deliklerinden dışarı fırladı ve sistemli bir şekilde öldürme işlerine koyuldu. Katil olma rolünden pek eğlence duymuyorlardı, kılıç kılıca dövüşü tercih ediyorlardı, fakat bu çeşit bir baskının gerekliliğini anlıyorlardı. Ve goblin pisliklerinin hayatlarına hiç mi hiç değer vermiyorlardı.</p>

      <p class="calibre2">Gitgide canavarlardan daha fazlası ölümün sessiz uykusuna karıştıkça, alan azar azar sessizleşti. Eğer çok fazla hasar veremeden saldırılan açığa çıkarsa diye cüceler ilk başta ogreler üzerinde yoğunlaştı. Ama stratejileri gereksizdi. Düşmandan bir karşılık gelmeden birçok dakika geçti.</p>

      <p class="calibre2">Muhafızlardan biri neler olduğunu anlayıp da bir alarm çığlığı atmayı başarana kadar Kessell'in emrinde bulunanlar arasında binden fazlasının kanı araziyi sulamıştı.</p>

      <p class="calibre2">Üzerlerinde çığlıklar yükseldi ama Bruenor geri çekilme işareti vermedi. "Hizaya girin!" diye emretti. "Tüneller etrafında toplanın!" İlk karşı saldın dalgasının çılgın bir acele içinde, örgütlenmemiş ve hazırlıksız olacağını biliyordu.</p>

      <p class="calibre2">Cüceler sıkı ve savunmacı bir hiza oluşturdular ve goblinleri kesip biçmekte çok az sorun yaşadılar. Herhangi bir goblin daha ona karşı bir silah bile savurana kadar, Bruenor'un baltası birçok çentikle işaretlenmeye hak kazanmıştı.</p>

      <p class="calibre2">Fakat yavaş yavaş Kessell'in hizmetkarlan daha örgütlenmiş bir şekilde saldırmaya başladı. Cücelerin üzerine kendi savaş oluşumlanyla geliyorlardı, kamp yerinde daha fazla kimse uyandırılıp alarma geçirildikçe sayıları artmaya ve akıncılar üzerine şiddetle kapanmaya başladılar. Ve sonra Kessell'in seçkin kule muhafızlanndan oluşan bir ogre birliği savaş alanına daldı.</p>

      <p class="calibre2">Cücelerden geri çekilen ilk kimseler, çöküş hazırlıklan için son kontrolleri yapacak olan tünel uzmanlan oldu. Çizmeli ayaklarını tünel merdivenlerinin ilk, en üst basamaklarına koydular. Tünellere kaçma işi hassasiyet isteyen bir operasyondu ve başarısında ya da başarısız olmasında belirleyici rolü oynayacak şey hız olacaktı.</p>

      <p class="calibre2">Ama Bruenor beklenmedik bir şekilde tünel uzmanlarına çıkış bacalarından geri gelmelerini ve cücelere de saflarını korumalannı emretti.</p>

      <p class="calibre2">Kadim bir şarkının ilk notalarını duymuştu, bundan sadece birkaç yıl evvel içini dehşetle dolduracak bir şarkıydı bu. Fakat şimdi kalbini umutla dolduruyordu.</p>

      <p class="calibre2">Git gide canlanan sözleri en önde söyleyen sesi tanıdı.</p>

      <p class="calibre2">Çürümüş tenli kopuk bir kol yerde şapırdıyordu, Drizzt Do'urden'in girdap gibi hareket eden palalarına kurban giden bir başkasıydı bu.</p>

      <p class="calibre2">Ama korkusuz troller etrafını sarmaya devam ettiler. Normalde Drizzt, daha dörtgen odaya girdiği anda onların içeride olduğunu anlayabilirdi. O iğrenç kokuları saklanmalarını epey zorlaştırıyordu. Fakat drow içeri girdiğinde bunlar o dairede bulunmuyorlardı. Drizzt odanın derinliklerine doğru ilerlediğinde, odayı büyücünün ışığıyla dolduran gizli bir büyülü alarma ayağı takıldı ve muhafızları uyandırdı. Kessell'in nöbet noktalan olarak oraya buraya diktiği büyülü aynaların içinden odaya girdiler.</p>

      <p class="calibre2">Drizzt sefil hayvanlardan birini çoktan yere devirmişti, fakat artık dövüşmekten çok kaçmakla ilgileniyordu. İlkinin yerini beş tanesi aldı ve her savaşçı için oldukça zorlu sayılırlardı. Kafasını kesmiş olduğu trolün vücudu aniden ayağa kalkıp etrafa körlemesine bir şekilde kollarını savurmaya başladığında Drizzt gözlerine inanamayarak kafasını salladı.</p>

      <p class="calibre2">Ve sonra ayak bileğini pençeli bir el kavradı. Daha o şeye bakmadan bile, bunun biraz önce kesmiş olduğu kol olduğunu anladı.</p>

      <p class="calibre2">Dehşete kapılmış bir şekilde acayip kolu tekmeleyerek uzaklaştırdı ve dönüp dairenin arka kısmından kulenin ikinci katına döne döne çıkan merdivene doğru tabana kuvvet koştu. Daha evvel verdiği emirle beraber, Guenhwyvar çoktan bitkin bitkin topallayarak merdivenleri çıkmıştı ve şimdi de en tepedeki sahanlıkta bekliyordu. drow ardına hiç bakmadan merdiveni tırmandı. Hızının ve çevikliğinin ona kaçmanın bir yolunu bulabilecek kadar zaman kazandırmasını umuyordu.</p>

      <p class="calibre2">Çünkü sahanlıkta hiçbir kapı yoktu.</p>

      <p class="calibre2">Merdivenlerin en tepesindeki sahanlık dikdörtgendi ve en geniş kenarı boyunca yaklaşık üç metre boyundaydı, iki kenarı odaya açılıyor, üçüncüsü merdivenin en tepesinin ucuna değiyordu ve dördüncüsü ise dümdüz bir ayna levhasıydı. Platformun bütün uzunluğu boyunca uzanıyor ve onunla dairenin tavanı arasında güvende duruyordu. Drizzt, onu sahanlık seviyesinden incelerken, bu alışılmadık kapıdaki ince ayrıntıları fark etmeyi başarabileceğini umdu, tabii eğer ayna gerçekten de bir kapıydıysa.</p>

      <p class="calibre2">O kadar da kolay olmayacaktı.</p>

      <p class="calibre2">Ayna, tam karşısındaki duvarda asılı olan süslü bir duvar halısının yansımasıyla dolu olsa da, yüzeyi mükemmel bir şekilde pürüzsüzdü ve bir açıklığı gözler önüne serebilecek herhangi bir çatlak ya da kulptan yoksundu. Drizzt silahlarını kınlarına soktu ve kapı kulbunun keskin gözlerinden saklı olup olmadığım görmek için ellerini aynanın üzerinde gezdirdi. Ama cam yüzeyin pürüzsüz kayganlığı sadece biraz önceki gözlemini doğruladı o kadar.</p>

      <p class="calibre2">Troller merdivendeydi.</p>

      <p class="calibre2">Drizzt aynayı iterek yolunu açmaya çalıştı, şimdiye kadar öğrendiği bütün açma emri sözcüklerini söyledi, Kessell'in korkunç muhafızları tarafından taşınanlara benzeyen başka bir boyut geçidi bulmaya çalıştı. Duvar kaskatı bir engel olarak yerini koruyordu.</p>

      <p class="calibre2">En öndeki trol merdivenlerin yan yolunu kat etmişti.</p>

      <p class="calibre2">"Bir yerlerde bir ipucu olmalı!" diye inledi drow. "Büyücüler bilmecelere bayılır ve bunda hiçbir eğlence yok!" Makul olan tek cevap duvar halısının üzerindeki karmaşık desen ve şekillerde yatıyordu. Drizzt binlerce iç içe geçmiş şeklin arasından kurtuluş yolunu gösterecek özel bir ipucu arayarak ona baktı.</p>

      <p class="calibre2">Leş kokusu ona kadar geliyordu. Her zaman aç olan canavarların ağızlarından salyalar saçtıklarını duyabiliyordu.</p>

      <p class="calibre2">Ama tiksinmesini kontrol etmek ve sayısız imgeler üzerinde yoğunlaşmak zorundaydı. Duvar halısının üzerindeki bir şey gözüne takıldı: en üst şerit boyunca diğer nesneler arasında işlenmiş olan bir şiirin satırlarıydı. Kadim sanat eserinin sönükleşmiş renklerine kontrast oluşturacak biçimde, şiirin elle yazılmış harfleri, yeni eklendiği belli olan bir parlaklık taşıyordu. Bu Kessell'in eklediği bir şey miydi?</p>
    </div>

    <div class="s1">
      <p class="calibre2"><span class="none4">Buyur gel istersen</span></p>

      <p class="calibre2"><span class="none4">içerideki zevk alemine</span></p>

      <p class="calibre2"><span class="none4">Ama önce bulmalısın tokmağı!</span></p>

      <p class="calibre2"><span class="none4">Görünen ve görünmeyen</span></p>

      <p class="calibre2"><span class="none4">Olan fakat olmayan</span></p>

      <p class="calibre2"><span class="none4">Ve bir kulp, tenin dokunamadığı.</span></p>
    </div>

    <div class="s1">
      <p class="calibre2">Özellikle bir satırın drowun aklında yeri vardı.</p>

      <p class="calibre2">"Olan fakat olmayan" tabirini Menzoberranzan'daki çocukluk günlerinde duymuştu. Daha Drizzt'in atalarının yüzeyde yaşadığı eski zamanlarda, öldürücü bir veba salgınıyla gezegeni kınp geçiren gaddar iblis Urgutha Forka'ya işaret ediyordu. Yüzey elfleri, Urgutha Forka'nın varlığını her zaman reddetmişler, veba salgınının suçunu drowlara yüklemişlerdi. Ama kara elfler işin aslını biliyordu. Fiziksel oluşumlanndaki bir şey onları iblise karşı bağışık duruma sokmuştu ve bunun düşmanları için ne kadar da ölümcül olduğunu anladıktan sonra, Urgutha'yı bir müttefik olarak sayarak ışık elflerinin şüphelerini doğrulamaya çalışmışlardı.</p>

      <p class="calibre2">Bu sebeple, "Olan fakat olmayan" sözü, uzunca bir drow hikayesinde yer alan küçük düşürücü bir tanımlama, var olduğunu bile reddettikleri bir yaratığa binlerce kayıp vermiş olan nefret ettikleri kuzenlerine yaptıkları gizli bir şakaydı.</p>

      <p class="calibre2">Urgutha Forka'nın hikayesinden bihaber olan herkes için çözülmesi imkansız bir hileydi bu. Drow değerli bir avantaj yakalamıştı. İblisle alakadar olan bir imge bulabilmek amacıyla duvar halısının yansımalarını taradı. Ve onu aynanın köşesinde kemer seviyesi yüksekliğinde buldu: Urgutha'mn korkunç ihtişamını tamamen yansıtan bir resmi vardı. İblis, bir elf kafatasını, sembolü olan kara bir sopa ile paramparça ederken betimlenmişti. Drizzt aynı resmi daha önce görmüştü. Hiçbir şey garip ya da alışılmadık gibi görünmüyordu.</p>

      <p class="calibre2">Troller tırmanışlarının son köşesini de döndüler. Drizzt'in zamanı neredeyse tükenmişti.</p>

      <p class="calibre2">Arkasını döndü ve bir farklılık bulabilmek için görüntünün kaynağını inceledi. Hemen aklına dank etti. Orijinal duvar halısında Urgutha, elfe yumruğuyla vuruyordu; sopa falan yoktu!</p>

      <p class="calibre2">"Görünen ve görünmeyen."</p>

      <p class="calibre2">Drizzt hızla aynaya doğru döndü ve iblisin illüzyon olan silahını kavradı. Ama hissettiği tek şey dümdüz camdı. Neredeyse hüsran içinde haykıracaktı.</p>

      <p class="calibre2">Deneyimleri ona disiplinli olmayı öğretmişti ve hızlıca soğukkanlılığını korumayı başardı. Elini aynadan geri çekti, sopanın olduğunu tahmin ettiği derinliğe kendi vücudunun yansımasını yerleştirmeye çalıştı. Yavaşça parmaklannı kapadı, beklemekte olduğu başarının heyecanı içinde elinin yansımasının sopayı kavrayışını izledi.</p>

      <p class="calibre2">Elini hafifçe oynattı.</p>

      <p class="calibre2">Aynanın içinde ince bir çatlak beliriverdi.</p>

      <p class="calibre2">En öndeki trol merdivenlerin en tepesine ulaşmıştı ama Drizzt ve Guenhwyvar gitmişlerdi.</p>

      <p class="calibre2">drow garip kapıyı tekrar kapalı duruma getirdi, arkasına dayandı ve rahat bir nefes aldı. Loşça aydınlanmış bir merdiven önünde yükseliyor ve kulenin ikinci katına açılan sahanlıkta son buluyordu. Yolu kesen hiçbir kapı yoktu, sadece yukardan aşağı doğru sarkan boncuklu ipler vardı, ötesindeki meşaleyle aydınlanmış odanın ışığıyla turuncu bir renkle parlıyordu. Drizzt birinin kıkır kıkır güldüğünü duydu.</p>

      <p class="calibre2">O ve kedi, sessizce merdivenleri tırmanıp sahanlığın kenarından içeriyi dikizlediler. Kessell'in harem odasına gelmişlerdi.</p>

      <p class="calibre2">Perdeleyen gölgelerin ardında loşça yanan meşaleler vardı. Yerin büyük bir kısmı şişkin yastıklarla doluydu ve odanın bölmeleri perdelerle birbirinden ayrılmıştı. Harem kızları, yani Kessell'in aklını yitirmiş oyuncakları, zeminin merkezinde bir daire şeklinde oturuyor, oyun oynayan çocukların dizginlenemez hevesiyle kıkırdıyorlardı. Drizzt onu fark edeceklerinden şüpheliydi, ama eğer bunu yapsalardı bile, bundan o kadar da endişe duymuyordu. Bu açması, zedelenmiş yaratıkların ona karşı bir harekete geçemeyecek durumda olduklarını hemen anladı.</p>

      <p class="calibre2">Fakat yine de tetikteliğini korudu, özellikle de perdeli kadın odalarına karşı. Kessell'in buraya muhafızlar yerleştirdiğini sanmıyordu, özellikle de sağı solu belli olmayan gaddar troller gibilerini. Ama hiçbir hata yapmamalıydı.</p>

      <p class="calibre2">Hemen yanından gelen Guenhwyvar ile birlikte sessizce bir gölgeden diğerine sıvıştı. Ve iki dost, merdivenleri çıkıp üçüncü kata açılan kapının olduğu sahanlığa geldiklerinde, Drizzt daha da rahatladı.</p>

      <p class="calibre2">Ama kuleye ilk girdiği zaman Drizzt'in duyduğu vızıldama sesi geri geldi. Devam ettikçe güçlendi. Sanki bu şarkı, kulenin duvarlarından yükselen titreşimlerle oluşuyormuş gibiydi. Drizzt muhtemel bir kaynak bulabilmek için etrafına bakındı.</p>

      <p class="calibre2">Odanın tavanından sarkan çanlar ürkütücü bir şekilde çınlamaya başladı. Duvardaki meşale ateşleri çılgıncasına dans ediyordu.</p>

      <p class="calibre2">Sonra Drizzt olan biteni anladı.</p>

      <p class="calibre2">Yapı kendine ait bir yaşamla silkelenip uyanıyordu. Dışarıdaki arazi hâlâ gecenin gölgesindeydi, ama şafağın ilk ışıkları kulenin yüksek tepesini aydınlatıyordu.</p>

      <p class="calibre2">Kapı aniden sonuna kadar üçüncü kata açıldı. Burası Kessell'in taht odasıydı.</p>

      <p class="calibre2">"Tebrikler!" diye haykırdı büyücü. Odanın öbür ucunda Drizzt'in hemen karşısında bulunan kristal tahtın ilerisinde duruyordu. Elinde yanmayan bir mum vardı ve açık kapıya yüzü dönüktü. Regis itaatkar bir şekilde yanında duruyordu, yüzünde bomboş bir ifade vardı.</p>

      <p class="calibre2">"Lütfen içeri buyur," dedi Kessell yapmacık bir nezaketle. "Yaraladığın trollerim için endişelenme, kesinlikle iyileşeceklerdir!" kafasını geriye doğru atarak güldü.</p>

      <p class="calibre2">Drizzt kendini bir ahmak gibi hissetti; bütün o ihtiyatı ve sessizliği büyücüyü eğlendirmekten başka işe yaramamıştı! Ellerini kınında duran palalarının kabzalarına koydu ve kapı aralığından içeri girdi.</p>

      <p class="calibre2">Guenhwyvar merdivenin gölgelerinde kaldı. Bunun bir sebebi büyücünün kediden haberdar olduğunu bildirecek hiçbir şey söylememiş olması, diğer sebebi ise bitkin kedinin yürüyerek enerji harcamak istememesiydi.</p>

      <p class="calibre2">Drizzt tahtın önünde durdu ve başını eğerek reverans yaptı. Büyücünün yanında duran Regis'in görüntüsü onu epey rahatsız etmişti, ama buçukluğu tanıdığını gizlemeyi başardı. Aynı şekilde Regis de drowu ilk gördüğünde hiçbir tanıma emaresi göstermemişti, fakat Drizzt bunun bilinçli bir gayret mi olduğundan yoksa buçukluğun bir çeşit büyünün etkisi altında mı bulunduğundan emin olamıyordu.</p>

      <p class="calibre2">"Selamlar, Akar Kessell," diye kekeledi Drizzt karanlıkaltı dünyası sakinlerinin kullandığı kırık dökük aksanla, sanki yeryüzünün ortak lisanı ona yabancıymış gibi. İblise karşı kullandığı yöntemi burada da deneyebileceğini düşünüyordu. "Ortak meselelerimizi ilgilendiren konular hakkında sizinle bir görüşme yapmak için halkım tarafından iyi niyetle gönderildim."</p>

      <p class="calibre2">Kessell yüksek sesle güldü. "Gerçekten mi!" yüzüne kocaman bir gülümseme yayıldı ve onun yerini aniden kaşı çatık bir ifade aldı. Gözleri şeytani bir şekilde kısıldı. "Seni biliyorum kara elf! OnKasaba'da yaşamış herkes Drizzt Do'Urden'i tanır, ya bir hikayeyle ya da bir hatırayla! Bu yüzden yalan söyleme!"</p>

      <p class="calibre2">"Bağışlayın, kudretli büyücü," dedi Drizzt soğukkanlılıkla, taktik değiştirerek. "Görünüşe göre her türlü açıdan iblisinizden daha akıllısınız."</p>

      <p class="calibre2">Kessell'in yüzündeki kendinden emin bakış kayboldu. Çağrılanna cevap vermekten Errtu'yu neyin alıkoyduğunu merak edip durmuştu. drowa daha fazla saygı duydu. Bu yalnız savaşçı bir büyük iblis mi öldürmüştü?</p>

      <p class="calibre2">"Yeniden başlamama izin verin," dedi Drizzt. "Selamlar, Akar Kessell." Reverans yaptı. "Ben Drizzt Do'Urden, Gvvaeron VVindstorm'un bir kolcusu, Buzyeli Vadisi'nin koruyucusu. Sizi öldürmeye geldim."</p>

      <p class="calibre2">Palalar hızla kınlarından dışarı fırlayıverdi.</p>

      <p class="calibre2">Ama Kessell de harekete geçti. Elinde tuttuğu mum aniden yandı. Mumun ateşi, bütün odayı sarmalamış olan prizmalar labirentine ve aynalara yansıdı, odaklandı ve her yansıma noktasında daha da keskinleşti. Mumun ışığıyla beraber üç tane yoğunlaşmış ışın dalgası bir anda drowun etrafını üçgen bir hapis şeklinde sardı. Işık demetlerinden hiçbiri ona değmedi, ama drow onların gücünü hissettiği için içlerinden geçmeye cesaret etmedi.</p>

      <p class="calibre2">Güneş ışığı yapının uzunluğu boyunca filtre gibi emilirken kulenin vızıldadığını net bir şekilde duydu Drizzt. Meşale ışığında ayna gibi görünen duvar levhalarından birkaçının pencere olduğu anlaşılırken oda epey aydınlandı.</p>

      <p class="calibre2">"Buraya öylece girip benden kolayca kurtulabileceğini mi sandın?" diye sordu Kessell gördüklerine inanamayarak. "Ben Akar Kessell'im, seni ahmak! Buzyeli Vadisi Tiranı'yım! Bu unutulmuş toprakların donmuş bozkırlarında şimdiye kadar boy göstermiş olan en büyük orduya komuta ediyorum ben!</p>

      <p class="calibre2">"Orduma bak!" Eliyle yay çizdi ve büyülü aynalardan biri canlanıverdi. Aynanın içinde kuleyi çevreleyen geniş kamp yerinin bir kısmının görüntüsü belirmişti, uyanmakta olan kamp yerinin haykırışlarıyla doluydu.</p>

      <p class="calibre2">Sonra alanın görünmeyen, uzak köşelerinden bir yerden bir ölüm çığlığı duyuldu. İçgüdüsel olarak, hem drow hem de büyücü kulaklarını uzaktan gelen çarpışma seslerine çevirdiler ve savaşın devam etmekte olan çınlayışını duydular. Drizzt merakla Kessell'e baktı, kamp yerinin en kuzey bölümünde neler olduğunu büyücünün bilip bilmediğini merak etti.</p>

      <p class="calibre2">Kessell drowun dile getirmemiş olduğu sorusuna eliyle yay çizerek cevap verdi. Aynadaki görüntü içsel bir sisle bir anlığına karardı ve sonra alanın öbür tarafına odaklandı. Savaşın haykırış ve gürültüleri büyülü aletin derinliklerinden güçlü bir sesle yükseldi. Sonra, sis perdesi dağıldığında, goblinlerden oluşan bir denizin tam ortasında sırt sırta dövüşen Bruenor'un klan halkının görüntüsü meydana geldi. Cücelerin etrafındaki savaş alanı yığın yığın goblin ve ogre cesetleriyle doluydu.</p>

      <p class="calibre2">"Bana karşı gelmenin ne kadar ahmakça olduğunu görüyorsun değil mi?" diye ciyakladı Kessell."</p>

      <p class="calibre2">"Bana kalırsa cüceler epey iyi iş çıkarmış."</p>

      <p class="calibre2">"Saçmalık!" diye haykırdı Kessell. Elini yeniden savurdu ve ayna yeniden dumanlandı. Aniden aynanın derinlerinden bir yerden Tempus'un Şarkısı duyuldu. Drizzt bu sis perdesinin arasından bir görüntü yakalayabilmek için hevesli bir şekilde öne doğru eğildi, şarkıya öncülük eden kimseyi görmeye hevesli bir şekilde.</p>

      <p class="calibre2">"Cüceler benim aşağı seviyedeki savaşçılarımın birkaçını kesip biçe dursunlar, ordumun saflarına katılmak için yığınla savaşçı geliyor! Hepinizin sonu geldi, Drizzt Do'Urden! Akar Kessell geldi."</p>

      <p class="calibre2">Sis perdesi kalktı.</p>

      <p class="calibre2">Ardında bin tane coşkulu savaşçıyla birlikte Wulfgar, arkasından tehlike gelmesinden hiç korku duymayan canavarlara doğru yaklaşıyordu. Hücum eden barbarlara en yakın olan goblin ve orklar, efendilerinin sözlerine karşı bükülmez bir iman besledikleri için, söz verilmiş müttefiklerinin gelişi karşısında tezahürat yaptılar.</p>

      <p class="calibre2">Sonra öldüler.</p>

      <p class="calibre2">Barbar kalabalığı düşman safları içine yararak girdi. Bir yandan şarkı söylüyor ve bir yandan da vahşi bir umursamazlıkla öldürüyorlardı. Cücelerin Tempus'un Şarkısı'na katılış sesi, silahların çarpışma gürültüsünün arasında bile duyulabiliyordu.</p>

      <p class="calibre2">Gözleri fal taşı gibi açılmış, ağzı bir karış açık kalmış ve hiddetle titremekte olan Kessell, şok edici görüntüyü eliyle dağıttı ve Drizzt'e döndü. "Hiç fark etmez!" dedi, ses tonunu sabit tutabilmek için çabalayarak. "Hiç acımadan senin icabına bakacağım. Sonra da Bryn Shander alevler içinde kalacak!</p>

      <p class="calibre2">"Ama önce sen, hain drow," diye tısladı büyücü. "Kendi ırkının katilisin, dua edecek tanrın kaldı mı geriye?" Muma hafifçe üfleyerek ateşinin hafifçe yana doğru hareket etmesini sağladı.</p>

      <p class="calibre2">Yansımanın açısı değişti ve ışık demetlerinden biri Drizzt'e değdi. Eski palasının kabzasında bir delik açtı ve sonra daha da derine batarak elinin kara derisini kesti. Drizzt acı içinde yüzünü buruşturdu, pala yere düşerken ve ışık demeti esas yerine geri dönerken elini sıkıca kavradı.</p>

      <p class="calibre2">"Ne kadar kolay olduğunu görüyorsun değil mi?" diye alay etti Kessell. "Senin basit aklın Crenshinibon'un gücünü tasavvur edemiyor! Ölmeden önce bu gücün bir örneğini hissetmene izin verdiğim için kendini şanslı hissetmelisin!"</p>

      <p class="calibre2">Drizzt çenesini dik tuttu ve büyücüye bakarken gözlerinde hiçbir yalvarış emaresi yoktu. Ölümü çok uzun zaman evvel işinin makul bir olasılığı olarak kabul etmişti ve gururla ölmeye kararlıydı.</p>

      <p class="calibre2">Kessell onu korkudan boncuk boncuk terletmeye çalıştı. Büyücü ölümcül mumu tahrik edici bir şekilde oraya buraya sallıyor, ışık demetinin ileri geri hareket etmesini sağlıyordu. En sonunda gururlu kolcunun ağzından hiçbir sızlanma ya da yalvarma çıkmayacağını anladığı zaman, Kessell bu oyundan bıktı. "Elveda ahmak," diye hırladı ve ateşin üzerine üflemek için dudaklarını büzüştürdü.</p>

      <p class="calibre2">Regis mumu söndürdü.</p>

      <p class="calibre2">Birkaç saniyeliğine her şey tamamen durmuş gibiydi. Büyücü, kendi kölesi olduğuna inandığı buçukluğa dehşete kapılmış bir şaşkınlıkla baktı. Regis sadece omuzlarını silkti, sanki bu alışılmadık cesur davranışı karşısında Kessell kadar şaşırmış gibiydi.</p>

      <p class="calibre2">İçgüdülerine dayanan büyücü, mumun üzerinde durduğu gümüş levhayı aynanın camına doğru fırlattı ve çığlık atarak odanın arka köşesinde duran, gölgeler içinde gizli küçük bir merdivene doğru koştu. Drizzt tam ilk adımlarını atmaktaydı ki aynanın içindeki alevler kükredi. drowun ilgisini çekecek biçimde dışarı dört tane şeytani kırmızı göz bakıyordu ve sonra kırık camın içinden iki tane cehennem köpeği fırladı.</p>

      <p class="calibre2">Bir tanesinin yolunu Guenhwyvar kesti, sıçrayarak efendisinin yanından geçti ve iblis köpeğin üzerine balıklama daldı. İki hayvan odanın gerisine doğru yuvarlandı. Dişlerden ve pençelerden oluşan, siyah ve koyu kırmızı renkteki bir karaltı Regis'i yere devirdi.</p>

      <p class="calibre2">İkinci köpek ateş nefesini Drizzt'in üzerine saldı, ama iblisle olduğu gibi, alevler drowu yine rahatsız etmiyordu. Sonra saldırma sırası onundu. Ateşten nefret eden pala coşkuyla çınladı, Drizzt onu yere doğru indirirken saldırmakta olan hayvanı ikiye böldü. Kılıcın gücüne hayran kalan ama mahvetmiş olduğu kurbanına boş boş bakmaya bile zamanı olmayan Drizzt takibini sürdürdü.</p>

      <p class="calibre2">Merdivenin zeminine vardı. Hemen tepesinde, kulenin en yüksek katına açılan bir kapıdan dışarıya ritmik bir şekilde zonklayan ışık sızıyordu. Drizzt her kalp atışıyla beraber titreşimlerin yoğunluğunun arttığını hissetti. CryshalTirith'in kalbi yükselen güneşle birlikte daha da güçlü atıyordu. Drizzt içine yürümekte olduğu tehlikeyi anladı, ama durup da olasılıkları düşünecek zamanı yoktu.</p>

      <p class="calibre2">Ve sonra bir kez daha Kessell ile yüz yüzeydi. Bu sefer binanın en küçük odasındaydılar. İkisinin arasında ürkünç bir şekilde havada asılı duran ve nabız gibi atan iri bir kristal parçası vardı Cryshaltirith'in kalbiydi bu. Dört köşeli ve bir buz saçağı gibi ince uzundu, sadece otuz santim olsa bile Drizzt bunun, içinde bulunduğu kulenin küçük bir kopyası olduğunu fark etti.</p>

      <p class="calibre2">Crenshinibon'un tıpatıp görüntüsüydü.</p>

      <p class="calibre2">İçinden bir ışık duvarı çıkıyor ve drow bir tarafta, büyücü diğer tarafta kalacak şekilde odayı ikiye bölüyordu. Drizzt büyücünün kıs kıs gülüşünden anlamıştı ki, bu en az taştan bir duvar kadar sert bir engeldi. Alt kattaki karmakarışık büyü odasının tersine, kulenin duvarında daha çok bir pencereymiş gibi görünen, sadece tek bir ayna bu odayı süslüyordu. O da hemen büyücünün yanındaydı.</p>

      <p class="calibre2">"Kalbe vur, drow," diye güldü Kessell. "Ahmak! CryshalTirith'in kalbi dünyadaki bütün silahlardan daha kuvvetlidir! Büyülü ya da büyüsüz ona hiçbir şey yapamazsın, hatta pürüzsüz yüzeyinde ufacık bir çizik bile oluşturamazsın! Vur ona; ahmakça küstahlığının sonucu neymiş gör bakalım!"</p>

      <p class="calibre2">Fakat Drizzt'in başka planlan vardı. Bazı düşmanların sadece kaba kuvvet kullanılarak alt edilemeyeceğini bilecek kadar açık görüşlü ve kurnazdı. Her zaman başka seçenekler bulunurdu.</p>

      <p class="calibre2">Geriye kalmış olan silahını, büyülü palayı kınına soktu ve kemerindeki kesenin ağzını tutan ipi çözmeye başladı. Kessell merakla onu izledi, ölümü kaçınılmaz gibi görünmesine rağmen drowun takındığı soğukkanlı havadan rahatsız olmuştu. "Ne yapıyorsun?" diye sordu büyücü.</p>

      <p class="calibre2">Drizzt cevap vermedi. Hareketleri sistemli ve sarsılmazdı. Kesenin üzerindeki ipi gevşetti ve onu açtı.</p>

      <p class="calibre2">"Sana ne yaptığını sordum!" diye kaşlarını çattı Kessell, Drizzt kalbe doğru yürümeye başlamışken. Aniden küçük maket savunmasızmış gibi geldi büyücüye. Bu kara elfin, belki de esasında tahmin ettiğinden çok daha tehlikeli olduğu gibi rahatsız edici bir hisse kapıldı.</p>

      <p class="calibre2">Bunu Crenshinibon da sezdi. Kristal parçası telepatik bir yolla Kessell'e öldürücü bir büyü oku atması ve drowun işini bitirmesi için talimat verdi.</p>

      <p class="calibre2">Ama Kessell korkmuştu.</p>

      <p class="calibre2">Drizzt kristale yaklaştı. Elini üzerine koymaya çalıştı ama ışık duvarı onu geri püskürttü. Bu kadarını zaten beklediğinden dolayı kafasını salladı ve kesenin ağzını genişleyebileceği kadar açtı. Sadece kulenin kendisi üzerine yoğunlaşmış olduğundan ne büyücüye baktı ne de onun ettiği laf kalabalığını duydu.</p>

      <p class="calibre2">Sonra un kesesini mücevher taşın üzerine boşalttı.</p>

      <p class="calibre2">Kule sanki itiraz içinde inliyor gibiydi. Kapkaranlık oldu.</p>

      <p class="calibre2">Drow ile büyücüyü birbirinden ayıran ışık duvarı yok oldu.</p>

      <p class="calibre2">Ama Drizzt hâlâ kule üzerinde yoğunlaşmış vaziyetteydi. Üzerini kaplayan un tabakasının, cevher taşının saçtığı güçlü ışınlan sadece kısa bir süreliğine engelleyebileceğini biliyordu.</p>

      <p class="calibre2">Fakat şimdi boşalmış olan keseyi kristalin üzerine geçirip ipi çekmeye yetecek kadar süresi olmuştu. Kessell feryat edip ileri doğru atıldı, ama çekilmiş palayla burun buruna gelerek durdu.</p>

      <p class="calibre2">"Hayır!" diye haykırdı büyücü çaresiz bir itiraz içinde. "Yaptığın şeyin sonuçlarının farkında mısın?" Sanki bir cevap verirmişçesine kule sarsıldı. Çabucak durgunlaştı, ama hem drow hem de büyücü yaklaşmakta olan tehlikeyi anladı. Daha şimdiden CryshalTirith'in içlerinde bir yerde çürüme başlamıştı.</p>

      <p class="calibre2">"Tamamen farkındayım," diye yanıtladı Drizzt. "Seni alt ettim, Akar Kessell. Kendi beyanına göre OnKasaba'nın hükümdarı olarak geçirdiğin kısa saltanat sona erdi."</p>

      <p class="calibre2">"Sen kendini öldürdün, drow!" diye karşılık verdi Kessell, CryshalTirith yeniden ve bu sefer daha da şiddetle sarsıldığında. "Kule üzerine çökmeden buradan kaçmayı umut edemezsin!"</p>

      <p class="calibre2">Bir sarsıntı daha oldu. Ve sonra bir tane daha.</p>

      <p class="calibre2">Drizzt umursamaz bir şekilde omuz silkti. "Öyle olsun," dedi. "Ben amacıma ulaştım, çünkü sen de yok olacaksın."</p>

      <p class="calibre2">Büyücü ani ve çılgınca bir kahkaha patlatıverdi. Dönerek Drizzt'ten uzaklaştı ve kule duvarına gömülü olan aynaya balıklama daldı. Drizzt'in umduğu gibi camı kırarak geçip aşağıdaki alana düşmek yerine, Kessell aynanın içine girmiş ve yok olmuştu.</p>

      <p class="calibre2">Kule yeniden sallandı ve bu sefer sarsıntı dinmedi. Drizzt çatı kapısına doğru hareket etti ama ayakta bile zor durabiliyordu. Duvarlarda çatlaklar meydana geldi.</p>

      <p class="calibre2">"Regis!" diye haykırdı, ama hiçbir cevap yoktu. Odanın içindeki duvarın bir kısmı daha şimdiden çökmüştü; Drizzt merdivenin zeminindeki yığını görebiliyordu. Dostlannın şimdiye kadar kaçmış olmalarına dua ederek önünde açık kalan tek yolu seçti. Kessell'in ardından büyülü aynanın içine daldı.</p>

      <p class="calibre2">&nbsp;</p>

      <p class="calibre2"><span class="none4">Buzyeli Vadisi</span> <span class="none4">Savaşı</span></p>

      <p class="calibre2">Bryn Shander halkı, çayırlardaki savaş seslerini duydu, ama neler olduğunu ancak şafağın ilk ışıklan her tarafı tamamen aydınlatınca görebildi. Cücelere çılgınlar gibi tezahürat yaptılar ve barbarlar Kessell'in safları arasına yırtarak dalıp da goblinleri neşe dolu bir umursamazlıkla kesip biçtiğinde şaşırıp kaldılar.</p>

      <p class="calibre2">Cassius ile Glensather, surun üzerindeki alışılmış yerlerinde olayların beklenmedik değişimini kara kara düşündüler. Kendi güçlerini savaşa sürmeleri gerekip gerekmediğine emin olamamışlardı.</p>

      <p class="calibre2">"Barbarlar mı?" diye ağzı bir karış açık kaldı Glensather'in. "Onlar bizim dostlarımız mı yoksa düşmanlarımız mı?"</p>

      <p class="calibre2">"Ork öldürüyorlar," diye yanıtladı Cassius. "Onlar dostumuz!"</p>

      <p class="calibre2">Maer Dualdon'da, Kemp ve diğerleri de, kimin dahil olduğunu göremedikleri halde savaş seslerini duydular. Daha da kafa karıştırıcı bir şekilde, güney batıda, Bremen kasabasında başka bir savaş baş göstermişti. Yoksa Bryn Shander halkı dışarı çıkıp saldırmış mıydı? Ya da Akar Kessell'in ordusu kendi kendini mi yok ediyordu?</p>

      <p class="calibre2">CryshalTirith aniden karardı. Bir zamanlar cam gibi ve hareketli olan köşeleri şimdi matlaşmış ve ölümcül bir durgunluğa bürünmüştü.</p>

      <p class="calibre2">"Regis," diye mırıldandı Cassius, kulenin güç kaybını hissederek. "Şimdiye kadar sahip olup olacağımız tek kahraman!"</p>

      <p class="calibre2">Kule titreyip sarsıldı. Duvarlarının üzerinde büyük çatlaklar oluştu. Sonra parçalandı.</p>

      <p class="calibre2">Tanrı gibi tapınır oldukları büyücünün kulesi yıkılmaya başladığında, canavar ordusu dehşet dolu bir inançsızlıkla izledi.</p>

      <p class="calibre2">Bryn Shander borazanları çalmaya başladı. Kemp'in halkı çılgıncasına tezahürat yaptı ve deliler gibi küreklere sarıldı. Jensin Brent'in öncü ulakları şaşırtıcı haberleri Lac Dinneshere'deki filoya iletti, onlar da karşılık olarak mesajı Kızıl Sular'a geçirdi. OnKasaba halkının saklanmış olduğu geçici sığınakların hepsinden aynı emir yükseldi.</p>

      <p class="calibre2">"Hücum!"</p>

      <p class="calibre2">Bryn Shander surunun devasa kapılarının içine toplanmış olan ordu, avlunun içinden çayırlara doğru aktı. Lac Dinneshere'de bulunan CaerKonig ile CaerDineval filoları ve güneydeki Good Mead ile Dougan Oyuğu filoları, doğu yelini yakalamak için yelken açıp göller üzerinde hızla ilerlediler. Maer Dualdon'da toplanmış olan dört filo epey sıkı kürek çekerek, intikam almak için ettikleri aceleleri içinde yine aynı rüzgara karşı koyarak ilerledi.</p>

      <p class="calibre2">Girdap gibi esen bir karmaşa ve şaşkınlık rüzgarıyla beraber nihai Buzyeli Vadisi Savaşı başladı.</p>

      <p class="calibre2">Regis, birbiriyle savaşan yaratıklar bir kez daha yuvarlanarak yanından geçtiğinde kanara kaçıldı. Pençeler ve dişler gözü dönmüş bir mücadele içinde yırtıp deşiyordu. Guenhwyvar normalde, cehennem köpeğini saf dışı bırakma işinde pek zorluk çekmezdi. Ama bu bitkin düşmüş haldeyken, kedi canı için savaşırken buldu kendini. Köpeğin sıcak nefesi kapkara kürkü yakıp kavurdu; koca dişleri kaslı boynu ısırdı.</p>

      <p class="calibre2">Regis kediye yardım etmek istedi, ama düşmanını tekmeleyebilecek kadar bile yaklaşamıyordu. Drizzt neden bu kadar ani bir şekilde koşturup gitmişti ki?</p>

      <p class="calibre2">Guenhwyvar güçlü bir çene tarafından boynunun kırılmakta olduğunu hissetti. Kedi yana savruldu ve daha ağır olan cüssesi köpeği de beraberinde götürdü. Ama yırtıcı çenenin kavrayışı çözülmedi. Havasızlıktan kedinin başı döndü. Böyle bir ihtiyaç anında sahibini yüzüstü bıraktığına pişman olsa da, aklını düzlemler arasında geriye, gerçek yuvasına odaklamaya başladı.</p>

      <p class="calibre2">Sonra kule karardı. Ürken cehennem köpeği kavrayışını bir parça gevşetti ve Guenhwyvar bu fırsatı yakalamakta çabuk davrandı. Kedi patilerini köpeğin kaburgalanna yerleştirdi ve kendini iterek kurtularak karanlığın içine yuvarlandı.</p>

      <p class="calibre2">Cehennem köpeği düşmanını aradı ama panterin kendini gizleme yeteneği, onun keskin duyularının hatırı sayılır haberdarlığından bile ötedeydi. Sonra köpek ikinci bir av gördü. Tek bir zıplayışta Regis'in yanına geldi.</p>

      <p class="calibre2">Guenhwyvar çok iyi bildiği bir oyun oynuyordu şimdi. Panter geceye ait bir yaratıktı, karanlığın içinden saldıran ve avı daha onun varlığını bile sezmeden öldüren bir yırtıcıydı. Cehennem köpeği, Regis'e saldırmak için yere sindi, sonra panter ağır bir şekilde sırtına konup da pençelerini pas rengindeki posta batırmaya başladığı zaman devrildi.</p>

      <p class="calibre2">Öldürücü dişler boynunu bulmadan önce, köpek sadece son bir kez cıyaklayabildi.</p>

      <p class="calibre2">Aynalar çatlayıp paramparça oldu. Duvarda açılan ani bir delik Kessell'in tahtını yutuverdi. Kule en son ölüm sancıları içinde sarsılırken kristalden moloz blokları düşmeye başladı. Alt kattaki harem odasından yükselen çığlıklar, Regis'e bu yıkım sahnesinin bütün yapı boyunca yaşandığını söyledi. Guenhwyvar'ın cehennem köpeğini öldürdüğünü gördüğüne memnundu, ama kedinin kahramanlıklarının boşuna olduğunu anlamıştı. Kaçacak hiçbir yerleri yoktu, CryshalTirith'in ölümünden kurtuluş yoktu.</p>

      <p class="calibre2">Regis, Guenhwyvar'ı yanına çağırdı.</p>

      <p class="calibre2">O karanlıkta kedinin vücudunu göremiyordu, ama sanki kedi onu avlayacakmışçasına dönüp duran ve ona dikkatle bakan gözleri görebiliyordu. "Ne?" diye afalladı buçukluk şaşkına dönmüş bir halde. Gerilimin ve köpeğin üzerinde açtığı yaraların Guenhwyvar'ı deliliğe sürüklediğinden şüphelendi.</p>

      <p class="calibre2">Hemen yanına koca bir duvar parçası düştü ve onu cup diye yere oturttu. Kedinin gözlerinin havaya yükseldiğini gördü; Guenhwyvar sıçramıştı.</p>

      <p class="calibre2">Dumandan nefesi kesildi ve kristal kulenin en son çöküşünün başladığını hissetti. Sonra kara kedi onu sarmaladığında daha da derin bir karanlık çöktü üzerine.</p>

      <p class="calibre2">Drizzt düşmekte olduğunu hissetti.</p>

      <p class="calibre2">Işık çok parlaktı, hiçbir şey göremiyordu. Hiçbir şey duymuyordu, kulağının dibinde hızla esen rüzgarı bile. Ama kesin bir şekilde düşmekte olduğunu biliyordu.</p>

      <p class="calibre2">Sonra ışık loşlaşıp boz bir sis halini aldı, sanki bir bulurun içinden geçiyormuş gibi. O kadar rüya gibi, tamamen gerçek dışı görünüyordu ki. Bu duruma nasıl geldiğini hatırlayamıyordu. Kendi adını bile hatırlayamıyordu.</p>

      <p class="calibre2">Sonra kalın bir kar yığınının içinde düştü ve rüya görmediğini anladı. Rüzgarın iniltisini duydu ve dondurucu ısırığını hissetti. Ayağa kalkıp etrafındakiler hakkında daha iyi bir fikir sahibi olmaya çalıştı.</p>

      <p class="calibre2">Derken çok uzakta, aşağıda yükselmekte olan savaşın çığlıklarını duydu. CryshalTirith'i hatırladı, nerede bulunduğunu anımsadı. Sadece tek bir cevap olabilirdi.</p>

      <p class="calibre2">Kelvin Yığını'mn tepesindeydi.</p>

      <p class="calibre2">Bryn Shander ve Doğulimanı askerleri, başlarında Cassius ve Glensather ile beraber kol kola savaşarak bayırlı tepeden aşağıya hücum etti ve şaşkın goblin safları arasına şiddetle daldı. İki sözcünün kafasında özel bir amaç vardı: Canavar saflarını yarıp geçmek ve Bruenor'un birliğiyle bağlantı kurmak. Birkaç dakika önce surun üzerindeyken barbarların da aynı stratejiyi denemeye teşebbüs ettiğini görmüş ve eğer üç ordu da kanatlardan destek verecek şekilde bir araya getirilebilirse cılız şanslarının oldukça büyüyeceğini düşünmüşlerdi.</p>

      <p class="calibre2">Goblinler hücuma yol verdiler. Olayların ani değişimi karşısındaki katıksız bir hüsran ve şaşkınlık içindeyken, canavarlar herhangi bir savunma hattı oluşturamayacak durumdaydılar.</p>

      <p class="calibre2">Maer Dualdon'un dört filosu Targos'tan arta kalan yıkıntıların hemen kuzeyinde karaya çıktığında, aynı şeklide organize olmamış ve yönünü şaşırmış bir direniş gücüyle karşılaştı. Kemp ve diğer liderler arazide kolayca sağlam bir yer elde edebileceklerini düşündüler, ama ana endişeleri Termalaine'i işgal etmiş olan geniş goblin birliklerinin, eğer sahilden, yani arkalarından saldırırlarsa tek kaçış yollarının da önünü kesecek olmalarıydı.</p>

      <p class="calibre2">Fakat endişelenmeleri gereksizdi. Savaşın ilk sahnelerinde Termalaine'deki goblinler, büyücülerine destek olma niyeti içinde aceleyle dışarı çıkmıştı. Ama sonra CryshalTirith yıkıldı. Fethedilmiş Bremen şehrinde bulunan Kesik Dil Orkları'nı silip süpürmek için Kessell'in yolladığı geniş kuvvetin söylentilerini bütün gece boyunca duyduktan sonra goblinler daha şimdiden şüpheci olmaya başlamıştı. Ve Kessell'in gücünün doruk noktası olan kuleyi çöküp yıkılırken gördüklerinde, diğer şıkları yeniden düşünmüş ve önündeki seçeneklerin sonuçlarını zihinlerinde tartmaya başlamışlardı. Açık arazinin güvenli kollarına doğru kuzeye kaçmışlardı.</p>

      <p class="calibre2">Esip uçan karlar, dağın tepesine ağır bir örtü eklemişti. Drizzt gözlerini yerde tutuyordu ama kararlı bir şekilde birini diğerinin önüne koyarken ayaklarını zar zor görebiliyordu, hâlâ büyülü palası yanındaydı ve donuk bir ışıkla parlıyordu, sanki buz kesmiş sıcaklık derecelerinden memnunmuş gibiydi.</p>

      <p class="calibre2">Drowun uyuşmaya başlayan vücudu dağdan aşağı inmesi için ona yalvarıyordu ve buna rağmen yüksek tepelere doğru, çok yakındaki zirvelerden birine doğru hâlâ ilerliyordu. Rüzgar kulaklarına rahatsız edici bir ses taşıyordu çılgın gibi gülen birinin kıkırtıları.</p>

      <p class="calibre2">Ve sonra büyücünün bulanık suretini gördü, en güneydeki uçurum kenarından sarkmış, aşağıdaki savaş meydanında neler olup bittiğini görmeye çalışıyordu.</p>

      <p class="calibre2">"Kessell!" diye haykırdı Drizzt. Suretin aniden hareket ettiğini gördü ve büyücünün onu bu rüzgarın iniltisi arasından bile duyduğunu anladı. "OnKasaba halkı adına bana teslim olmanı istiyorum! Çabucak, hemen şimdi, bu kış ayazının dinmez rüzgarı ikimizi de olduğumuz yerde dondurmadan önce!"</p>

      <p class="calibre2">Kessell dudak büktü. "Hâlâ neyle yüzleştiğini anlayamıyorsun değil mi?" diye sordu şaşkınlık içinde. "Bu savaşı kazandığına gerçekten de inanıyor musun?"</p>

      <p class="calibre2">"Aşağıdaki insanların nasıl iş çıkarttıklarını bilmiyorum," diye yanıtladı Drizzt. "Ama sen yenildin! Kulen yok edildi, Kessell, ve o olmadan sen küçük bir hokkabazdan başka bir şey değilsin!" Onlar bir yandan konuşurken ilerlemeye devam etti ve şimdi büyücüden birkaç metre uzaktaydı. Fakat rakibi hâlâ sadece gri alandaki kara bir suret halindeydi.</p>

      <p class="calibre2">"Nasıl iş çıkarttıklarını bilmek istiyor musun, drow?" diye sordu Kessell. "Öyleyse bak! OnKasaba'nın çöküşüne tanık ol!" pelerinin altına elini uzattı ve parlayan bir nesne çıkarttı bir kristal parçasıydı. Sanki bulutlar onun önünden çekiliyor gibiydi. Etkisinin geniş çapı içersinde rüzgar durdu. Drizzt onun inanılmaz kudretini görebiliyordu. Drow kristalin ışığı sayesinde uyuşmuş ellerine tekrar kanın geri döndüğünü hissetti. Sonra gri sis perdesi yok oldu ve önlerindeki hava tertemiz hale geldi.</p>

      <p class="calibre2">"Kule yok mu edildi?" diye alay etti Kessell. "Crenshinibon'un sayısız suretlerinden sadece bir tanesini kırabildin! Bir kese dolusunu mu? Dünyadaki en güçlü büyülü antikayı yenmek için mi? Bana karşı gelmeye cüret eden aşağıdaki ahmak adamlara bak!"</p>

      <p class="calibre2">Savaş alanı drowun altında geniş bir şekilde yayılmıştı. Rüzgarla dolu, beyaz yelkenleriyle CaerDineval ve CaerKonig gemilerinin Lac Dinneshere'in batı sahillerine yaklaşmakta olduğunu görebiliyordu.</p>

      <p class="calibre2">Güneyde Good Mead ve Dougan Oyuğu filoları çoktan karaya çıkmıştı. Denizciler bir ön direnişle karşılaşmadılar ve daha şimdiden iç kesimlere saldırmak için hazırlanıyorlardı. Kessell'in ordusunun güney yansım oluşturan goblin ve orklar CryshalTirith'in çöküşüne tanıklık etmemişti. Fakat gücün ve kılavuzluğun etkisinin azaldığını hissettiler. Ve çoğu olduğu yerde kaldı yada dostlarını terk etti veya savaşa katılmak için Bryn Shander tepelerine doğru koşturdu.</p>

      <p class="calibre2">Kemp'in adamları da kıyıdaydı, kuzeye doğru ihtiyatlı bakışlarla sahil boyunca dikkatle ilerliyorlardı. Bu grup, Kessell'in güçlerinin en fazla yoğunlaştığı yerde karaya çıkmıştı. Ama kulenin gölgesi altındaki alandı orası, CryshalTirith'in çöküşünün en çok cesaret kırdığı yerdi. Balıkçılar goblinlerin çoğunun savaşmaktansa kaçmaya niyetli olduğunu gördü.</p>

      <p class="calibre2">Arazinin tam ortasında, en ağır savaşın vuku bulduğu yerde, OnKasaba halkı ve onların müttefikleri de gayet iyi iş çıkarırmış gibi görünüyordu. Barbarlar neredeyse cücelere katılmak üzereydi. Wulfgar'ın çekici ve Bruenor'un rakipsiz cesaretiyle kamçılanan iki birlik aralarında duran herkesi yarıp yırtıyordu. Ve kısa süre sonra daha da korkunç olacaklardı, çünkü Cassius ile Glensather pek yakındaydı ve kararlı adımlarla geliyorlardı.</p>

      <p class="calibre2">"Gözlerimin bana söylediği kadarıyla, OnKasaba'mn 'o ahmak insanları' henüz mağlup edilmemiş!"</p>

      <p class="calibre2">Kessell kristali havaya doğru kaldırdı, ışığı daha da büyük bir güç derecesiyle parladı. Aradaki engin mesafeye rağmen aşağıda, savaş alanındaki rakipler CryshalTirith diye bildikleri kudretli varlığın yeniden güçlenmekte olduğunu hemen anlayıverdiler. İnsan, cüce ve goblinler, hatta ölümcül bir dövüşe kapılmış olanlar bile dağın tepesindeki ışığa bakmak için duraksadı. Tanrılarının geri döndüğünü gören canavarlar çılgınlar gibi tezahürat yaptılar ve şimdiye kadar korudukları savunma biçimlerini terk ettiler. Kessell'in görkemle yeniden ortaya çıkışıyla cesaret buldular ve saldırıyı gözü dönmüş bir şiddetle başlattılar. "Sadece varlığımın bile onları ne kadar körüklediğini görüyorsun!" diye böbürlendi Kessell kibirle.</p>

      <p class="calibre2">Ama Drizzt hiç ilgilenmiyordu ne büyücüyle ne de aşağıdaki savaşla. Parlamakta olan antikanın ısısıyla eriyen karlardan oluşmuş bir su birikintisinin içinde duruyordu. Keskin kulaklarının uzaktan gelen savaş seslerinin arasından yakaladığı bir sesi dikkatle dinliyordu. Kelvin Yığını'nın donmuş zirvelerinden gelen bir itiraz gümbürtüsüydü bu.</p>

      <p class="calibre2">"Akar Kessell in zaferini gör!" diye haykırdı büyücü, elinde tuttuğu antikanın gücüyle birlikte sesi kulakları sağır edici bir boyut almıştı. "Aşağıdaki gölde duran tekneleri yok etmek benim için ne kadar da kolay olacak!"</p>

      <p class="calibre2">Drizzt, etrafında büyüyen tehlikelere karşı kibirli bir ilgisizlik içinde olan Kessell'in büyük bir hata yaptığım anladı. Yapması gereken tek şey, sıradaki birkaç dakika için büyücünün kararlı bir eyleme geçmesini önlemekti. Refleksif bir şekilde kemerinin arkasında bulunan hançeri kavradı ve Kessell'in şu anda, Crenshinibon ile bir bütünleşme halinde olduğunu ve küçük silahın hedefi vurma gibi bir şansı olmadığını bildiği halde Kessell'e doğru savurdu. Drow, hiddetini savaş alanına yansıtmasını engellemek için büyücünün ilgisini dağıtmayı ve onu kızdırmayı ümit ediyordu.</p>

      <p class="calibre2">Hançer havada hızla ilerledi. Drizzt arkasını döndü ve koştu.</p>

      <p class="calibre2">Crenshinibon'un içinden dışarıya ince bir ışık demeti çıktı ve daha hedefi bulamadan silahı eritti, ama Kessell küplere binmişti. "Benim önümde eğilmelisin!" diye haykırdı Drizzt'e. "Kafir köpek, bu günkü ilk kurbanım olma şerefine erişmeye hak kazandın!" Kaçmakta olan drowu nişanlamak için kırık parçayı uçurumdan aşağı doğrulttu. Ama döndüğü anda, aniden erimiş kaim içine dizlerine kadar gömüldü.</p>

      <p class="calibre2">Sonra o da, dağın kızgın gümbürtüsünü duydu.</p>

      <p class="calibre2">Drizzt antikanın etki alanından dışarı çıktı ve ardına bakmak için tereddüt bile etmeden, Kelvin Yığını'nın doğu yüzü ile kendisinin arasına koyabildiği kadar mesafe koyarak koştu.</p>

      <p class="calibre2">Şimdi göğsüne kadar batmış olan Kessell, sulu kardan kurtulmak için debelendi. Bir kez daha Crenshinibon'un gücünü çağırdı, ama yaklaşmakta olan sonun yoğun stresi altında konsantrasyonu dağıldı.</p>

      <p class="calibre2">Akar Kessell yıllardır ilk defa kendini yeniden zayıf hissetti. Buzyeli Vadisi'nin Tiranı değil de, hocasını öldüren mızmız çırak oluvermişti yine.</p>

      <p class="calibre2">Sanki Kristal parçası onu reddetmiş gibiydi.</p>

      <p class="calibre2">Sonra dağın kardan şapkasının bütün bir kısmı çöktü. Gümbürtü etrafta bir çok mil boyunca yerleri salladı. İnsanlar ve orklar, goblinler ve hatta ogreler bile yere yığıldı.</p>

      <p class="calibre2">Kessell düşmeye başladığında kırık parçayı göğsüne bastırıp sıkıca kavradı. Ama Crenshinibon ellerini yaktı, onu reddetti. Kessell birçok kez başarısız olmuştu. Antika artık onu sahip olarak kabul etmeyecekti.</p>

      <p class="calibre2">Kessell kırık parçanın parmakları arasından kaydığını hissettiğinde çığlık attı. Fakat feryadı, çökmekte olan çığın gümbürtüsüyle boğulup gitmişti. Karın soğuk karanlığı etrafına kapandı. Kendi inişi sırasında onunla birlikte düşüyor, yuvarlanıyordu. Kessell çaresizlik içinde hâlâ inanıyordu ki, eğer kristal parçasını elinde tutuyor olsaydı bundan bile kurtulabilirdi. Kelvin Yığını'nın alçak bir tepesine konduğu zaman biraz rahatladı.</p>

      <p class="calibre2">Sonra dağın tepesindeki karın yarısı üzerine indi.</p>

      <p class="calibre2">Canavar ordusu, tanrılarının yemden düştüğünü gördü. Heyecanlarını kışkırtan iplik çabucak çözülmeye başladı. Ama Kessell in yeniden ortaya çıktığı zamanda, belli bir düzeyde eşgüdümlü bir hareketlilik meydana gelmişti. Büyücünün bütün ordusunda geriye kalan tek gerçek devler olan iki ayaz devi kumandayı ele geçirdi. Seçkin ogre muhafızları yanlarına çağırdılar, sonra da ork ve goblin kabilelerini kendi etraflarında birleşip onları takip etmeye davet ettiler.</p>

      <p class="calibre2">Yine de ordunun düştüğü dehşet bariz ortadaydı. Akar Kessell'in demir yumruklu egemenliği altında derinlere gömülmüş olan kabile rakiplikleri, kaba bir güvensizlik halini alarak yeniden su yüzüne çıktı. Sadece düşmanlarına ve onları diğer kabilelerin yanında saflarda tutan devlere olan korkulan yüzünden savaşa devam ediyorlardı.</p>

      <p class="calibre2">"Selamlar, Bruenor!" diye çınladı Wulfgar’ın sesi, başka bir goblin kafasını paramparça ederken. Barbar kalabalığı en sonunda cücelere ulaşmıştı.</p>

      <p class="calibre2">"Ve sana da, evlat!" diye yanıtladı cüce, baltasını rakibinin göğsünün derinlerine gömerken. "Sen gelene kadar neredeyse iş işten geçiyordu! Senin payına düşen pislikleri de öldürmek zorunda kalacağımı düşünmüştüm!"</p>

      <p class="calibre2">Fakat Wulfgar'ın ilgisi başka bir yerdeydi. İki devin bütün birliği kumanda ettiğini fark etmişti. "Ayaz devleri," dedi Bruenor'a, cücenin bakışlarını ogre çemberine doğru yönelterek. "Kabileleri bir arada tutan tek şey onlar!"</p>

      <p class="calibre2">"Daha eğlenceli olur!" diye güldü Bruenor "Düş önüme!"</p>

      <p class="calibre2">Ve böylece genç kral, yanında yaverleri ve Bruenor ile goblin safları arasından eze dağıta kendine bir yol açarak ilerledi.</p>

      <p class="calibre2">Ogreler barbarın yolunu kesmek için yeni buldukları kumandanlarının etrafını sardılar.</p>

      <p class="calibre2">O zaman da Wulfgar yeterince yakınlaşmıştı zaten.</p>

      <p class="calibre2">Aegisfang ıslık çalarak ogre hattını aştı ve devlerden birinin kafasına isabet ederek onu ölü bir şekilde yere yığdı. Diğeri ise, bir insanın kendi türünden bir deve, böyle bir mesafeden, bu denli ölümcül bir darbe yollayabildiğine inanamayarak aval aval baktı ve savaştan kaçmadan önce sadece kısa bir anlığına tereddüt etti.</p>

      <p class="calibre2">Korkusuz ve gaddar ogreler Wulfgar’ın grubuna hücum etti ve onlan geri püskürttü. Ama Wulfgar tatmin olmuştu ve bu baskı karşısında istekli bir şekilde geri çekildi, çünkü insan ve cüce ordusunun kalabalığı arasına katılmaya hevesliydi.</p>

      <p class="calibre2">Fakat Bruenor o kadar da hevesli değildi. Bu en çok zevk aldığı türden, kargaşa dolu bir dövüş olacaktı. En ön sıradaki ogrelerin uzun bacakları arasında kayboldu ve ilerledi, saflar arasındaki toz toprak ve karmaşa içinde görünmemişti.</p>

      <p class="calibre2">Wulfgar gözünün kenarıyla cücenin garip hareketini gördü. "Nereye gidiyorsun?" diye haykırdı arkasından, ama savaşa susamış Bruenor onu duyamadı ve duysaydı da kulak vermezdi zaten.</p>

      <p class="calibre2">Wulfgar gözü dönmüş cücenin gittiği yeri göremiyordu ama ogre üstüne ogre, şaşkın bir ıstırap içinde iki büklüm olup da dizini, bacak kirişini ya da kasıklarını tuttuğu zaman, Bruenor'un bulunduğu noktayı, ya da en azından cücenin biraz önce bulunduğu noktayı yaklaşık olarak tahmin edebiliyordu.</p>

      <p class="calibre2">Bütün bu karmaşanın üzerinde, dosdoğru bir cenge tutuşmamış olan orklar ve goblinler, ikinci bir yeniden diriliş beklentisiyle Kelvin Yığını'na doğru dikkatle bakıyordu.</p>

      <p class="calibre2">Ama şimdi dağın aşağı bayırlarına yerleşmiş olan tek şey kardı. CaerKonig ve Caer Dineval'in intikam için can atan savaşçıları, gemilerini karaya son sürat getirdi, daha derin sulara demir atmanın getireceği gecikmeyi engellemek için onları ihtiyatsızca sığlıkların kumlarına ittirdiler. Teknelerden dışan fırladılar ve sahilde etrafa sular fışkırtarak karaya çıktılar. Rakiplerini geri püskürten korkusuz bir gözü dönmüşlük içinde savaş meydanına hücum ettiler.</p>

      <p class="calibre2">Kendilerini tamamen karaya yerleştirdikten sonra, Jensin Brent onları sıkı bir savaş formasyonunda bir araya getirdi ve güneye doğru yönlendirdi. Sözcü o yönde çok uzaklardan gelen savaş seslerini duymuştu ve Good Mead ile Dougan Oyuğu halkının kendi adamlarına katılmak için kuzeye doğru bir yol açtığını anladı. Planı, onlarla Doğuyolu'nda buluşmak ve takviye edilmiş sayılarla birlikte batıya, Bryn Shander'a doğru ilerlemekti.</p>

      <p class="calibre2">Şehrin bu kısmındaki goblinlerin çoğu kaçalı uzun zaman geçmişti ve birçoğu da kuzeybatıya, CryshalTirith'in yıkıntısının bulunduğu ve asıl savaşın yaşandığı yere doğru gitmişti. Lac Dinneshere ordusu hedeflerine doğru iyi hız yaptı. Pek az kayıp vererek yola ulaştılar ve güneylileri beklemek için durdular.</p>

      <p class="calibre2">Kemp, Maer Dualdon'da yüzen yalnız gemiden gelecek olan sinyali tedirgin bir şekilde gözlüyordu. Göldeki dört şehrin birliklerine kumandan seçilmiş olan Targoslu sözcü, kuzeyden gelebilecek ağır bir akın korkusuyla ihtiyatlı bir şekilde epey ilerlemişti. Çayırlar boyunca inlemekte olan savaş sesleri yükselirken koruduğu bu muhafazakar tavır, maceracı kalbini deşiyor olsa bile, adamlarını kontrol ediyor ve sadece onların üzerine gelen canavarlarla savaşmalarına izin veriyordu.</p>

      <p class="calibre2">Dakikalar hiçbir goblin takviye birliği işareti görülmeden geçtiği zaman, kıyı şeridi boyunca gitmesi ve Termalaine'i işgal etmiş olan birliği neyin geciktirdiğini bulması için bir uşkuna yelkenlisi yolladı.</p>

      <p class="calibre2">Sonra yavaşça görüntüye giren beyaz yelkenleri gözetledi. Küçük geminin pruvasında Kemp'in en çok arzuladığı ama en az ihtimal verdiği bir işaret bayrağı dalgalanıyordu: Balık tutma simgesi olan kırmızı sancak. Ama şimdi, Termalaine'in temiz olduğunu ve goblinlerin kuzeye doğru kaçtığını işaret ediyordu.</p>

      <p class="calibre2">Kemp bulabildiği en yüksek noktaya tırmandı, yüzü intikam için yanan bir arzuyla kıpkırmızı olmuştu. "Hatları kınn çocuklar!" diye haykırdı adamlarına. "Tepedeki şehre giden bir yol açın bana! Cassius geri geldiğinde bizi kendi kasabasının kapı eşiğinde dururken görsün bakalım!"</p>

      <p class="calibre2">Evleri ile akrabalarını kaybetmiş ve gözlerinin önünde şehirlerinin yakılıp yıkıldığını görmüş olan adamlar, attıkları her adımda çılgınlar gibi haykınyorlardı. Çoğunun kaybedecek hiçbir şeyi kalmamıştı. Elde etmeyi umabilecekleri tek kazanç, bu acı tatmin oluşun bir parça tadına bakmaktı.</p>

      <p class="calibre2">Sabahın geri kalan kısmında savaş devam etti. Adamlar ve canavarlar, sanki ağırlıkları iki katına çıkmış gibi görünen kılıç ve mızrakları havaya kaldırıyordu. Yine de bitkinlik, reflekslerini yavaşlattığı halde, her savaşçının kanında yanan hiddeti dindirmeye yeterli değildi.</p>

      <p class="calibre2">Mücadele devam ettikçe ve askerler çaresizce kumandanlarının yanından ayrıldıkça savaş hatları ayırt edilemez hale geldi. Çoğu yerde goblinler ve orklar kendi aralarında savaştılar. Ortak düşmanları bu kadar hazır bir şekilde ellerinin altında bulunurken bile düşman kabileler arasmda uzun zamandır süregelen nefreti bastıramıyorlardı. Dövüşün en çok yoğunlaşmış olduğu yerleri kesif bir duman bulutu sarmalamıştı. Çeliğin çeliğe vururken çıkardığı baş döndürücü tangırtı, kılıçların kalkanlara çarpma sesi ve giderek artmakta olan ölüm, zafer ve şeref çığlıkları, bu yapılanmış çarpışma sesini yozlaştırıp bir kavga dövüş gürültüsüne çeviriyordu.</p>

      <p class="calibre2">Bunların arasında tek istisna grup savaş deneyimli cücelerdi. Bruenor o garip kayboluşundan sonra yanlarına geri dönmemiş olsa bile, safları ne bir parça olsun zayıflamış ne de dağılmıştı.</p>

      <p class="calibre2">Cüceler ardından saldırmaları için barbarlara katı bir platform sağlamış ve Wulfgar ile küçük grubuna geri dönebilmeleri için yol açmıştı. Cassius ve birlikleri bağlantıyı sağladığı sırada genç kral kendi adamlarının safları arasına geri döndü. Sözcü ve Wulfgar maksatlı bir şekilde bakıştılar, ikisi de kendisinin diğerinin gözünde ne konumda olduğundan emin değildi. Yine de, o an için ikisi de ittifaklarına tamamen güvenecek kadar akıllıydı. İki taraf da akıllı rakiplerin daha büyük bir düşman karşısında anlaşmazlıklarını bir kenara bırakacağını anlıyordu.</p>

      <p class="calibre2">Yeni birleşmiş müttefiklerin tadını çıkarabilecekleri tek avantaj, birbirilerine destek olmaktı. Beraberken, yüzleştikleri her bir ork ya da goblin kabilesini sayıca geçiyorlardı ve hatta ezici üstünlük sağlayacak durumdaydılar. Ve goblin kabileleri birlik içinde çalışmayacaklarından dolayı hiçbir grubun yan kanatlardan gelecek bir dış desteği yoktu. Birbirilerinin hareketlerini takip edip destekleyen Wulfgar ve Cassius, birleşmiş ordunun ana grubu aynı anda bir kabileyi ezip geçerken, çevredeki grupları yerlerinde tutmaları için savunma hatları oluşturan savaşçılar yolladılar.</p>

      <p class="calibre2">Grubu, kaybettiği her adam için on taneden fazla goblin kesip biçtiği halde, Cassius gerçekten de endişelenmişti. Canavarların binlercesi daha henüz insanlarla karşılaşmamış ya da silahlarını kaldırmamıştı bile ve adamları neredeyse bitkinlik içinde yere yığılacak durumdaydı. Onları şehre geri götürmek zorundaydı. Cücelerin önden gitmesine izin verdi.</p>

      <p class="calibre2">Wulfgar da kendi savaşçılarının yerlerini koruyabilecekleri konusunda endişeliydi ve başka bir kaçış yolunun olmadığını bildiği için adamlarına Cassius ve cüceleri takip etme talimatı verdi. Bu bir kumardı. Çünkü barbar kral, Bryn Shander halkının kendi savaşçılarını şehre alıp almayacağından emin bile değildi.</p>

      <p class="calibre2">Kemp'in birliği, başşehrin bayırlarına doğru yaptıkları hücumlarında önce etkileyici bir gelişme gösterdi, fakat hedeflerine yaklaştıkları vakit insansı yaratıkların daha ağır ve daha gözü dönmüş bir şekilde yoğunlaştığı yerlere doğru ilerlediler. Tepeden taş çatlasa yüz metre ötesinde etrafları sarılmıştı ve her taraftan savaşıyorlardı.</p>

      <p class="calibre2">Doğudan akın eden ordular daha iyi iş çıkardılar. Doğuyoluna yaptıkları hücum pek az direnişle karşılaştı ve tepeye ilk varan onlar oldu.</p>

      <p class="calibre2">Göllerin genişliği boyunca çılgınlar gibi gemi yüzdürmüşlerdi ve bütün çayır boyunca koşturup savaşmışlardı. Yine de esas dörtlünün hayatta kalan tek sözcüsü Jensin Brent çünkü Scehmont ve güney şehirlerinden gelen diğerleri Doğuyolu'nda can vermişti dinlenmelerine izin vermeyecekti. İyice kızışmış olan savaşın seslerini açıkça duyabiliyor ve kuzey tepelerinde Kessell'in ordu yığmıyla savaşan cesur adamların bulabildikleri her türlü desteğe ihtiyacı olduğunu biliyordu.</p>

      <p class="calibre2">Fakat sözcü, şehrin kuzey kapılarına açılan son kavisin etrafından dolaştırdığında, hepsi birden durdu ve şimdiye kadar gördükleri savaşlardan ve hatta duydukları abartılı hikayelerden bile daha vahşi olan bir savaş sahnesi izlediler. Savaşçılar ölmüş olan kimselerin yarık kesik vücutlarının üstünde savaşıyor, silahlarını bir şekilde kaybetmiş olan dövüşçüler ise rakiplerini ısırıp tırmıklıyordu.</p>

      <p class="calibre2">Brent, Cassius ile geniş birliğinin kendi başlarına şehre dönebileceklerini hemen tahmin ediverdi. Fakat Maer Dualdon orduları çok ince bir ip üzerindeydi.</p>

      <p class="calibre2">"Batıya!" diye haykırdı adamlarına, kapana kısılmış orduya doğru hücuma geçerken. Yeni bir adrenalin seli dostlarını kurtarmak güdüsüyle yorgun orduyu dört nala koşturdu. Brent'in verdiği emirle birlikte bayırlardan aşağı uzun ve yan yana bir sıra halinde indiler. Ama savaş alanına vardıklarında sadece ortadaki grup yoluna devam etti. Bu savaş oluşumunun iki ucundaki gruplar ortadaki gruba katıldı ve bütün ordu bir kama pozisyonu aldı. Bu kamanın ucu, Kemp'in dövüştüğü ordulara erişmek için yolunu deşerek açıyordu.</p>

      <p class="calibre2">Kemp'in adamları bu can kurtarma halatını hevesle kabul etti ve birleşmiş olan ordu kısa süre sonra tepenin kuzey yüzüne geri çekilmeyi başardı. Cassius'un ordusu, Wulfgar'ın barbarları ve cüceler en yakın goblin saflarından kurtulup tepenin açık alanını tırmanmaya başladığında düzensiz bir biçimde etrafa yayılmış olanların sonuncuları da dağıldı.</p>

      <p class="calibre2">Şimdi, insanlar ve cüceler tek bir güç olarak birleşmiş bir haldeyken goblinler tereddüt içinde hareket ediyordu. Kayıpları çok fazlaydı. Hiç dev ya da ogre kalmamıştı ve goblin ile ork kabilelerinden birkaçının tamamı yerde ölü yatıyordu. CyshalTirith kararmış bir moloz yığınıydı ve Akar Kessell donmuş bir mezarın içinde gömülü kalmıştı.</p>

      <p class="calibre2">Bryn Shander tepesindeki adamlar hasara uğramış ve bitkinlikle sarsılmıştı, fakat çenelerini sert bir şekilde dik tutuşları son nefeslerini verinceye dek savaşacaklarını, geride kalan canavarlara net bir dille anlatıyordu. En son köşeye kadar gerilemişlerdi, artık geri çekilmek diye bir şey yoktu.</p>

      <p class="calibre2">Savaşı sürdürmek için geride kalan her ork ve goblinin aklında şüpheler oluşmaya başladı. Sayıları işi bitirmek için hâlâ yeterli olsa da, OnKasaba'nın gözü dönmüş insanları ve onların müttefikleri mağlup edilmeden önce içlerinden bir sürü kayıp daha vereceklerdi. Ondan sonra bile, hayatta kalan kabilelerden hangisi zaferde hak iddia edecekti? Büyücünün liderliği olmadan, savaştan sağ çıkanlar daha fazla kavga çıkmadan ganimetleri adilce dağıt1 makta kesinlikle zorlanacaklardı.</p>

      <p class="calibre2">Buzyeli Vadisi Savaşı, hiç de Akar Kessell'in vaat etmiş olduğu yönde gelişmemişti.</p>

      <p class="calibre2">&nbsp;</p>

      <p class="calibre2"><span class="none4">Zafer?</span></p>

      <p class="calibre2">OnKasaba halkı, cüce ve barbar müttefikleriyle beraber, geniş savaş alanının her bir tarafında savaşarak yollarını açmışlardı ve şimdi de Bryn Shander'ın kuzey kapısının önünde bir araya toplanmış halde duruyorlardı. Ve orduları tek vücut halinde savaşmıştı, bir zamanlar birbirinden ayrılan gruplar, ortak amaçları olan hayatta kalış için birleşmişlerdi. Kessell'in ordusu ise tam ters yöne doğru gitmişti. Goblinler Buzyeli Geçidi'nden aşağı ilk hücum ettiğinde ortak amaçlan Akar Kessell'in şanı için zafer kazanmaktı. Ama Kessell gitmiş, CrsyhalTirith yok edilmiş ve uzun süredir var olan tatsız düşmanlıkları ortaya çıkmaya, yani rakip ork ve goblin kabilelerim bir arada tutan bağ çözülmeye başlamıştı.</p>

      <p class="calibre2">insanlar ve cüceler, istilacılar kalabalığına geri dönen umutlarla bakıyordu. Çünkü geniş ordunun bütün dış perçeminde, kara şekiller gruptan ayrılıp savaş alanını terk etmeye ve tundraya kaçmaya devam ediyordu.</p>

      <p class="calibre2">Yine de, OnKasaba'nın savunucuları, sırtları Bryn Shander suruna dönük şekilde üç taraftan sarılmışlardı. Bu noktada canavarlar saldırıyı sürdürmek için hiçbir girişimde bulunmuyordu, ama binlerce goblin hâlâ şehrin kuzey çayırlarında yerlerini koruyordu.</p>

      <p class="calibre2">Savaşın daha erken vakitlerinde, ilk saldırılar istilacıları şaşkınlığa uğrattığı sırada, cenge tutuşmuş savunma birliklerinin liderleri, savaştaki böyle bir hareketsizliği felaket olarak düşünürlerdi. Hızlarını kesip afallamış olan düşmanlarına daha avantajlı oluşumlarla yeniden örgütlenme şansı tanırdı.</p>

      <p class="calibre2">Fakat şimdi, bu duraksama iki katlı bir nimet olup çıkmıştı: askerlere çok ağır bir şekilde ihtiyaç duydukları dinlenme imkanını vermiş ve goblinlerle orkların uğramış oldukları hüsranı tamamen kavramasını sağlamıştı. Şehrin bu yanındaki çayırlar ceset yığınlanyla doluydu, goblin cesetleri insanlarınkinden fazlaydı ve eskiden CryshalTirith olan çökmüş moloz yığını sadece canavarların büyük kayıplarım kavrayışını arttırıyordu. İncelmekte olan saflarını genişletmek için geriye hiçbir dev ya da ogre kalmamıştı ve her geçen saniyede müttefiklerinin davayı yüzüstü bıraktıklarını görüyorlardı.</p>

      <p class="calibre2">Cassius hayatta kalan sözcüleri kısa bir konsey düzenlemek için yanına çağırabilecek kadar zaman bulmuştu.</p>

      <p class="calibre2">Kısa bir mesafe ötede, Wulfgar ve Revjak, Bruenor'un rahatsız edici kayboluşu üzerinde cüce birliklerine lider olarak tayin edilmiş Fender Mallot ile görüşme yapıyordu.</p>

      <p class="calibre2">"Geri döndüğüne çok sevindik, güçlü Wulfgar," dedi Fender. "Bruenor geri geleceğini biliyordu."</p>

      <p class="calibre2">Wulfgar savaş alanına baktı, Bruenor'un hâlâ orada baltasını salladığını gösterecek bir işaret aradı. "Bruenor'dan hiç haberiniz var mı?"</p>

      <p class="calibre2">"Onu en son gören sizdiniz," diye cevapladı Fender acı acı.</p>

      <p class="calibre2">Ve sonra sessizleştiler, savaş alanını tarıyorlardı.</p>

      <p class="calibre2">"Baltanın çınlayışını yeniden duyur bana," diye fısıldadı Wulfgar.</p>

      <p class="calibre2">Ama Bruenor onu duymuyordu.</p>

      <p class="calibre2">"Jensin," diye seslendi Cassius, CaerDineval sözcüsüne, "Kadınlarınız ve çocuklarınız nerede? Güvendeler mi?"</p>

      <p class="calibre2">"Doğulimanı'nda ve güvendeler," diye yanıtladı Jensin Brent. "Şu sıralarda Good Mead ve Dougan Oyuğu halklarıyla birleşmişlerdir. İyi tedarikliler ve korunuyorlar. Eğer Kessell'in pislikleri kasabaya gidecek olursa, insanlar tehlike haberini Lac Dinneshere'e geri çıkmaya yetecek de artacak bir zaman önceden öğrenecekler."</p>

      <p class="calibre2">"Ama suyun üzerinde ne kadar hayatta kalabilirler ki?" diye sordu Cassius.</p>

      <p class="calibre2">Jensin Brent çekimser bir şekilde omzunu silkti. "Tahminimce kış bastırana kadar. Fakat her zaman için karaya çıkacak bir yer bulacaklardır, çünkü geri kalan goblin ve orklar gölün kıyı şeridinin yarısını bile kaplayamazlar."</p>

      <p class="calibre2">Cassius tatmin olmuş gibiydi. Kemp'e doğru döndü.</p>

      <p class="calibre2">"Yalnızorman," diye adamın sormamış olduğu sorusunu yanıtladı Kemp. "Ve iddiaya girerim ki bizim olduğumuzdan daha iyi bir durumdadırlar! Maer Dualdon'un tam ortasında bir şehir kurmaya yetecek kadar tekneleri var limanda."</p>

      <p class="calibre2">"Bu iyi bir şey," dedi Cassius onlara. "Önümüze bir başka seçenek daha açıyor. Burada muhtemelen yerimizi bir süre daha koruruz ve sonra şehir surlarının içine çekiliriz. Goblinler ve orklar, sayıca üstün olsalar bile bizi oradayken yenmeyi ümit edemez!"</p>

      <p class="calibre2">Bu fikir Jensin Brent'e çekici gelmişti ama Kemp kaşlarını çattı. "Bizim halkımız yeterince güvende olacaktır," dedi, "peki barbarlara ne olacak?"</p>

      <p class="calibre2">"Kadınları güçlü kuvvetlidir ve onlar olmadan hayatta kalmayı başarabilir," diye yanıtladı Cassius.</p>

      <p class="calibre2">"O pis kokulu kadınları umurumda bile değil," diye kabadayılık tasladı Kemp, pek uzakta olmayan ve toplantılarını sürdüren Wulfgar ile Revjak onu duysun diye sesini özellikle yükselterek. "Ben bu vahşi köpeklerin kendilerinden bahsediyorum! Herhalde kapını sonuna kadar açıp onları içeri davet etmeyeceksindir!"</p>

      <p class="calibre2">Gururlu Wulfgar sözcülere doğru yürümeye başladı.</p>

      <p class="calibre2">Cassius hiddetle Kemp'e doğru döndü. "İnatçı hödük!" diye fısıldadı sertçe. "Tek umudumuz birlik beraberlikte yatıyor!"</p>

      <p class="calibre2">"Tek umudumuz hücum etmekte yatıyor!" diye karşılık verdi Kemp. "Onları korkuttuk ve sen bizden kaçıp saklanmamızı istiyorsun!"</p>

      <p class="calibre2">Devasa barbar kralı, iki sözcünün önüne gelip durdu, tepelerinde kule gibi yükseliyordu. "Selamlar Bryn Shanderlı Cassius," dedi kibarca. "Ben Beornegar oğlu Wulfgar'im ve sizin soylu amacınıza yardım etmeye gelmiş kabilelerin lideriyim."</p>

      <p class="calibre2">"Sizin türünüz soyluluk hakkında ne bilebilir ki?" diye sözünü kesti Kemp.</p>

      <p class="calibre2">Wulfgar onu duymazdan geldi. "Tartışmanızın çoğuna kulak misafiri oldum," diye devam etti, hiç istifini bozmadan. "Benim fikrim odur ki, akıl danıştığınız o kötü niyetli ve nankör kişi," kendini kontrol etmek için duraksadı, "geriye kalan tek çözümü teklif etmiş bulunmaktadır."</p>

      <p class="calibre2">Kemp'in hakaretlerine karşı hâlâ Wulfgar'ın hiddetlenmiş olmasını bekleyen Cassius'un aklı karışmıştı.</p>

      <p class="calibre2">"Hücum," diye açıkladı Wulfgar.</p>

      <p class="calibre2">"Goblinler şimdi ne gibi bir kazanç elde etmeyi bekleyeceklerinden emin değiller. O şeytani büyücüyü bu ölümcül yere kadar neden takip ettiklerini merak edip duruyorlar. Eğer savaş heveslerini yeniden geri kazanmalarına izin verilirse, işte o zaman korkunç bir düşman halini alırlar."</p>

      <p class="calibre2">"Tavsiyeniz için teşekkür ederim, barbar kralı," diye cevap verdi Cassius. "Fakat bu ayak takımının bir kuşatma düzenlemeyi basaramayacağı kanaatindeyim. Bir hafta geçmeden çayırları terk edeceklerdir."</p>

      <p class="calibre2">"Belki de," dedi Wulfgar. "Fakat o zaman bile halkınız çok büyük bir bedel ödeyecektir. Kendi istekleriyle terk eden goblinler mağaralarına elleri boş dönmeyeceklerdir. Şu anda, Buzyeli Vadisi'nden çıkmadan önce saldırabilecekleri korunmamış şehirler hâlâ mevcut durumda."</p>

      <p class="calibre2">"Ve daha da kötüsü, gözlerinde korkuyla ayrılmayacaklar. Geri çekilmeniz bazı adamlarınızın hayatını kurtaracaktır, Cassius, ama düşmanlarınızın gelecekte geri dönüşünü engellemeyecektir!"</p>

      <p class="calibre2">"Öyleyse saldırmamız konusunda hemfikir misin?" diye sordu Cassius.</p>

      <p class="calibre2">"Düşmanlarımız bizden korkmaya başladı. Etraflarına bakınca üzerilerine çökerttiğimiz yıkımı görüyorlar. Korku çok güçlü bir silahtır, özellikle de korkak goblinler üzerinde kullanılırsa. Haydi onları bozguna uğratışımızı tamamlayalım, halkınızın beş yıl evvel benimkine yaptığı gibi. . ." O hadiseyi hatırlayınca Wulfgar’ın gözlerinde beliren acıyı fark etti Cassius, " ...ve bu pislik hayvanları dört nala dağdaki evlerine geri koşturalım! Tekrar dışarı çıkıp da sizin kasabalarınıza saldırmaya cüret etmeleri için bir çok senenin geçmesi gerekecektir."</p>

      <p class="calibre2">Cassius genç barbara derin bir saygıyla ve merakla baktı. OnKasaba halkının karşısında yaşadıkları kıyımı gün gibi hatırlayan kibirli tundra savaşçılarının, balıkçı halka yardıma gelişine zar zor inanabiliyordu zaten. "Halkım gerçekten de sizi bozguna uğratmıştı, soylu kral. Hem de fena şekilde. Peki öyleyse neden geldiniz?"</p>

      <p class="calibre2">"Bu, işimizi bitirdikten sonra tartışacağımız bir konu," diye yanıtladı Wulfgar. "Şimdi, haydi şarkı söyleyelim! Düşmanlarımızın kalbine dehşet saçalım ve cesaretlerini kıralım!"</p>

      <p class="calibre2">Revjak'a ve liderlerinden diğer birkaçına doğru döndü. "Şarkı söyleyin, gururlu savaşçılar!" diye emretti. "Bırakalım Tempus'un Şarkısı goblinlerin ölümünü haber versin!" Barbar safları arasından bir tezahürat koptu ve savaş tanrıları için gururla seslerini yükselttiler.</p>

      <p class="calibre2">Cassius şarkının en yakındaki canavarlar üzerinde kısa sürede yarattığı etkiyi fark etti. Bir adım gerileyip sıkıca silahlarını kavradılar.</p>

      <p class="calibre2">Sözcünün yüzünde bir gülümseme belirdi. Barbarların neden burada oluduğunu hâlâ anlayamıyordu, ama açıklamaların beklemesi gerekecekti. "Barbar müttefiklerimize katılın!" diye haykırdı askerlerine. "Bu gün zafer günüdür!"</p>

      <p class="calibre2">Cüceler kadim anayurtlarının amansız savaş ilahisine başladılar, OnKasaba balıkçıları Tempus'un Şarkısı'mn sözlerini takip ettiler. Yabancı kelime çekimleri ve deyişler kolayca ağızlarından uçup çıkana kadar ilk başlarda çekingendiler. Barbarlar kendi kabilelerinin şanını şerefini ilan ederken onlar da kendi kasabalarınmkini haykırarak şarkıya tamamen katıldılar.</p>

      <p class="calibre2">Tempo yükseldi, ses seviyesi güçlü bir kreşendo halini aldı. Goblinler ölümcül düşmanlarının git gide artan gözü dönmüşlüğü karşısında titrediler. Ana grubun kenarlarından akıp giden terk ediş sıraları git gide kalınlaştı.</p>

      <p class="calibre2">Ve sonra insan ve cüce müttefikler tek bir ölüm dalgası halinde tepeden aşağı hücum etti.</p>

      <p class="calibre2">Drizzt, çığın hiddetinden kaçmaya yetecek kadar dağın güney yüzünden uzaklaşmayı başarabilmişti. Ama yine de kendini tehlikeli bir çıkmaz içinde buldu. Kelvin Yığını yüksek bir dağ değildi, ama tepeleri sürekli bir şekilde derin kar ile kaplıydı ve bu topraklara adını veren buz gibi rüzgara açıktı.</p>

      <p class="calibre2">Drow için daha da kötü olanı ise, Crenshinibon'un erittiği karlar içinde ayakları ıslanmıştı ve şimdi ıslaklık sertleşerek ayağını donduruyor, karda yürümek acı verici bir hal alıyordu.</p>

      <p class="calibre2">Bata çıka yürümeye kararlıydı, rüzgara karşı en iyi koruma sağlayan batı yüzüne doğru ilerledi. Hareketleri sert ve abartılıydı, damarlarındaki kan dolaşımını korumak için bütün enerjisini harcıyordu. Dağ doruğunun üstündeki dudakçığa gelip de aşağı doğru ilerlemeye başladığında daha da ihtiyatlı hareket etmeye başladı. Ani bir sarsıntının onu da Akar Kessell'i alıp götüren o acı sona mahkum edeceğinden korkuyordu.</p>

      <p class="calibre2">Şimdi bacakları tamamen uyuşmuştu ama onları hareket ettirmeye devam etti. Neredeyse otomatik reflekslerini zorlayarak ilerliyordu.</p>

      <p class="calibre2">Ama sonra ayağı kaydı.</p>

      <p class="calibre2">Goblin hattıyla ilk buluşanlar Wulfgar’ın vahşi savaşçılarıydı. Canavarların ilk saflarını yardılar ve geri püskürttüler. Ne bir ork ne de goblin, kudretli kralın karşısında durmaya cüret edebildi, ama savaşın kalabalık karmaşasının içinde onun yolundan da pek azı kaçmayı başarabildi. Bir bir yere devrildiler.</p>

      <p class="calibre2">Korku bütün goblinleri felce uğrattı ve bu küçük tereddütleri, vahşi barbarlarla karşılaşan ilk gurupların sonunun işaretçisi oldu.</p>

      <p class="calibre2">Fakat ordunun nihai çöküşü safların çok daha gerilerinden geldi. Daha savaşa karışmamış olan kabileler bu mücadeleyi sürdürmekteki akıllılık payını sorgulamaya başladılar. Çünkü ağır kayıplar vererek zayıflamış olan anayurtlanndaki rakiplerine karşı Dünyanın Omurgası'ndaki topraklarını genişletmeye yetecek kadar avantaj elde ettiklerini anlamışlardı. Savaşın ikinci kez patlak verişinden kısa süre sonra, düzinelerce ork ve goblin kabilesi yurtlarının yolunu tutunca, yeri ezen ayaklardan çıkan toz bulutu bir kez daha Buzyeli Geçidi üzerinde yükseldi.</p>

      <p class="calibre2">Ve kalabalık yığınlar halinde terk edişin, kolayca kaçamayan goblinler üzerindeki etkisi yok ediciydi. En kıt zekalı goblin bile anlamıştı ki, OnKasaba'nın inatçı savunucularına karşı tek zafer şansları, sayılarının ezici üstünlüğüne dayanmaktaydı.</p>

      <p class="calibre2">Tek başına saldıran Wulfgar, önünde bir yıkım yolu açarken Aegisfang art arda gümbürdeyerek iniyordu. Hatta Onkasabalı adamlar bile, vahşi gücü karşısında endişeye kapıldıkları için onun yolundan kaçılıyordu. Ama kendi halkı ona korkuyla karışık bir saygıyla bakıyor ve şanlı öncülerini takip edebilmek için ellerinden geleni yapıyordu.</p>

      <p class="calibre2">Wulfgar bir ork grubunun arasında yürüyordu. Aegisfang birine çarptığı zaman yaratığı öldürüyor ve onun ardındakileri de yere deviriyordu. Wulfgar'ın silahını geriye doğru savuruşu da diğer tarafında aynı etkiyi yaratıyordu. Tek bir saldırıda ork grubunun yandan fazlası öldürülmüştü ya da afallamış bir şekilde yerde yatıyordu.</p>

      <p class="calibre2">Hayatta kalanların ise kudretli insanın karşısına çıkmaya hiç niyeti yoktu.</p>

      <p class="calibre2">Doğulimanlı Glensather de bir goblin grubunun arasındaydı, barbar müttefikinin uyguladığı şiddetin aynısını kullanarak halkını körüklemeyi umut ediyordu. Ama Glensather, Wulfgar gibi etkileyici bir dev değildi ve Aegisfang kadar da kudretli bir silah taşımıyordu. Kılıcı karşılaştığı ilk goblini kesti, sonra marifetli bir şekilde geri savruldu ve ikinciyi yere devirdi. Sözcü iyi iş çıkartmıştı ama saldırısında gerekli bir öğe eksikti Wulfgar'ı diğer adamların arasında öne çıkartan kritik bir unsur. Glensather iki goblin öldürmüştü, ama bu işe devam edebilmesi için safları arasında bir karmaşaya yol açmamıştı. Wulfgar'ın önünden kaçtıkları gibi onun yolundan çekilmek yerine, geri kalan goblinler üzerine kapandı.</p>

      <p class="calibre2">Glensather tam barbar kralın yanına gelmişti ki, bir mızrağın acımasız ucu sırtına girdi ve yırtarak ilerleyip göğsünden dışarı çıktı.</p>

      <p class="calibre2">Bu tüyler ürpertici hadiseye tanık olan Wulfgar, Aegisfang'i sözcünün üzerinden savurdu ve mızrak taşıyan goblinin kafasını göğsüne kadar içeri gömdü. Glensather çekicin arkasında bir yere çarptığını hissetti ve ölüp de çimlere düşmeden evvel gülümseyerek teşekkür edebilmeyi bile başardı.</p>

      <p class="calibre2">Cüceler, müttefiklerinden farklı yöntemlerle çalışıyorlardı. Bir kez daha sıkı ve destekleyici savaş formasyonlarını alarak goblin sıralan üzerine tek vücut halinde ilerlediler. Ve kadınları ile çocuklarının hayatlan için savaşan balıkçılar, korku duymadan dövüşüp öldüler.</p>

      <p class="calibre2">Bir saatten az bir süre içinde her bir goblin birliği paramparça edilmiş ve ondan yarım saat sonra da canavarlardan en sonuncusu can verip kanla sulanmış savaş alanına düşmüştü.</p>

      <p class="calibre2">Drizzt, dağın kenarından düşmekte olan beyaz kar dalgasının içinde yuvarlandı. Her ne zaman yolunun üzerinde bir kayanın sivri çıkıntısını görse, kendisini hazırlamaya çalışarak çaresizce sağa sola savruldu. Kar yığınının zeminine yaklaştığında yokuştan kurtulup havaya fırladı ve gri kayalar ile taşlara çarpa çarpa aşağı yuvarlandı. Sanki dağın gururlu, fethedilemez tepeleri onu davetsiz bir misafir gibi tükürüp atmış gibiydi.</p>

      <p class="calibre2">Çevikliği ve güçlü dozdaki katıksız şansı onu kurtardı. Hızını kesmeyi en sonunda başarıp da bir tünek bulabildiği zaman, üzerindeki sayısız hasarların sadece sıradan olduğunu anladı; dizinde bir sıynk, kanlı bir burun ve en kötüsü de burkulmuş bir bilek. Drizzt geriye dönüp baktığında o çığı bir lütuf olarak değerlendirdi. Çünkü dağın tepesinden hızlı bir şekilde aşağı inmişti ve yukarıdayken, Kessell'i alıp götüren o donmuş yazgıdan başka bir şekilde kurtulabileceğinden bile emin değildi.</p>

      <p class="calibre2">Bu sırada güneydeki savaş yeniden başlamıştı. Savaş seslerini duyan Drizzt, binlerce goblinin cüce vadisinin diğer tarafına geçişini ve evlerine giden yolculuklarının ilk koşusunda Buzyeli Geçidi boyunca ilerleyişim merakla izledi. Drow ne olup bittiğinden pek emin değildi ama goblinlerin korkaklıklarıyla ünlü olduğunu biliyordu.</p>

      <p class="calibre2">Yine de buna pek fazla kafa yormadı, çünkü savaş artık onu ilgilendirmiyordu. Görüş çizgisi, eskiden CryshalTirith olan kırık dökük, kararmış taş yığınına doğru dar bir yol izledi. Kelvin Yığını'ndaki inişini bitirdi ve Bremen Düzlüğü'nden aşağı doğru ilerledi moloz yığınına doğru.</p>

      <p class="calibre2">Regis 'in ya da Guenhwyvar'ın kaçıp kaçamadığını öğrenmek zorundaydı.</p>

      <p class="calibre2">&nbsp;</p>

      <p class="calibre2"><span class="none4">Zafer.</span></p>

      <p class="calibre2">Darmadağın olmuş çayırlardaki yıkım sahnesine bakarlarken, bu şey Cassius'u, Kemp'i ve Jensin Brent'i pek de rahatlatmıyordu. Bu savaştan sağ çıkmayı başarmış üç sözcüydüler; diğer yedisi kesilip biçilmişti.</p>

      <p class="calibre2">"Biz kazandık," diye ilan etti Cassius neşesizce. Daha fazla askerin ölüşünü çaresizlikle izledi. Bunlar savaşın daha erken vakitlerinde ölümcül yaralar almış ama savaşın bittiğini görene dek yere düşüp ölmeyi reddetmiş kimselerdi. OnKasabalı adamların yarısından fazlası ölmüştü ve daha bir çoğu ölecekti, çünkü hâlâ hayatta olanların neredeyse yansı ağır şekilde yaralıydı. Dört kasaba yakılıp yıkılmıştı ve bir diğeri de yağmalanıp işgalci goblinlerce talan edilmişti.</p>

      <p class="calibre2">Zafer için çok ağır bir bedel ödemişlerdi.</p>

      <p class="calibre2">Barbarlann da büyük bir kısmı yok edilmişti. Çoğu genç ve deneyimsiz olduğundan ırklarına has azimle dövüşmüşler ve ölümü, hayat hikayelerinin şanlı şöhretli sonu olarak kabul etmişlerdi.</p>

      <p class="calibre2">Sadece bir sürü savaşla disiplin kazanmış olan cüceler, diğerlerine nispeten daha az zarar görmüştü. Birkaçı öldürülmüş, diğer birkaçı yaralanmıştı ama çoğu tekrar savaşa tutuşmaya hazır haldeydi, ah bir de ortalıkta ezip geçebilecek goblin bulabilselerdi! Fakat tek büyük üzüntüleri Bruenor'un eksikliğiydi. "Halklarınıza gidin," dedi Cassius sözcü dostlarına. "Sonra bu akşamüstü konsey için geri dönün. Kemp, Maer Dualdon'daki dört kasabanın halklarının tümü adına konuşacak ve Jensin Brent de diğer göllerin halkları adına."</p>

      <p class="calibre2">"Kararlaştırmamız gereken çok şey ve bunları yapacak çok az zamanımız var," dedi Jensin Brent. "Kış hızla yaklaşıyor."</p>

      <p class="calibre2">"Hayatta kalmayı başaracağız!" diye ilan etti Kemp, tipik meydan okuma tavrıyla. Ama sonra meslektaşlarının ona fırlattığı somurtkan bakışların farkına vardı ve onların gerçekçiliklerine bir ekleme yaparak sözü bitirdi. "Zorlu bir çaba harcayacak olsak bile."</p>

      <p class="calibre2">"Benim halkıma da böyle olacak," dedi bir başka ses. Üç sözcü arkasını döndüğünde dev Wulfgar’ın, tozlu topraklı ve gerçeküstü yıkım sahnesinin ortasından onlara doğru gelmekte olduğunu gördüler. Barbar, toz toprağa bulanmıştı ve her yanı düşmanlarının kanıyla doluydu, ama baştan ayağa soylu bir kral gibi görünüyordu. "Konseyinize bir davet talep ediyorum, Cassius. Bu zor zamanlarda halkımın sizinkine önerebileceği çok şey var."</p>

      <p class="calibre2">Kemp hırladı. "Eğer binek hayvanlarına ihtiyaç duyarsak öküz falan satın alırız."</p>

      <p class="calibre2">Cassius Kemp'e tehditkar bir bakış attı ve beklenmedik müttefikine seslendi. "Konseyimize katılabilirsiniz, Beornegar oğlu Wulfgar. Bu günkü yardımlarınızdan dolayı halkım sizinkine çok şey borçlu. Yeniden soruyorum size, neden geldiniz?"</p>

      <p class="calibre2">Wulfgar o gün içinde ikinci kez Kemp'in hakaretlerini duymazdan geldi. "Bir boyun borcunu ödemek için," diye yanıtladı Cassius'a. "Ve belki de ikimizin de halkının hayatlarını daha iyiye götürmek için."</p>

      <p class="calibre2">"Goblin öldürerek mi?" diye sordu Jensin Brent, barbarın aklında daha fazla şey olduğundan şüphelenerek.</p>

      <p class="calibre2">"Bu bir başlangıç," diye yanıtladı Wulfgar. "Fakat daha başarabileceğimiz çok şey var. Halkım tundrayı yetilerden bile daha iyi bilir. Onun huylarını anlarız ve hayatta kalmayı iyi biliriz. Halkınız bizim dostluğumuzdan karlı çıkacaktır, özellikle de önünüzde bekleyen zorlu zamanlarda."</p>

      <p class="calibre2">"Pöh!" diye homurdandı Kemp, ama Cassius onu susturdu. Bryn Shander sözcüsü olasılıklar tarafından cezbedilmişti.</p>

      <p class="calibre2">"Peki ya böyle bir birleşmeden sizin halkınızın kazancı ne olacak?"</p>

      <p class="calibre2">"Bir bağlantı," diye yanıtladı Wulfgar. "Şimdiye kadar hiç bilmediğimiz konfora götüren bir bağlantı. Kabilelerin elinde bir ejderha hazinesi var, fakat altınlar ve mücevherler bir kış gecesinde sıcaklık, ya da avların kesat gittiği dönemde yiyecek sağlamaz."</p>

      <p class="calibre2">"Halkınızın yapılacak bir sürü yeniden inşa işi var. Halkımın bu işe yardım edebilecek bolluğu var. Ve karşılık olarak OnKasaba, benim halkımı daha iyi bir yaşama götürecek." Wulfgar planını ortaya dökerken Cassius ve Jensin Brent onaylayıcı bir tavırla kafalarını salladılar.</p>

      <p class="calibre2">"En son ve muhtemelen en önemlisi de," diye sözünü bağladı barbar, "en azından şu an için birbirimize ihtiyaç duyduğumuzdur. İki tarafın da halkı zayıf düştü ve bu toprakların tehlikelerine açık durumda. Beraberce, geride kalan gücümüz bu kışı geçirmemize yetecektir."</p>

      <p class="calibre2">"Merakımı uyandırıyor ve beni şaşırtıyorsunuz," dedi Cassius. "Öyleyse benim özel davetimle konseye katılın ve biz de Akar Kessell'e karşı savaşıp hayatta kalmış herkesin kazancına olacak bir plan hazırlayalım!"</p>

      <p class="calibre2">Cassius arkasını döndüğünde Wulfgar, koca elleriyle Kemp'in gömleğini kavradı ve Targos sözcüsünü kolayca yerden kaldırdı. Kemp kaslı ön kola vurdu, ama barbarın demir gibi kıskacından kurtulmaya hiç şansının olmadığını anladı.</p>

      <p class="calibre2">Wulfgar tehlikeli bir şekilde ona dik dik baktı. "Şu an için," dedi, "bütün halkımdan ben sorumluyum. Ama artık kral olmayacağım gün gelip çattığında, benim yoluma çıkmazsan iyi edersin!" Bileğiyle hafifçe ittirerek sözcüyü yere fırlattı.</p>

      <p class="calibre2">O anda kızmak ya da utanmak için oldukça gözü korkmuş olan Kemp, oturduğu yerde oturdu ve cevap vermedi. Cassius ve Brent birbirilerini dirsekleriyle dürtüp kısık sesle gülüştüler.</p>

      <p class="calibre2">Bu gülüş sadece yaklaşmakta olan kız görülene dek sürdü. Kızın kolu kanlı bir bezle boynuna asılıydı ve yüzü ile kestane rengi bukleleri toz toprak tabakaları içindeydi. Wulfgar da onu gördü ve kızın yaralarının görüntüsü, kendininkilerin hiçbir zaman yapamayacağı kadar acı verdi ona.</p>

      <p class="calibre2">"Cattibrie!" diye haykırdı, ona doğru koşarak. Kız elini uzatarak onu sakinleştirdi.</p>

      <p class="calibre2">"Yaram ağır değil," diye temin etti Wulfgar'ı sabırla. Fakat barbar, kızın fena halde yaralanmış olduğunu bariz bir şekilde görebiliyordu. "Ama Bruenor imdadıma yetişmeseydi beni alt etmiş olacak şeyi düşünmeye cesaret bile edemiyorum!"</p>

      <p class="calibre2">"Bruenor'u gördün mü?"</p>

      <p class="calibre2">"Tünellerde," diye açıkladı Cattibrie. "Birkaç ork içeri girmenin yolunu bulmuş belki de tünelleri çökertmeliydim. Fakat pek fazla değildiler ve tepemdeki savaş alanında cücelerin iyi iş çıkarttıklarını duyabiliyordum.</p>

      <p class="calibre2">"Sonra Bruenor aşağı geldi, ama ardında daha fazla ork vardı. Bir destek sütunu çöktü; Sanırım onu Bruenor kesip düşürdü ve sonra etrafta çok fazla toz duman ve karmaşa oldu."</p>

      <p class="calibre2">"Peki ya Bruenor?" diye sordu Wulfgar endişe içinde.</p>

      <p class="calibre2">Cattibrie arkasını dönüp çayıra baktı. "Orada. Seni çağırdı."</p>

      <p class="calibre2">Drizzt eskiden CryshalTirith olan moloz yığınına vardığı sırada savaş sona ermişti. Savaş sonrasının dehşet verici görüntüleri ve sesleri üzerine kapandı. Ama amacı hâlâ değişmemişti. Kırık taşların yanından tırmanmaya başladı.</p>

      <p class="calibre2">Aslında drow böyle umutsuz bir amacı izlediği için kendini ahmak gibi hissediyordu. Eğer Regis ve Guenhwyvar kuleden dışan çıkmamışlarsa bile onları bulmayı nasıl ümit edebilirdi ki?</p>

      <p class="calibre2">inatla ilerledi, kendisini azarlayan kaçınılmaz mantığa yenilmeyi reddederek yoluna devam etti. İşte halkından ayrıldığı nokta buydu, onların geniş şehirlerinin kınlamayan karanlığından kaçmaya iten şey buydu. Drizzt Do'Urden, duyduğu merhamet hislerini yaşaması için kendine izin verirdi.</p>

      <p class="calibre2">Moloz yığının kenarından tırmandı ve çıplak elleriyle yıkıntıyı kazmaya başladı. Geniş bloklar yıkıntının daha derinlerine inmesini engelliyordu, fakat pes etmedi. Hatta sağlam olmayan, sıkı ve sallantıda duran çatlaklara bile girip baktı. Yaralı olan sol elini pek az kullanıyordu ve kısa süre sonra sağ eli de kazımaktan dolayı kanamaya başladı. Ama devam etti, önce yığının etrafında dolaştı sonra da yukarı doğru devam etti.</p>

      <p class="calibre2">Bu ısran ve hisleri sayesinde ödüllendirildi. Yıkıntının en tepesine vardığında, büyülü bir gücün tanıdık aurasını hissetti. Bu da onu, iki taşın arasında kalmış küçük bir çatlağa görürdü. Nesneyi bir bütün halinde bulmayı umarak tereddüt içinde elini uzattı ve küçük kedi heykelciğini çıkarttı. Üzerinde hasar var mı yok mu diye incelerken parmakları titriyordu. Ama hiçbir hasar bulamadı nesnenin içindeki büyü, taşların ağırlığına direnmişti.</p>

      <p class="calibre2">Yine de bulduğu şey karşısında drowun hisleri karmakarışık olmuştu. Guenhwyvar'ın görünüşe göre hayatta kalmış olması karşısında rahatlasa da, heykelciğin orada oluşu Regis'in muhtemelen çayırlara geri kaçamamış olduğunun işaretçisiydi. İçi buruldu. Ve aynı çatlağın içindeki parıltı gözüne takıldığında daha da buruldu. Elini uzattı ve altın zincirli yakut süsü çıkarttı ve işte korkulan doğrulanmıştı.</p>

      <p class="calibre2">"Sana yakışır bir türbe bu, cesur küçük dostum," dedi kasvet içinde ve bu moloz yıkıntısını Regis Yığını olarak adlandırmaya karar verdi. Fakat buçukluğu kolyesinden neyin ayırdığını anlayamamıştı, çünkü üzerinde ne kan lekesi ne de Regis'in öldüğü zaman onu üzerinde taşıdığına dair bir işaret vardı.</p>

      <p class="calibre2">"Guenhwyvar," diye seslendi. "Bana gel, gölgem benim." Heykelciği önünde yere koyduğu zaman onun içinden yayılan, alışkın olduğu duyumları hissetti. Sonra kara bulut belirdi ve kocaman bir kedi halini aldı, hasar görmemişti ve her nasılsa, kendi düzleminde geçirdiği birkaç kısa saatte yeniden güç toplamıştı.</p>

      <p class="calibre2">Drizzt hızla kedigil dostunun yanına gitti, ama kısa bir mesafe ötede ikinci bir bulut oluşup da şekil almaya başladığında aniden durdu.</p>

      <p class="calibre2">Bu Regis idi.</p>

      <p class="calibre2">Buçukluk, gözleri kapalı ve ağzı genişçe açık bir şekilde oturuyordu, sanki görülmeyen lezzetli bir yemekten kocaman ve zevkli bir ısırık almak üzereymiş gibi. Ellerinden bir tanesi hevesli yanaklarının yanında bir şeyi sıkıca kavramış gibiydi ve diğeri de hemen önünde açık duruyordu.</p>

      <p class="calibre2">Ağzı kapanıp da boş havayı ısırınca gözleri şaşkınlık içinde açılıverdi. "Drizzt!" diye inledi. "Beni olduğum yerden çekip almadan önce sormalıydın! Bu mükemmel derecede muhteşem kedi bana bol sulu bir et yakalamıştı!"</p>

      <p class="calibre2">Drizzt kafasını salladı, rahatlamayla karışık bir gözlerine inanamama duygusuyla gülümsedi.</p>

      <p class="calibre2">"Ah, muhteşem," diye haykırdı Regis. "Mücevherimi bulmuşsun. Onu kaybettiğimi sanmıştım; çünkü sebebi her ne ise, kedi ve benimle yolculuk etmedi."</p>

      <p class="calibre2">Drizzt yakutu ona geri verdi. Kedi kendi boyutlar arası seyahati sırasında başkalarını da yanında götürebiliyor muydu? Drizzt Guenhwyvar’ın gücünün bu yönünü daha sonra keşfetmeye karar verdi. Kedinin boynunu okşadı, sonra onu sağlığına daha iyi kavuşabileceği kendi dünyasına gitmesi için serbest bıraktı. "Gel Regis," dedi ciddiyetle. "Ne gibi bir yardımımız dokunacağına gidip bir bakalım."</p>

      <p class="calibre2">Regis boyun eğerek omuz silkti ve drowu takip etmek için ayağa kalktı. Yıkıntının tam tepesine geldikleri vakit önlerinde uzanmakta olan yıkım sahnesini gördüler. Buçukluk yıkımın büyüklüğünü idrak etti. Bacakları nerdeyse sendeliyordu, ama çevik dostundan aldığı bir yardımla aşağı yuvarlanmaktan kurtuldu.</p>

      <p class="calibre2">"Kazandık mı?" diye sordu Drizzt'e, savaş alanına yaklaştıkları vakit, görmekte olduğu şeyi OnKasaba halkının bir zafer mi yoksa bir mağlubiyet mi olarak adlandırdığından emin olmayarak.</p>

      <p class="calibre2">"Hayatta kalmayı başardık," diye düzeltti Drizzt.</p>

      <p class="calibre2">İki yol arkadaşını gören bir grup denizci onlara doğru koşmaya başladığında bir gürültüdür koptu, neşeyle batırıyorlardı. "Büyücü katili ve kule yıkıcı!" diye haykırıyorlardı.</p>

      <p class="calibre2">Her zaman için alçak gönüllü olan Drizzt bakışlarını yere indirdi.</p>

      <p class="calibre2">"Çok yaşa Regis," diye devam etti adamlar, "OnKasaba'nın kahramanı!"</p>

      <p class="calibre2">Drizzt arkadaşına dönüp şaşkınlıkla ama neşeyle baktı. Regis sadece çaresizce omuz silkti, en az Drizzt kadar bu hataya kurban gitmiş bir kimse gibi davrandı.</p>

      <p class="calibre2">Adamlar buçukluğu yakalayıp omuzlarına aldılar. "Şehrin içinde yapılacak olan konseye sizi omuzlar üzerinde taşıyacağız!" diye bildirdi birisi. "Alınacak olan kararlarda diğer herkesten daha fazla sizin söz hakkınız olacak!" neredeyse sonradan gelen bir düşünceyle adam Drizzt'e şöyle söyledi. "Sen de gelebilirsin drow."</p>

      <p class="calibre2">Drizzt reddetti. "Bütün övgüler Regis'e," dedi, yüzünde bir gülücük belirirken. "Ah, küçük dostum, diğerlerinin battığı çamurlarda hep altın bulmak gibi bir şansa sahipsin sen!" buçukluğun sırtını sıvazladı ve geçit töreni başladığında kenara çekildi.</p>

      <p class="calibre2">Regis omzunun üzerinden geriye baktı ve sadece onlarla birlikte kaptırıp gidiyormuş gibi gözlerini devirdi.</p>

      <p class="calibre2">Ama Drizzt işin aslını biliyordu.</p>

      <p class="calibre2">Dramın eğlencesi kısa ömürlü oldu.</p>

      <p class="calibre2">Daha o noktadan uzaklaşamadan evvel iki cüce ona seslendi,</p>

      <p class="calibre2">"Seni bulduğumuz iyi oldu, dost elf," dedi biri. Drow anında onların kötü haberler taşıdığını anladı.</p>

      <p class="calibre2">"Bruenor mu?" diye sordu.</p>

      <p class="calibre2">Cüceler kafalarını salladı. "Ölümün eşiğinde, şu anda bile gitmiş olabilir. Seni istedi."</p>

      <p class="calibre2">Cüceler başka bir söz söylemeden Drizzt'i, çayırın öbür tarafındaki tünel çıkışlarının hemen yanına kurdukları küçük çadıra görürdü ve ona içeri kadar eşlik etti.</p>

      <p class="calibre2">İçeride mum ışıkları hafifçe dans ediyordu. Giriş yerinin hemen karşısındaki duvarda bulunan sedyenin ardında Wulfgar ve Cattibrie duruyordu. Başları saygıyla öne eğilmişti.</p>

      <p class="calibre2">Bruenor sedyenin üzerinde yatıyordu, elleri ve göğsü kanlı sargı bezleriyle sarmalanmıştı. Nefesi törpülü gibiydi ve zayıftı. Sanki her bir nefesi sonuncusu olacakmış gibiydi. Drizzt ciddiyetle yanına yaklaştı, lavanta renkli gözlerinden sızan alışılmadık yaşlan tutmaya kararlıydı. Bruenor güçlü olmasını tercih ederdi.</p>

      <p class="calibre2">"Bu gelen... elf mi?" diye boğulur gibi oldu Bruenor, tepesinde dikilen kara sureti görünce.</p>

      <p class="calibre2">"Ben geldim, dostların en yakını," diye cevap verdi Drizzt.</p>

      <p class="calibre2">"Beni... son yolculuğumda görmek için mi?"</p>

      <p class="calibre2">Drizzt bu dosdoğru soruya dürüst bir cevap veremedi. "Son yolculuk mu?" daralmakta olan boğazını zorlayarak gülmeyi başarabildi. "Daha da kötü yaralar almıştın! Ölme konusunda tek kelime istemiyorum o zaman Mithril Salonu'nu kim bulabilir ki?"</p>

      <p class="calibre2">"Ah, benim yurdum..." Bruenor ismi duyduğunda geri yaslandı ve rahatlamış gibiydi. Görünüşe göre, neredeyse sanki önündeki karanlık yolculuğa onu rüyaları taşıyacakmış gibi hissediyordu. "Benimle geleceksin öyleyse?"</p>

      <p class="calibre2">"Tabii ki," dedi Drizzt. Destek olmaları için Wulfgar ve Cattibrie'a baktı, ama kendi ıstırapları içinde kaybolmuş olduklarından gözlerini başka yerlere dikmişlerdi.</p>

      <p class="calibre2">"Ama şimdi değil, hayır, hayır," diye açıkladı Bruenor. "Kış bu kadar yakınken olmaz!" Oksürdü. "Baharda. Evet, baharda." Sözleri hafifçe soldu ve gözleri kapandı.</p>

      <p class="calibre2">"Evet dostum," dedi Drizzt. "Baharda. Seni baharda yurduna götüreceğim!"</p>

      <p class="calibre2">Bruenor'un gözleri pat diye yeniden açıldı. O ölümün eşiğindeki bakışları, çok eski bir kıvılcımın izleriyle birlikte silindi.</p>

      <p class="calibre2">Cücenin yüzünde halinden memnun bir gülümseme belirdi ve Drizzt ölmekte olan dostunu biraz olsun rahatlattığı için mutlu oldu.</p>

      <p class="calibre2">Drow, Wulfgar ve Cattibrie'a geri baktı ve onlar da gülümsüyordu. Ama Drizzt merakla fark etmişti ki birbirilerine gülümsüyorlardı.</p>

      <p class="calibre2">Aniden, Drizzt'i şaşırtacak ve dehşete düşürecek bir şekilde, Bruenor doğruldu ve sargı bezlerini yırttı.</p>

      <p class="calibre2">"İşte!" diye gürledi çadırdaki diğer herkesi neşeye boğarak. "Kendi ağzınla söyledin ve ben de bu olaya tanık oldum!"</p>

      <p class="calibre2">İlk şokun etkisiyle neredeyse düşüp bayılacak gibi olan Drizzt, kaşlarını çatarak Wulfgar'a baktı. Barbar ve Cattibrie kahkahalarını zorlukla bastırıyorlardı.</p>

      <p class="calibre2">Wulfgar omuzlarını silkti ve bir kahkaha koy verdi. "Bruenor, eğer tek bir kelime bile edersem beni kesip bir cüce boyuna indireceğini söyledi!"</p>

      <p class="calibre2">"Ve bunu yapardı da!" diye ekledi Cattibrie. İkisi aceleyle dışarı çıktılar. "Bryn Shander'da bir konsey var," diye açıkladı Wulfgar aceleyle. Çadırın dışında kahkahaları patlayıverdi.</p>

      <p class="calibre2">"Lanet olsun sana, Bruenor Battlehammer!" diye azarladı drow. Sonra kendine engel olamadan kollarını fıçı şeklindeki cüceye doladı ve onu kucakladı.</p>

      <p class="calibre2">"Tamam sarıl bakalım," diye homurdandı cüce, kucaklayışı kabul ederek. "Ama çabuk ol. Kış vaktinde yapacak bir sürü işimiz var! Bahar beklediğinden de evvel gelecek ve ilk sıcak günde Mithril Salonu'nu bulmak için yola çıkacağız!"</p>

      <p class="calibre2">"Artık her neredeyse," diye güldü Drizzt, bu dalavere için kızamayacak kadar rahatlamış bir şekilde.</p>

      <p class="calibre2">"Başaracağız drow!" diye haykırdı Bruenor. "Bunu hep yapıyoruz!"</p>

      <p class="calibre2">&nbsp;</p>

      <p class="calibre2"><span class="none4">S</span><span class="none4">on</span> <span class="none4">Deyiş</span></p>

      <p class="calibre2">OnKasaba halkı ve barbar müttefikleri savaşı izleyen kışı zorlu geçirdiler, ama yeteneklerim ve kaynaklarını birleştirerek hayatta kalmayı başardılar. O uzun aylar boyunca bir sürü konsey yapıldı. OnKasaba halkını Cassius, Jensin Brent ve Kemp temsil ediyordu, Wulfgar ile Revjak da barbar kabileleri adına konuşuyordu. Yapılacak işler sırasının başında gelen şey, iki halkın dostluğunu resmi olarak tanımaktı, hatta iki taraftan da çoğu kimse şiddetle karşı çıksa bile.</p>

      <p class="calibre2">Akar Kessell'in ordusu tarafından el sürülmemiş olan şehirler, şiddetli kış süresinde mülteciler tarafından dolup taşmıştı. Baharın ilk işaretleriyle beraber yeniden inşa edişler başladı. Bölge kendini toparlama yolunda ilerlerken ve Wulfgar'in talimatı üzerine ejderin hazinesiyle geri dönen barbar kervanıyla beraber, hayatta kalan insanlar arasında kasabaları bölüştürmek için konseyler düzenlendi. İki halk arasındaki ilişkiler birkaç kez kopmanın eşiğine geldi ve her seferinde Wulfgar'ın kontrollü varlığı ve Cassius'un sürekli soğukkanlılığı sayesinde düzeltildi.</p>

      <p class="calibre2">Her şey en sonunda bir düzene oturduğunda barbarlara yemden inşaa etmeleri için Bremen ve CaerKonig şehirleri verildi. CaerKonigli evsiz kalmışlar, yeniden inşa edilmiş CaerDineval şehrine taşındılar. Ve kabile halkı arasında yaşamak istemeyen Bremenli mültecilere yeniden inşa edilen Targos şehrinde ev imkanı sağlandı.</p>

      <p class="calibre2">Bu zorlu bir durumdu. Gelenekleşmiş düşmanlar çekişmelerini bir kenara bırakmak ve birbirilerine yakın yaşamak zorunda kalmıştı. Savaşta zafer kazanmış olsalar bile, kasabaların halkları kendilerine galip gözüyle bakamıyordu. Herkes trajik kayıplar vermişti; kimse savaştan daha iyi bir şekilde çıkmamıştı.</p>

      <p class="calibre2">Regis dışında tabii.</p>

      <p class="calibre2">Fırsatçı buçukluk, "İlk Vatandaş" sıfatıyla ve savaşta oynadığı rol sebebiyle, OnKasaba'daki en iyi evle ödüllendirilmişti. Cassiushevesli bir şekilde kendi evini "kule yıkıcıya" bağışlamıştı. Regis sözcünün teklifini ve her şehirden ona akan sayısız hediyeyi kabul etmişti. Çünkü ona sunulan övgüleri gerçekten hakketmemiş olsa bile, bu iyi şansını alçakgönüllü drowun partneri olmasına bağlayıp mantıklı bir sebebe dayandırmıştı. Ve Drizzt Do'Urden Bryn Shandefa gelip de hediyeleri toplamayacağından dolayı, Regis bu işin kendine düştüğünü düşünmüştü.</p>

      <p class="calibre2">Bu buçukluğun her zaman arzulamış olduğu şımartılmış bir hayat tarzıydı. Haddinden fazla zenginlikten gerçekten haz duyuyordu, fakat daha sonra bu şöhretin bedelinin gerçekten çok yüksek olduğunu öğrenecekti.</p>

      <p class="calibre2">Drizzt ve Bruenor, kışı Mithril Salonu'nu bulmak için yapacakları yolculuğa hazırlanarak geçirdiler. drow sözünde durmaya niyetliydi, hatta oyuna getirilmiş olsa bile. Çünkü savaştan sonra hayat onun için pek değişmemişti. Savaşın gerçek kahramanı o olmasına rağmen, OnKasaba halkı tarafından hâlâ zar zor müsamaha görüyordu. Ve Wulfgar ile Revjak dışındaki barbarlar ondan açıktan açığa kaçınıyor, her ne zaman yanlışlıkla karşısına çıkacak olsalar tanrılarına koruma duaları ediyorlardı.</p>

      <p class="calibre2">Ama drow, bu çekinme olgusunu alışıla gelmiş, çilekeş sabrıyla kabul ediyordu.</p>

      <p class="calibre2">"Kasabadaki söylentilerin dediğine göre konseydeki yerini Revjak'a bırakmışsın," dedi Cattibrie Wulfgar'a, Bryn Shandefa yaptığı bir çok ziyaretten birinde.</p>

      <p class="calibre2">Wulfgar kafasını salladı. "O benden daha yaşlı ve bir çok açıdan daha bilge."</p>

      <p class="calibre2">Cattibrie Wulfgar'ı rahatsız edici, dikkatli bakışlarının kıskacına aldı. Wulfgar'in krallığı bırakmasının ardında başka sebepler olduğunu biliyordu. "Onlarla gitmeye niyetlisin," diye ifade etti dosdoğru bir şekilde.</p>

      <p class="calibre2">"Bunu drowa borçluyum," Hiddetli kızla tartışacak havada olmadığı için arkasını dönerken Wulfgar'in yapabileceği tek açıklamaydı bu. "Yine sorumu savuşturdun," diye güldü Cattibrie. "Sen borç falan ödemeye gitmiyorsun! Gidiyorsun çünkü yola çıkmayı seçiyorsun!</p>

      <p class="calibre2">"Yola çıkmak hakkında ne biliyorsun ki?" diye hırladı Wulfgar, kızın acı verici bir şekilde isabetli gözlemi karşısında tepesi atarak. "Sen macera hakkında ne biliyorsun?"</p>

      <p class="calibre2">Cattibrie'ın gözlerinde karşısındakini savunmasız bırakan kıvılcımlar belirdi. "Biliyorum," dedi dobra dobra. "Bu yerde geçirilen her gün bir maceradır. Bunu daha henüz öğrenememişsin. Ve bu yüzden uzak yollan takip ediyorsun, kalbinde yanan heyecana olan açlığı tatmin etmeyi umuyorsun. Öyleyse git, Buzyeli Vadili Wulfgar. Kalbinin yolunu seç ve mutlu ol!</p>

      <p class="calibre2">"Belki de geri döndüğün zaman sadece hayatta olmanın verdiği heyecanı idrak edebilirsin." Adamı yanağından öptü ve kapıya doğru seğirtti.</p>

      <p class="calibre2">Wulfgar onun ardından seslendi, onu öptüğü için hoş bir şekilde şaşkınlığa uğramıştı. "Belki de o zaman tartışmalarımız daha uzlaşmacı olur!"</p>

      <p class="calibre2">"Ama bu kadar da ilginç olmaz!" kızın ayrılık cevabıydı.</p>

      <p class="calibre2">Erken bahar döneminde güzel bir sabahta, Drizzt ve Bruenor'un ayrılma zamanı sonunda gelip çattı. Şişmiş çıkınlarını hazırlamalarında onlara Cattibrie yardım etti.</p>

      <p class="calibre2">"Mekanı temizlediğimizde, seni oraya götüreceğim!" dedi Bruenor kıza, bir kez daha. "Mithril Salonu'nda akan gümüş dereleri görünce kesinlikle gözlerin parıldayacak!"</p>

      <p class="calibre2">Cattibrie hoşgörüyle gülümsedi.</p>

      <p class="calibre2">"İyi olacağından eminsin demek?" diye sordu Bruenor, daha ciddi bir tonla. Kızın iyi olacağını biliyordu, ama kalbi bir babanın endişesiyle dolup taşıyordu.</p>

      <p class="calibre2">Cattibrie'ın gülümsemesi genişledi. Bu tartışmayı kış aylarında yüzlerce kez yapmışlardı. Cattibrie cücenin gitmesinden hoşnuttu, onu oldukça özleyeceğini bilse bile. Çünkü atalarının yurdunu bulmayı en azından bir kez denemezse Bruenor'un tatmin olmayacağı kesindi.</p>

      <p class="calibre2">Ve herkesten daha iyi biliyordu ki, cüceye çok iyi kimseler yoldaşlık edecekti.</p>

      <p class="calibre2">Bruenor tatmin olmuştu. Gitme zamanı gelmişti.</p>

      <p class="calibre2">Yol arkadaşları cücelere vedalannı ettiler ve en yakın iki dostlarına da hoşça kal demek için Bryn Shander'ın yolunu tuttular.</p>

      <p class="calibre2">O sabahın ilerleyen vakitlerinde Regis'in evine vardılar ve Wulfgar'ı merdivenlerin üstünde, yanında Aegisfang ve sırt çantasıyla onları beklerken buldular.</p>

      <p class="calibre2">Onlar yaklaşırken Drizzt, barbarın taşıdığı eşyalara şüpheyle baktı, Wulfgar'in niyetini yarı yanya tahmin etmişti. "Selamlar, Kral Wulfgar," dedi. "Halkının yaptığı işi denetlemek için Bremen'e ya da CaerKonig'e mi gideceksiniz?"</p>

      <p class="calibre2">Wulfgar kafasını salladı. "Ben kral falan değilim," diye cevap verdi. "Konseyler ve konuşmalar yaşlılara bırakılmalı; tahammül edeceğimden bile fazlasını gördüm zaten. Şimdi tundra halkı adına Revjak konuşuyor."</p>

      <p class="calibre2">"Peki ya sen?" diye sordu Bruenor.</p>

      <p class="calibre2">"Ben sizinle geliyorum," diye yanıtladı Wulfgar. "En son boyun borcumu da ödemek için."</p>

      <p class="calibre2">"Bana hiçbir şey borçlu değilsin!" diye ilan etti Bruenor.</p>

      <p class="calibre2">"Seninkini ödedim," diye katıldı ona Wulfgar. "Ve OnKasaba'ya olan bütün borçlarımı da ödedim. Ama ödemeye yükümlü olduğum bir borç daha var." Döndü ve Drizzt ile yüz yüze geldi. "Sana olan borcum, dostum elf."</p>

      <p class="calibre2">Drizzt nasıl cevap verebileceğini bilmiyordu. Koca adamın omzuna yavaşça vurdu ve içtenlikle gülümsedi.</p>

      <p class="calibre2">"Bizimle gel, Gümbürgöbek," dedi Bruenor, malikanede yedikleri mükemmel öğle yemeğini bitirdikten sonra. "Açık kırlarda dört maceracı. Sana iyi gelir ve göbeğinin bir kısmım alıp götürür!"</p>

      <p class="calibre2">Regis gerektiğinden büyük göbeğini iki eliyle kavradı ve yukarı aşağı salladı. "Göbeğimi seviyorum ve onu korumaya niyetliyim, teşekkürler. Hatta üzerine biraz daha ekleyebilirim!</p>

      <p class="calibre2">"Her neyse, zaten hepinizin bu yolculuğa neden çıkmaya ısrar ettiğinizi anlamış değilim," dedi daha ciddi bir sesle. Kış boyunca Bruenor ve Drizzt'in seçtikleri yoldan vazgeçmelerini sağlamak için bir çok saat harcamıştı. "Burada rahat bir hayatımız var; neden ayrılmak istiyorsunuz?"</p>

      <p class="calibre2">"Hayatta iyi yemekler ve yumuşak yastıklardan daha fazla şeyler var, küçük dostum," dedi Wulfgar. "Maceranın arzusu kanımızda kaynıyor. Bu diyarlarda barış varken, OnKasaba, ne tehlikenin heyecanını ne de zaferin verdiği tatmin duygusunu sunabilir bize." Drizzt ve Bruenor kafalarını yukarı aşağı sallayarak onayladılar, fakat Regis kafasını sağa sola salladı.</p>

      <p class="calibre2">"Ve bu acınası yere bolluk mu diyorsun?" diye kıkırdadı Bruenor, kısa ve kalın parmaklarını şaklatarak. "Mithril Salonu'ndan geri döndüğümde, bunun iki katı büyüklüğünde ve daha evvel hiç görmediğin mücevherlerle süslenmiş bir ev yapacağım sana!"</p>

      <p class="calibre2">Ama Regis hayatının son macerasını yaşamış olduğuna kararlıydı. Yemek bittikten sonra arkadaşlarına kapıya kadar eşlik etti. "Eğer geri dönmeyi başarırsamz..."</p>

      <p class="calibre2">"İlk durağımız senin evin olacak," diye onu temin etti Drizzt.</p>

      <p class="calibre2">Dışarı çıktıklarında Targoslu Kemp ile karşılaştılar. Regis'in ön kapısından geçen yolun hemen karşısında dikilmişti, görünüşe göre onları dikizliyordu.</p>

      <p class="calibre2">"Beni bekliyor," diye açıkladı Wulfgar, Kemp'in ondan kurtulmak için yolunu değiştireceği düşüncesiyle gülümseyerek.</p>

      <p class="calibre2">"Hoşça kal, iyi sözcü," diye haykırdı Wulfgar, reverans yaparak. "Prayne de crabug ahm keike rinedere beyogt iglo kes gron."</p>

      <p class="calibre2">Kemp, barbara açık saçık bir hareket yaptı ve uzaklaştı. Regis gülmekten neredeyse iki büklüm oldu.</p>

      <p class="calibre2">Drizzt sözleri hatırladı, ama Wulfgar'ın onları neden Kemp'e söylediğini anlayamadı. "Bu sözlerin eski bir tundra savaş çığlığı olduğunu söylemiştin bana," diye belirtti barbara. "En çok aşağıladığın adama neden bu sözleri söyledin ki?"</p>

      <p class="calibre2">Wulfgar kendisini bu durumdan kurtaracak bir açıklama kekeledi ama Regis onun yerine cevap verdi.</p>

      <p class="calibre2">"Savaş çığlığı mı?" diye haykırdı buçukluk. "Bu eski bir barbar aile anası küfrüdür, genellikle yetişkin ve yaşlı barbar aile babalarına söylenir." Regis sözüne devam ederken drowun lavanta renkli gözleri barbara bakarak kısıldı. "Anlamı şu: Binlerce rengeyiğinin piresi apış aranda yuva kursun."</p>

      <p class="calibre2">Bruenor kahkahayı patlattı, Wulfgar da kısa süre sonra ona katıldı. Drizzt de onlara katılmaktan alamadı kendim.</p>

      <p class="calibre2">"Haydi gelin, günümüz uzun," dedi drow. "Şu maceraya başlayalım bakalım pek ilginç bir şey olacak!"</p>

      <p class="calibre2">"Nereye gideceksiniz?" diye sordu Regis kasvetle. Buçukluğun içinde bir parçası dostlarına gıpta ediyordu; onları özleyeceğini kendine itiraf etmek zorundaydı.</p>

      <p class="calibre2">"Önce Bremen'e," diye yanıtladı Drizzt. "Orada erzaklarımızı temin edeceğiz sonra da güneybatıya doğru yola vuracağız."</p>

      <p class="calibre2">"Luskan'a mı?"</p>

      <p class="calibre2">"Belki de, kaderde varsa eğer."</p>

      <p class="calibre2">"İyi hızlar," dedi Regis, üç yol arkadaşı daha fazla gecikmeden yola koyulurken.</p>

      <p class="calibre2">Regis, bu kadar ahmak arkadaşları nasıl edindiğini merak ederek onların gözden kayboluşunu izledi. Omzunu silkerek bunu boş verdi ve malikanesine geri döndü öğle yemeğinden geriye kalan epey yiyecek vardı.</p>

      <p class="calibre2">Kapıya girmeden önce durduruldu.</p>

      <p class="calibre2">"İlk Vatandaş!" diye geldi bir haykırış sokağın içinden. Bu ses, şehrin güney bölümünde, yani kervanların yüklenip boşaltıldığı yerde yaşayan bir depo sahibine aitti. Regis onun yanına gelmesini bekledi.</p>

      <p class="calibre2">"Bir adam geldi, İlk Vatandaş," dedi depo sahibi, bu denli önemli bir kimseyi rahatsız ettiği için özür mahiyetinde eğilip selam vererek. "Sizi sordu. Luskan'daki Kahramanlar Derneği'nin bir temsilcisi olduğunu iddia etti, bir sonraki buluşmalarında sizin de orada bulunmanızı dilemek için gönderilmiş. Size iyi para ödeyeceğini söyledi."</p>

      <p class="calibre2">"Adı neymiş?"</p>

      <p class="calibre2">"Bu hariç hiçbir şeyini vermedi!" Depo sahibi küçük bir para kesesi açtı.</p>

      <p class="calibre2">Bu Regis'in görmeye ihtiyacı olduğu tek şeydi. Luskan'dan gelen adamla olan randevusu için derhal oradan ayrıldı.</p>

      <p class="calibre2">Bir kez daha buçukluğun hayatını katıksız şans kurtarmıştı, çünkü yabancı daha onu göremeden evvel o yabancıyı görmüştü. Yıllardır hiç görmediği halde, belindeki kınından dışarı çıkmış olan zümrüt kaplı hançer kabzasını gördüğü anda bu adamı hemen tamyıverdi. Regis sık sık o güzelim silahı çalmayı düşünmüştü, ama onun bile gözüpekliğinin bir sınırı vardı. Bu hançer Artemis Entreri'ye aitti.</p>

      <p class="calibre2">Pook Paşa'nın baş katiline.</p>

      <p class="calibre2">Üç yol arkadaşı, bir sonraki günün şafağında Bremen'i terk etti. Maceraya başlamak için heyecanlı olduklarından, arkalarındaki doğu göğünden yükselen güneşin ilk ışıkları belirdiği sırada, bayağı iyi bir sürede tundrada epey ilerlemişlerdi.</p>

      <p class="calibre2">Yine de, boş çayırlar boyunca onlara yetişmek için düşe kalka ilerleyen Regis'i gördüğünde Bruenor hiç şaşırmamıştı.</p>

      <p class="calibre2">"Başım yine belaya soktu, yoksa ben de sakallı bir gnomum," diye kıs kıs güldü cüce, Drizzt ve Wulfgar'a.</p>

      <p class="calibre2">"Selamlar," dedi Drizzt. "Ama biz vedalarımızı çoktan etmemiş miydik?"</p>

      <p class="calibre2">"Karar verdim ki, ben onu kurtarmak için yanında bulunmadan Bruenor'un başını belaya sokmasına izin vermem," diye pufladı Regis, nefes almaya çalışarak.</p>

      <p class="calibre2">"Geliyor musun?" diye inledi Bruenor. "Hiç erzak getirmemişsin, aptal buçukluk!"</p>

      <p class="calibre2">"Fazla yemem," diye yalvardı Regis, sesinde bir çaresizlik tınısıyla.</p>

      <p class="calibre2">"Pöh! Üçümüzün yediğinden de fazla yiyorsun be! Ama kafanı takma, yine de bizle takılmana izin vereceğiz."</p>

      <p class="calibre2">Buçukluğun yüzü bariz bir şekilde aydınlandı ve Drizzt, cücenin bela hakkındaki tahminlerinin hedefe çok yaklaştığından şüphelendi.</p>

      <p class="calibre2">"Dördümüz öyleyse!" diye ilan etti Wulfgar. "Her birimiz yaygın ırkları temsil ediyoruz: Bruenor cüceleri, Regis buçuklukları, Drizzt Do'Urden elfleri ve ben de insanları. Münasip bir grup!"</p>

      <p class="calibre2">"Kendilerini temsil etmesi için ciflerin bir drow seçeceğini pek sanmıyorum," diye vurguladı Drizzt.</p>

      <p class="calibre2">Bruenor pöfledi. "Buçuklukların kendilerine temsilci olarak Gümbürgöbek'i seçeceğim mi sanıyorsun?"</p>

      <p class="calibre2">"Sen delisin, cüce," diye karşılık verdi Regis.</p>

      <p class="calibre2">Bruenor kalkanını yere bıraktı, Wulfgar'ın etrafından dolandı ve tam Regis'in karşısına çıkıverdi. Yüzü sahte bir hiddetle buruşmuştu. Regis'i omuzlarından tutup havaya kaldırdı.</p>

      <p class="calibre2">"Bu doğru, Gümbürgöbek!" diye haykırdı Bruenor vahşice. "Deliyim ben! Ve senden daha deli olan biriyle zıt gitmesen iyi olur!"</p>

      <p class="calibre2">Drizzt ve Wulfgar bilmiş bilmiş gülüştüler. Gerçekten de çok ilginç bir macera olacaktı. Ve doğan güneş arkalarında, uzun gölgeleri önlerinde yola koyuldular.</p>

      <p class="calibre2"><span class="none4">Mithril Salonu'nu bulmak için.</span></p>
    </div>
  </div>
</body>
</html>
