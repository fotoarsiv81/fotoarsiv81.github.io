<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h5><a id="bolum1-1i" href="../Text/icindekiler.xhtml#bolum1-1">1&nbsp;</a></h5>
<h5><a href="../Text/icindekiler.xhtml#bolum1-1">&nbsp;BİR ATEİSTİN YARATILIŞI</a><br/></h5>

<p>Ben bir ateist olarak doğmadım. Hayata oldukça dindar biri olarak başladım. Hıristiyan bir ailede dünyaya geldim ve özel bir Hıristiyan okuluna gittim. Aslında ben bir vaizin oğluyum.</p>

<p>Babam Oxford, Merton Koleji mezunu ve yerleşik İngiltere Kilisesi yerine Wesleyan Metodist Kilisesi'nde din başkanıydı. Yüreği hep Evangelizm ve Anglikanların söylediği gibi, papaz yönetimindeki bölgelerde yapılan işlerde kalmakla birlikte, onunla ilgili ilk anılarım Cambridge'teki Metodist teoloji kolejinde Yeni Ahit çalışmalarında öğretmenlik yaptığı şeklindedir. Daha sonra o kolejin müdürünün yerini aldı ve sonuçta Cambridge'tan emekli oldu ve orada vefat etti. Bu görevlerin içerdiği temel bilim ve öğretim görevlerinin yanı sıra babam kiliseler arasındaki çeşitli organizasyonlarda da Metodist bir temsilci olarak pek çok iş yaptı. Ayrıca Metodist Konferansı ve Serbest Kilise Federal Konseyi başkanı olarak da bir yıl görev gördü.</p>

<p>Daha sonraki ateist inançlarıma dair çocukluk dönemimden herhangi bir işaret bulup çıkarmak istesem güçlük çekerdim. Gençliğimde, aramızda K.S. dediğimiz Bath'teki Kingswood Okulu'na gittim. O zamanlar, ve neyse ki hâlâ öyle, bir devlet yatılı okuluydu (çelişkili bir biçimde, İngilizce konuşulan başka her yerde özel yatılı okul olarak açıklanacak türden bir kurum). Metodist Kilisesinin kurucusu John Wesley tarafından, vaizlerinin oğullarının eğitimi için kurulmuştu. (Kingswood Okulu'nun kuruluşundan yüz yıl veya daha sonrasında Metodist vaizlerin kızlarını da eşit şekilde barındırmak amacıyla Queenswood Okulu kuruldu.)</p>

<p>Kingswood Okulu'na, konuya karşı ilgisiz olmakla birlikte dinine bağlı ve vicdan sahibi bir Hıristiyan olarak girdim. İbadet etmekteki amacı hiçbir zaman anlayamadım ve ilahi okumaktan zevk almayacak ve hatta buna katılmayacak kadar müzikten uzak olmuştum her zaman. Din kitaplarına hiçbir zaman, politika, tarih, bilim ve hemen hemen diğer bütün konularla ilgili kitapları tükettiğim o önüne geçemediğim şevkle yaklaşmadım. Şapel ya da kiliseye gitmek, dualar okumak ve diğer bütün dinî uygulamalar benim için sadece sıkıcı bir görevden ibaretti. Tanrı ile konuşmak için içimde en ufak bir istek bile taşımıyordum.</p>

<p>Babamın dünyasını bu denli şekillendiren dinî uygulamalar ve konulara genel olarak -en eski anılarımdan itibaren- neden bu kadar ilgisiz kaldığımı açıklayamıyorum. Sadece bu tür uygulamalara karşı herhangi bir ilgi veya istek duyduğumu hatırlamıyorum. Ayrıca Hıristiyan eğitimi veya ibadetleri sırasında, Wesley'in ünlü deyimiyle ifade ettiği gibi, "kalbimin garip bir şekilde ısındığını" ya da zihnimin mest olduğunu hiçbir zaman hissetmedim. Dine karşı isteksiz geçen gençliğimin bir neden mi yoksa sonuç mu -ya da her ikisi mi- olduğunu kim bilebilir? Ama şunu biliyorum ki, K.S.'ye girdiğimde sahip olduğum inanç her ne ise, okulu bitirdiğimde kaybolmuştu.</p>

<h5>TERSİNE EVRİM TEORİSİ</h5>

<p>Ünlü bir Hıristiyan demografik oy kuruluşu olan Barna Grubu'nun yaptığı anketlerden, gerçekte, on üç yaşına kadar inandığınız şeyin ölürken de inanacağınız şey olduğu sonucuna vardığını duydum. Bu bulgu doğru olsun ya da olmasın, ergenlik çağımın başlarında oluşan inançlarımın yetişkin hayatımın büyük bölümünde benimle olduğunu biliyorum.</p>

<p>Değişimin nasıl ve ne zaman başladığını tam olarak anımsamıyorum. Ama kesinlikle, düşünen her insanda olduğu gibi, inançlarımın oluşmasında birden fazla unsur bir araya geldi. Bu unsurların arasında, babamla paylaştığıma inandığım Immanuel Kant'in "zihnin, bilgeliğe aykırı olmayan şevki" dediği unsurun da etkisi az olmadı. İkimiz de, Kant'ın açıkladığı "bilgelik" yolundan gitmeye istekliydik: "Bilgelik, kendilerini ortaya koyan ve sonuçları insanlık için önem taşıyan sayısız sorundan seçim yapma meziyetine sahip olmaktır." Babamın Hıristiyan inançları, "insanlık için", Yeni Ahit öğretisi gerçekte her neyse bunun açıklanması, yayılması ve uygulanmasından daha önemli hiçbir şeyin olmadığına onu ikna etmişti. Benim zihinsel yolculuğumsa beni başka bir yöne götürmüştü, ama bu yol da onunla paylaştığım zihnin şevkinin izini daha az taşımıyordu.</p>

<p>Ayrıca babamın benim için faydalı olacak biçimde birkaç defa, Kutsal Kitap bilginlerinin bazı alışılmamış Eski Ahit kavramlarını öğrenmek istediklerinde, sadece kendi kendilerine düşünerek bir cevap bulmaya çalışmadıklarını hatırlattığını anımsıyorum. Bunun yerine, bulabildikleri en çok bağlam içinde, ilgili İbranice sözcüğün kullanıldığı bütün çağdaş örnekleri toplayıp inceliyorlardı. Bu ilmî yaklaşım birçok yönden en eski zihinsel araştırmalarımın, belirli bir konu hakkında bağlam içindeki bütün bilgileri topladığım ve incelediğim -ve henüz vazgeçmediğim- temelini oluşturdu. Belki de içinde büyüdüğüm evin, beni sonunda babamın inancını reddetmeye götürecek kritik araştırma merakını bana aşılamış olma ihtimali de ironik bir durumdur.</p>

<h5>KÖTÜLÜĞÜN YÜZÜ</h5>

<p>Son zamanlardaki ateist yazılarımın bazılarında Tanrının var olmadığı sonucuna çok çabuk, çok kolay ve daha sonra bana yanlış gelen nedenlerle vardığımı söyledim. Vardığım bu olumsuz sonuç üzerine uzun uzadıya ve sık sık yeniden düşündüm; ancak, ondan sonraki yaklaşık yetmiş yıl boyunca temelden tersine dönmemi gerektirmeye yetecek nedenleri bulamadım. Ateizme dönüşümün ilk nedenlerinden birisi kötülük meselesiydi.</p>

<p>Babam beni ve annemi her yıl yurt dışına tatile götürürdü. Bunlar bir din görevlisinin maaşının yetmeyeceği tatiller olmakla birlikte, babam yazın ilk kısmını Yüksek Okul Sertifika Sınavları Kurulu (şimdi A seviye sınavları deniyor) için sınav yaparak geçirdiği ve bu iş için para aldığından dolayı mümkün olabiliyordu. Ayrıca babam Birinci Dünya Savaşından önce Marburg Üniversitesi'nde iki yıl teolojik çalışmadan sonra Almancayı akıcı bir biçimde konuşabildiği için de yurtdışında daha ucuza seyahat edebiliyorduk. Böylelikle seyahat acentelerine para vermek zorunda kalmadan bizi Almanya'ya ve bir ya da iki defa da Fransa'ya tatile götürebilmişti. Babam aynı zamanda pek çok uluslararası teoloji konferansında Metodizmin temsilcisi olarak görev yapmak üzere atanıyordu. Bunlara tek çocuğu olarak beni ve annemi, katılımcı olmayan konuk olarak götürürdü.</p>

<p>İkinci Dünya Savaşı'ndan önce gerçekleştirdiğimiz bu yurt dışı seyahatlerinden çok etkilenmiştim. Küçük kasabaların girişinde yer alan "Burada Yahudiler istenmiyor” yazılı bayrak ve tabelaları dün gibi hatırlıyorum. Bir halk kütüphanesinin girişinin hemen dışında, "Bu kurumun düzenlemelerine göre Yahudilere kitap vermek yasaktır" yazılı tabelaları anımsıyorum. Baverya'da bir yaz gecesinde kahverengi gömlekli on bin kişilik fırtına birliğinin yürüyüşünü izledim. Aile seyahatlerim, siyah üniformaları ve kafatası ve çapraz kemikli başlıklarıyla Waffen-SS mangalarının geçişine şahit olmama neden olmuştu.</p>

<p>Bu tür deneyimler gençlik hayatımın zeminini şekillendiriyordu ve diğer birçok insan için olduğu gibi, benim için de her şeye gücü yeten, sevgi dolu bir Tanrı'nın varlığına karşı kaçınılmaz bir meydan okuma sunuyordu. Düşüncelerimi ne derecede etkilediklerini ölçemem. Ama en azından, bu deneyimler benim içimde anti-Semitizm ve totalitarizmden oluşan kötülük çiftine dair yaşam boyu sürecek bir bilinç uyandırdı.</p>

<p>1930 ve 1940'lı yıllarda bizimki gibi -Metodist mezhebine göre uyarlanmış- bir ailede yetişmek demek Cambridge'te olmak demekti, ama hepsi bu kadar değildi. Öncelikle teoloji, diğer kurumlardaki gibi orada "bilimlerin kraliçesi” olarak hemen kabul görmedi. Ayrıca herhangi bir anaakım üniversitesinin papaz eğitim koleji de değildi. Sonuç olarak, babam orada kendini evindeymiş gibi hissetse de ben hiçbir zaman Cambridge ile kendimi özdeşleştiremedim. Zaten 1936'da yatılı okula gitmeye başladıktan sonra, okul zamanı Cambridge'te hemen hemen hiç bulunmuyordum.</p>

<p>Yine de Kingswood benim zamanımda hayat dolu bir yerdi; kesinlikle en iyi okul müdürlerinden biri seçilmeyi hak eden bir adam tarafından yönetiliyordu. Benim başladığım yıldan önceki yıl bu okul, diğer bütün Müdürlerin Konferans okuluna göre Oxford ve Cambridge'te daha fazla ödül almıştı. Bizim canlılığımız da sınıf ve laboratuarla sınırlı kalmıyordu.</p>

<p>Bu heyecan verici ortamda olduğum sırada, hiçbir zaman güçlü, duygusal bir bağ hissetmediğim bir inanç olan atalarımın sağlam inancını sorgulamaya başlamış olmam kimseyi şaşırtmasın. K.S.'de yedinci sınıfa geçtiğimde (altıncı sınıf Amerika'da on birinci sınıfa ve yedinci sınıf da on ikinci sınıfa denk geliyor) sınıf arkadaşlarımla düzenli olarak, hem her şeye gücü yeten, hem de mükemmel derecede iyi bir Tanrı fikrinin dünyada açıkça görülen kötülükler ve kusurlarla uyuşmadığını tartışıyordum. K.S.'de geçirdiğim dönem boyunca düzenli Pazar vaazında hiçbir zaman cennet veya cehennemdeki gelecek hayattan bahsedilmedi. Okul müdürü A. B. Sackett, pek sık olmamakla birlikte, vaaz verdiği zaman mesajı hep doğanın harikaları ve güzellikleriyle ilgili olurdu. Sonuçta on beşinci yaş günüme kadar, evrenin sınırsız iyiliğe sahip, her şeye gücü yeten bir Tanrı tarafından yaratıldığı tezini reddetmiştim.</p>

<p>Tanrı'nın varlığıyla ilgili şüphelerimi papaz olan babama danışmanın hiç aklıma gelip gelmediğini soranlar olabilir. Böyle bir şeyi hiç yapmadım. Evin huzuru ve özellikle babamın canını sıkmamak için, dinsizliğe dönüşümü evdeki herkesten mümkün olduğunca uzun bir zaman gizlemeye çalıştım. Bildiğim kadarıyla da bunu uzun yıllar boyunca başardım.</p>

<p>Ancak 1946 yılı Ocak ayında yirmi üç yaşıma yaklaştığımda, hem ateist hem de <i>mortalist</i> (ölümden sonra hayata inanmayan kişi) olduğumu ifade eden cümle ağzımdan çıkarak aileme ulaştığında artık geri dönme ihtimali yoktu. Değişimim o kadar toptan ve sağlam olmuştu ki, evde bu konu üzerine herhangi bir tartışmaya girmenin boşuna olacağı düşünüldü. Ama bugün, yaklaşık yarım yüzyıl sonra, Tanrı'nın varlığına dair mevcut görüşüme babamın, tek neden bu olmasa da Hıristiyan kilisesinin davasına büyük yardımı olacağını düşündüğü için çok sevineceğini söyleyebilirim.</p>

<h5>FARKLI BİR OXFORD</h5>

<p>Kingswood' dan sonra Oxford Üniversitesi'ne gittim. Oxford'a 1942 yılının Hilary (Ocak'tan Mart'a kadar) döneminde başladım. İkinci Dünya Savaşı devam ediyordu ve on sekiz yaşında bir üniversite öğrencisi olarak geçirdiğim    ilk günlerimden birinde tıbbi muayeneden geçerek resmî olarak Kraliyet Hava Kuvvetleri'ne alındım. O savaş günlerinde, fiziksel olarak sağlıklı hemen hemen bütün erkek üniversite öğrencileri, okulun her haftasının bir gününü uygun hizmet kuruluşunda geçiriyordu. Benim durumumda bu, Oxford Üniversitesi Hava Filosu'ydu.</p>

<p>Bir yıl yarı zamanlı ve daha sonra tam zamanlı olan bu askerlik hizmeti, tamamen bir geri hizmetti. Londra Üniversitesi'nde Doğu ve Afrika Araştırmaları Okulu'nda biraz Japonca öğrenmek ve sonra da Bletchley Park'ta Japon ordusunun ele geçirilen şifreli hava kuvvetleri sinyallerini tercüme etmekten ibaretti. Japonya teslim olduktan sonra (ve ben terhis için sıramı beklerken) o zamanlar Batı Almanya olan bölgede yeni kurulmuş Fransız işgal ordusundan elde edilen sinyalleri tercüme etmek için çalışıyordum.</p>

<p>1946 Ocak ayının başlarında Oxford Üniversitesi'ndeki tam zamanlı çalışmalarıma döndüğümde ve final sınavımı 1947 yaz mevsiminde vermem gerektiğinde karşılaştığım Oxford çok farklı bir yerdi. Neredeyse üç yıl önce bıraktığım yerden çok daha heyecan verici bir kurum gibi görünüyordu. Aynı zamanda Birinci Dünya Savaşından sonrakilere göre çok daha çeşitli barış zamanı mesleği ve artık güvenle yerine getirilen gerçek askeri meslekler bulunuyordu. Edebiyat Fakültesi'nden mezun olmak için okuyordum ve klasik Yunan tarihi ile ilgili derslerimden bazılarını Girit veya Yunan ana karasındaki Yunan direncine aktif olarak yardım eden gaziler veriyordu; bu durum dersleri, üniversite öğrencilerinden oluşan bir kitle için daha coşkulu ve teşvik edici hale getiriyordu.</p>

<p>Final sınavlarımı 1947 yılının yaz döneminde verdim. Beni şaşırtacak ve aynı zamanda memnun edecek bir biçimde, birincilikle ödüllendirildim (İngiltere'de üniversite sınavlarınızı birincilikle geçtiğinizde kullanılan ifade). Bu ödülden sonra St. John Kolejinde rehber öğretmenim olan John Mabbott'a gittim. O zamanlar yeni kurulmuş olan Felsefe ve Psikoloji Okulu'nda ikinci bir üniversite diploması alma hedefimden vazgeçtiğimi söyledim. Şimdi felsefede daha yüksek bir derece almak için çalışmaya başlamak istiyordum.</p>

<h5>FELSEFE DÖKTÜRMEK</h5>

<p>Mabbott benim, o zamanlar Oxford Üniversitesinde Metafiziksel Felsefe Waynflete Profesörü olan Gilbert Ryle danışmanlığında lisansüstü felsefi öğrenim görmem için gerekli ayarlamaları yaptı.</p>

<p>1947-48 akademik yılının ikinci döneminde Ryle, Oxford'un üç felsefe kürsüsünün en kıdemli başkanıydı.</p>

<p>Yıllar sonra Mabbott'un Oxford Memories (Oxford Anıları) adlı büyüleyici kitabından, Mabbott ve Ryle'ın Oxford'da tanışmalarından itibaren arkadaş olduklarını öğrendim. Eğer farklı bir kolejde olsaydım ve olası üç mesleki danışmandan hangisini seçeceğimi başka bir kolej öğretmeni sormuş olsaydı, günümüzde parapsikoloji olarak bilinen, ancak o zaman hâlâ psişik araştırma olarak adlandırılan konuya duyduğumuz ortak ilgiden dolayı kesinlikle Henry Price'ı seçerdim. Zaten ilk kitabımın adı da <i>A New Approach to Psychical Research</i> (Psişik Araştırmaya Yeni Bir Yaklaşım) olup Price ve ben psişik araştırmayla ilgili konferanslarda konuşmacı olarak yer aldık. Ama eminim ki lisansüstü çalışmalarımı Henry Price danışmanlığında gerçekleştirmiş olsaydım, olağanüstü zor bir yılda felsefede üniversite ödülünü kazanamazdım. Zamanımızın çoğunu ortak ilgi alanlarımızla ilgili konuşarak geçirirdik.</p>

<p>1948 akademik yılını Ryle'ın danışmanlığında felsefede lisansüstü diploma almak için okuyarak geçirdikten sonra Zihinsel Felsefede yukarıda bahsettiğim üniversite ödülü olan John Locke Bursunu kazandım. Bunun üzerine İsa Kilisesi hariç diğer bütün Oxford kolejlerinde (geçici) akademi üyesi olarak adlandırılacak bir mevkiye atandım - yani tam zamanlı bir öğretim görevi. Ancak İsa Kilisesinin lügatine göre (geçici) bir öğrenci olduğum söylenebilirdi.</p>

<p>Oxford'da eğitim verdiğim yıl boyunca, felsefeye yaklaşımı benimkini de etkileyecek olan ünlü filozof Ludwig Wittgenstein'ın öğretileri Oxford'a girdi. Ancak daha sonra Blue Book, Brown Book ve Lectures on Mathematics olarak yayımlanan bu öğretiler, tek derslik daktilo yazıları biçiminde geldi ve yanlarında Wittgenstein'in yazdığı, bazı derslerin kimlere gösterilip gösterilmeyeceğini belirten mektuplar bulunuyordu. Bir meslektaşımla birlikte, isteyen herkes bu dersleri okuyabilsin diye, Wittgenstein'a verilen hiçbir sözü bozmadan bir yolunu bulup o zaman Oxford'da bulunabilen bütün Wittgenstein derslerinin kopyalarını oluşturduk.</p>

<p>Bu iyi sonuca -o dönemin ahlak felsefecilerinin sözcük seçimiyle yazıyorum- öncelikle o zamanlar Oxford'da aktif olarak felsefe yaptığını bildiğimiz herkese Wittgenstein derslerinin herhangi bir daktilo kopyasına sahip olup olmadıklarını ve sahiplerse hangilerine sahip olduklarını sorarak vardık. Sonra da, o zamanlar fotokopiciler henüz piyasada olmadığı için, talebi karşılamaya yetecek kadar kopyayı oluşturacak bir daktilocu bulduk ve tuttuk. (Henüz tohum halindeki bu daktilo yazılarını yalnızca bir grubun üyeleri arasında ve yalnızca gizlilik sözü alarak dağıtmanın grubun dışındakilerin, dâhi bir filozof olduğu şüphe götürmeyen Wittgenstein'ı dâhi biriymiş gibi görünmeye çalışan bir şarlatan gibi davrandığı yorumlarında bulunmalarına neden olacağını nereden bilebilirdik!)</p>

<p>Ryle, Wittgenstein'la Avusturyalı filozof Cambridge'i ziyaret ettiğinde tanışmıştı. Ryle daha sonra onunla dostluk kurarak 1930 ya da 1931 yılında English Lake Bölgesi'nde bir yürüyüşte kendisine katılması için ikna etmişti Wittgenstein'ı. Ryle bu gezi ya da bu gezi sırasında Wittgenstein'dan ya da onunla ilgili öğrendikleri hakkında hiçbir şey yayımlamadı. Ama bu geziden sonra ve her zaman Ryle, Wittgenstein ile filozofların "dış dünya" dedikleri şey arasında bir aracı görevi gördü.</p>

<p>Aracılığın bazen ne kadar gerekli olduğu, bir Yahudi olan Wittgenstein ve kız kardeşleri arasında, Hitler'in askerlerinin Avusturya'yı kontrol altına aldıktan hemen sonra geçen bir konuşmanın kaydıyla gözler önüne serilebilir. Wittgenstein kız kardeşlerine, eski rejimin "önemli kişi ve aileleriyle" yakın ilişkide oldukları için kendilerinin tehlikede olmadığına dair güvence vermişti. Daha sonra profesyonel bir felsefe öğretmeni olduğumda öğrencilerime, ben ve birçok meslektaşımın felsefi bir deha olduğunu düşündüğü Wittgenstein'in pratik meselelerde ne kadar yanılmış olduğunu istemeyerek açıklamıştım.</p>

<p>Wittgenstein'ı görev başında en azından bir defa görme şansım oldu. Wittgenstein'in Jowett Topluluğunu ziyaret ettiği üniversite dönemim sırasındaydı. Duyurulan konuşma konusu, elbette Fransız filozof Rene Descartes'ın ünlü cümlesi "<i>Düşünüyorum, öyleyse varım</i>" dan alınan "<i>Cogito ergo sum</i>" idi. Salon tıklım tıklım doluydu. Dinleyenler bu büyük adamın ağzından çıkacak her sözcüğü sabırsızlıkla bekliyordu. Ancak söyledikleriyle ilgili şu anda hatırlayabildiğim tek şey, duyurulan başlıkla fark edilebilir hiçbir bağlantısının bulunmamasıydı. Wittgenstein sözlerini bitirdiğinde Emeritüs Profesörü H. A. Prichard ayağa kalktı. Gözle görünen bir kızgınlıkla "Sayın Wittgenstein'in -görünüşe göre Cambridge felsefe doktorluğu ünvanı Oxford'da tanınmıyordu!- "Cogito ergo sum ile ilgili ne düşündüğünü" sordu. Wittgenstein buna, işaret parmağıyla alnına işaret ederek sadece "Cogito ergo sum. Bu çok alışılmadık bir cümle," diyerek karşılık verdi. O zaman ve hâlâ, Wittgenstein'in söylediğine karşı verilebilecek en uygun cevabın James Thurber'ın <i>Men, Women and Dogs</i> (Erkekler, Kadınlar ve Köpekler) başlıklı karikatürünün bir uyarlaması olacağını düşünmüşümdür: "Bir caziben olmayabilir Lily, ama çok gizemlisin."</p>

<h5>LEWIS 'LE ATIŞMALAR</h5>

<p>Gilbert Ryle'ın danışmanlığında lisansüstü eğitimimi sürdürdüğüm sırada, onun felsefi tartışmalarının herhangi birine bir itirazda bulunulduğu zaman prensip olarak edindiği açık uygulamasının mutlaka doğrudan, yüz yüze cevap vermek olduğunu fark ettim. Benim tahminim, aslında Ryle bunu bana ya da bildiğim kadarıyla bir başkasına kesinlikle açıklamış olmasa da, Plato'nun <i>Republic</i> (Cumhuriyet) eserinde Socrates'e yönelttiği buyruğu uyguladığı yönündeydi: "Öne sürülen iddianın bizi götürdüğü yere gitmeliyiz."</p>

<p>Her şeyden önce bu prensip, yüz yüze yapılan bütün itirazların yine yüz yüze karşılanmasını gerektirir. Bu, benim de uzun ve tartışmalarla dolu hayatım boyunca uygulamaya çalıştığım bir prensiptir.</p>

<p>Bu Sokratik prensip aynı zamanda, savaş dönemi Oxford'unda bulunduğu kadarıyla, entelektüel hayatın merkezindeki bir grup olan Sokratik Kulüp'ün de ilham kaynağını oluşturdu. Sokratik Kulüp, ateistler ve Hıristiyanlar arasındaki tartışmalar için canlı bir forumdu ve toplantılarına düzenli olarak katılırdım. 1942 ile 1954 yılları arasında büyük saygı gören başkanı ünlü Hıristiyan yazar C. S. Lewis'ti. Kulüp sömestr tatili boyunca her Pazartesi akşamı, St. Hilda Koleji'nin yeraltındaki    Öğrenci    Dinlenme Odasında toplanıyordu. <i>Socratic Digest</i> eserinin ilk baskısında yer alan önsözünde Lewis, Socrates'in "<i>öne sürülen iddianın sizi götürdüğü yere gidin</i>" diyen tavsiyesine yer vermişti. "Özel olarak Hıristiyanlar ve inanmayanlar arasındaki anlaşmazlığa ayrılan bu platformun bir yenilik" olduğunu belirtmişti.</p>

<p>Oxford'da önde gelen ateistlerin pek çoğu Lewis ve onun Hıristiyan arkadaşlarıyla karşılıklı atışmıştı. Bilinen en iyi yüzleşme Lewis ve Elizabeth Anscombe arasındaki ünlü Şubat 1948 tartışması oldu; bunun sonucunda Lewis, <i>Miracles</i> (Mucizeler) adlı kitabının üçüncü bölümünü yeniden gözden geçirdi. O büyük tartışmadan birlikte dönen küçük bir arkadaş grubunun bir üyesi olduğumu, Elizabeth Anscombe ve onun tarafının hemen arkasında yürüdüğümüzü hâlâ hatırlıyorum. O ve arkadaşları çok sevinçli görünüyordu. Bu grubun hemen önünde C. S. Lewis tek başına, hepimizin üzerinden geçtiği köprüden Magdalen Koleji'nde yaşadığı güvenli sığınağına ulaşabilmek için mümkün olduğunca hızla yürüyordu.</p>

<p>Çoğu insan Lewis'in bu tartışmanın sonucunda kalıcı bir biçimde cesaretinin kırıldığını söylese de Anscombe böyle düşünmüyordu.</p>

<p>"Yazımı okuduğum Sokratik Kulüp toplantısı,” diye yazmıştı daha sonra, "birçok arkadaşı tarafından onu çok üzen korkunç ve şaşırtıcı bir deneyim olarak anlatıldı. Ne Dr. Havard (birkaç hafta sonra Lewis ve beni akşam yemeğine çağırdı) ne de Profesör Jack Bennett, Lewis açısından bu tür duygular anımsıyordu... Bazı arkadaşlarının konuyla ilgili tuhaf açıklamalarını... 'izdüşüm' denen olgunun ilginç bir örneği olarak yorumluyorum."<a id="db1" href="../Text/Section0003.xhtml#db1s"><sup>[1]</sup></a></p>

<p>Lewis muhakkak ki, yirminci yüzyılın son kısmında en etkili Hıristiyan savunucusuydu. BBC yakın bir zamanda bana Lewis'in Hıristiyan savunmasını tamamen reddedip etmediğimi sorduğunda şöyle cevap verdim: "Hayır. Sadece buna inanmak için yeterli neden olduğuna inanmadım. Ama elbette daha sonra teolojik konularla ilgili düşünmeye başladığım zaman, herhangi bir dinî vahye inanıyorsanız eğer, Hıristiyanlık vahyi bana göre çok güçlü."</p>

<h5>OLDUKÇA POZİTİF GELİŞMELER</h5>

<p>Oxford Üniversitesi'ndeki son dönemimde A. J. Ayer'in <i>Language, Truth and Logic</i> (Dil, Gerçek ve Mantık) kitabının yayımlanması Sokratik Kulüp'ün birçok üyesini, Ayer'in mantıksal pozitivizm -hiçbir dinî önermenin bilişsel anlam içermediği iddiası- denen aykırı görüşünün çürütülmesi gerektiğine ikna etti. Sokratik Kulüp'e okuduğum ilk ve tek yazım olan "Teoloji ve Yanlışlama", o zaman yeterli olduğunu düşündüğüm çürütmeyi sağladı. Mutlak bir zafer kazandığımı ve daha fazla tartışmaya gerek olmadığını düşünüyordum.</p>

<p>Müstakbel karım Annis Donnison'la tanışmam da Oxford'da oldu. Oxford'daki bir İşçi Kulüp'ü toplantısında, Annis'in müstakbel görümcesi tarafından tanıştırıldık. Annis'le tanıştıktan sonra o toplantıdaki başka hiç kimseye dikkat etmedim. O toplantının sonunda Annis'le bir sonraki buluşmamızı ayarladığım zaman, aslında bir kızla hayatımda ilk defa flört ediyordum. İlk buluşmamızın yaşandığı dönemdeki sosyal koşullar çok farklıydı. Ben yalnızca erkeklerin olduğu bir İsa Kilisesi'nde ders veriyordum ve Annis, bir kızlar koleji olan Somerville'de birinci sınıf öğrencisiydi. Ve bu kolej, o zamanlar ve sonraki bir on yıl boyunca Oxford'daki diğer bütün kız kolejleri gibi "evlenmeye kalkan” öğrencileri okuldan atıyordu.</p>

<p>Müstakbel kayınvalidem anlaşılabilir bir şekilde, benim gibi akademik olarak daha kıdemli birinin kendisinin çok daha genç olan kızıyla flört etmesinden endişe duyuyordu. Bu yüzden oğluna, yani müstakbel kayınbiraderime danıştı. O da benim, kayınvalidemin kendi kelimeleriyle aktaracağı gibi, "âşık ya da öyle bir şey" olduğum ve bu flört ilişkisine devam etmem engellenirse kalbimin kırılacağı konusunda onu ikna etmişti. Onun sadece kız kardeşinin kendi hayatını sürdürmesi için yalnız bırakılmasını istediğini, çünkü onun acele karar vermeyecek kadar mantıklı bir kız olduğunu düşünmüşümdür hep.</p>

<p>Babamın inancından ayrılalı çok zaman geçmesine rağmen, yine de Metodist ebeveynlerimin bana öğretmiş olduklarını yansıtıyordum; bu tür bir davranışın ahlaki açıdan yanlış olduğuna inanarak Annis'i düğünümüzden önce baştan çıkarmaya çalışmadım. Ve bir akademisyenin oğlu olarak, Annis mezun olup diplomasını almadan önce onu benimle evlenmeye ikna etme düşüncesiyle de hiç ilgilenmedim.</p>

<p>1950 yılının Eylül ayı sonunda Oxford, İsa Kilisesi'nde geçici öğretmen olarak görevimi resmen bıraktım ve aynı yılın 1 Ekim tarihinde İskoçya'da bulunan Aberdeen Üniversitesi'nde ahlak felsefesi alanında öğretim görevlisi olarak çalışmaya başladım.</p>

<p>Aberdeen'de geçirdiğim yıllar boyunca birçok radyo sohbetine; o zaman yeni kurulmuş, faal bir entelektüel program olan BBC <i>Third Programme</i>'in sponsorluğunu yaptığı üç-dört radyo tartışmasına katıldım ve birçok psikolojik deneyde denek olarak yer aldım. Bize göre Aberdeen'in en çekici gelen yönleri tanıştığımız hemen hemen herkesin samimiyeti; yetişkin eğitimi hareketinin gücü ve çeşitliliği; Aberdeen'in İngiltere değil de bizim için yeni olan İskoçya'nın bir şehri olması ve bize sahilde ve Cairngorms'da yürüyüş yapmak gibi çeşitli fırsatlar sunmasıydı. Cairngorm Kulübü'nün o tepelere yaptığı aylık düzenli gezilerden birini bile kaçırdığımızı sanmıyorum.</p>

<p>1954 yazında Kuzey Amerika yoluyla, daha sonra ismi Keele Üniversitesi olarak değişen Kuzey Staffordshire Üniversite Koleji'nde felsefe profesörü olmak üzere Aberdeen'den ayrıldım. Orada geçirdiğim on yedi yıl boyunca Keele, İngiltere'nin sahip olduğu, Oberlin ve Swarthmore gibi ABD liberal sanat kolejlerine en yakın kurum olarak kaldı. Kendimi bu kuruma adadım ve ancak, yavaşça ama karşı konulamaz biçimde, ayrıcalığını kaybetmeye başladığında oradan ayrıldım.</p>

<p>1970-71 öğretim yılını ABD'de konuk profesör olarak geçirdikten sonra o zamana kadar adı Keele Üniversitesi olmuş bu okuldan 1971 yılının sonunda istifa ettim (Keele'de benden sonra yerimi Richard Swinburne aldı). 1972 yılının Ocak ayında Kanada, Alberta'da bulunan Calgary Üniversitesi'nde göreve başladım. Başlangıçta amacım oraya yerleşmekti. Ancak 1973 Mayıs ayında, Calgary'de sadece üç sömestr geçirdikten sonra, 1982 yılının sonuna kadar kaldığım Reading Üniversitesi'ne geçtim.</p>

<p>Reading'ten erken emekliliğimi talep ederek bunu elde etmeden önce, normal akademik hayatımın geri kalan altı yılı boyunca Toronto'daki York Üniversitesi'nde her yıl bir sömestr ders vermek üzere sözleşme yaptım. Ancak bu dönemin yarısı gelmişken, sonraki üç yılı Ayrıcalıklı Araştırma Görevlisi olarak çalışmak üzere Ohio, Bowling Green Eyalet Üniversitesi'nde Sosyal Felsefe ve Politika Merkezinden gelen bir daveti kabul etmek için York Üniversitesinden istifa ettim. Davet daha sonra üç yıl daha uzatıldı. Bundan sonra son olarak ve tamamen -ve hâlâ orada yaşıyorum- Reading'e çekildim.</p>

<p>Meslek hayatımın bu özeti neden bir filozof olduğum sorusuna cevap değildir. Kingswood'daki felsefeye ilgim düşünüldüğünde, Oxford'a gitmeden çok önce profesyonel bir filozof olmak için zaten hazırmışım gibi görünebilir. Aslında o zamanlar böyle bir varlığın bulunduğundan bile haberdar değildim. RAF'a katılmadan önce Oxford'da geçirdiğim iki sömestrde bile, felsefeye en yakın olduğum zamanlar Sokratik Kulüp'ün toplantılarıydı. Çalışmalarım dışındaki başlıca ilgi alanım politikaydı. Çalıştığım konuların felsefeyi de içermeye başladığı Ocak 1946 tarihinden sonra bu durum hâlâ geçerliydi.</p>

<p>Felsefede kariyer yapmayı uzak bir ihtimal olarak ancak 1947 Aralık ayında finallerimi vermeden birkaç ay önce görmeye başladım. II. Sınıfa yerleştirilme korkularım gerçek olsaydı, yeni Felsefe, Psikoloji ve Fizyoloji Okulu'nda psikolojiye yoğunlaşarak ikinci final sınavları için çalışacaktım. Onun yerine doğrudan, Gilbert Ryle'ın danışmanlığında aynı şekilde yeni olan Felsefe Diploması için çalışmaya başladım. Aberdeen'den teklif alana kadar pişmanlık duyduğum bir seçim olan Ülke Sivil Servisi'nin İdari Sınıfı'na katılma tekifini reddederek yolumu çizmem (ve aslında köprüleri yakmam) İsa Kilisesi'nden geçici burs almamdan sonra, 1949 yılının son haftalarında oldu.</p>

<p>Önümüzdeki iki bölümde, yıllar içinde Tanrının varlığına karşı oluşturduğum iddianın ayrıntılarını vermeye çalışacağım. Öncelikle toplayıp geliştirdiğim ateist iddialardan oluşan yarım yüzyıllık bir döneme derinlemesine girdikten sonra Bölüm III' de ateizm konusunda sık sık yaptığım tartışmalarla bir grafik çizilebilecek olan felsefemin geçtiği dönemeçli yolu izleyeceğim.</p>

<p>Bütün bunların içinde umarım ki, daha önce de söylediğim gibi, dinle ilgili uzun süreli ilgimin sadece sağduyu, ahlak ve basit bir meraktan başka bir şey olmadığı anlaşılacaktır. Sağduyu diyorum, çünkü eğer insanların işlerine karışan bir Tanrı veya tanrılar varsa, mümkün olduğunca onların tarafında olmaya çalışmamak delice bir ihtiyatsızlık olur. İlgimin ahlaki olduğunu söylüyorum, çünkü Matthew Arnold'ın bir zamanlar "erdemliliğe giden ve bizim için olmayan ebedî ve ezelî" dediği şeyin ne olduğu bulmaktan mutluluk duyarım. Ve ilgimin meraktan olduğunu söyledim, çünkü bilimsel zihne sahip herkes, eğer varsa, bu konularla ilgili bilinmesi mümkün olan her şeyi keşfetmek istemelidir. Yine de, muhtemelen, bunca yıldan sonra İlahiyat incelemem beni inkârdan keşfe götürdüğü için kimse benim kadar şaşırmamıştır.</p>
</body>
</html>