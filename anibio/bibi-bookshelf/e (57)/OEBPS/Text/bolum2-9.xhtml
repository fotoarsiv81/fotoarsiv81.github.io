<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h5><a id="chapter9" href="../Text/icindekiler.xhtml#chapter9i">9</a></h5>
<h5><a href="../Text/icindekiler.xhtml#chapter9i">TANRI YA YER BULMAK</a><br/></h5>

<p>Bu, Shakespeare'in işidir. Shakespeare'in en ünlü oyunlarından <i>Macbeth</i>'in ilk sahnesinde, Kral'ın ordusunun iki generali Macbeth ve Banquo, üç büyücüyle karşılaşır. Büyücüler onlarla konuşup ardından gözden kaybolurlar.</p>

<p>Hayretler içerisindeki Banquo, "Dünyanın tıpkı su gibi kabarcıkları var ve bunlar da o kabarcıklardan. Peki, bunlar nereye gittiler?" der.</p>

<p>"Havaya," diye cevaplar Macbeth. "Ve insan bedeni gibi görünen şeyler eriyerek nefes olarak rüzgâra karıştı."</p>

<p>Bu, bir eğlendirici tiyatro ve güzel edebiyattır. Ne var ki "nefes olarak rüzgâra karışabilen" bir insan olduğu düşüncesi her ne kadar tiyatro ve edebiyat sevenler açısından nadiren bir sorun teşkil etse de, bu düşünce geçmişte "kendisini nereye götürürse götürsün kanıtları izlemeyi" amaçlayan bu filozofun önüne oldukça büyük bir engel koymuştu.</p>

<h5>ORADA HİÇ KİMSE YOK</h5>

<p>Tanrı ve Felsefe ve daha sonraki eserlerimde, bedeni olmayan ve her zaman her yerde hazır bulunan bir Ruh görüşünü varsayması nedeniyle Tanrı kavramının mantıklı olmadığını ileri sürmüştüm. Gerekçem oldukça açıktı. Alışılmış anlamlarından ve bunlara uygun kullanımlarından anladığımız üzere bir insan; etten ve kandan ibaret bir varlıktır. Bu bağlamda, "bedeni olmayan bir kişi" ifadesi saçma görünüyordu; tıpkı Hughes Mearns'e ait olduğu söylenen küçük tekerlemede olduğu gibi:</p>
<p>&nbsp;</p>

<div class="sgc-toc-level-3">

<p><i>Dün merdivenleri çıkarken</i> </p>
<p><i>Orada olmayan bir adamla karşılaştım,</i></p>
<p><i>Bugün de orada değildi,</i> </p>
<p><i>Keşke, keşke dedim...Gitse.</i></p>
</div>
<p>&nbsp;</p>

<p>"Bedeni olmayan bir kişi" olduğunu söylemek, "orada olmayan biri" demek gibi bir şeydir. "Bedeni olmayan bir kişiden" bahsetmek istiyorsak, bu kişiyi "kişi" kelimesinin yeni bir anlamında tanımlamanın ve yeniden tanımlamanın bazı uygun yollarını belirlememiz gerekmektedir.</p>

<p>Peter Strawson ve Bede Rundle gibi daha sonraki felsefeciler bu eleştiriyi geliştirmeye devam etmişlerdir. Bu argümanın bir biçimini, son olarak, Dublindeki Trinity College'dan felsefe profesörü John Gaskin'in çalışmasında bulabiliriz. Gaskin şunları yazmıştır: "Bir bedenin olmaması, bir kişinin var olup olmadığına (orada kimsenin olmadığına!) dair kuşkulara gerçekçi zemin sağlamakla kalmaz, aynı zamanda böylesi bedeni olmayan bir varlığın bir aracı olup olamayacağına dair kuşkulara da zemin hazırlar. "<a id="b2-9dn1" href="../Text/Section0003.xhtml#b2-9dn1s"><sup>[1]</sup></a></p>

<p>Teistler, her ne kadar korkunç bulsalar da, bu eleştiriyi güvenilir biçimde ele almışlardır. 1980'ler ile 1990'lardan itibaren analitik felsefeciler arasında deizm rönesansı yaşanmıştır. Bu düşünürlerin pek çoğu geleneksel olarak Tanrı'ya atfedilen özellikler ve sonsuzluk gibi kavramlar üzerinde kapsamlı çalışmalar gerçekleştirmişlerdir. Bu düşünürlerin ikisi, Thomas Tracy ve Brian Leftow, "<i>bedeni olmayan ve her zaman her yerde hazır bulunan bir Ruh</i>" düşüncesinin uygunluğunu savunmanın zorluğunu sistemli biçimde ele almıştır. Tracy bedensiz bir aracının nasıl tanımlanabileceği sorusunu ele alırken, Leftow da ilahi bir varlığın neden uzay ve zamanın dışında olması gerektiğini ve bedensiz bir varlığın    evrende    nasıl    hareket edebileceğini göstermeye çalışmaktadır.</p>

<h5>ARACININ KUSURSUZLUĞU</h5>

<p><i>God, Action and Embodiment</i> ve <i>The God Who Acts</i> kitaplarında Tracy, bedensiz bir kişinin olmasının nasıl mümkün olabileceği ve böyle bir kişinin nasıl tanımlanabileceği yönündeki sorularıma kapsamlı cevaplar vermiştir. Tracy, (beşeri ve ilahi) kişileri bilinçli biçimde hareket edebilen aracılar olarak görmektedir. Beşeri kişiyi aracı bir organizma, kasıtlı eylemde bulunabilen bir beden olarak görmektedir. Fakat (beşeri kişiler gibi) cisimleştirilmiş tüm aracıların (yalnızca akıl ve bedenden ibaret olmayan) psiko-fiziksel birimler olmak zorunda olmasına rağmen, bütün aracıların cisimleştirilmesi gerekmemektedir. Hiçbir anti düalist argüman, bir aracı olabilmek için bedenin gerekli bir koşul olduğunu göstermemektedir, çünkü bir aracı olmanın koşulu yalnızca bilinçli eylemde bulunabilme kabiliyetine sahip olmaktır. Tracy, her hareketi kasıtlı olan Tanrı'nın bir aracı olduğunu belirtmektedir. Tanrı'dan şahsi bir varlık olarak bahsetmek, onu kasıtlı eylemlerde bulunan bir aracı olarak görmektir. Tanrı'nın eylemde bulunabilme güçleri eşsizdir ve Tanrı'ya atfedilen eylemlerin diğer aracılara atfedilebilmesi mümkün değildir. Örneğin Tanrı, kasıtlı aracılığı yoluyla, diğer bütün varlıkları yaşama getiren aracıdır.</p>

<p>Tracy, Tanrı'nın eylemlerini gerçekleştirdiği eşsiz üslupla tanımlanabileceği görüşünü ortaya koymaktadır. "Eğer Tanrı'yı aracılığın kusursuzluğu olarak düşünürsek, Tanrı'nın, varlığı amaçtaki mükemmel ahengi temsil eden ve her şeyin ve kendisinin mutlak yaratıcısı olan bir aracı olduğunu söyleyebiliriz." Tanrı'nın müşfik olduğunu söylemek, Tanrı'nın canlıları eylemlerinde sergilediği somut biçimlerde gösterdiğini ve bu eylemlerin O'nun bir aracı olarak kimliğini sergilediğini söylemektir. Ne var ki Tanrı, yaşam biçimi ve eylem güçleri bizimkilerden tamamen farklı bir aracıdır. "Tanrı'nın eyleminin kapsam ve içerik bakımından eşsiz olması nedeniyle O'nun sevgisi, sabrı veya bilgeliğinin yapısı da aynı şekilde eşsizdir."<a id="b2-9dn2" href="../Text/Section0003.xhtml#b2-9dn2s"><sup>[2]</sup></a> İlahi eylemlerin bu şekilde kavranması, Tanrıyı    müşfik veya bilge olarak tanımlamamıza yardım edebilmektedir, fakat yine de itiraf etmeliyiz ki Tanrı'yla ilgili kavrama gücümüz son derece kısıtlıdır.</p>

<p>Şu anda Oxford Üniversitesi'nde Nolloth Profesörü olan Brian Leftow, <i>Time and Eternity</i> adlı kitabında bu konuları ele almaktadır. Kendisiyle yaptığım görüşmede Leftow, Tanrı'nın uzay ve zamanın dışında olduğu görüşünün özel izafiyet kuramıyla tutarlı olduğuna işaret ediyordu. "Tanrı'nın zamanın dışında olduğunu göstermeye çalışmak için ortaya koyabileceğiniz çok sayıda farklı argüman vardır," diyordu Leftow. "Beni oldukça etkileyen bir argüman ise özel izafiyet oldukça ciddiye alınacak olursa, zamanın içerisinde olan her şeyin aynı zamanda uzayın içerisinde olacağına inanılacak olunmasıdır. Bu, yalnızca dört boyutlu bir uzay-zaman süreklisidir. Bugüne kadar hiçbir teist, Tanrı'nın tam olarak uzayda yer aldığını düşünmemiştir. Eğer Tanrı uzayda değilse ve zamanın içerisinde olan her şey aynı zamanda uzayda ise, Tanrı zamanın içerisinde değildir. Bu noktada ortaya şu soru çıkıyor: "Zamanın dışında insan benzeri bir varlığın olduğundan nasıl bir anlam çıkarabilirsiniz?"</p>

<p>Leftow sözlerini şöyle sürdürüyordu:</p>
<p>&nbsp;</p>

<div class="sgc-toc-level-3">

<p><i>Açıkçası insanlara özgü çok sayıda eylemin Tanrı'ya atfedilmesi mümkün değildir. O unutamaz. Siz yalnızca geçmişinizde olan şeyleri unutabilirsiniz. O, bir şeyler yapmayı bırakamaz. Siz yalnızca geçmişinizde sona ermiş bir şeyi yapmayı bırakabilirsiniz</i>.</p>
</div>
<p>&nbsp;</p>

<p>Fakat insanlara özgü, zamanla pek de alakası olmayan başka eylemler de vardır - bunlar, yaradılışsal özellik olan ve zamanla ilgisi bulunmayan bilmek gibi eylemlerdir. Bu tür eylemlerin arasında niyetlenme eyleminin de sayılabileceğini ileri sürebilirim. Bir niyet sahibi olmak, belirli şeylerin gerçekleşmesi durumunda bir şey yapacağınızı belirleyen yaradılışsal bir özellik olabilir. Dolayısıyla Tanrı'nın zamanın dışında olduğunu düşünmek için gerekçeler olduğu kanaatindeyim. Ve ayrıca tüm bunlardan, bizleri içinden çıkılamaz    bir gizemin içerisine sokmayacak bir anlam çıkarabileceğimizi düşünüyorum.</p>

<p>Leftow'un ele aldığı diğer soru, uzayda veya dünyada hareket eden, her yerde hazır ve nazır bir Ruhun varlığından bahsetmenin nasıl anlamlı olabildiği sorusuydu:</p>
<p>&nbsp;</p>

<div class="sgc-toc-level-3">

<p><i>Eğer Tanrı zamanın dışında ise, yaptığı her şeyi bir anda, tek bir hareketle yapıyor demektir. Önce bir şeyi ve ardından diğer şeyleri yapamaz. Fakat tek bir hareketinin farklı zamanlarda etkisi olabilir. Kendi iradesine göre güneşin bugün veya ertesi gün doğmasını isteyebilir ve bunun da bugün ile yarın üzerinde etkileri olur. Ne var ki bu, en temel soru değildir.</i></p>
</div>
<p>&nbsp;</p>

<p>En temel soru şudur: Yersiz, zamanın dışında bir varlık ile uzay-zaman süreklisinin bütünlüğü arasında nedensel bir ilişki nasıl olabilir? Bundan bir anlam çıkarıp çıkarmamanız büyük ölçüde nedensellik kuramınızın ne olduğuna bağlıdır. Neden kavramının zamanla ciddi anlamda ilişkisi olduğunu -mesela bir nedenin başka bir olaydan önce gerçekleşen ve bu olayla belirli bağlantıları bulunan bir olay olduğunu- düşünüyorsanız [örneğin neden zamana bağlıdır şeklinde] bu görüşünüz geçersiz olacaktır. Oysa nedenin zamanla ilişkili olduğunu ileri sürmeyen analizler de mevcuttur. Ben şahsen neden kavramının gerçek anlamda bir tahlilinin olmadığı -bunun ilkel bir kavram ve nedenselliğin kendisinin ilkel bir husus olduğu- görüşüne katılıyorum. Nedensellik, dünyanın gerçek aksesuarlarının bir parçasıdır. Eğer neden kavramının bir analizi yoksa bu kavramdan analiz yoluyla zamanın dışında bir Tanrı ile zamanın bütünlüğü arasındaki ilkel nedensel bağlantıyı geçersiz kılacak bir şey çıkarabilmeniz mümkün değildir. <a id="b2-9dn3" href="../Text/Section0003.xhtml#b2-9dn3s"><sup>[3]</sup></a></p>

<h5>TUTARLI BİR OLASILIK</h5>

<p>Tracy ve Leftow'un çalışmaları en azından, bu tür bir Ruha kendi niyetlerini mekân-zaman süreklisinde eşsiz biçimde yerine getiren uzay ve zaman kavramlarının dışında bir aracı gözüyle baktığımız takdirde, her yerde hazır ve nazır bir Ruh olduğu görüşünün özü itibariyle tutarsız olmadığını göstermektedir. Bu tür bir Ruhun olup olmadığı sorusu, gördüğümüz üzere, Tanrı'nın varlığına ilişkin argümanların merkezinde yer almaktadır.</p>

<p>Bu argümanların geçerliliği konusunda Conway'in görüşüne katılıyorum:</p>
<p>&nbsp;</p>

<div class="sgc-toc-level-3">

<p><i>Eğer bir önceki bölümün muhakemesi sağlam yapıldıysa, Tanrı'nın evrenin ve onun sergilediği düzen biçiminin açıklaması olduğunu inkâr edebilmek için sağlam felsefi argümanlar yoktur. Durum böyle olunca, bilgiyi elde etmenin daha iyi yollarını bulamayan felsefecilerin bir kez daha konularının klâsik kavramına dönmemeleri için herhangi bir neden yoktur.</i><a id="b2-9dn4" href="../Text/Section0003.xhtml#b2-9dn4s"><sup>[4]</sup></a></p>
</div>
</body>
</html>