<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h5><a id="chapter2-7" href="../Text/icindekiler.xhtml#chapter2-7i">7</a></h5>
<h5><a href="../Text/icindekiler.xhtml#chapter2-7i">YAŞAM NASIL BAŞLADI?</a><br/></h5>

<p>Dünya görüşümdeki değişiklik medyaya ilk olarak yansıdığında biyologların DNA incelemelerinin, yaşamın başlatılması için gereken düzenlemelerin inanılması zor karmaşıklığı yoluyla, yaşamın başlatılması sürecinin zekâ gerektirdiğini gösterdiğini söylediğim bildirilmişti. Daha önceki yazılarımda -genetik olarak üreme kapasitesine sahip- ilk canlı varlığın cansız bir varlıktan var olmasını açıklamaya ilişkin yeni bir tartışma başlatılabileceğini belirtmiştim. Bu tür bir olguya ilişkin doğaya uygun tatmin edici herhangi bir açıklama olmadığını ileri sürmüştüm.</p>

<p><i>Kendiliğinden doğma</i> alanındaki en son çalışmalardan haberdar olmadığımı iddia eden eleştirmenler bu ifadelerime tepki göstermişlerdi. Richard Dawkins, bir "<i>boşlukların tanrısına</i>" işaret ettiğimi ileri sürmüştü. <i>Tanrı ve Felsefe</i> nin 2005 yılındaki baskısına yazdığım yeni önsözde şunları yazmıştım: "<i>Biyolojiyle ilgilenen bilim adamı arkadaşlarımızın, protobiologistlerin artık ilk canlı varlığın evrimine dair kuramlar geliştirebildiklerini ve bu kuramların bazılarının sözde teyit edilmiş bilimsel kanıtların tamamıyla tutarlı olduğunu belirtmeleri şahsen beni son derece memnun etmektedir</i>."<a id="b2-7dn1" href="../Text/Section0003.xhtml#b2-7dn1s"><sup>[1]</sup></a> Fakat burada, gördüğüm en son çalışmanın fizikçilerin evren çağına ilişkin görüşlerinin bu kendiliğinden doğma kuramlarının kanıtlanabilmesine pek fazla zaman tanımadığını gösterdiğini söyleyerek bir uyarıda bulunmalıyım.</p>

<p>Daha da önemli bir husus ise yaşamın kaynağına ilişkin çalışmaların önündeki felsefi zorluktur. Yaşamın kaynağına yönelik yapılan çalışmaların çoğu, bulgularının felsefi boyutuyla pek ilgilenmeyen bilim adamları tarafından yürütülmektedir. Diğer yandan felsefeciler de doğa ve yaşamın kaynağı hakkında bugüne kadar çok az şey söylemişlerdir. Yaşamın kaynağına ilişkin çalışmalarda cevaplanmamış olan felsefi soru şudur: Bu kadar akılsız bir evren nasıl olur da özgün amaçları, üreme kabiliyetleri ve "kodlanmış kimyaları" olan varlıklar yaratabilir? Burada biyolojiyle değil, sorunun tamamen farklı bir kategorisiyle ilgileniyoruz.</p>

<h5>GÜDÜMLÜ ORGANİZMA</h5>

<p>Yaşamın doğasına öncelikle felsefi bir açıdan bakalım. Canlı varlıklar, kendilerinden önceki varlıkların hiçbirinde olmayan içsel bir amaca veya amaç merkezli örgütlenmeye sahiptirler. Yaşam üzerine yapılmış en yeni felsefi çalışmaların birinde Richard Cameron, canlı varlıkların bu özelliğine ilişkin oldukça faydalı bir analiz sunmuştur.</p>

<p>Cameron, canlı olan bir şeyin aynı zamanda teleolojik olacağını -yani içsel amaçlara, hedeflere veya niyetlere sahip olacağını- söylemektedir. "<i>Günümüzdeki biyologlar, biyoloji filozofları ve 'yapay yaşam' alanında çalışanlar, canlı olmanın ne demek olduğuna dair henüz tatmin edici bir açıklama yapamamışlardır ve bu boşluğu kapatmamıza Aristoteles'in    yardımcı    olabileceği    görüşünü savunuyorum... Aristoteles yaşam ile teleolojiyi sırf şans eseri birlikte ilerleyen şeyler olarak görmemiş, aksine teleolojinin canlı varlıkların yaşamları açısından gerekli olduğunu düşünerek yaşamı teleolojik açıdan tanımlamıştı.</i>"<a id="b2-7dn2" href="../Text/Section0003.xhtml#b2-7dn2s"><sup>[2]</sup></a></p>

<p>Üremenin kaynağı ise ikinci temel sorundur. Ünlü filozof John Haldane, yaşamın kaynağı kuramlarının "varlığı üremenin erken bir safhasında varsaymaları ve üremenin materyal bir temelden doğal yollarla ortaya çıkabileceğinin gösterilmemiş olması nedeniyle yeterli bir açıklama sunmadığını" belirtmektedir.<a id="b2-7dn3" href="../Text/Section0003.xhtml#b2-7dn3s"><sup>[3]</sup></a></p>

<p>David Conway, David Hume'un, evrenin yaşamın devam etmesine olanak sağlayan düzeninin herhangi türden bir akıl tarafından tasarlanmış olmadığı yönündeki iddiasına karşılık olarak, bu iki felsefi kuşkuyu özetlemektedir. İlk zorluk, "canlı varlığın cansız varlıktan ortaya ilk çıkışına" dair materyalist bir açıklama yapılmasıdır. "Canlı varlık,    yaşamda olarak, kendisinden öncekilerde tamamıyla olmayan teleolojik bir düzene sahiptir." İkinci zorluk ise "üreme kabiliyetleri olmayan ilk yaşam biçimlerinden üreme kabiliyeti olan yaşam biçimlerinin doğmasına" dair eşit ölçüde materyalist bir açıklama yapılmasıdır. "Bu tür bir kabiliyet olmasaydı, rasgele mutasyon ve doğal seçim yoluyla farklı türlerin ortaya çıkması mümkün olmazdı. Bu yüzden, bu kabiliyete sahip olan yaşam biçimlerinin bu kabiliyetten yoksun yaşam biçimlerinden ilk kez nasıl 'geliştiğine' dair herhangi bir açıklamada bu tür bir mekanizmadan faydalanılamaz." Conway, bu biyolojik olguların "mevcut yaşam biçimlerini tasarım ifadesine başvurmadan tamamen materyalist açıdan açıklamanın mümkün olduğunu sorgulamamızı gerektirecek yeterli gerekçeler sundukları,"<a id="b2-7dn4" href="../Text/Section0003.xhtml#b2-7dn4s"><sup>[4]</sup></a>&nbsp;sonucuna varıyor.</p>

<h5>DERİN BİR KAVRAMSAL ZORLUK</h5>

<p>Yaşamın kaynağının bir üçüncü felsefi boyutu ise bütün yaşam biçimlerinin temel unsurlarından biri olan kodlama ve bilgi işlemenin kaynağı ile ilişkilidir. Hücre hakkında şu anda bildiklerimizi çevreleyen bol miktarda güzel anlatım olduğunu belirten matematikçi David Berlinski bu boyutu gayet güzel tanımlamaktadır.</p>

<p>DNAdaki genetik mesaj kopyalanarak çoğaltılır ve ardından DNA'dan RNA'ya kopyalanır. Bunun ardından, RNA'daki mesajın amino asitlere aktarıldığı dönüştürme süreci gerçekleşir ve son olarak amino asitler bir araya gelerek proteinleri oluştururlar. Hücrenin esas itibariyle birbirinden farklı iki bilgi yönetimi ve kimyasal faaliyet yapısı, evrensel genetik kod tarafından koordine edilir.</p>

<p>Kod kelimesinin altını çizdiğimizde bu olgunun olağanüstü yapısını günışığına çıkarmış oluruz. Berlinski şöyle yazmıştır:</p>
<p>&nbsp;</p>

<div class="sgc-toc-level-3">
<p><i>Kod, gelişigüzel bir haritalandırma veya iki farklı tümleşik nesne arasındaki bağlantılar sistemi olarak tanımlanabilir. Bilinen bir örnek vermek gerekirse, Mors Kodu kısa çizgiler ve noktaları alfabenin kelimeleri ile koordine eder. Kodların gelişigüzel olduklarının farkında olmak, bir kod ile iki nesne arasındaki tamamen fiziksel bir bağlantı arasındaki farkın bilincinde olmak demektir. Kodların haritaları somutlaştırdığının farkında olmak, bir kodun ifade ettiği şeyi matematiksel dille akla yerleştirmek demektir. Kodların bir tür bağlantıyı gösterdiklerinin farkına varmak, bir kodun ifade ettiği kavramı yeniden beşeri amaçlı kullanmaya başlamak demektir.</i></p>
</div>
<p>&nbsp;</p>

<p>Bu durum da bizleri yeniden esas soruya götürmektedir: "Kodlanmış bir kimya sisteminin kökenlerinin kodları, dilleri, iletişim sistemlerini, sıradan kelimelerin maddesel dünya üzerindeki etkisini açıklamak için başvuracağımız türden gerçeklere hiçbir şekilde başvurmadan açıklanabilmesi mümkün müdür?<a id="b2-7dn5" href="../Text/Section0003.xhtml#b2-7dn5s"><sup>[5]</sup></a></p>

<p>Yaşamın kaynağına yönelik yapılan çalışmalar alanında önde gelen isimlerden biri olan Carl Woese, bu olgunun felsefi açıdan karmaşık yapısına dikkat çekmektedir. Woese, RNA dergisindeki yazısında şunları belirtmişti: "Sorunun kodlama, mekanik ve evrim boyutları artık birbirinden ayrı meseleler haline gelmişti. Tıpkı gen kopyalanmasında olduğu gibi gen anlatımının temelinde de fiziki bir ilke olduğu görüşü ortadan kaybolmuştu." Temel fiziki bir ilke olmaması bir yana, bir kodun varlığı bile tam bir sırdı. "Kodlama kuralları (baz dizisi sözlüğü) bilinmektedir. Yine de bunlar kodun neden var olduğuna ve dönüştürme mekanizmasının neden bu şekilde olduğuna dair herhangi bir ipucu vermemektedir." Woese, bu tür bir sistemin kaynağı hakkında hiçbir şey bilmediğimizi samimiyetle itiraf etmektedir. "Dönüştürme mekanizmasının gerçek bir şifre kırma mekanizması haline gelmeden önceki kaynağı, artık geçmişin karanlığına gömülmüştür ve burada bu mekanizmadan önce hangi polimerizasyon işlemlerinin gerçekleşmiş olabileceğine dair veya RNA transferi, RNA transferini gerçekleştiren sistemler veya genetik kodun kaynakları hakkında üstün körü tahminler yürütmek istemiyorum."<a id="b2-7dn6" href="../Text/Section0003.xhtml#b2-7dn6s"><sup>[6]</sup></a></p>

<p>Paul Davies de aynı sorunun altını çizmektedir. Davies, biyojenez kuramlarının    çoğunun    yaşamın    kimyasına    odaklandığını belirtmektedir. "Fakat yaşam,    yalnızca karmaşık kimyasal tepkimelerden ibaret değildir. Hücre bile kendi başına bir bilgi depolama, işleme ve kopyalama sistemidir. Öncelikle bu bilginin kaynağını ve bilgi işleme mekanizmasının nasıl var olduğunu açıklamamız gerekmektedir." Davies, bir genin protein üretimine ilişkin kesin bir formülü içeren bir kodlanmış talimatlar kümesinden başka bir şey olmadığı gerçeğine vurgu yapmaktadır. En önemlisi, bu genetik talimatlar termodinamikte ve istatistiksel mekanikte bulabileceğiniz türden bilgiler değildir; bunlar bir araya gelerek anlamlı bilgi oluştururlar. Bir başka deyişle, belirli bir anlamları vardır. Bu talimatlar ancak, genetik kodun içerisindeki anlamı yorumlayabilme kapasitesine sahip moleküler bir ortamda etkili olabilir. Kaynak sorusu burada da ortaya çıkmaktadır. "Anlamlı bilgilerin, amaçsız ve nedensiz güçlere maruz kalan her şeyden habersiz bir moleküller kümesi içerisinden kendiliğinden nasıl ortaya çıkabildiği sorunu derin bir kavramsal zorluk teşkil etmektedir."<a id="b2-7dn7" href="../Text/Section0003.xhtml#b2-7dn7s"><sup>[7]</sup></a></p>

<h5>SİYAH BİR CAMIN ARKASINDAN</h5>

<p>Protobiyologların ilk canlı varlığın evrimine dair kuramları olduğu doğrudur, fakat bu kuramlar farklı kategoride bir sorunla ilgilenmektedir. Bunlar, kimyasalların etkileşimleriyle ilgilenmektedir, oysa bizim sorularımız bir şeyin özü itibariyle nasıl belirli bir amaca yönelik olabildiğine ve maddenin sembol işleme yoluyla nasıl yönetilebildiğine ilişkin olmalıdır. Fakat protobiyologlar şu an bulundukları düzeyde bile kesin sonuçlar sunabilmeye çok uzaktırlar. Yaşamın kaynağına ilişkin önemli iki çalışma bu gerçeği açık biçimde ortaya koymaktadır.</p>
<p>Harvard'da biyoloji profesörü olarak görev yapan ve <i>Life on a Young Planet: The First Three Billion Years of Life</i> (Genç Bir Gezegende Yaşam: Yaşamın İlk Üç Milyar Yılı) kitabının yazarı Andy Knoll şunları belirtiyor:</p>
<p>&nbsp;</p>

<div class="sgc-toc-level-3">
<p><i>Konuyu yeryüzünde yaşamın derin tarihi, kaynağı, bugün etrafımızda gördüğümüz biyolojiyi ortaya çıkaran oluşum aşamaları hakkında bütün bildiklerimizi ifade ederek özetlemeye çalışırsak, bu konuda siyah bir camın arkasından baktığımızı itiraf etmeliyiz. Bu gezegende yaşamın nasıl, tam olarak ne zaman ve hangi koşullar altında başladığını bilmiyoruz</i>.<a id="b2-7dn8" href="../Text/Section0003.xhtml#b2-7dn8s"><sup>[8]</sup></a></p>
</div>
<p>&nbsp;</p>

<p>Uluslararası Yaşamın Kökeni Çalışmaları Derneği başkanı Antonio Lazcano şöyle diyor: "<i>Her şeye rağmen yaşamın bir özelliği kesindir: Zaman içerisinde değişebilen    mevcut bilgilerini depolayabilen, çoğaltabilen ve iletebilen genetik bir mekanizma olmasaydı yaşam ortaya çıkamazdı... . Ayrıca ilk genetik mekanizmanın tam olarak nasıl gelişmiş olduğu da çözülmemiş bir mesele olarak kalmayı sürdürmektedir.</i>" Lazcano aslında, "<i>yaşamın kaynağına giden yol belki de asla bilinemeyecektir,</i>" diyor.<a id="b2-7dn9" href="../Text/Section0003.xhtml#b2-7dn9s"><sup>[9]</sup></a></p>

<p>Üremenin kaynağına gelince, Nature dergisinin fahri editörü John Maddox şunları belirtiyor: "<i>En önemli soru, cinsel üremenin ne zaman (ve nasıl) geliştiğidir. On yıllardır yapılan bütün tahminlere rağmen bunu bilmiyoruz.</i>"<a id="b2-7dn10" href="../Text/Section0003.xhtml#b2-7dn10s"><sup>[10]</sup></a> Son olarak bilim adamı Gerald Schroeder, yaşama elverişli koşulların varlığının yaşamın nasıl başladığını    açıklamadığını    belirtmektedir. Yaşam ancak gezegenimizdeki elverişli koşullar sayesinde devam edebilmişti. Fakat maddenin güdümlü, kendisini çoğaltabilen varlıklar üretmesini emreden bir doğa kanunu yoktur.</p>

<p>Öyleyse yaşamın kaynağını nasıl açıklayabiliriz? Nobel Ödülü sahibi fizyolog George Wald bir keresinde, "<i>imkânsızı, yani yaşamın tesadüfen kendiliğinden ortaya çıktığına inanmayı tercih ettiğimizi</i>" ileri sürmüştü. Wald, sonraki yıllarda, fiziki gerçeklik matrisi olarak adlandırdığı önceden var olan bir aklın, yaşamı besleyen fiziki bir evren oluşturduğu sonucuna varmıştı:</p>
<p>&nbsp;</p>

<div class="sgc-toc-level-3">
<p><i>Ortada çok sayıda başka seçenek varken nasıl oluyor da yaşamı besleyen birbirine bağlı olağandışı özelliklere sahip bir evrende yaşıyoruz? Son zamanlarda -itiraf etmeliyim ki başlangıçta bilimsel hassasiyetlerimi sarsacak şekilde- her iki sorunun bir arada değerlendirilebileceğini düşünmeye başladım. Bu, aklın, yaşamın geçirdiği evrimde sonradan ortaya çıkan doğal bir sonuç olmaktan ziyade, en başından beri maddi gerçekliğin matrisi, kaynağı ve koşulu olarak var olduğu varsayımına dayanmaktadır. Yaşamı besleyen maddi bir evren oluşturan ve dolayısıyla anlama ve yaratabilme kabiliyetleri bulunan -bilim, sanat ve teknolojiyi yaratabilen- canlılar geliştiren şey işte bu akıldır</i>.<a id="b2-7dn11" href="../Text/Section0003.xhtml#b2-7dn11s"><sup>[11]</sup></a></p>
</div>
<p>&nbsp;</p>

<p>Ben de aynı kanıdayım. Yeryüzünde gördüğümüz bu tür "güdümlü, kendisini çoğaltabilen" yaşamın kaynağı için yapılabilecek yegâne tatmin edici açıklama, sonsuz zekâya sahip bir Aklın varlığıdır.</p>
</body>
</html>