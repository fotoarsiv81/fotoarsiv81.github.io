<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h5><a id="bolum1-3" href="../Text/icindekiler.xhtml#bolum1-3i">3</a></h5>
<h5><a href="../Text/icindekiler.xhtml#bolum1-3i">SAKİN BİR YAKLAŞIMLA ATEİZM</a><br/></h5>

<p>Önce atıcı, sonra da yirmi dokuz sayı turu yapan bir tutucu olarak ve 1919 yılında on yedi oyunda atış yaparak ligin önde gelen oyuncusu olmuştu. Ve sonra, kimilerine göre bir Broadway oyununu finanse etmek için nakde ihtiyacı olan Boston Red Sox sahibi Harry Fraze, George Herman "Babe" Ruth'u $125,000 ve başka şartlar karşılığında New York Yankee'lere sattı. Ruth, Yankee'leri yedi Amerika Ligi bayrağı zaferine ve dört dünya şampiyonluğuna taşıdı. Red Sox bir daha Dünya Serisi'ni seksen beş yıl sonra, 2004 yılına kadar kazanamayacaktı.</p>

<p>İlginç olan, 2004 yılının aynı zamanda New York'ta kendi "geçişimi" de halka duyurduğum yıl olmasıdır: ateizmle geçirdiğim altmış yılı aşkın bir süreden sonra, tabiri caizse, takım değiştirdiğimi duyurdum. Ama başka bir yönden, her şeyi farklı bir bakış açısından görmeye başlasam da, oyunu hâlâ eskisi gibi aynı tutku ve prensiple oynuyordum.</p>

<h5>BİR DİYALOG GÖREVİ</h5>

<p>Ateizm iddiam, <i>The Presumption of Atheism</i> eserimle doruk noktasına vardı. Daha sonraki yazılarımda tamamen farklı konuları ve başlıkları ele aldım. Aslında, <i>British Philosophy Today</i> başlıklı 1986 tarihli bir kitap için yazdığım bir makalede, yeterli yerim ve zamanım olsaydı mutlaka yapmak istediğim başka şeyler olduğunu ifade ettim. Örneğin, Teslis inancının yapısı hakkında ve İsa'nın son akşam yemeğinde olanlarla ilgili büyük tarihî anlaşmazlıkları araştırmak isterdim. Ancak 1960'lı yılların sonunda, hizmetlerime başka bir alanda daha acil ihtiyaç duyulduğunu gördüm. Çalışma hayatımın geri kalanı boyunca enerjimi sosyal bilim felsefesi ve sosyal felsefenin geniş dünyevi alanlarına yoğunlaştırmam gerektiğini biliyordum.</p>

<p>Ancak bir şartım vardı. Yıllar içinde din felsefesi hakkında pek çok şey söylemiş olduğum için, bir entelektüel olarak kendimi mümkün olan her zaman meydan okuma veya eleştiriye, yanıldığımı kabul ederek ya da beni eleştirenleri neden onaylamadığımı açıklayarak cevap vermeye zorunlu hissettiğimi itiraf ettim. Bu şartım, diğer felsefi uğraşların peşine düşsem bile teizm iddiamda bana meydan okuyan teizm savunucularıyla meşgul olmama neden oldu.</p>

<p>Bu tür bir meşguliyet benim için yeni sayılmazdı; aslında bütün felsefi kariyerim sosyal felsefeden beden-zihin sorununa, özgür irade-determinizm tartışmasından Tanrı sorununa kadar değişen çeşitli sorularda benden ayrılan düşünürlerle hararetli diyalog ve kamu önünde tartışmalarla geçti. Tanrının varlığına dair düşüncelerimde tartışma konusu konular, aktif entelektüel yaşamımın yarım yüzyılı içinde değişim gösterdi. 1950 yılında "Tanrı sizi seviyor"un anlamını çözmeye çalışırken 1976'da Tanrı kavramının tutarlı olup olmadığını anlamaya çalışıyorduk; 1985'te kanıt sorumluluğun kime ait olduğunu belirlemeye çalışırken 1998'de büyük patlama kozmolojisinin anlamını tartışıyorduk.</p>

<p>Ancak bütün bunlar olurken teolojik konularla meşguliyetim kendi diyalektiğimi sağlamlaştırmakla kalmayıp aynı zamanda beni birçok meslektaşıma ve saygımı ve itirazımı kazanan rakiplerime de tanıtmış oldu.</p>

<h5>SİLAHLARIMA SADIK KALIRKEN</h5>

<p>Bütün münazaralar içinde katıldığım en iyi iki münazara 1976 ve 1998 yıllarında gerçekleşti. Denton, Teksas'ta Thomas Warren'le yaptığım 1976 münazarası farklı günlerde, beş ila yedi bin kadar bir kitleye hitap etti. Madison, Wisconsin'de William Lane Craig'le yaptığım 1998 münazarası ise yaklaşık dört bin kişilik bir kalabalığın ilgisini çekti. Bu iki münazara, hayatımda halka açık resmî bir münazarada iki başrolden biri olarak görev gördüğüm tek olaydır.</p>

<p>İngiltere'deki münazaralar genellikle küçük akademik kitlelerin önünde gerçekleşirdi. Bu nedenle bir münazara bağlamında büyük bir kitlenin önüne ilk çıkışım, Hıristiyan bir filozof olan rahmetli Profesör Thomas B. Warren'la karşılaşmam oldu. Tartışma şu anda Denton'daki North Texas Üniversitesi olan North Texas Eyalet Üniversitesi'nin kampusunda, o yıl Jimmy Carter ve Gerald Ford arasındaki ABD cumhurbaşkanlığı müzakerelerinin ilkiyle çakışan 20 Eylül 1976 tarihinde başlayarak art arda dört gün gerçekleşti. İlgili bir dinleyici kitlesinin karşısında Dr. Warren, çizelgeler ve slaytlardan oluşan etkileyici bir düzenden faydalandı.</p>

<p>İlginç bir biçimde iddiasının önemli bir bölümü, o zamanlar bana yenilikçi bir girişim gibi gelen evrim teorisine saldırı şeklindeydi. Dr. Warren bana, yarı maymun yarı insan olan bir varlığın olabileceğine inanıp inanmadığımı sorduğunda, bunun birinin kel olup olmadığına karar vermeye benzediği şeklinde cevap verdim. Danışmanım Gilbert Ryle'ın kafası yumurtaya benziyordu ve şüphesiz ki herkesin buna kel demesi gerekirdi. Ama tek tek ele alacak olursak, kimin kel olup kimin olmadığını belirlemek kolay olmayacaktır.</p>

<p>Ancak şu anki görüşlerime göre, o münazarada gerçekleştirdiğim açıklamalardan birkaçı, o noktada ateist inançlarımın şiddetini tanımlamak açısından ilgi çekici olabilir:</p>
<p>&nbsp;</p>
<div class="sgc-toc-level-3">
<p>"Bir Tanrı olmadığını biliyorum.”</p>
<p>"Tanrı ile ilgili bir inanç sistemi", "bekâr kocalar ya da yuvarlak kareler" ile aynı "zıtlığı" içerir.</p>
<p>"Evrenin bir başlangıcının ve sonunun olmadığına inanma eğilimindeyim. Aslında, bu önermelerin herhangi birini tartışmak için gerekli bir neden göremiyorum."</p>
<p>"Yaşayan organizmalara, yaşamayan materyallerden ölçülemeyecek derecede uzun bir dönem içinde evrim geçirdiğine inanıyorum."</p>
</div>
<p>&nbsp;</p>

<p>Ev sahiplerimin misafirperverliğinden etkilenmiştim ancak münazara, Warren ve benim silahlarımıza sadık kalmamızla sona erdi.</p>

<h5>O.K. CORRAL'DA SİLAHLI ÇATIŞMA</h5>

<p>Bir sonraki münazaram yaklaşık on yıl sonra ve yine Teksas'ta gerçekleşti. 1985 yılında Dallas'ta düzenlendi ve O.K. Corral'daki ünlü silahlı çatışmayı andırıyordu. Ben de diğer üç ateist silahşöre katıldım: Wallace Matson, Kai Nielsen ve Paul Kurtz. Önde gelen teist filozoflardan oluşan bir gruba karşı savaşıyorduk: Alvin Plantinga, William P. Alston, George Mavrodes ve Ralph Mclnerny.</p>

<p>Ancak ünlü silahlı çatışmanın tersine, bu münazarada fişekler yoktu, çünkü iki grup da bir diğeriyle çarpışmak istemiyordu. İki taraf da kanıt sorumluluğunun karşı tarafta olduğu fikrine sıkıca bağlı kaldı. "Kanıt sorumluluğu reddedende değil, kabul edendedir" diyen eski hukuki deyişten uyarladığım ateizm varsayımını savunuyordum. Teist tarafındaki Plantinga, Tanrı'ya inanışın tam anlamıyla temel olduğunu, yani teistlerin inanışları için, nasıl dünyanın varlığı gibi diğer temel inanışları desteklemek için iddialar öne süremiyorlar ya da sürmek zorunda değillerse, aynı şekilde iddialar öne sürmek zorunda olmadıklarında ısrar ediyordu. Benim ateist arkadaşlarıma gelince, Nielsen din felsefesinin sıkıcı olduğunu ve Matson da Tanrıyla ilgili geleneksel iddiaların kusurlu olduğunu savundu; Kurtz ise ilahî vahiy iddialarından ilahî bir Vahiy Sahibi olduğu sonucuna varılamayacağını iddia etti.</p>

<p>Dallas'ta bulunduğum sırada iki evangelik Hıristiyan filozofla tanıştım; bunlardan birisi Oxford Çalışma Merkezi'nden Terry Miethe, diğeri de Virginia'daki Lynchburg Koleji'nden Gary Habermas'tı ve uzun zamandır arkadaşlardı. Sonraki yıllarda, Habermas'la İsa'nın dirilişi ve Miethe ile de Tanrı'nın varlığıyla ilgili yayımlanan iki münazaram oldu.</p>

<p>Miethe ile yaptığım münazarada benim savunduğum taraf, ateizm varsayımı ve Tanrı'nın varlığının tutarlılığıyla ilgili yıllar içinde geliştirmiş olduğum birçok fikrimin yeniden ifade edilmesiydi. Miethe ise şu varsayımlara dayanan kozmolojik iddianın zorlu bir biçimini sundu:</p>
<p>&nbsp;</p>
<div class="sgc-toc-level-3">
<p>Bazı kısıtlı, değişen varlık(lar) mevcuttur.</p>
<p>Her kısıtlı, değişen varlığın mevcut varlığının nedeni bir başkasıdır.</p>
<p>Sonlu varlıkların sonsuz geri dönüşü, hiçbir şeyin varlığına <i>neden</i> olamayacağı için varlığın nedenlerinin sonsuz geri dönüşü söz konusu olamaz.</p>
<p>Bu nedenle, bu varlıkların mevcut varlığının bir ilk Nedeni vardır.</p>
<p>İlk Neden sonsuz, gerekli, ebedî ve tek olmalıdır.</p>
<p>İlk nedensiz Neden, Musevi-Hıristiyan geleneğinin Tanrısı ile aynıdır.</p>
</div>
<p>&nbsp;</p>
<p>Bu iddia benim reddettiğim yeterli neden prensibine değil, varoluşsal nedensellik prensibine dayanıyordu. Bu iddiayı evrendeki etkili nedenlerin, nedensiz bir ilk etkili Neden ihtiyacı olmaksızın tek başlarına etkili olmaları temeline dayanarak reddettim. Ancak "dışardan bir açıklama gerektirenin yalnızca fiziksel evrenin devam eden varlığı olduğu görüşüyle inancı sağlamak daha zor olmakla birlikte," yine de, "ilk büyük patlamanın bir çeşit İlk (başlatıcı) Neden gerektirdiğine halkı inandırmanın kolay olduğunu" söyledim.</p>

<h5>SIKICA TUTUNURKEN</h5>

<p>1980'li yıllarda Ohio'daki Bowling Green Üniversitesi'nde ders vererek geçirdiğim sürede, daha önce belirttiğim gibi Keele Üniversitesi'nde benden sonra göreve gelen ve sonra Oxford'da Nolloth Profesörlüğü yapan filozof Richard Swinburne'le oldukça uzun bir münazaram oldu. Swinburne, İngilizce konuşulan dünyada teizmin en iyi bilinen savunucusu olarak ortaya çıktı. Ünlü bir septik ve eski bir iş arkadaşım olan Terence Penelhum, Swinburne'ün <i>The Coherence of Theism</i> eseriyle ilgili olarak şöyle demişti: "Muhakeme kalitesi ya da düşünce netliği bakımından çağdaş felsefi eleştiriye karşı bununla kıyaslanabilecek başka hiçbir savunma görmedim."</p>

<p>Swinburne'ün güçlü bir biçimde savunduğu bir kavram, benim <i>God and Philosophy</i> eserimin öncelikli hedeflerinden biri olan, her yerde var olan cisimsiz bir ruh kavramıydı. Plantinga ile münazaramda olduğu gibi Swinburne ile yaptığım münazara da sonuçsuz kaldı; ikimiz de başlangıç noktalarımıza sıkıca tutunmuştuk. Cisimsiz bir ruh kavramını anlamsız buluyordum ve Swinburne bunda ne gibi bir problem olduğunu anlayamıyordu. Swinburne ile diyaloğum bu noktada bitmedi ve, bu kitabın ilerleyen kısımlarında daha iyi anlaşılacağı gibi, hâlâ devam etmekte. (Bu arada, Tanrı ile ilgili fikir değişikliğime dair haberler üzerine Plantinga şöyle dedi: "Bu durum Profesör Flew'un dürüstlüğünü açıkça gösteriyor. Bir Yaratan fikrine karşı çıktığı bunca yıldan sonra, kanıta dayanarak fikrini tersine çeviriyor.")</p>

<p>Swinburne münazarasını, 1998 yılında Wisconsin, Madison'da William Lane Craig'le yaptığım münazara takip etti. Bu münazara, Bertrand Russell ve Frederick Copleston arasında Tanrı'nın varlığıyla ilgili ünlü BBC münazarasının ellinci yıl dönümüne izini bıraktı. Craig, evrenin kaynağının ve evrendeki karmaşık düzenin en iyi şekilde bir Tanrı'nın varlığıyla açıklanabileceğini savundu. Ben de evrenle ilgili bilgimize, son gerçek olarak görülmesi gereken büyük patlama ile bir nokta koyulması gerektiği şeklinde cevap verdim. Tasarımla ilgili iddiaya gelince, evrendeki en karmaşık varlıkların -insanların - bile bilinçsiz fiziksel ve mekanik kuvvetlerin ürünü olduğunu belirttim.</p>

<p>Bu münazarada, her şeye gücü yeten bir Tanrı'nın özgür bir şekilde kendisine itaat etmeyi seçecek insanlar yaratabileceği fikrimi tekrar ettim. Bu da geleneksel özgür irade savunmasının, Tanrının serbest seçimler dahil olmak üzere her şeyi önceden tayin ettiği sonucunu bertaraf edemeyeceği anlamına gelir. Tanrının çoğu insanın lanetlendiğini önceden tayin ettiğini öne süren takdiri ilahî öğretisi bana her zaman itici gelmiştir. Bu münazaranın önemli bir özelliği, Craig'in geleneksel takdiri ilahî fikirlerini reddetmesi ve özgürlükçü özgür iradeyi savunması oldu. Craig, Tanrı'nın ikincil etmenler değil de doğrudan sonuçlar üzerinde hareket ettiğini ve bu nedenle Tanrı'nın her zaman doğru şeyi yapan gerçekten özgürlükçü varlıklardan oluşan bir dünya yaratmasının imkânsız olduğunu savundu. İncil'de Tanrı'nın "bütün insanların kurtarılmasını" istediğini vurgulayan ayetleri alıntıladı (örn. 2 Peter 3:9). Kısa bir süre önce, ülkemin büyük insanlarından biri olduğunu düşündüğüm John Wesley'in, özellikle "Sakin Bir Yaklaşımla Takdiri İlahî" adlı en önemli makalesinde, takdiri ilahî fikrine karşı ve "Arminian" alternatifi lehine büyük bir tartışmaya öncülük ettiğini gördüm. Ayrıca günümüzde birçok tefsircinin de takdiri ilahîyle ilgili St. Paul'ün yazılarını, kilisenin çalışmalarında belirli kişilerin kurtarılmasını ya da lanetlenmesini değil, rollerini belirttiği şeklinde gördüklerini de anlıyorum.</p>

<h5>NEWYORK İLE TANIŞMAM</h5>

<p>Halka açık münazaralarımdan sonuncusu olan New York Üniversitesi'ndeki sempozyum Mayıs 2004'te gerçekleşti. Diğer katılımcılar İsrailli bilim adamı ve başta <i>The Science of God</i> olmak üzere bilim ve dinle ilgili çok satan kitapların yazarı Gerald Schroeder ile <i>Theism and Atheism</i> adlı eseri arkadaşım Jack Smart ile Tanrı'nın varlığı üzerine bir münazara niteliğinde olan İskoç filozof John Haldane'di.</p>

<p>Konuyla ilgili herkesi şaşırtacak biçimde, tartışmanın en başında bir Tanrı'nın varlığını artık kabul ettiğimi ilan ettim. Karşıt görüşlerin karşılıklı olarak yoğun bir değişimi olabilecek bu münazara, daha yüksek bir Zekâ'ya işaret ettiği görülen modern bilimdeki gelişmelerin beraberce keşfine dönüştü. Sempozyum gösteriminde, spiker modern bilimdeki bütün büyük keşiflerin içinde en büyüğünün Tanrı olduğunu öne sürdü.</p>

<p>Bu sempozyumda bana, hayatın kaynağına dair son çalışmaların yaratıcı bir Zekâ'nın etkinliğine işaret edip etmediği sorulduğunda şöyle dedim:</p>
<p>&nbsp;</p>
<div class="sgc-toc-level-3">
<p><i>Evet, artık ettiğini düşünüyorum... neredeyse tamamen DNA araştırmaları nedeniyle. DNA materyalinin yapmış olduğunu düşündüğüm şey, (hayatı) üretmek için gerekli düzenlemelerin neredeyse inanılmaz karmaşıklığıyla, bu kadar akıl almaz çeşitlilikteki öğelerin bir arada çalışmasını sağlamak için işin içinde mutlaka zekâ olması gerektiğini göstermiş olmasıdır. Söz konusu olan birçok öğenin korkunç karmaşıklığı ve bunların birlikte çalışma şekillerinin korkunç inceliği. Bu iki şeyin doğru zamanda şans eseri bir araya gelmesi çok düşük bir ihtimal. Bunların hepsi, bana zekânın eseriymiş gibi görünen, ortaya çıkan sonuçların elde edilmesini sağlayan bu müthiş karmaşıklık meselesidir.</i></p>
</div>
<p>&nbsp;</p>

<p>Bu açıklama benim için önemli bir yön değişikliğini temsil ediyordu ancak yine de, felsefi hayatımın başından beri benimsediğim prensiple de tutarlıydı - iddianın götürdüğü yere gitmek.</p>

<p>Gerry Schroeder'in "<i>maymun teoremi</i>" adını verdiğim ayrıntılı çürütmesinden çok etkilenmiştim. Birçok biçim ve çeşit halinde sunulan bu fikir, birçok maymunun bilgisayar klavyelerine rastgele vurarak sonunda bir <i>Shakespear</i> sonesini elde ettikleri analojisini kullanarak şans eseri ortaya çıkan hayat ihtimalini savunuyordu.</p>

<p>Schroeder önce İngiliz Ulusal Sanat Konseyi'nin gerçekleştirdiği bir deneyden bahsetti. Altı maymunun bulunduğu bir kafese bir bilgisayar konuyor. Bilgisayara bir ay boyunca rastgele vurduktan (ve aynı zamanda onu bir tuvalet olarak kullandıktan!) sonra maymunlar yazılı elli kâğıt çıkardılar. Ama bunların hiçbirinde tek bir kelime yoktu. Schroeder, İngilizcedeki en kısa kelimenin bir harf olmasına (bir anlamına gelen "a" ve ben anlamına gelen "I") rağmen durumun bu olduğunu kaydetti. "A", iki tarafında da boşluk varsa bir kelime oluyordu. Klavyede otuz karakter olduğunu düşünürsek (yirmi altı harf ve diğer semboller) tek harfli bir kelime elde etme ihtimali 30 çarpı 30 çarpı 30, yani 27,000'dir. Tek harfli bir kelime elde etme ihtimali 27,000'de birdir.</p>

<p>Schroeder daha sonra olasılıkları sone analojisine uyguladı. "Bir Shakespeare sonesi elde etme şansı nedir?" diye sordu. Şöyle devam etti:</p>
<p>&nbsp;</p>
<div class="sgc-toc-level-3">
<p><i>Bütün soneler aynı uzunluktadır. Yapı itibariyle on dört mısra olurlar. Açılış mısrasının, "Seni bir yaz gününe benzetebilir miyim?" olduğunu bildiğim soneyi seçtim. Harfleri saydım; bu sonede 488 harf bulunuyor. Klavyeyi tuşlayarak 488 harfi "Seni Bir Yaz Gününe Benzetebilir miyim?"deki gerçek sırada dizme ihtimali nedir? Elde edeceğiniz sonuç 26nın kendisiyle 488 defa çarpılmasıdır - ya da 26 üzeri 488dir. Veya başka bir deyişle, 10 tabanında, 10 üzeri 690'dır.</i></p>
<p><i>[Şimdi] evrendeki partiküllerin sayısı - kum taneleri değil, protonlar, elektronlar ve nötronlardan bahsediyorum - 10 üzeri 80'dir. On üzeri 80, 1'den sonra 80 sıfır gelmesi demektir. On üzeri 690 ise 1'den sonra 690 sıfır gelmesi demektir.</i></p>
<p><i>Evrende denemeleri yazmaya yetecek kadar partikül yoktur; 10 üzeri 600 katta bitersiniz.</i></p>
<p><i>Bütün evreni alıp onu bilgisayar çiplerine çevirirseniz -maymunları unutun- ve bunların her biri bir gramın milyonda biri ağırlığında olur ve her bir çip, farz edelim, bir saniyenin bir milyon katında 488 deneme gerçekleştirebilirse; bütün evreni bu mikrobilgisayar çiplerine dönüştürürseniz ve bu çipler bir saniyenin bir milyon katında rastgele harfler oluşturuyorsa [üretiyorsa], sürenin başından itibaren elde edeceğiniz deneme sayısı 10 üzeri 90 deneme olacaktır. Ve yine 10 üzeri 600 katta bitersiniz. Şans eseri bir sone elde etmeniz imkânsızdır. Evrenin 10 üzeri 600 kat daha büyük olması gerekir. Buna rağmen dünya maymunların bunu her seferinde yapabileceğini düşünüyor.</i> <a id="bdn1-3" href="../Text/Section0003.xhtml#bdn1-3s"><sup>[1]</sup></a></p>
</div>
<p>&nbsp;</p>

<p>Schroeder'in sunumunu dinledikten sonra ona, "maymun teoremi" nin bir yığın saçmalık olduğunu çok tatmin edici ve kesin bir biçimde gösterdiğini ve bunu bir soneyle yapmasının özellikle çok başarılı olduğunu söyledim; teorem bazen Shakespeare'in eserleri ya da <i>Hamlet</i> gibi tek bir oyunu kullanılarak öneriliyor. Teorem eğer tek bir sone için işlemeyecekse, o zaman hayatın kaynağı gibi daha karmaşık bir işin şans eseri gerçekleştiğini öne sürmek de saçma olacaktır.</p>

<h5>DAWKINS'LE DÜELLO</h5>

<p>Halka açık münazaraların yanı sıra, yazı yoluyla da çeşitli tartışmalara dahil oldum. Bu tür tartışmalara önemli bir örnek, bilim adamı Richard Dawkins ile gerçekleştirdiğim fikir alışverişleri olabilir.Ateist çalışmalarını takdirle karşılasam da, bencil gen düşünce ekolünü her zaman eleştirmişimdir.</p>

<p>Darwinian Evolution adlı kitabımda, doğal seleksiyonun pozitif anlamda bir şey üretmediğine işaret ettim. Yalnızca rekabetçi olmayan her şeyi elimine ediyor ya da elimine etme eğiliminde oluyordu. Bir varyasyonun, eliminasyondan kurtulmak için gerçekten rekabetçi bir avantaj sunması gerekmez; yalnızca sahibine rekabetçi bir dezavantaj yüklememesi yeterlidir. Oldukça aptalca bir örnek seçecek olursam, diyelim ki paltomun altına tıkıştırılmış faydasız kanatlarım var, bedenimi yerden kaldıramayacak kadar zayıf kanatlar. Faydasız oldukları gibi bu kanatlar avcılardan kaçmama ya da yiyecek bulmama da yardım etmiyor. Ama beni avcılara karşı daha korunmasız hale getirmedikçe, muhtemelen üremek ve kanatlarımı çocuklarıma geçirmek üzere hayatta kalacağım. Darwin'in doğal seleksiyonun bir şey ürettiğine dair önerisinde fazla olumlu bir çıkarımda bulunmasındaki hata, belki de sonuçta kendi tercih ettiği alternatif "doğal koruma" terimi yerine "doğal seleksiyon" ya da "en güçlü olanın hayatta kalması" ifadelerini kullanmasından kaynaklanıyordu.</p>

<p>Devam ederek Richard Dawkins'in<i> The Selfish Gene</i>  eserinin popüler şaşırtmada önemli bir uygulama olduğunu belirttim. Ateist bir filozof olarak bu tür popülerleştirme çalışmasının <i>Desmond Morris'in The Naked Ape</i> veya <i>The Human Zoo</i> eserleri gibi kendi içlerinde yıkıcı olduğunu düşünüyordum. Çalışmalarında Morris, zoolojik bir açıklamanın sonuçları olarak, biyolojik bir fenomen olarak düşünülen kendi türümüze özgü olan her şeyin sistematik bir inkârını sunuyor. İnsanlarla diğer türler arasındaki belirgin farklılıkları göz ardı ediyor veya bahanelerle mazur gösteriyor.</p>

<p>Diğer yandan Dawkins, genetikteki elli veya daha fazla yıllık çalışmanın neticesine, yani organizmaların gözlemlenebilir özelliklerinin büyük çoğunlukla birçok genin etkileşimleriyle koşullandığını ve çoğu genin bu tür birçok özellik üzerinde çeşitli etkilerinin olduğu keşfine inanmamaya ya da bunu küçümsemeye çalıştı. Dawkins için insan davranışını üretmenin başlıca yolu, genlere yalnızca insanlara atfedilebilecek özellikleri atfetmekti. Sonra, hepimizin genlerimizin oluşturduğu başka seçim şansı olmayan yaratıkları olduğunda ısrar ederek, her şeyi kontrol eden monatların nahoş kişisel özelliklerini paylaşmaktan başka çaremiz olmadığı sonucuna varıyor.</p>

<p>Genler elbette, bunlar veya diğer bilinçsiz varlıkların rekabete dahil olabilecekleri ya da seleksiyon gerçekleştirebileceklerinden daha fazla bencil ya da cömert olamazlar. (Doğal seleksiyon, bilindiği gibi, seleksiyon değildir; ve insan seviyesinin altında, varlık için verilen mücadelenin kelimenin gerçek anlamında "rekabetçi" olmadığı da, daha az bilinen mantıksal bir gerçektir.) Ama bu Dawkins'i, kitabının "bilim kurgu değil, bilim" olduğunu duyurmaktan alıkoymadı. Şöyle diyordu, <i>"Biz hayatta kalma makineleriyiz - genler olarak bilinen bencil molekülleri korumak için gözümüz bağlı programlanan robot araçlar."</i><a id="dnb3-2" href="../Text/Section0003.xhtml#dnb3-2s"><sup>[2]</sup></a> Daha sonra zaman zaman inkârlarda bulunmakla birlikte Dawkins, kitabında onu harfi harfine ele almamamız için hiçbir uyarıda bulunmuyordu. İlginç bir biçimde, "kitabının iddiasının biz ve diğer bütün hayvanların genlerimiz tarafından yaratılan makineler olduğunu" da ekledi.</p>

<p>Bunlardan herhangi biri doğru olsaydı, Dawkins'in yaptığı gibi, şu vaaz ile devam etmeye hiç gerek olmazdı: "Cömertliği ve fedakârlığı öğretmeye çalışalım, çünkü biz bencil doğduk." Hiçbir etkili ve güzel söz programlanmış robotları hareket ettiremez. Ama aslında bunların hiçbiri doğru değil - birazcık olsun mantıklı bile değil. Gördüğümüz gibi genler, davranışımızı gerekli kılmaz ve kılamaz. Ayrıca acımasız bir bencillik ya da fedakâr bir merhamet duygusunu oluşturmak için gerekli anlayış ve hesaplama kapasitesine de sahip değiller.</p>

<p>Babe Ruth beyzboldan kırk yaşında emekli oldu. Ben şu anda bu yaşın iki katından daha büyüğüm ve Tanrı'nın varlığıyla ilgili fikrimi değiştirsem de, ateizm savunmam ve teistler ve diğerleriyle yaptığım tartışmaların teoloji sorularına devam eden ilgimi ve çeşitli cevapları ortaya çıkarmaya devam etme isteğimi gösterdiğini umuyorum. Analistler ve psikologlar bundan istedikleri anlamı çıkarabilirler ama benim içimdeki dürtü hâlâ aynı: gerçek sonuçlara ulaşan geçerli iddiaların peşinden gitmek.</p>
<p>Mevcut fikrimi ve beni bunu kabul etmeye iten kanıtları sunduğum kitabın sonraki bölümünde de umarım her zamanki tutkum ve ilkelerimle oynayabilirim.</p>
</body>
</html>