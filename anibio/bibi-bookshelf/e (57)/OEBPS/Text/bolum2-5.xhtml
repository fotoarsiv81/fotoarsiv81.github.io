<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h5><a id="bolum2-5" href="../Text/icindekiler.xhtml#bolum2-5s">5</a></h5>
<h5><a href="../Text/icindekiler.xhtml#bolum2-5s">DOĞANIN KANUNLARINI KİM YAZDI?</a><br/></h5>

<p>Tanrı'nın varlığına ilişkin muhtemelen en popüler ve akla en yatkın argüman, sözde tasarım argümanıdır. Bu argümana göre doğada açık biçimde görünen tasarım, kozmik bir Tasarımcının varlığını göstermektedir. Genellikle bunun aslında bir düzen içerisinde tasarım yapılmasına yönelik bir argüman olduğunu vurgulamışımdır; zira doğadaki algılanan düzenden kaynaklanan argümanlar bir tasarımın, dolayısıyla bir Tasarımcının varlığını kanıtlamaktadır. Bir zamanlar bu tasarım argümanını sert biçimde eleştirmiş olsam da artık şunu anladım ki, bu argüman doğru biçimde formüle edildiğinde Tanrı'nın varlığına ilişkin inandırıcı bir ifade teşkil etmektedir. Bu sonuca varmama özellikle iki alandaki gelişmeler yol açmıştır. Bunların ilki doğanın kanunlarının kaynağı sorusu ve günümüzün saygın bilim adamlarının bu konuyla ilgili görüşleridir. İkincisi ise yaşamın kaynağı ve üreme sorusudur.</p>

<p>Doğanın kanunları diyerek neyi mi kastediyorum? Kanun kelimesiyle anlatmak istediğim şey doğadaki düzen veya simetridir. Ders kitaplarında sık sık yer alan bazı örnekler ne demek istediğimi gösterebilir:</p>
<p>&nbsp;</p>

<div class="sgc-toc-level-3">
<p><i><b>Boyle Kanunu</b></i>: Sıcaklığın sabit kalması koşuluyla, bir miktar gazın basıncı ile hacminin çarpımı daima sabittir.</p>
<p><i><b>Newton'un Birinci Hareket Kanunu</b></i>: Herhangi bir cisim üzerine bir kuvvet etki ediyorsa ya da etki eden kuvvetlerin bileşkesi sıfırsa, cisim durumunu değiştirmez; yani duruyorsa durur, hareket ediyorsa hareketini bir doğru boyunca devam ettirir.</p>
<p>Enerjinin korunumu kanununa göre, kapalı bir sistemin içerisindeki toplam enerji miktarı sabittir.</p>
</div>
<p>&nbsp;</p>

<p>Önemli nokta yalnızca doğada düzenlerin olması değil, bu düzenlerin matematiksel olarak kesin, evrensel ve "birbirine bağlı” olmasıdır. Einstein bunlara "somut mantık" diyordu. Bizim sormamız gereken soru, doğanın bu şekilde bir bütün haline nasıl geldiğidir. Bu kesinlikle Newton, Einstein ve Heisenberg gibi bilim adamlarının sordukları - ve cevapladıkları - sorudur. Bu kişilerin buldukları cevap Tanrı'nın Aklı olmuştu.</p>

<p>Bu düşünme biçimi yalnızca Isaac Newton ve James Maxwell gibi modern çağ öncesindeki teistik bilim adamlarında rastlanan bir şey değildi. Aksine modern çağın çok sayıda önemli bilim adamı, doğanın kanunlarını Tanrı'nın Aklının düşünceleri olarak görmüştür. Stephen Hawking en çok satılan kitaplar listesinde yer alan Zamanın Kısa Tarihi kitabını şu paragrafla bitiriyor:</p>
<p>&nbsp;</p>

<div class="sgc-toc-level-3">

<p><i>Eksiksiz bir kuram keşfedecek olursak, bu kuram zamanı geldiğinde yalnızca birkaç bilim adamınca değil, herkes tarafından anlaşılabilir olmalıdır. Ardından filozoflar, bilim adamları, sıradan insanlar, yani hepimiz, bizlerin ve kâinatın neden var olduğu sorusuna ilişkin tartışmaya katılmalıyız. Bu sorunun cevabını bulacak olursak, bu, insan aklının en büyük zaferi olacaktır çünkü ancak o zaman Tanrı'nın aklının ne olduğunu öğrenebiliriz.</i></p>
</div>
<p>&nbsp;</p>
<p>Hawking, bu paragraftan bir önceki sayfada şöyle bir soru sormuştu: <i>"Olası tek bir ortak kuram olsa bile, bu kuram yalnızca bir kurallar ve denklemler kümesidir. Bu denklemlere can veren ve bu denklemlerin tanımlayacağı bir evreni yaratan şey nedir?"</i><a id="bolum2-5d1" href="../Text/Section0003.xhtml#bolum2-5d1s"><sup>[1]</sup></a></p>

<p>Hawking kendisiyle daha sonra yapılan röportajlarda bu konu hakkında şunları söylemişti: <i>"En büyük kanıt evrendeki düzendir. Evren hakkında daha fazla şey keşfettikçe evrenin mantıklı kanunlarca yönetilmekte olduğuna dair daha fazla şey keşfederiz. Ve aklınızda hâlâ şu soru olur: Evrenin var olma nedeni nedir? İsterseniz Tanrı'yı bu denklemin cevabı olarak tanımlayabilirsiniz."?</i><a id="bolum2-5d2" href="../Text/Section0003.xhtml#bolum2-5d2s"><sup>[2]</sup></a></p>
<p>&nbsp;</p>

<h5>TÜM BU KİTAPLARI KİM YAZDI</h5>

<p>Hawking'den çok önce Einstein da benzer ifadeler kullanmıştı: "Tanrı'nın bu dünyayı nasıl yarattığını merak ediyorum... O'nun dünyayı yaratırken düşündüklerini bilmek istiyorum, gerisi teferruattır."<a id="bolum2-5d3" href="../Text/Section0003.xhtml#bolum2-5d3s"><sup>[3]</sup></a> Tanrı ve Felsefe kitabımda, Einstein'ın Spinoza'nın Tanrısına inandığını söylemiş olması nedeniyle aslında bu tür ifadelerden pek bir anlam çıkaramayacağımızı söylemiştim.<a id="bolum2-5d4" href="../Text/Section0003.xhtml#bolum2-5d4s"><sup>[4]</sup></a> Baruch, Spinoza için Tanrı ve doğa kelimelerinin eş anlamlı olması nedeniyle Einstein'ın Museviler, Hıristiyanlar ve Müslümanların gözünde mutlak bir ateist olduğu ve onun "bütün ateistlerin ruhani babası" olduğu söylenebilir.</p>

<p>Fakat Einstein'ın arkadaşı Max Jammer'ın yazdığı Einstein ve Din adlı kitap, Spinoza'nın Einstein üzerindeki etkisi ve Einstein'ın kendi inançları hakkında ortaya oldukça farklı bir resim koymaktadır. Jammer, Einstein'ın Spinoza hakkında bildiklerinin oldukça sınırlı olduğunu; Spinoza'nın yalnızca Etik kitabını okuduğunu ve Spinoza'nın felsefesi hakkında yazı yazmasına yönelik yapılan ısrarlı talepleri geri çevirdiğini anlatmaktadır. Einstein, bu taleplerden birine cevaben, <i>"Spinoza hakkında bilimsel bir makale yazabilecek kadar bilgiye sahip değilim,"</i> demişti.<a id="bolum2-5dn5" href="../Text/Section0003.xhtml#bolum2-5dn5s"><sup>[5]</sup></a> Her ne kadar Einstein, Spinoza'nın determinizme olan inancını paylaşmış olsa da Jammer, Spinoza'nın düşüncesinin Einstein'ın bilimini etkilemiş olduğunu varsaymanın "gerçek dışı ve haksız" bir yaklaşım olacağına inanmaktadır.<a id="bolum2-5dn6" href="../Text/Section0003.xhtml#bolum2-5dn6s"><sup>[6]</sup></a> Jammer ayrıca "Einstein'ın Spinoza'ya yakınlık hissettiğini, çünkü ikisinin de yalnızlığa ihtiyaç duyduyduklarını ve Yahudi kültürünün içinde büyüme ve sonradan bu kültürün dinsel mirasından dışlanma kaderini paylaştıklarını fark etmişti."<a id="bolum2-5dn7" href="../Text/Section0003.xhtml#bolum2-5dn7s"><sup>[7]</sup></a></p>

<p>Einstein, Spinoza'nın panteist olmasına dikkat çekerken aslında kendisinin ne ateist ne de panteist olduğunu açık biçimde dile getiriyordu:</p>
<p>&nbsp;</p>

<div class="sgc-toc-level-3">

<p><i>Ben ateist değilim ve kendime panteist diyebileceğimi de düşünmüyorum.</i> Aslında çok sayıda farklı dilde yazılmış yüzlerce kitapla dolu bir kütüphaneye giren küçük bir çocuğa benziyoruz. Çocuk bu kitapları mutlaka birisinin yazmış olduğunu biliyordur ama bu kitapların nasıl yazıldığım bilmez. Bu kitapların yazıldığı dilleri anlamaz. Çocukta kitapların gizemli bir düzene göre yerleştirildiğine dair belli belirsiz bir kuşku uyanır ama bu gizemin ne olduğunu bilemez. Bence en akıllı insanın bile kafasındaki Tanrı düşüncesi bu çocuğun haline benzemektedir. Evrenin muazzam bir düzen ve belirli kurallar çerçevesinde işlediğini görür ama bu kuralları pek anlamayız. Belirli sınırları olan aklımız, takımyıldızlarını hareket ettiren gizemli gücü kavramaktadır.<a id="bolum2-5dn8" href="../Text/Section0003.xhtml#bolum2-5dn8s"><sup>[8]</sup></a></p>
</div>
<p>&nbsp;</p>

<p>Richard Dawkins, <i>Tanrı Yanılgısı</i> adlı kitabında Einstein'ın ateist olduğu yönündeki eski görüşümü ileri sürmektedir. Dawkins böyle yaparak Einstein'ın ne ateist ne de panteist olduğu yönünde yukarıdaki kesin ifadelerini göz ardı etmiş oluyor. Bu oldukça şaşırtıcıdır, çünkü Dawkins, Jammer'dan sık sık alıntı yaparken, Jammer ve Einstein'ın kendi iddiasını çürütecek türden sayısız ifadesini atlamaktadır. Örneğin Jammer kitabında şöyle diyor: <i>"Einstein ateist olarak anılmaya sürekli karşı çıkmıştı. Mesela Prens Hubertus ile yaptığı bir sohbette 'Beni asıl sinirlendiren şey, [Tanrı diye bir şey olmadığını söyleyen] insanların görüşlerini desteklemek için benden alıntı yapmalarıdır,' demişti. Einstein ateizmi reddediyordu, çünkü bireysel bir Tanrı anlayışını kabul etmeyişini Tanrı'yı inkâr etmek olarak görmüyordu."</i><a id="bolum2-5dn9" href="../Text/Section0003.xhtml#bolum2-5dn9s"><sup>[9]</sup></a></p>

<p>Einstein elbette bireysel bir Tanrı anlayışına inanmıyordu. Fakat şunları söylüyordu:</p>
<p>&nbsp;</p>

<div class="sgc-toc-level-3">

<p><i>Bireysel bir Tanrı inancına karşı çıkılmasının gerekip gerekmediği oldukça farklı bir meseledir. Freud bu görüşü en son kitabında desteklemiştir. Ben şahsen asla bu tür bir uğraş içerisine girmem. Çünkü ben bu tür bir inancı, yaşama karşı aşkın (yüce) bir bakış açısı yokluğuna tercih ederim ve bir gün bir kişi çıkıp da insanlığın büyük kısmını metafiziksel ihtiyaçlarını karşılayacak daha yüce bir vasıtaya yönlendirebilecek mi diye merak ediyorum.</i>"<a id="bolum2-5dn10" href="../Text/Section0003.xhtml#bolum2-5dn10s"><sup>[10]</sup></a></p>
</div>
<p>&nbsp;</p>

<p>Jammer sözlerine şöyle devam ediyordu: <i>"Özetlemek gerekirse, Einstein, tıpkı İbni Meymun ve Spinoza gibi, dini düşüncede antropomorfizmi kesin bir dille reddediyordu." Fakat bireysel bir Tanrı anlayışını inkâr etmenin mantıklı tek sonucunu Tanrı'nın doğayla özdeşleştirilmesinde bulan Spinoza'nın aksine Einstein, Tanrı'nın kendisini "evrenin kanunlarında insanoğlundan üstün ve karşısında tüm alçakgönüllülüğümüzle saygı duymamız gereken bir ruh olarak" gösterdiğini ileri sürüyordu. Einstein, doğayı bilen kişinin Tanrı'yı da bildiği konusunda Spinoza'yla hemfikirdi ama doğa, Tanrı olduğu için değil, doğanın incelenmesinde bilimin rehberliğiyle ulaşılan nokta din olduğu için</i>.<a id="bolum2-5dn11" href="../Text/Section0003.xhtml#bolum2-5dn11s"><sup>[11]</sup></a></p>

<h5>EİNSTEİN'IN "ÜSTÜN AKIL"I</h5>

<p>Einstein, kesinlikle dünyanın temelindeki mantığı açıklayacak yüce bir kaynağın olduğuna inanıyordu. Bu kaynağı yer yer "üstün akıl," "sonsuz üstün ruh," "üstün muhakeme gücü" ve "takımyıldızlarını hareket ettiren gizemli güç" olarak adlandırıyordu. Einstein'ın bu görüşü birkaç ifadesinde açık biçimde görülmektedir:</p>
<p>&nbsp;</p>

<div class="sgc-toc-level-3">

<p><i>Gerçeğin ve onun insan aklına eşsiz biçimde erişebilmesinin mantıklı yapısına duyulan bu inancı "din" kelimesinden daha iyi ifade edecek bir şey bulamadım. Bu inancın olmadığı yerde bilim, yavan bir süreç haline gelir. Eğer rahipler bunu kendi çıkarları için kullanacaklarsa bırakalım da bunu şeytan düşünsün. Bunun için herhangi bir ilaç yoktur.</i> <a id="bolum2-5dn12" href="../Text/Section0003.xhtml#bolum2-5dn12s"><sup>[12]</sup></a></p>

<p><i>Bu alandaki [bilim] başarılı ilerlemeleri bizzat yaşamış olan herkes, yaşamda tezahür eden ussallığın... yaşamda vücut bulan mantığın görkeminin yarattığı derin saygı duygusundan etkilenir.</i> <a id="bolum2-5dn13" href="../Text/Section0003.xhtml#bolum2-5dn13s"><sup>[13]</sup></a></p>

<p><i>Daha yüksek bir düzenin bütün bilimsel çalışmasının arkasında dünyanın mantıklı veya anlaşılabilir şekilde yaratılmış olduğuna dair, dini duyguya benzer, bir inanç olduğu kesindir... Kendisini deneyim dünyasında ortaya koyan üstün bir akıl içerisinde yer alan bu sağlam, derin duygulara sıkı sıkıya bağlı inanç benim Tanrı anlayışımı anlatmaktadır.</i><a id="bolum2-5dn14" href="../Text/Section0003.xhtml#bolum2-5dn14s"><sup>[14]</sup></a></p>

<p><i>Bilimle ciddi biçimde uğraşan herkes, doğanın kanunlarının insanoğlundan üstün ve karşısında tüm alçakgönüllülüğümüzle saygı duymamız gereken bir ruhun varlığının tezahürü olduğuna inanır</i>.<a id="bolum2-5dn15" href="../Text/Section0003.xhtml#bolum2-5dn15s"><sup>[15]</sup></a></p>

<p><i>Benim dindarlığım, kendisini zayıf ve gelişmemiş akıllarımızla algılayabildiğimiz küçük ayrıntılarda belli eden son derece üstün ruha karşı mütevazı bir hayranlıktan ibarettir. Benim kafamdaki Tanrı fikrini, kendisini akıl sır erdirilmesi imkânsız evrende ortaya koyan üstün bir muhakeme gücünün varlığına duyulan bu derin duygusal inanç şekillendirmektedir.</i><a id="bolum2-5dn16" href="../Text/Section0003.xhtml#bolum2-5dn16s"><sup>[16]</sup></a></p>
</div>

<h5>KUANTUM TANRIYA DOĞRU SIÇRIYOR</h5>

<p>İzafiyeti bulan Einstein, doğanın kanunları ile Tanrı'nın Aklı arasında bir bağ olduğunu gören ilk büyük bilim adamı değildi. Modern zamanların bir diğer büyük bilimsel keşfi olan kuantum fiziğinin ataları Max Planck, Werner Heisenberg, Erwin Schrödinger ve Paul Dirac da benzer ifadelerde bulunmuşlardı <a id="bolum2-5dn17" href="../Text/Section0003.xhtml#bolum2-5dn17s"><sup>[17]</sup></a> ve ben burada bunların birkaçını aktarmak istiyorum.</p>
<p>Heisenberg'in belirsizlik prensibi ve matris mekaniği ile bilinen Werner Heisenberg, <i>"Yaşamım boyunca sürekli olarak bu iki düşünce alanının [bilim ve din] ilişkisini düşünmek zorunda kalmışımdır çünkü her ikisinin de işaret ettikleri şeyin gerçekliginden asla kuşku duyamamışımdır,"</i> demişti.<a id="bolum2-5dn18" href="../Text/Section0003.xhtml#bolum2-5dn18s"><sup>[18]</sup></a> Heisenberg bir defasında da şunları söylemişti:</p>
<p>&nbsp;</p>

<div class="sgc-toc-level-3">
<p><i>Wolfgang [Pauli] hiç beklemediğim bir şekilde bana şöyle bir soru yöneltmişti: "Bireysel bir Tanrı'ya inanıyor musun?” "Sorunu başka bir şekilde ifade edebilir miyim?" diye sormuştum. "Ben şahsen şu formülü tercih ederim: Sen veya herhangi biri, varlığı şüphe götürmeyen şeylerin veya olayların temelindeki düzene bir başka insanın ruhuna ulaştığınız gibi doğrudan ulaşabilir misiniz? "Ruh" kelimesini yanlış anlaşılmamak için kasıtlı olarak kullanıyorum. Eğer sorunu bu şekilde yöneltecek olursan cevabım evet olur... Bu özel pusulayı yönetmiş olan manyetik güç - ve bunun kaynağı temel düzen değildir de nedir? - bir gün tükenecek olursa insanlığın başına toplama kampları ve atom bombalarından bile daha kötü şeyler gelebilir."</i><a id="bolum2-5dn19" href="../Text/Section0003.xhtml#bolum2-5dn19s"><sup>[19]</sup></a></p>
</div>
<p>&nbsp;</p>

<p>Bir diğer kuantum öncüsü olan, dalga mekaniğini geliştiren Erwin Schrödinger şu ifadeleri kullanmıştı:</p>
<p>&nbsp;</p>

<div class="sgc-toc-level-3">
<p><i>Etrafımdaki dünyanın bilimsel resmi oldukça eksiktir. Bu resim bana bol miktarda gerçekçi bilgi sunmakta, bütün deneyimlerimizi muazzam derecede uyumlu bir düzen içerisinde bir araya getirmektedir, fakat kalbimize gerçekten de yakın olan, bizi gerçekten de ilgilendiren şeyler konusunda pek bir şey anlatmamaktadır. Kırmızı ile mavi, acı ile tatlının yarattığı hisler, neşe ve keder duyguları hakkında tek bir kelime bile söyleyemez. Güzel ve çirkin, iyi veya kötü, Tanrı ile sonsuzluk hakkında hiçbir şey bilmez. Bilim bazen bu alanlardaki soruları cevaplıyormuş gibi yapar, fakat verdiği cevaplar çoğunlukla o kadar saçmadır ki, bunları genellikle ciddiye almayız.</i></p>
<p><i>Bilim, bizlerin de bir şekilde bir parçasını oluşturduğumuz, ait olduğumuz büyük Birlik söz konusu olduğunda da sessiz kalır. Bu büyük Birlik için günümüzde en yaygın biçimde kullanılan isim baş harfi büyük yazılan "Tanrı" kelimesidir. Bilime genellikle ateistlik damgası vurulur. Söylediğimiz o kadar şeyden sonra bu hiç de şaşırtıcı olmasa gerek. Eğer bilimin dünyaya dair çizdiği resim güzelliği, neşeyi, kederi kapsamıyorsa, eğer kişisellikten bilinçli olarak yoksun bırakmıyorsa, bu resmin, kendisini insan aklına sunan en yüce fikri kapsaması nasıl beklenebilir k</i>i.<a id="bolum2-5dn20" href="../Text/Section0003.xhtml#bolum2-5dn20s"><sup>[20]</sup></a></p>
</div>
<p>&nbsp;</p>

<p>Kuantum hipotezini ilk ortaya koyan Max Planck, "<i>Din ile bilim arasında asla gerçek anlamda bir zıtlık olamaz, çünkü biri diğerinin tamamlayıcısıdır</i>," diyerek açık biçimde bilimin dini tamamladığını ileri sürmüştü.<a id="bolum2-5dn21" href="../Text/Section0003.xhtml#bolum2-5dn21s"><sup>[21]</sup></a> Planck ayrıca, "Din ile doğal bilim birlikte şüpheciliğe, dogmacılığa, inançsızlığa ve batıl inanca karşı... [ve dolayısıyla] 'Tanrı uğruna' amansız bir savaş vermektedir" demişti.<a id="bolum2-5dn22" href="../Text/Section0003.xhtml#bolum2-5dn22s"><sup>[22]</sup></a></p>

<p>Üçüncü bir kuantum kuramı formülü ile Heisenberg ve Schrödinger'i tamamlayan Paul A. M. Dirac, "Tanrı üst düzey bir matematikçidir ve evreni yaratırken ileri düzeyde matematik kullanmıştır" şeklinde bir ifadede bulunmuştu.<a id="bolum2-5dn23" href="../Text/Section0003.xhtml#bolum2-5dn23s"><sup>[23]</sup></a></p>

<p>Bu bilim adamlarından nesiller önce Charles Darwin de benzer bir görüş dile getirmişti:</p>
<p>&nbsp;</p>

<div class="sgc-toc-level-3">

<p><i>[Mantık bana] içerisinde belirsizliğin veya gerekliliğin sonucu olarak geçmişe ve geleceğe bakabilme kabiliyeti bulunan insanların olduğu bu uçsuz bucaksız ve olağanüstü evreni anlayabilmenin aşırı zorluğunu, hatta olanaksızlığını anlatmaktadır. Böyle düşündüğüm zamanlarda kendimi, bir ölçüde insanlarınkine benzeyen akıllı bir kafaya sahip ilk Neden'e (Tanrı) başvurmak zorunda hissediyorum; sanırım Tanrı'ya inanan biri olarak adlandırılmayı hak ediyorum.</i><a id="bolum2-5dn24" href="../Text/Section0003.xhtml#bolum2-5dn24s"><sup>[24]</sup></a></p>
</div>
<p>&nbsp;</p>

<p>Bu düşünce treni, günümüzün önde gelen bilim düşünürlerinin çoğunun yazılarında canlı tutulmaktadır. Bu kişiler arasında Paul Davies,'John Barrow, John Polkinghorne, Freeman Dyson, Francis Collins, Owen Gingerich ve Roger Penrose gibi bilim adamları, Richard Swinburne ve John Leslie gibi bilim felsefecileri bulunmaktadır.</p>
<p>Özellikle Davies ve Barrow; Einstein, Heisenberg ve diğer bilim adamlarının görüşlerini geliştirerek doğanın temelindeki mantık ile Tanrı'nın Aklı arasındaki ilişki hakkında    kuramlara dönüştürmüşlerdir. Her ikisi de bu araştırmaya yaptıkları katkılardan ötürü Templeton Ödülü'ne layık görülmüşlerdir. Çalışmaları, burada tartışılan meselelere ışık tutarken, çok sayıda yaygın yanlış anlamayı da düzeltmektedir.</p>

<h5>KİMİN KANUNLARI?</h5>

<p>Paul Davies, Templeton Ödülü'nü alırken yaptığı konuşmasında "bilim ancak bilim adamı Tanrıyı tamamen kabul eden bir dünya görüşü benimsediğinde ilerleyebilir"<a id="bolum2-5dn25" href="../Text/Section0003.xhtml#bolum2-5dn25s"><sup>[25]</sup></a>&nbsp;demişti. Fizik kanunlarının nereden geldiğini hiç kimse sormamaktadır, fakat "en ateist bilim adamı bile doğada, en azından kısmen anlayabildiğimiz, kanun benzeri bir düzenin varlığını kabul eder." Davies oldukça yaygın olan iki yanlış kanıyı da reddetmektedir: Her şeyi açıklayan bir kuramın, içinde yaşadığımız dünyanın mantığa uygun tek dünya olduğunu göstereceği fikrinin "kesinlikle yanlış" olduğunu, çünkü evrenin mantıken gerekli olduğuna dair herhangi bir kanıt bulunmadığını ve doğrusu mantığa uygun alternatif evrenler hayal etmenin de mümkün olduğunu söylemektedir. Davies ikinci olarak, fizik kanunlarının doğanın değil de bizim kanunlarımız olduğunu düşünmenin "kelimenin tam anlamıyla bir saçmalık olduğunu" belirtmektedir. Fizikçiler, Newton'un yerçekimi kanununun aslında kültürel bir sürecin ürünü olduğuna inanmayacaklardır. Davies, fizik kanunlarının "esasen var olduğunu" ve bilim adamlarının yapması gereken şeyin bunları icat etmek değil, ortaya çıkarmak olduğuna inanmaktadır.</p>

<p>Davies, olayların temelindeki doğa kanunlarının doğrudan gözlem yoluyla bulunamayacağı, aksine deney ve matematiksel kuram yoluyla ortaya çıkarılabileceği gerçeğine dikkat çekmektedir. Bu kanunlar, bilim adamlarının "doğanın veya Tanrı'nın diyebileceğiniz, ama kesinlikle <i>bizim</i> diyemeyeceğiniz mesajı" ortaya çıkarmak amacıyla kırmaları gereken kozmik bir şifreyle yazılmıştır.</p>

<p>Davies en önemli sorunun üç bölümden oluştuğunu söylüyor:</p>
<p>&nbsp;</p>

<div class="sgc-toc-level-3">
<p></p>
<ul><li>Fizik kanunlarının kaynağı nedir?</li>
</ul>
<ul><li>Neden başka kanun kümeleri yoktur da sadece bunlar vardır?</li>
</ul>
<ul><li>Nasıl oluyor da elimizde hiçbir özelliği olmayan gazlara can veren, bilinci ve zekâyı yönlendiren bir kanunlar kümesi vardır?</li>
</ul>
</div>
<p>&nbsp;</p>

<p>Bu kanunlar "yaşam ve bilincin ortaya çıkabilmesi için suni olarak konmuş -bazı yorumculara göre ince ayarlı- gibi görünmektedir." Davies sözlerini, "fiziksel var oluşun suni yapısı benim öyle 'olduğu gibi' kabul edemeyeceğim kadar olağanüstüdür. Bu yapı, varoluşun derinliklerinde yatan bir anlama işaret eder," diyerek sürdürüyor. Davies, <i>amaç ve tasarım</i> gibi kelimelerin evrenin varoluş sırlarını tam olarak ifade edemediğini söylüyor. "Fakat evrenin kesinlikle sırları olduğu konusunda hiçbir şüphem yok."</p>

<p>John Barrow, Templeton Ödülü'nü alırken yaptığı konuşmada, evrenin sonsuz karmaşıklığını ve olağanüstü yapısını simetrik ve anlaşılabilir birkaç basit kanunun yönettiğini belirtmişti. Aslında "bütün evrenlerin nasıl hareket ettiğini anlatan matematiksel denklemler, kâğıt parçaları üzerine karalanmış şeyler vardır." Davies gibi Barrow da evrenin düzenini insan aklının belirlediği görüşünü reddetmektedir. Üstelik "doğal seçim, varlığımızı ve neslimizi sürdürebilmemiz için atomu ve kara delikleri anlamamızı gerektirmez."</p>

<p>Barrow, bilim tarihinde yeni kuramların genişleyerek eskilerini içlerine aldıklarını belirtmektedir. Her ne kadar Newton'un mekanik ve yerçekimi kuramının yerini Einstein'ın kuramı almışsa da ve bu kuramı gelecekte başka kuramlar izleyecek olsa da, bin yıl sonra bile mühendisler çalışmalarını yine Newton'un kuramlarına göre yürüteceklerdir. Barrow, aynı şekilde, evrene ilişkin dini kavramların da çözümlenemeyen şeylerin anlaşılmasına yardım etmek için tahminleri ve benzetmeleri kullandığını söylemektedir. "Bunlar gerçeğin tamamı değildirler, fakat bu onların gerçeğin bir parçası olamayacakları anlamına gelmez."<a id="bolum2-5dn26" href="../Text/Section0003.xhtml#bolum2-5dn26s"><sup>[26]</sup></a></p>

<h5>İLAHİ KANUN KOYUCU</h5>

<p>Doğanın kanunlarının ilahi kaynağı hakkında yazılar yazan birkaç felsefeci de olmuştur. Oxford Üniversitesi'nden felsefeci John Foster, <i>The Divine Lawmaker: Lectures on Induction, Laws of Nature and the Existence of God</i> (İlahi Kanun Koyucu: Tümevarım Üzerine Dersler, Doğanın Kanunları ve Tanrı'nın Varlığı) adlı kitabında, doğadaki düzenlerin, nasıl tanımlarsanız tanımlayın, en iyi biçimde ilahi bir Akılla açıklanabileceğini ileri sürüyor. Eğer kanunların olduğu gerçeğini kabul ediyorsanız, evrende bu düzeni sağlayan bir şey olmalıdır. Bu düzeni hangi etken (veya etkenler) sağlamaktadır? Barrow, tüm bu düzenin tek ciddi kaynağının teistik seçenek olduğunu, böylece "dünyadaki düzenleri sağlayarak kanunları yaratanın Tanrı -teistlerin inandıkları Tanrı- olduğu sonucuna rahatlıkla varabileceğimizi" iddia ediyor ve kanunların varlığını inkâr etseniz bile, "düzenleri Tanrının aracılığına başvurarak açıklamak için güçlü gerekçeler vardır," diyor.<a id="bolum2-5dn27" href="../Text/Section0003.xhtml#bolum2-5dn27s"><sup>[27]</sup></a></p>

<p>Swinburne, Dawkins'in kendisinin tasarım hakkındaki argümanına yönelik eleştirisine karşılık olarak konuyla ilgili şunları belirtmiştir:</p>
<p>&nbsp;</p>

<div class="sgc-toc-level-3">

<p><i>Doğanın kanunu nedir? (Bu, beni eleştiren kişilerin pek çoğunun ele almadığı bir meseledir.) Bütün organların belirli bir biçimde hareket etmesinin (örneğin birbirlerini belirli bir formüle uygun olarak etkilemelerinin) doğanın bir kanunu olduğunu söylemek, bence, fiziksel ihtiyacı karşılayan her organın bu şekilde hareket ettiğini (yani birbirini bu şekilde etkilediğini) söylemektir. Ve bu tekdüzeliğin, bütün organların aynı şekilde hareket etmelerine yol açan bir maddenin eyleminden kaynaklandığını varsaymak, bütün organların aynı biçimde hareket etmesinin en büyük basit gerçeklik olduğunu varsaymaktan çok daha kolaydır</i>.<a id="bolum2-5dn28" href="../Text/Section0003.xhtml#bolum2-5dn28s"><sup>[28]</sup></a></p>
</div>
<p>&nbsp;</p>

<p>Swinburne'ün temel argümanı, doğanın kanunlarının işleyişini en iyi açıklayan şeyin geleneksel özellikleri olan bireysel bir Tanrı olduğudur.</p>
<p>Richard Dawkins, Tanrının evreni ve onun kurallarını açıklamak için oldukça karmaşık bir çözüm olduğu gerekçesiyle bu argümana karşı çıkmıştır. "<i>Her şeye kadir ruhani bir Varlık kavramından bahsetmek bana oldukça tuhaf gelmektedir. Tek tanrılı üç dinin -Musevilik, Hıristiyanlık ve İslamiyet - mensupları tarafından anlaşılabilecek kadar basit bir fikir olan her şeye kadir ve vakıf bir Ruh fikrinin nesi karmaşıktır?"</i> Dawkins'in görüşleri üzerinde yorumda bulunan Alvin Platinga, Dawkins'in kendi ifadesiyle, Tanrının basit olduğunu -karmaşık olmadığını- çünkü Tanrı'nın maddi bir nesne değil, bir ruh olduğunu, dolayısıyla parçalarının olmadığını belirtmiştir.</p>

<p>Bir önceki bölümdeki uydu telefonu benzetmeme dönecek olursak, doğanın kanunları ateistlere yönelik bir sorun teşkil etmektedir, çünkü bu kanunlar; mantığın, madde mekanizmaları yoluyla duyulan sesidir. Modern bilimin belki de en etkili çağdaş yorumcusu Paul Davies, <i>"Bilim, evrenin her kademede tamamıyla mantığa ve akla uygun olduğu varsayımına dayanmaktadır,"</i> diyor. "<i>Ateistler, [doğanın] kanunlarının herhangi bir gerekçesinin olmadığını ve evrenin tamamen anlamsız olduğunu iddia etmektedirler. Bir bilim adamı olarak bu düşünceyi kabul edemiyorum. Evrenin mantıklı, düzenli yapısının köklerinin yattığı sağlam bir mantıklı temel olmalıdır.</i> "<a id="bolum2-5dn29" href="../Text/Section0003.xhtml#bolum2-5dn29s"><sup>[29]</sup></a></p>

<p>Tanrı'nın Aklı'na işaret eden bilim adamları, ortaya sırf bir dizi argüman veya Aristocu bir muhakeme süreci koymazlar. Aksine gerçekliğin, modern bilimin kavramsal kalbinden doğan ve mantıktan faydalanan bir görüşünü ortaya koyarlar. Bu, benim için şahsen sağlam ve reddedilemez bir görüştür.</p>
</body>
</html>