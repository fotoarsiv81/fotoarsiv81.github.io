<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h4><a id="b1s" href="../Text/icindekiler.xhtml#b1">ÖNSÖZ</a></h4>
<p><i>"Ünlü Ateist Artık Tanrıya İnanıyor: Dünyanın Önde Gelen Ateistlerinden Biri Artık, Büyük Ölçüde, Bilimsel Kanıtlara Dayanarak Tanrıya İnanıyor."</i> 9 Aralık 2004 tarihli bir Associated Press haberinin başlığı böyleydi ve şu şekilde devam ediyordu: "<i>Yarım yüzyıldan fazla bir süredir ateizmin önde gelen savunucusu olan bir İngiliz felsefe profesörü fikrini değiştirdi. Perşembe günü yayınlanan bir programda artık büyük ölçüde bilimsel kanıtlara dayanarak Tanrı'ya inandığını söyledi.</i>" Bu duyuru, neredeyse hiç zaman kaybetmeden radyo ve televizyonda, gazetelerde ve İnternet sitelerinde dünya genelinde haber ve yorumlara neden olan bir basın olayı haline geldi. Bu açıklama o kadar büyük bir hız kazandı ki AP, orijinal duyuru ile ilgili daha sonra iki yayın daha yaptı. Bu açıklama ve takip eden spekülasyonun konusu, yarım yüzyıl boyunca ateizmin gündemini belirlemeye yardım eden otuzdan fazla profesyonel felsefi çalışmanın yazarı Antony Flew'du. Aslında ilk olarak, C. S. Lewis'in başkanlığında düzenlenen Oxford Üniversitesi Sokratik Kulüp'ün 1950 yılındaki bir toplantısında sunulan makalesi "Teoloji ve Yanlışlama", son yüzyılın en çok basılan felsefi yayını oldu. Şimdi ilk defa, fikrini değiştirmesine neden olan iddia ve kanıtların bir açıklamasını yapıyor. Bu kitap bir anlamda, hikâyenin geri kalanını tamamlıyor.</p>
<p>Tony Flew'nun daha sonra esprili bir biçimde "geçiş" olarak bahsettiği bu durumu duyurduğu sempozyum ve sonuçta ortaya çıkan video görüntüsünü düzenlemeye yardım ettiğim için bu AP hikâyesinde ben de küçük bir rol oynadım. Aslında 1985 yılından beri, ateizmi savunduğu birçok konferans düzenlemesine yardım ettim. O nedenle bu çalışma, yirmi yıl kadar önce başlamış bir yolculuğun sonucudur.</p>
<p>İşin ilginç yanı, Flew'nun ateist arkadaşlarının AP açıklamasına cevabı isterik bir biçimde oldu. Ateist bir Web sitesi bir muhabirini, Flew'nun doğru inançtan uzaklaşmasıyla ilgili aylık güncel haberler vermekle görevlendirdi. Özgür düşünen blog dünyasında ise budalaca hakaretler ve acemice karikatürlere sıkça rastlamak mümkündü. Engizisyon ve cadıların kazığa    bağlanarak yakılmasından şikayet edenler, şimdi aykırılık yapan kendi avlarıyla eğleniyorlardı. Hoşgörü savunucularının kendileri de pek hoşgörülü sayılmazdı. Ayrıca dinî fanatiklerin, dogmatizm, kabalık, fanatiklik ve paranoya alanlarının tek sahibi olmadığı görülüyordu.</p>
<p>Ancak öfkeli kalabalıklar tarihi yeniden yazamaz. Ve Flew'nun ateizmin tarihindeki konumu, günümüz ateistlerinin ortaya atacakları her şeyin ötesinde bulunuyor.</p>

<h5><a id="b2s" href="../Text/icindekiler.xhtml#b2">ATEİZMİN TARİHİNDE FLEW' NUN ÖNEMİ</a><br/></h5>
<p>Son yüz yıl içinde hiçbir anaakım filozofunun, Antony Flew'nun elli yıllık antiteolojik yazılarında bulunabileceği kadar sistematik, kapsamlı, orijinal ve etkili bir ateizm açıklaması geliştirmediğini söylemek yanlış olmaz. Flew'dan önceki başlıca ateizm savunmaları David Hume gibi Aydınlanma Çağı düşünürleri ve Arthur Schopenhauer, Ludwig Feuerbach ve Friedrich Nietzche gibi on dokuzuncu yüzyıl Alman filozoflara aitti.</p>
<p>Peki ya Flew yazmaya başlamadan çok önce yirminci yüzyıl ateistleri olan (inanması zor bir biçimde pratikte ateist olsa da teknik olarak agnostik olduğunu iddia eden) Bertrand Russell, Sir Alfred Ayer, Jean-Paul Sartre, Albert Camus ve Martin Heidegger, Russell'ın , septik görüşleriyle ilgili birkaç tartışmalı kitapçık ve cemaat dinini küçük görmesi dışında bir şey üretmediği açıkça ortadadır. <i>Religion and Science</i> (Din ve Bilim) ve <i>Why I Am Not a Christian</i> (Neden Hıristiyan Değilim) adlı çalışmaları yalnızca makale seçkilerinden ibaretti - dinle ilgili sistematik bir felsefe oluşturmadı. En fazla, kötülük problemine dikkati çekti ve kendine ait yeni bir iddia oluşturmadan, Tanrı'nın varlığına dair geleneksel iddiaları çürütmenin yollarını aradı. Ayer, Sartre, Camus ve Heidegger'in de ortak noktası bu: yoğunlaştıkları nokta, felsefi tartışmaya girmenin bir yolunu üretmekti; bunun sonucu olarak da Tanrı'yı inkâr etmişlerdi. Ateizmin bir yan ürün olduğu kendi düşünce sistemlerine sahiplerdi. Richard Rorty ve Jacques Derrida gibi daha sonraki nihilistler için de aynı şey söylenebilir.</p>
<p>Elbette ki Flew'nun kuşağından ateist olan önemli filozoflar da vardı: W. V. O. Quine ve Gilbert Ryle ilk akla gelen örneklerdir. Ama hiçbiri kişisel inançlarını destekleyecek kitap dolusu iddialar geliştirmek gibi bir adım atmadı. Peki neden? Çoğu durumda, o günlerdeki profesyonel filozoflar narin ellerini bu tür popüler, hatta aşağılık tartışmalara bulaştırarak kirletmek istemiyordu. Diğer durumlarda ise bunun nedeni ihtiyatlılıktı.</p>
<p>Daha sonraki yıllarda elbette, Tanrı'nın varlığına dair geleneksel iddiaları eleştirel biçimde inceleyip reddeden ateist filozoflar da oldu. Bunların arasında Paul Edwards, Wallace Matson, Kai Nielsen ve Paul Kurtz ile J. L. Mackie, Richard Gale ve Michael Martin gibi isimler yer alıyordu. Ancak onların eserleri hiçbir zaman, Flew'nun yenilikçi yayınları gibi gündemi ve tartışma çerçevesini değiştirmedi.</p>
<p>Flew'nun ateizminin orijinalliği nerede yatıyor? "Teoloji ve Yanlışlama," <i>God and Philosophy</i> (Tanrı ve Felsefe) ve <i>The Presumption of Atheism</i>'de (Ateizm Varsayımı) teizme karşı bazı açılardan, takip eden din felsefesi için bir yol haritası çizecek yeni iddialar geliştirdi. "Teoloji ve Yanlışlama"da dinî ifadelerin nasıl olup da anlamlı iddialar oluşturabileceği sorusunu sordu (en çok alıntılanan "binlerce nitelik ile bunların son bulması" ifadesi, vurgulamak istediği noktayı çok iyi ortaya çıkarıyor); God and Philosophy'de, her an her yerde olan, her şeyi bilen bir ruh kavramının tutarlılığı oluşturulana kadar Tanrı'nın varlığıyla ilgili bir tartışmanın başlayamayacağını savundu; The Presumption of Atheism'de ise kanıt sorumluluğunun teizmde olduğunu ve ateizmin kanıt sorumluluğu olmayan taraf olduğunu ileri sürdü. Bu sırada da elbette Tanrı'nın varlığına dair geleneksel iddiaları inceledi. Ancak tartışmanın bütün yapısını değiştiren şey düşünce çerçevelerini yenilemesi oldu.</p>
<p>Yukarıda anlatılan her şey düşünüldüğünde Flew'nun kısa süre önce ateizmi reddedişinin tarihî bir olay olduğu açıktır. Ancak çok az bilinen bir şey var ki, ateist günlerinde bile Flew bir bakıma, yeni ve güçlendirilen bir teizmin kapısını açıyordu.</p>
<h5><a id="b3s" href="../Text/icindekiler.xhtml#b3">FLEW, MANTIKSAL POZİTİVİZM VE RASYONEL TEİZMİN YENİDEN DOĞUŞU</a><br/></h5>
<p>İşte paradoks tam burada yatıyor. Teolojik iddiaları tartışmanın uygunluğunu savunan ve din filozoflarını kendi iddialarını açıklamaya zorlayan Flew, mantıksal pozitivizmle geçen karanlık günlerden sonra analitik felsefede rasyonel teizmin yeniden doğuşunu kolaylaştırmış oldu. Bu noktada biraz arka plan bilgisi yararlı olacaktır.</p>
<p>Bazılarının hatırlayacağı gibi mantıksal pozitivizm, 1920'li yılların başlarında Viyana Çevresi denen Avrupalı bir grup tarafından ortaya konan ve 1936 tarihli <i>Language, Truth and Logic</i> (Dil, Hakikat ve Mantık) eseriyle İngilize konuşulan dünyada A. J. Ayer tarafından popülerleştirilen bir felsefeydi. Mantıksal pozitivistlere göre, yalnızca duyu deneyimi veya tam olarak kendi biçimleri nedeniyle ve kullanılan kelimelerin anlamıyla doğrulanabilen ifadeler anlamlıydı. Bu nedenle bir ifade, doğruluğu ya da yanlışlığı deneysel gözlemle (örn. bilimsel çalışma) doğrulanabiliyorsa anlamlıydı. Mantık ve saf matematik ifadeleri lüzumsuz tekrarlardan ibaretti; yani, kendi içlerinde doğrulardı ve dünyayla ilgili hiçbir gerçeği ifade etmeyen sembolleri kullanma şekillerinden başka bir şey değillerdi. Bunun dışında bilinebilecek ya da tutarlı biçimde tartışılabilecek bir şey yoktu. Mantıksal pozitivizmin merkezinde, bir önermenin anlamının doğrulamasında yattığı iddiası olan doğrulama prensibi vardı. Bunun sonucuna göre, anlamlı ifadeler yalnızca bilim, mantık veya matematikte kullanılanlardı. Metafizik, din, estetik ve etikteki ifadeler genel anlamıyla    anlamsızdı; çünkü deneysel yöntemlerle doğrulanamazlardı. Ne geçerli ne de geçersizdiler. Ayer, ateist olmanın da teist olmak kadar saçma olduğunu söylüyordu, çünkü "Tanrı vardır" ifadesinin bir anlamı yoktu.</p>
<p>Bugün birçok tanıtıcı felsefe çalışması Flew'nun "Teoloji ve Yanlışlama" daki yaklaşımını, her ikisi de dinî açıklamaların anlamlılığını sorguladığı için Ayer'in dinle ilgili mantıksal pozitivist saldırısıyla ilişkilendiriyor. Bu tablodaki sorun ise, bunun hiçbir şekilde Flew'nun konuyu o zaman ya da şimdiki anlama şeklini yansıtıyor olmaması. Aslında, pozitivist bir din görüşünü desteklemekten ziyade Flew makalesinin, bu şekilde yapılan felsefenin tabutuna son bir çivi çaktığını düşünüyordu.</p>
<p>"Teoloji ve Yanlışlama"nın yayımlanmasının kırkıncı yıl dönümünde düzenlediğim 1990 tarihli bir sunumda Flew şöyle dedi:</p>
<p>&nbsp;</p>
<div class="sgc-toc-level-3">
<p><i>Bir üniversite öğrencisi olduğum sıralarda felsefi tartışmaların tekrar tekrar, en parlak şekilde Language, Truth and Logic'te açıklanan mantıksal pozitivizme dönmesi ve bundan ileriye gidememesi karşısında gittikçe öfkeleniyor ve çıldırıyordum. Bu iki makalede de amacım</i> [Teoloji ve Yanlışlama'nın ilk olarak Sokratik Kulüp'te, daha sonra da University'de yayımlanan versiyonları]<i> aynıydı. İnanç sahibi birinin söylemeyi tercih edebileceği her şeyin, sözde dokunulmaz doğrulama prensibini</i> - burası özellikle dünyevi bir açıklama olarak korunur -<i> ihlal ediyor olduğu iddiası ile saf dışı bırakmak gibi ukalaca bir açıklama yerine, daha sade bir meydan okumada bulunmayı tercih ettim. Bırakın inananlar, birey olarak ve tek tek, kendi fikirlerini sunsunlar.</i></p>
<p>&nbsp;</p>
</div>
<p>Bu hikâyenin devamı, Flew'nun yine ünlü makalesinin kaynağıyla ilgili görüşlerini açıkladığı bu çalışmada yer alıyor:</p>
<p>&nbsp;</p>
<div class="sgc-toc-level-3">
<p><i>Oxford Üniversitesindeki son dönemimde A. J. Ayer'in Language, Truth and Logic (Dil, Hakikat ve Mantık) kitabının yayımlanması Sokratik Kulüp un birçok üyesini, Ayer'in mantıksal pozitivizm</i> -hiçbir dinî önermenin bilişsel anlam içermediği iddiası -<i> denen aykırı görüşünün çürütülmesi gerektiğine ikna etti. Sokratik Kulüp'e okuduğum ilk ve tek yazım olan "Teoloji ve Yanlışlama", o zaman yeterli olduğunu düşündüğüm çürütmeyi sağladı. Mutlak bir zafer kazandığımı ve daha fazla tartışmaya gerek olmadığını düşünüyordum.</i></p>
<p><i>Felsefe tarihinin de göstereceği gibi, mantıksal pozitivizm kendi içindeki tutarsızlıklar nedeniyle 1950'li yıllara gelinceye kadar başarısızlıkla sonuçlanmıştı. Aslında Sir Alfred Ayer'in kendisi de, düzeltmesini benim yaptığım bir seçkideki makalesinde şöyle diyordu: "Mantıksal pozitivizm uzun zaman önce öldü. Artık Language, Truth and Logic'in doğru olduğunu düşünmüyorum. Bence hatalarla dolu. Zamanına göre önemli bir kitaptı, çünkü bir çeşit katartik etki yapmıştı... Ancak ayrıntılara indiğiniz zaman, geçtiğimiz elli yılı düzelterek ya da düzeltmeye çalışarak geçirdiğim hatalarla dolu."</i><a id="d1" href="../Text/Section0003.xhtml#ds1"><sup>[1]</sup></a></p>
<p>&nbsp;</p>
</div>
<p>Her neyse, mantıksal pozitivizmin ortamı terk edişi ve Flew'nun yeni tartışma kuralları felsefi teizme tazelik kazandırdı. O zamandan bu yana Richard Swinburne, Alvin Plantinga, Peter Geach, William P. Alston, George Mavrodes, Norman Kretzmann, James F. Ross, Peter Van Inwagen, Eleonore Stump, Brian Leftow, John Haldane ve diğer birçok kişi tarafından son otuz yılda teizmle ilgili analitik geleneğe sahip çok sayıda önemli eser yazıldı. Bunlardan azımsanamayacak kadarı, Tanrı ile ilgili iddiaların anlamlılığı, ilahî niteliklerin mantıksal tutarlılığı ve Tanrı inancının temel bir durum olup olmadığı sorusu gibi konulara hitap ediyor. Bunlar tam olarak Flew'nun teşvik etmeye çalıştığı tartışma türünde ortaya atılan konulardır. Teizme dönüşü ise Nisan 1980 tarihinde bir Time dergisi kapak hikâyesinde verildi: "Düşünce ve iddiada yirmi yıl önce kimsenin tahmin edemeyeceği kadar sessiz bir evrimle, Tanrı geri dönüyor. Şaşırtıcı ama bu, akademik filozoflardan oluşan entelektüel bir çevrede oluyor."<a id="d2" href="../Text/Section0003.xhtml#d2s"><sup>[2]</sup></a></p>

<h5><a id="b4" href="../Text/icindekiler.xhtml#b4s">"YENİ ATEİZM" YA DA POZİTİVİZMİN DÖNÜŞÜ</a><br/></h5>
<p>Bu tarihî gelişimin ışığında, "yeni ateizm” denen kavramın ani çıkışı özellikle ilginçtir. "Yeni ateizm"in ortaya çıktığı yıl 2006'dır (bu ifade ilk olarak Wired dergisi tarafından Kasım 2006'da kullanılmıştır). Daniel Dennett'in <i>Breaking the Spell</i> (Büyü Bozumu) ve Richard Dawkins'in <i>The God Delusion</i> (Tanrı Yanılgısı) çalışmasından Lewis Wolpert'in <i>Six Impossible Things Before Breakfast</i>, (Kahvaltıdan Önceki Altı Olasılık) Victor Stenger'ın <i>The Comprehensible Cosmos</i> (Kavranabilir Evren) ve Sam Harris'in <i>The End of Faith</i> (İnancın Sonu) (2004 yılında yayımlanmış ancak devamı olan <i>Letter to a Christian Nation</i> (Hıristiyan Bir Ulusa Mektup) 2006'da basılmıştır) çalışmasına kadar, geçmişe öfkeyle bakan, amacına giden yolda her yolu mübah sayan türde ateizm örnekleri ortalıktaydı. Bu kitaplarla ilgili önemli nokta ise, iddia düzeyleri değil - kibarca yaklaşacak olursak oldukça ılımlıydı - hem en çok satanlar hem de medyanın keşfettiği "yeni" bir hikâye olarak elde ettikleri görünürlük düzeyiydi. Bu "hikâye"ye yazarların, kitaplarındaki ateş kadar coşku ve renge sahip olmaları da katkı sağlıyordu.</p>

<p>Bu kitapların başlıca hedefi hiç kuşkusuz, her türde, zamanda ve yerdeki cemaat dinleriydi. Bununla çelişkili biçimde, kitapların kendisi tutucu vaazlar gibi yazılmıştı. Çoğu bölümde yazarlar, eğer aksi inançlarımızdan ve bununla ilgili olarak yaptıklarımızdan vazgeçmezsek bizi korkunç bir ceza, hatta kıyamet gününe dair uyaran cehennem ateşi ve kükürt vaizleri gibi konuşuyorlardı. Belirsizlik veya inceliğe yer yoktu. Her şey siyah ve beyazdı. Diğer taraf için en ufak bir sempati besleyen tanınmış düşünürler bile hain ilan ediliyordu. Evangelistler in kendisi de, yakında gerçekleşmesi beklenen şehitliğe rağmen mesajlarını ileten cesur ruhlardı.</p>
<p>Peki nasıl oluyordu da bu eserler ve yazarları, son birkaç yıldır süregelen Tanrı üzerine geniş kapsamlı felsefi tartışmaya dahil oluyordu? Bu sorunun cevabı, aslında dahil olmamalarıydı.</p>
<p>İlk olarak, Tanrının varlığı sorusunun içerdiği gerçek meseleleri ele almıyorlardı. Hiçbiri ilahî bir gerçekliği varsaymak için gerekli temel gerekçelere bile hitap etmiyordu, (Dennett Tanrı'nın varlığıyla ilgili iddialara yedi sayfasını ayırırken Harris hiç yer vermiyor). Evrenin yapısında bulunan rasyonelliğin kaynağı, özerk bir faaliyet olarak anlaşılan hayat ve bilinç, kavramsal düşünce ve öz hakkındaki soruları da ele almıyorlardı. Dawkins, hayatın kaynağından ve bilinçten "başlangıçtaki talih" in neden olduğu "özel" olaylar olarak bahsediyor.<a id="d3" href="../Text/Section0003.xhtml#ds3"><sup>[3]</sup></a> Wolpert ise şöyle yazıyor: "Hâlâ yeterince anlaşılamamış olan bilinç tartışmasından bilerek [!] kaçındım."<a id="d4" href="../Text/Section0003.xhtml#ds4"><sup>[4]</sup></a> Bilincin kaynağı hakkında, sonuna kadar fizikselliğin savunucusu olan Dennett, bir defasında şöyle yazıyor: "ve sonra bir mucize gerçekleşiyor."<sup><a id="d5" href="../Text/Section0003.xhtml#ds5">[5]</a></sup> Bu yazarlardan hiçbirisi, "kanunlara uyan", yaşamı destekleyen ve rasyonel anlamda erişilebilir bir evrenin varlığını açılayacak akla yatkın bir dünya görüşü sunmuyor.</p>

<p>İkinci olarak, mantıksal pozitivizmin yükselişine ve düşüşüne neden olan yanlış düşünce ve şaşkınlıklara dair bir farkındalık da sergilemiyorlar. Tarihteki hataları görmezden gelenler bunları bir noktada mutlaka tekrar edeceklerdir. Üçüncü olarak da, felsefi teizm içinde oluşturulan gelişmiş yeni iddialar ya da analitik din felsefesine dair biriken eser yığınından tamamen habersiz gibi görünüyorlardı.</p>

<p>"Yeni ateizm"in, en ateşli savunucularının bile bıraktığı mantıksal pozitivist felsefeye doğru bir gerilemeden başka bir şey olmadığını söylemek haksızlık olmaz. Aslında "yeni ateistler"in, mantıksal pozitivizme kadar bile ilerleyemedikleri söylenebilir. Pozitivisitler hiçbir zaman, Tanrı'nın bilimsel bir hipotez olabileceğini öne sürecek kadar saf olmamışlardı Tanrı kavramının, bilimsel bir hipotez olmadığı için anlamsız olduğunu söylemişlerdi. Diğer yandan Dawkins, "yaratıcı nitelikte bir süper zekânın varlığı veya yokluğu, su götürmez bir biçimde bilimsel bir meseledir"<a id="d6" href="../Text/Section0003.xhtml#ds6"><sup>[6]</sup></a> düşüncesini savunmaktadır. Bu bizim, yanlış bile olmadığını söylediğimiz türden bir görüştür! Ek Ada, rasyonellik, hayat, bilinç, düşünce ve özle ilgili doğrudan deneyimimizin en yenisi dahil olmak üzere ateizmin hiçbir çeşidine izin vermediğini göstermeye çalışıyorum.</p>

<p>Ancak bu noktada, bu kitapla doğrudan ilgisi bulunan Dawkins'in bazı düşünceleriyle ilgili iki şey söylemeliyim. Bertrand Russell'ın "mantık bunu gerektirdiği takdirde fikir değiştirmeye bile istekli olan fazlasıyla önyargısız bir ateist" olduğunu yazdıktan sonra bir dipnotta şunu ekliyor; </p>
<p><i>"Günümüzde, yaşlılığında bir çeşit tanrısal varlığa inanışa geçtiğini bildiren filozof Antony Flew'nun fazlasıyla tanıtımı yapılan değişkenliğinde de benzer bir şey görmek mümkündür (Tüm İnternette çılgınca bir tekrara yol açmıştır). Diğer yandan Russell büyük bir filozoftu. Russell, Nobel Ödülü'nü kazanmıştı."</i><a id="d7" href="../Text/Section0003.xhtml#ds7"><sup>[7]</sup></a></p>
<p>"Büyük filozof" Russell ile Flew'nun "yaşlılığı"na yapılan aşağılayıcı gönderme arasındaki can sıkıcı zıtlık, Dawkins'in aydınlara mektuplarından da beklenenle aynıdır. Ancak burada ilginç olan nokta, Dawkins'in farkında olmadan zihninin çalışma şeklini ortaya koyduğu sözcük seçimidir.</p>

<p>Değişkenlik, "dininden dönme" anlamına gelir. Yani Flew'nun başlıca günahı, atalarının inancından dönmekti. Dawkins'in kendisi de başka bir yerde, evrenle ilgili ateistik görüşünün inanca dayandığını itiraf etmişti. Edge Foundation, "Kanıtlayamadığınız halde doğru olduğuna inandığınız şey nedir?" diye sorduğunda Dawkins'in cevabı şöyle olmuştur: <i>"Evrendeki bütün hayatın, zekânın, yaratıcılığın ve 'tasarım'ın, Darwinci doğal seleksiyonun doğrudan ya da dolaylı bir sonucu olduğuna inanıyorum. Buna göre de tasarım evrende, belli bir Darwinci evrim döneminden sonra geliyor. Tasarım evrimden önce gelemez ve bu nedenle de evrenin temelini oluşturamaz."</i><a id="d8" href="../Text/Section0003.xhtml#ds8"><sup>[8]</sup></a> O zaman aslında, Dawkins'in üstün bir Zekâyı reddedişi, kanıtsız bir inanç meselesidir. Ve inanışları kör bir inanca dayalı olan diğer birçok kişi gibi, düşünce ayrılığı ya da taraf değiştirmeyi hoşgörüyle karşılayamıyor.</p>

<p>Dawkins'in evrenin temelini oluşturan rasyonelliğe yaklaşımıyla ilgili olarak fizikçi John Barrow bir tartışmada şunu ileri sürmüştür: "Bu fikirlerle ilgili bir problemin var Richards, çünkü sen gerçekten bir bilim adamı değilsin. Sen bir biyologsun." Julia Vitullo-Martin, Barrow için biyolojinin doğal tarih dalından biraz fazlası olduğuna dikkati çekiyor. "Biyologlar," diyor Barrow, "karmaşıklığa dair kısıtlı, sezgisel bir anlayışa sahipler. On dokuzuncu yüzyıldan kalma bir çatışmaya saplanmışlar ve yalnızca sonuçlarla, neyin diğerlerine galip geldiğiyle ilgileniyorlar. Ancak sonuçlar size, evreni yöneten kurallarla ilgili hemen hemen hiçbir şey söylemez."<a id="d9" href="../Text/Section0003.xhtml#ds9"><sup>[9]</sup></a></p>

<p>Dawkins'in zihinsel babasının Bertrand Russell olduğu görülüyor. Russell'ın 1925 yılına ait makalesi "Neye İnanıyorum" dan "on altı yaşında ne kadar ilham aldığından"<a id="d10" href="../Text/Section0003.xhtml#ds10"><sup>[10]</sup></a> bahsediyor. Russell cemaat dininin kararlı bir karşıtıydı ve bu da onu, Harris ve Dawkins için bir rol model yapıyor; biçimsel olarak da Russell'ın istihza, karikatür, uçarılık ve abartma eğilimini taklit ediyorlar. Ancak Russell'ın Tanrı'yı inkârına neden olan yalnızca zihinsel unsurlar değildi. My Father, Bertrand Russell (Babam Bertrand Russell)<a id="d11" href="../Text/Section0003.xhtml#ds11"><sup>[11]</sup></a>&nbsp;adlı kitabında kızı Katharine Tait, Russell'ın Tanrı'nın varlığıyla ilgili hiçbir ciddi tartışmaya açık olmadığını yazıyor: <i>"Onunla din hakkında konuşamazdım bile."</i> Russell görünüşe göre karşılaştığı dinî inanç sahiplerinden sıkılmıştı. <i>"Babamı onun aradığı şeyi, bütün hayatı boyunca çok istediği tanımlanamaz şeyi bulduğuma inandırmayı çok isterdim. Tanrı arayışının boşuna olmak zorunda olmadığına onu ikna etmeyi isterdim. Ancak durum ümitsizdi. Hayattan keyfi tamamen çıkarmış ve karşıtlarına eziyet eden, can sıkacak kadar ahlakçı, kör inançlı çok fazla Hıristiyan tanıyordu; onların gizledikleri gerçeği asla göremeyecekti."</i></p>

<p>Tait yine de Russell'ın "bütün yaşamının Tanrı arayışıyla geçtiğine" inanıyor. "<i>Babamın zihninin arkalarında bir yerlerde, kalbinin en altında, ruhunun derinliklerinde, bir zamanlar Tanrı'nın doldurduğu bir boşluk vardı ve hiçbir zaman bunu dolduracak başka bir şey bulamadı.</i>" "<i>Bu dünyaya ait olmama, bu dünyada evinin olmaması gibi, sanki bir hayaletmiş hissini taşıyordu</i>." Dokunaklı bir pasajda Russell bir keresinde şöyle demişti: "<i>Din öğretmenlerinin öğütlediği türde en yüksek yoğunluktaki sevgi dışında insan kalbinin yalnızlığını hiçbir şey dolduramaz.</i>"<a id="d12" href="../Text/Section0003.xhtml#ds12"><sup>[12]</sup></a> Dawkins'te bu pasaja uzaktan yakından benzeyen hiçbir pasaj bulamazsınız.</p>

<p>Flew'nun "değişkenliğinin" açıklamasına dönecek olursak, belki de Dawkins'in aklına hiçbir zaman, daha çok ya da daha az tanınsın, genç ya da yaşlı olsun, filozofların kanıta dayanarak fikir değiştirdikleri gelmemiştir. "Mantık bunu gerektirdiği takdirde fikir değiştirmeye bile istekli" olmalarından dolayı hayal kırıklığı içinde olabilir ancak yine, onları yönlendiren değişkenlik korkusu değil mantıktır.</p>

<p>Özellikle Russell, değişkenlikten o kadar hoşlanıyordu ki, bir başka ünlü İngiliz filozof C. D. Broad bir defasında şöyle demişti: "Hepimizin bildiği gibi Bay Russell her birkaç yılda bir farklı bir felsefe sistemi oluşturuyor."<a id="d13" href="../Text/Section0003.xhtml#ds13"><sup>[13]</sup></a> Filozofların kanıta dayanarak fikirlerini değiştirdikleri başka örnekler de olmuştur. Ayer'in gençliğindeki pozitivizm inancını reddettiğini az önce belirttik. Bu tür radikal bir değişimden geçen bir başka örnek de, Flew'nun 1955 yılına ait kitabı New Essays in Philosophical Theology de<a id="d14" href="../Text/Section0003.xhtml#ds14"><sup>[14]</sup></a> Tanrı'nın varlığının aksinin kanıtlanabileceğini savunan, ancak sonra 1970 yılında çıkan kendi kitabı Ascent to the Absolute'ta kendine ters düşen J. N. Findlay'dir. Daha sonra takip eden kitaplarında Findlay, zihin, mantık, zekâ ve iradenin, kendiliğinden var olan ve kendisine tapınma ve koşulsuz kendini adamanın borçlu olunduğu Tanrı ile sonuçlanacağını savunuyor.</p>

<p>Dawkins'in "yaşlılık" iddiası (eğer böyle denebilirse) medeni bir konuşmada hiç yeri olmayan tuhaf bir şahsi aldatmaca şeklidir. Gerçek düşünürler iddiaları değerlendirir ve kanıtları tartarken savunucunun ırkı, cinsiyeti ya da yaşıyla ilgilenmezler.</p>

<p>Dawkins'in ve diğer "yeni ateistler"den bazılarının kitaplarındaki süregelen başka bir konu da, işinin ehli hiçbir bilim adamının Tanrı'ya inanmadığı iddiasıdır. Örneğin Dawkins, Einstein'ın Tanrı ile ilgili açıklamalarını doğaya mecazi göndermeler olarak mazur görür. Dediğine göre Einstein'ın kendisi en iyi ihtimalle bir ateist (Dawkins gibi) ve en kötü ihtimalle de bir panteisttir. Ancak Einstein'ın bu şekilde yorumlanması hiç de dürüstçe olmaz. Dawkins yalnızca Einstein'ın cemaat ve vahiy dinlerine karşı hoşnutsuzluğunu belirten ifadelerinden söz ediyor. Einstein'ın sadece doğa kanunları üzerinde çalışırken "üstün zekâ" ve "üstün muhakeme gücü" ne inancıyla ilgili görüşlerini değil, aynı zamanda Einstein'ın bir panteist ya da ateist olduğunu özellikle inkâr edişini de göz ardı ediyor. (Bu kasti çarpıtma bu kitapta düzeltiliyor.)</p>

<p>Daha yakın bir zamanda, Kudüs'e yaptığı bir ziyaret sırasında Tanrı'nın varlığına inanıp inanmadığı sorulduğunda ünlü teorik fizikçi Stephen Hawking'in "Tanrı'nın varlığına inandığı, ancak bu İlahî gücün doğanın ve fiziğin kanunlarını belirledikten sonra dünyayı kontrol etmeye çalışmadığı"<a id="d15" href="../Text/Section0003.xhtml#ds15"><sup>[15]</sup></a> şeklinde cevap verdiği söyleniyor. Elbette, Heisenberg ve Planck gibi modern zamanın pek çok büyük bilim adamı rasyonel gerekçelerle ilahî bir Zihne inanıyordu. Ancak bu da, Dawkins'in bilimsel tarih açıklamasında örtbas ediliyor.</p>

<p>Dawkins aslında, daha önceki bir kuşaktan olan Carl Sagan ve Isaac Asimov gibi popüler bilim yazarlarıyla aynı kulübe ait. Bu popülerleştiriciler kendilerini yalnızca yazar olarak değil, aynı zamanda başrahip olarak da görüyorlardı. Dawkins gibi bunlar da halkı yalnızca bilimin bulgularıyla eğitme görevini değil, aynı zamanda bilime inananların fizik ötesi konularda nelere inanabileceğine karar verme görevini de üstlenmişlerdi. Ancak burada net olmalıyız. Büyük bilim adamlarının çoğu, bilimsel çalışmaları ve "üstün zekâ", yani Tanrı Zihnini doğrulamaları arasında doğrudan bir bağ gördüler. Nasıl isterseniz öyle açıklayın, ancak bu, popülerleştiricilerin kendi oluşturdukları gündemle gizlemesine izin verilemeyecek açık bir gerçek. Pozitivizmle ilgili olarak Einstein şöyle demişti: "Ben bir pozitivist değilim. Pozitivizm, gözlemlenemeyen şeyin var olmadığını iddia ediyor. Bu kavram bilimsel olarak    savunulamaz, çünkü insanların neyi 'gözlemleyebildikleri' ya da 'gözlemleyemedikleri'ni geçerli biçimde doğrulamak    imkânsızdır.    Birinin    çıkıp    'sadece bizim gözlemlediklerimiz vardır' demesi gerekirdi ki, bu da tamamen yanlıştır."<a href="../Text/Section0003.xhtml#ds16"><sup>[16]</sup></a></p>

<p>Eğer insanları Tanrı inanışından vazgeçirmek istiyorlarsa, bu popülerleştiricilerin iddialarını kendi ateist görüşlerini destekleyecek biçimde sunmaları gerekir. Bugünün ateist evangelistleri bu anlamda iddialarını savunmaya çalışmıyorlar bile. Bunun yerine, silahlarını başlıca dünya dinlerinin tarihindeki bilinen suistimallere yöneltiyorlar. Ancak nükleer çoğalmanın E=mc2 midir sorusuna etkisi olmadığı gibi, cemaat dininin aşırılıkları ve zulümlerinin de Tanrı'nın varlığına bir etkisi yoktur.</p>

<p>Öyleyse Tanrı var mıdır? Peki ya eski ve yeni ateistlerin iddiaları? Ve modern bilimin konuyla ilgisi nedir? İlginç bir tesadüfle, eski pozitivizmin tekrar rağbet gördüğü zihinsel tarihteki bu dönemde, yarım yüzyıl önce bu kavramın saltanat sürmesini sağlayan düşünür, şimdi de bu sorulara cevap vermek için fikirlerin savaş alanına geri dönüyor.</p>
</body>
</html>