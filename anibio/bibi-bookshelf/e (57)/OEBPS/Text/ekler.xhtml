<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h4><a id="ekler" href="../Text/icindekiler.xhtml#ekleri">EKLER</a><br/></h4>

<p>Bu kitapta Tanrı'nın varlığına ilişkin fikrimi değiştirmeme neden olan argümanları özetlemeye çalıştım. Daha önce bahsettiğim üzere, David Conway'in <i>The Rediscovery of Wisdom</i> kitabının bu değişimde önemli bir rolü oldu. Diğer forumlarda önerdiğim bir diğer kitap ise Roy Abraham Varghese'nin <i>The Wonder of the World</i> kitabıdır. <i>Tanrı ve Felsefe</i>'ye yazdığım yeni önsözde, <i>Tanrı ve Felsefe</i>'den sonra yazılacak bütün kitapların "doğanın düzenine ilişkin tümevarımsal argüman hakkında son derece kapsamlı bir görüş sunan" <i>The Wonder of World</i>'ü "dikkate alması gerekeceğini" belirttim. Varghese'nin şu anda elinizde tuttuğunuz kitabın yazım aşamasında bana yardım etmesinden ötürü, kendisinden şimdiki ateist kuşağın argümanlarının bir tahlilini ve değerlendirmesini yaparak benim görüşlerimi tamamlamasını rica ettim. "The 'New Atheism': A Critical Appraisal of Dawkins, Dennett, Wolpert, Haris and Stenger," Ek A'da yer almaktadır.</p>

<p>Ek B, Tanrı'nın insanlık tarihinde kendisini İsa Mesih'in bedeninde gösterdiği iddiasıyla ilgilidir. Bu iddiayı savunanlar arasında günümüzün önde gelen Yeni Ahit bilginlerinden Piskopos N. T. Wright da bulunmaktadır. Wright'in, Tanrı'nın kendisini gösterdiğine dair önceki eleştirilerime hem bu kitapta hem de kendi kitaplarında verdiği yanıtların Hıristiyanlık açısından bugüne kadar gördüğüm en güçlü iddiayı teşkil ettiğini düşünüyorum.</p>
<p>Wright'a ait her iki eki de bu kitaba dâhil ettim, çünkü bunların her ikisi de Tanrı'nın varlığına ilişkin düşüncemi değiştirmeme yol açan türden muhakemenin örnekleridir. Bu bölümleri olduğu gibi aktarmanın uygun olduğunu düşünüyorum, çünkü bunlar, okuyuculara benim devam eden yolculuğumun yönü hakkında bilgi verirken tartışmayı da ciddi anlamda ilerleten özgün katkılardır. Bu ekler, İkinci Bölüm, "<i>My Discovery of the Divine</i>" (İlahi Olanı Keşfim), ile birlikte ele alındığında, din felsefesinin güçlü bir yeni görüşünü sunan organik bir bütün oluşturmaktadır.</p>
</body>
</html>