<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h5><a id="chapter2-8" href="../Text/icindekiler.xhtml#chapter2-8i">8</a></h5>
<h5><a href="../Text/icindekiler.xhtml#chapter2-8i">YOKTAN VAR OLAN BİR ŞEY OLDU MU?</a><br/></h5>

<p><i>The Sound of Music </i>(Neşeli Günler) müzikalinin sonlarına doğru bir sahnede <i>Maria</i> (Julia Andrews) ve <i>Yüzbaşı von Trap</i> (Christopher Plummer), nihayet birbirlerine aşklarını ilan ediyorlar. Görünüşe göre ikisi de birbirlerine âşık olmalarına hayret ediyorlar ve aşklarının nasıl ortaya çıktığını merak ediyorlar. Fakat bu aşkın bir yerlerden geldiği konusunda emin görünüyorlar. Birlikte Richard Rodgers'ın şarkısını söylüyorlar:</p>
<p>&nbsp;</p>

<div class="sgc-toc-level-3">
<p><i>Hiçbir şey yoktan var olmaz,</i> </p>
<p><i>Hiçbir şey, asla.</i><a id="b2-8dn1" href="../Text/Section0003.xhtml#b2-8dn1s"><sup>[1]</sup></a></p>
</div>
<p>&nbsp;</p>

<p>Peki, bu doğru mu? Veya bir şeyin yoktan var olması mümkün müdür? Ve bu soru, evrenin nasıl meydana geldiği konusundaki görüşümüzü ne şekilde etkilemektedir?</p>
<p>Bu, kozmoloji bilim dalının ve felsefedeki kozmolojik tartışmaların alanına girer. Ateizm Varsayımı başlıklı makalemde ortaya, başlangıç noktası olarak bir evrenin var olduğuna dair iddiayı alan kozmolojik bir argüman koymuştum. Evrenle, başka bir varlık tarafından yaşama getirilen (veya diğer canlıların varoluş gerekçesi olabilecek) bir veya daha fazla canlı varlığı kastetmiştim.</p>

<h5>ESAS EVREN</h5>

<p>Ateizm Varsayımı ve diğer ateist yazılarımda evreni ve onun en temel kanunlarını esas almamız gerektiğini belirtmiştim. Her açıklama sisteminin bir yerden başlaması gerekmektedir ve bu başlangıç noktasının sistem tarafından açıklanabilmesi mümkün değildir. Bu yüzden, kaçınılmaz olarak, bu tür sistemlerin tamamı açıklanmayan bazı temel kanunlar içermektedir. Bu, bir şeyin gerçek nedenine dair açıklamaların esas yapısından kaynaklanan bir sonuçtur.</p>

<p>Gaz sobamızın üzerindeki beyaz boyanın kirli bir kahverengine dönüştüğünü fark ettiğimizi düşünelim. Durumu araştırırız. Bu tür soba ve bu tür boya ile aynı şeyin sürekli yaşandığını öğreniriz. Araştırmamızı biraz daha derinleştirdiğimizde ise bu olgunun kimyasal bileşimin daha geniş ve daha derin kurallarıyla açıklanabileceğini öğreniriz: Gaz dumanlarının içerisindeki kükürt, boyadaki bir madde ile bir bileşim oluşturur ve boyanın rengini değiştiren şey de budur. Araştırmamızı biraz daha derinleştirirsek maddenin yapısına ilişkin, her şeyi kapsayan atomik moleküler kuramı gerçeğinin sayısız sonuçlarından biri olarak mutfağımızdaki pisliği görürüz. Ve böyle sürüp gider. Açıklama, her aşamada, bazı şeyleri mutlak gerçekler olarak kabul etmelidir; işin özü de budur zaten. Tanrı'ya inananlara ilişkin tartışmada, bu kişilerin de aynı kaçınılmazlık ile karşı karşıya olduklarını göstermiştim. Bu kişilerin Tanrı'larının varlığına ve doğasına referansta bulunarak anlatmayı düşündükleri şey her ne olursa olsun, bu gerçeği en büyük ve açıklanması mümkün olmayan bir gerçeklik olarak kabul etmekten kaçınmaları imkânsızdır. Ve ben de evrenimizdeki bir şeyin nasıl olur da arkadaki, yukarıdaki veya ötedeki üstün bir gerçekliğin işareti olduğunun bilindiğini veya düşünüldüğünü anlamıyordum. Dolayısıyla, evreni ve onun en temel özelliklerini en temel gerçekler olarak kabul etmekte ne sakınca vardır?</p>

<p>Yukarıda ifade ettiğim şeylerin çoğunu modern kozmolojideki gelişmelerden bağımsız olarak geliştirdiğimi belirtmeliyim. Doğrusu teoloji karşıtı başlıca iki kitabımı da büyük patlama kozmolojisinin gelişmesinden veya fiziksel değişmezler temelinde ince ayar argümanının ortaya çıkmasından çok önce yazmıştım. Fakat 1980'lerin başlarından itibaren görüşlerimi yeniden gözden geçirmeye başlamıştım. O dönemde, kozmologların Aziz Thomas Aquinas'in felsefi olarak ispat edilmesinin mümkün olmadığını iddia ettiği şeye -yani evrenin bir başlangıcının olduğuna- dair bilimsel kanıtlar sunmakta olmaları nedeniyle ateistlerin kozmoloji alanındaki mevcut görüş birliğinden ötürü kendilerinden utanmaları gerektiğini itiraf etmiştim.</p>

<h5>BAŞLANGIÇTA</h5>

<p>Bir ateist olarak büyük patlama kuramıyla ilk tanıştığımda, evrenin bir başlangıcının ve Eski Ahit'in ilk kitabının ilk cümlesinin (Başlangıçta Tanrı yeri ve göğü yarattı) evrendeki bir olayla alakalı olduğunu öne sürmesi açısından bu kuramın büyük bir farklılık yarattığını düşünmüştüm. Evren yalnızca sonu değil, aynı zamanda başlangıcı olmayan bir şey olarak düşünüldüğü sürece onun varlığını (ve en temel özelliklerini) mutlak gerçekler olarak görmek çok kolaydı. Ve evrenin başlangıcı olduğunu düşünmek için herhangi bir gerekçenin olmaması durumunda her şeyi yaratmış olan başka bir şey olduğuna dair tahminler yürütülmesine gerek kalmayacaktı.</p>

<p>Fakat büyük patlama kuramı tüm bunları değiştirmişti. Eğer evrenin bir başlangıcı varsa, bu başlangıcı yaratan şeyin ne olduğunu sormak tamamen mantıklı ve neredeyse kaçınılmaz bir hal almıştı. Bu da durumu kökten değiştirmişti.</p>

<p>Aynı zamanda ateistlerin büyük patlama kozmolojisini -kuşkusuz insanların sonsuza kadar algılayamayabilecekleri- fiziki bir açıklama gerektiren bir yaklaşım olarak göreceklerini öngörmüştüm. Bununla birlikte, Tanrı'ya inananların da büyük patlama kozmolojisini "başlangıçta" evrenin Tanrı tarafından yaratılmış olduğuna dair inançlarını teyit etme eğiliminde bir yaklaşım olarak memnuniyetle karşılayabileceklerini belirtmiştim.</p>

<p>Modern kozmologlar, çalışmalarının taşıyabileceği olası teolojik anlamlar hakkında ateistler kadar rahatsız görünüyorlardı. Bunun sonucunda, ateist statükoyu korumayı amaçlayan etkili kaçış yolları geliştirmişlerdi. Bu yollar arasında sonsuz boşluktaki dalgalanma olaylarından kaynaklanan birden fazla evren anlayışı ve Stephen Hawking'in varlığı kendinden olan bir evren fikri vardı.</p>

<h5>BİR BAŞLANGIÇ GERÇEKLEŞENE KADAR</h5>

<p>Daha önce bahsettiğim gibi, birden fazla evren alternatifini pek faydalı bulmamıştım. Birden fazla evren olduğu yönündeki varsayımın tam anlamıyla işe yaramaz bir alternatif olduğunu iddia ediyordum. Bir evrenin varlığı bir açıklama gerektiriyorsa birden fazla evrenin varlığı çok daha büyük bir açıklama gerektirir:</p>

<p>Bu evrenlerin toplam sayısı, sorunu daha da büyütmektedir. Bu durum, öğretmenini ev ödevini köpeğinin yediğine inandıramadığı için hikâyesini ev ödevini sayılamayacak kadar kalabalık bir köpek sürüsünün yediği şeklinde değiştiren öğrencinin durumuna benzemektedir.</p>

<p>Stephen Hawking, <i>Zamanın Kısa Tarihi</i> adlı kitabında farklı bir yaklaşım sunmuştur. Hawking kitabında şunları yazmıştı: "<i>Evrenin bir başlangıcı olması koşuluyla, bir yaratıcısı    olduğunu varsayabiliriz. Fakat evrenin varlığı gerçekten de kendinden ise onun ne başlangıcı ne de sonu olacaktır. Öyleyse bu denklemde bir yaratıcıya yer var mıdır?</i>"<a id="b2-8dn2" href="../Text/Section0003.xhtml#b2-8dn2s"><sup>[2]</sup></a> Bu kitabı incelediğimde, kitabın sonunda yer alan bu tumturaklı sorunun içerisinde gizli fikrin Tanrı'ya inanmayanların hoşuna gidebileceğine dikkat çekmiştim. Bu kanaat her ne kadar uygun olsa da, teorik fizikçi olmayan birinin bu soruyu Damon Runyon'un <i>Broadway</i> kitabındaki bir karakter gibi cevaplama eğiliminde olacağını belirtmiştim: "<i>Eğer büyük patlama bir başlangıç değilse, en azından bir başlangıç gerçekleşene kadar bir başlangıç sayılacaktır.</i>"<a id="b2-8dn3" href="../Text/Section0003.xhtml#b2-8dn3s"><sup>[3]</sup></a> Muhtemelen böyle bir cevap Hawking'in de biraz hoşuna gitmişti, çünkü, "<i>Genişleyen bir evren, bir yaratıcının olmadığı anlamına gelmez, fakat onun bu evreni yaratma işini ne zaman yapmış olabileceği konusunda kısıtlamalar koyar</i>!" demişti.</p>

<p>Hawking ayrıca, "<i>Önceki zamanların belirlenemeyeceği yönünde, zamanın büyük patlamayla başladığını söyleyenler olabilir</i>," demişti.<a id="b2-8dn4" href="../Text/Section0003.xhtml#b2-8dn4s"><sup>[4]</sup></a> Bu tartışmadan, bildiğimiz haliyle evrenin büyük patlama ile ortaya çıkması konusunda bir fikir birliğine varılsa bile, fiziğin yine de agnostik kalması gerektiği sonucuna varmıştım: Bu büyük patlamaya, eğer varsa, neyin yol açtığını ortaya çıkarmak fiziki olarak imkânsızdır.</p>

<p>Ebediyen statik bir yapıya sahip hareketsiz bir varlığın aksine sürekli değişim halinde olan bir evrenin ortaya çıkması, kuşkusuz tartışmaya farklı bir boyut katmıştı. Fakat bu hikâyeden çıkarılabilecek ders, söz konusu meselelerin bilimsel olmaktan çok felsefi olduğuydu. Ve bu da beni yeniden kozmolojik argümanı ele almaya yöneltmişti.</p>

<h5>BİLİMİN AÇIKLAYAMAYACAĞI KADAR BÜYÜK BİR ŞEY</h5>

<p>Tanrı'nın varlığına ilişkin kozmolojik argümanın en önemli felsefi eleştirmeni David Hume'du. İlk kitaplarımda Hume'un argümanlarını desteklemiş olsam da, onun metodolojisi hakkında kuşkularımı ifade etmeye başlamıştım. Örneğin filozof Terence Penelhum için yazdığım makalelerden birinde Hume'un düşüncesinin bazı varsayımlarının çok önemli hatalara yol açtığını belirtmiştim. Bu hatalar arasında Hume'un, "<i>nedenler</i>" olarak adlandırdığımız şeylerin fikirlerin birbirleriyle ilişkilendirilmesinden veya bu tür ilişkilendirmenin olmamasından başka bir şey olmadığı yönündeki tezi de vardı. Nedensel bilgilerimizin dayandırılması gereken temel olan nedensel kavramlarımızın kaynağının -veya en azından geçerliliğinin- nesnel bir dünyada hareket eden etten ve kemikten canlılar olarak bol miktarda ve sürekli tekrarlanan etkinlikler deneyimimizde yattığını söylemiştim (bu; olayları kontrol altına alma çabası ve bu olayların bazılarını kontrol altına almayı başarma, "şöyle olsaydı ne olurdu" sorusunu merak etme, deneyler yapma ve dolayısıyla deneyler yoluyla "şöyle olduğunda ne olur" sorusunun cevabını bulma deneyimidir). Bu deneyim, sebep ve sonuç ilişkisi görüşünü ve buna bağlı olarak neyin gerekli ve neyin imkânsız olduğu görüşünü saptamak, bu görüşe başvurmak ve bunu geçerli kılmak için kullandığımız araçlardır. Makalenin sonunda tamamen <i>Humecu</i> bir hikâyenin "<i>nedenin</i>" ve "doğanın kanununun" yerleşmiş anlamlarını kapsayamayacağı sonucuna varmıştım.<a id="b2-8dn5" href="../Text/Section0003.xhtml#b2-8dn5s"><sup>[5]</sup></a></p>

<p>Oysa David Conway'in <i>The Rediscovery of Wisdom</i> (Bilgeliğin Yeniden Keşfi) kitabı ile Richard Swinburne'ün <i>The Existence of God</i> (Tanri'nın Varlığı) kitabının 2004 yılındaki baskısında kozmolojik argümanın Humecu (ve Kantçı) eleştirisine karşılık oldukça etkili cevaplar buldum. Conway, Hume'un itirazlarının her birini sistemli biçimde ele almaktadır. Mesela Hume, herhangi bir fiziki varlıklar dizisinin, her bir üyesinin toplamının ötesinde varoluşunun hiçbir nedeni olmadığını iddia ediyordu. Eğer başlangıcı olmayan bir gereksiz canlı varlıklar dizisi varsa, bu bile bir bütün olarak evren için yeterli bir nedendir. Conway, "nedenler olarak gösterilen maddeler kendi varlıkları bile nedensel bir açıklama gerektiren maddeler ise, bu tür bir bütünün parçalarına ilişkin, diğer parçalara göre yapılan nedensel açıklamaların bütüne ilişkin nedensel bir açıklama anlamına gelemeyeceği" gerekçesiyle bu itiraza karşı çıkıyordu.<a id="b2-8dn6" href="../Text/Section0003.xhtml#b2-8dn6s"><sup>[6]</sup></a> Bir ağa bağlı bilgisayarlar üzerinde kendisini çoğaltabilen bir yazılım virüsünü düşünelim. Bu virüsün bir milyon bilgisayara bulaşmış olması gerçeği, kendisini çoğaltabilen bir virüsün var olduğunu açıklamaz.</p>

<p>Aynı Humecu argümana ilişkin Swinburne şunları söylemişti:</p>
<p>&nbsp;</p>

<div class="sgc-toc-level-3">

<p><i>Dışında kalan üyelerine ilişkin hiçbir neden olmayacak olması nedeniyle sonsuz dizinin hiçbir şekilde hiçbir açıklaması olmayacaktır. Bu durumda evrenin sonsuz zaman içerisinde var olması, açıklanamaz mutlak bir gerçek olacaktır. Evrenin bir kez var olmaya başladığında varlığını neden sürdürdüğüne dair (kanunlar açısından) bir açıklama olacaktır. Karmaşık maddi bir evrenin sınırlı veya sonsuz zaman içerisinde var olması, bilimin açıklayamayacağı kadar "büyük" bir şeydir.</i><a id="b2-8dn7" href="../Text/Section0003.xhtml#b2-8dn7s"><sup>[7]</sup></a></p>
</div>

<h5>YARATICI BİR ARACIYA DUYULAN İHTİYAÇ</h5>

<p>Humecu eleştiriye karşılık verildikten sonra, artık kozmolojik argümana modern kozmoloji bağlamında başvurmak mümkündür. Swinburne, bir durumu yalnızca bir diğer duruma göre açıklayabileceğimizi ileri sürmektedir. Bu durumları yalnızca kanunlar açıklayamaz. "Olayları açıklayabilmek için kanunların yanı sıra durumlara da ihtiyacımız var. Ve evrenin başlangıcı olarak bunları temel almamamız durumunda, daha önce başka safhalar olmaması nedeniyle, evrenin başlangıcını açıklamamız mümkün olmayacaktır."<a id="b2-8dn8" href="../Text/Section0003.xhtml#b2-8dn8s"><sup>[8]</sup></a> Evrenin başlangıcını açıklayacak akla yatkın bir kanun olacaksa, bunun "<i>boşluk, ister istemez madde enerjisine yol açar</i>" benzeri bir şey söylemesi gerekecektir. Buradaki "<i>boşluk</i>" hiçbir şey anlamında değil, aksine "<i>tanımlanabilir bir özellik</i>", hâlihazırda mevcut bir şeydir. Evrenin "<i>boşluktan</i>" doğduğunu öngören kanunlara bel bağlanması, madde enerjisinin neden başka bir zamanda değil de t<sup>0</sup>'da üretildiği sorusunu gündeme getirmektedir.</p>

<p>Bilim filozofu John Leslie, günümüzün en çok rağbet gören kozmolojik spekülasyonlarının hiçbirinin bir Yaratıcı olasılığını ortadan kaldırmadığını göstermiştir. Birkaç kozmolog, evrenin "yoktan" var olduğu yönünde tahminlerde bulunmuştur. 1973 yılında Edward Tryon, evrenin daha büyük bir alan içerisindeki bir boşlukta yaşanan bir dalgalanma olduğu yönünde bir kuram geliştirmişti. Tryon, evrenin çekimsel bağlama enerjisinin fizikçilerin denklemlerinde negatif bir değer olarak gösterilmesi nedeniyle evrenin toplam enerjisinin sıfır olduğunu iddia etmişti. Bir başka yaklaşım kullanan Jim Hartle, Stephen Hawking ve Alex Vilenkin, evrenin büyük bir dalgalanma sonunda "yoktan var olduğu" yönünde kuramlar yürütmüşlerdir. "<i>Yoktan</i>" ifadesi, belirli durumlarda olağanüstü ölçüde yüksek enerji yoğunluğuna sahip karmakarışık bir uzay-zaman köpüğüdür. Hawking'e ait bir diğer fikir ise, "<i>zaman, giderek büyük patlamanın ilk dönemlerindeki uzaya benzer hale gelmektedir</i>," şeklindedir.</p>

<p>Leslie, bu spekülasyonların konuyla ilgili anlam taşımadığını düşünüyor ve şunları ifade ediyor:</p>
<p>&nbsp;</p>

<div class="sgc-toc-level-3">

<p><i>Evreni ne şekilde tanımlarsanız tanımlayın -ister sonsuza dek var olan, sonsuz uzay-zaman dışındaki bir noktadan veya zamandan değil de uzaydan doğmuş veya    başladığı    noktanın belirlenemeyeceği kadar karmaşık bir ortam içerisinde başlamış veya toplam enerji miktarının sıfır olduğu şeklinde - Hiçbir Şey Yerine Bir Şeyin varlığında bir sorun gören insanlar, sorunun pek de çözülmüş olduğunu düşünme eğiliminde olmayacaklardır</i>.<a id="b2-8dn9" href="../Text/Section0003.xhtml#b2-8dn9s"><sup>[9]</sup></a></p>
</div>
<p>&nbsp;</p>

<p>Elinizde bir şeyin bir boşluktan var olma olasılığını ayrıntılarıyla ortaya koyan bir denklem olsa bile, bu denklemin neden uygulandığını sormanız gerekecektir. Doğrusu    Hawking, denklemlere can veren yaratıcı bir aracıya ihtiyaç duyulduğunu belirtmiştir.</p>
<p><i>Zamanın Kısa Tarihi</i> kitabının yayımlanmasından kısa süre sonra kendisiyle yapılan bir röportajda Hawking, ortaya koyduğu modelin Tanrı'nın varlığına ilişkin herhangi bir duruş sergilemediğini belirtmişti. Evrenin nasıl var olduğuna fizik kanunlarının karar verdiğini söyleyerek aslında Tanrı'nın "evreni bizlerin anlayamadığı rasgele biçimde harekete geçirmeyi" seçmediğini söylemiş oluyoruz. Bu ifade, Tanrı'nın -gelişigüzel kararlar vermediği dışında- var olup olmadığı hakkında hiçbir şey söylememektedir.<a id="b2-8dn10" href="../Text/Section0003.xhtml#b2-8dn10s"><sup>[10]</sup></a></p>

<h5>İYİ BİR TÜMEVARIMSAL ARGÜMAN</h5>

<p>Geçmişte evreni sonsuz bir neden dizisine başvurarak açıklamaya yönelik çaba, modern kozmolojinin dilinde yeni bir şekle sokulmuştur. Fakat John Leslie bunu yetersiz bulmaktadır. Leslie, bazı insanların evrenin belirli bir zamanda ortaya çıkmasının, evrenin daha önceki bir zamanda var olduğu ve sonu olmadığı gerçeğiyle açıklanabileceğini ileri sürdüklerini anlatmaktadır. Ayrıca evrenin sonsuz bir patlamalar ve kırılmalar dizisi yoluyla veya yeni büyük patlama ürünü evrenler yaratan ebediyen genişleyen bir gerçeğin parçası olarak sonsuz bir zaman içerisinde var olduğuna inanan fizikçiler de bulunmaktadır. Yine de, evrenin bir ölçüye göre sınırlı bir geçmişte, bir diğer ölçüye göre ise sonsuz bir zaman içerisinde var olduğunu söyleyenler de vardır.</p>

<p>Leslie, bu yaklaşımlara karşılık olarak, "geçmişte yaşanan sonsuz bir olaylar dizisinin varlığının, her bir olayın kendisinden bir önceki olayla açıklanması yoluyla açıklanamayacağını" belirtmektedir. İçeriklerini önceki kitapları taklit etmeye borçlu olan sonsuz bir geometri kitabı dizisi olsa bile, kitabın neden bu şekilde hazırlandığına (örneğin geometri hakkında olduğuna) veya neden bir kitabın olduğuna dair elimizde yeterli bir cevap olmaz. Sürecin tamamı bir açıklama gerektirir. Leslie şunları söylüyor: "<i>Geçmişe yolculuk yapan ve böylece ihtiyaç duyan kimsenin tasarlayıp üretmediği bir zaman makinesi olduğunu düşünelim. Bu makinenin varlığı açıklama gerektirmeyen geçici bir döngüdür! Zaman içerisinde yolculuk mümkün olsa bile, bu kesinlikle saçmalık olacaktır.</i>"<a id="b2-8dn11" href="../Text/Section0003.xhtml#b2-8dn11s"><sup>[11]</sup></a></p>

<p>Richard Swinburne, kozmolojik argümana ilişkin açıklamasını şu şekilde özetliyor: "<i>Eğer bir Tanrı varsa, O'nun bir evrenin sınırlarına ve karmaşıklığına sahip bir şey yaratacak olma olasılığı oldukça yüksektir. Evrenin nedensiz yere var olduğu oldukça olasılık dışıdır, fakat Tanrı'nın nedensiz var olduğu çok daha fazla olasıdır. Dolayısıyla evrenin varlığından Tanrının varlığına uzanan argüman, iyi bir tümevarımsal argümandır.</i>"<a id="b2-8dn12" href="../Text/Section0003.xhtml#b2-8dn12s"><sup>[12]</sup></a> Swinburne ile yakın zamanda yaptığım bir görüşmede, onun kozmolojik argüman görüşünün temel açıdan doğru göründüğünün farkına vardım. Bu görüşün bazı özellikleri üzerinde düzeltmeler yapılması gerekiyor olabilir, fakat evren açıklama isteyen bir şeydir. Richard Swinburne'ün kozmolojik argümanı oldukça umut verici, muhtemelen de doğru bir açıklama sunmaktadır.</p>
</body>
</html>