<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h5><a id="bolum1-2" href="../Text/icindekiler.xhtml#bolum1-2i">2</a></h5>
<h5><a href="../Text/icindekiler.xhtml#bolum1-2i"> KANITIN GÖTÜRDÜĞÜ YER</a><br/></h5>

<p>Lewis Carroll'un ünlü hikâyesinde Alice aynanın içinden yolculuk ettiğinde "yüz bir yıl beş ay ve bir günlük" olduğunu iddia eden bir kraliçe ile tanışır:</p>

<p>"Buna inanmıyorum!" der Alice.</p>

<p>"Öyle mi?" der Kraliçe acıyan bir ses tonuyla. "Bir daha dene: derin bir nefes al ve gözlerini kapat."</p>

<p>Alice güler. "Bunu denemenin faydası yok," der: "insan imkânsız şeylere inanamaz."</p>

<p>"Sanırım yeterince pratiğin yok," der Kraliçe. "Ben senin yaşındayken, bunu her gün yarım saat mutlaka yapardım. Ve de, kahvaltıdan önce bazen imkânsız altı şeye inandığım olurdu."</p>

<p>Sanırım ben de Alice'in duygularını paylaşıyorum. Hayatımın ve çalışmalarımın aldığı yolu hayal etmeye kalksaydım - Gilbert Ryle'ın danışmanlığında felsefe alanındaki çalışmalarıma başladıktan sonra bile - imkânsız olmasa bile ihtimal dışı oldukları için hepsini reddetmem gerekirdi.</p>

<p>"Teoloji ve Yanlışlama" yı ilk yayımladığımda, sonraki yarım yüzyıl boyunca çok çeşitli felsefi konularda otuz beş kadar cilt yayımlayacağımı hayal bile edemezdim. Daha çok Tanrı'nın varlığı sorusuna yönelik yazılarımla bilinmemle birlikte bu, kesinlikle tek ilgi alanım değildi. Yıllar içinde dil bilimsel felsefeden mantığa; ahlaki, sosyal ve politik felsefeden bilim felsefesine ve parapsikoloji ve eğitimden özgür irade-determinizm tartışması ile ahret hayatı fikrine kadar değişen pek çok konuda yazılar yazdım.</p>

<p>Ancak on beş yaşımda ateist olmama ve Kingswood Okulu'nda öğrenciyken başka birçok felsefi ve kısmen felsefi ilgiler geliştirmeme rağmen, felsefi görüşlerimin olgunlaşıp sağlamlaşması yıllar aldı. Bu gerçekleşene kadar da, sadece yazı ve muhakeme yaşamımı yönlendirmekle kalmayıp aynı zamanda sonuçta çarpıcı bir değişimi, ateizmden teizme geçişimi gerektiren rehber ilkelere ulaşmıştım.</p>

<h5>İLK KEŞİFLER... VE UTANÇLAR</h5>

<p>Felsefi görüşlerimden bazıları, Kingswood Okulu'na başlamadan önce zaten şekillenmişti. Oraya yazıldığımda bir Komünist'tim ve Britanya'nın solcu hareketi İşçi Partisi'nden ayrıldığım 1950'li yılların başlarına kadar da çok faal bir sol kanat sosyalisti olarak kaldım.</p>

<p>Beni Kingswood'daki çoğu akranımın yaptığı gibi Komünist Parti'ye katılmaktan alıkoyan şey, 1939 yılındaki Alman-Sovyet Paktı'ndan sonra (hâlâ ergenlik çağındaydım) İngiliz Komünist Partisi'nin davranışı oldu. Moskova'dan gelen talimatlara uyan bu gurursuz ve hain örgüt, <i>Nasyonel Sosyalist</i> (Nazi) Almanya'ya karşı açılan savaşı "emperyalist" olarak ve bu nedenle de İngilizleri ilgilendirmediği şeklinde duyurdu. Bu açıklamalar, ülkenin istila tehlikesi altında olduğu 1940'a kadar devam etti. Ancak emperyalist olduğu söylenen bu savaş birden, Alman kuvvetleri SSCB'yi istila ettiğinde (Komünistlerin bakış açısından) "ilerici, halkın savaşı" oluverdi. İlerleyen yıllarda, tarihi fizik bilimlerine benzer kanunların yönlendirdiği tezini savunan Komünizm teorisini ve uygulamasını gittikçe daha fazla eleştirdim.</p>

<p>Bu dönemde, Kingswood'daki pek çok akranım gibi, C. E. M. Joad'un açıklayıcı yazılarını keşfettim. O sıralar Joad, felsefi konularda yayımlanan tartışmaları ve popüler yazı stili nedeniyle (toplamda yetmiş beş kadar kitap yazmıştı) İngiliz halkının en iyi bildiği filozoftu. Kısmen Joad'u okuyarak, günümüzde genellikle parapsikoloji olarak bilinen psişik araştırma ile ilgili çok satan ancak, çok önceden öğrendiğim gibi, acınacak derecede güvenilmez birçok kitap keşfettim.</p>

<p>Sanırım çoğumuz yaşımız ilerledikçe, gençliğimize özlem ve utanç karışımı bir duyguyla bakıyoruz. Bu tür duyguların hemen hemen herkes tarafından paylaşıldığına eminim. Ancak hepimiz bu utançların bazılarını kaydetmiş - ve yayımlamış - olma talihsizliğini üstüne eklememişizdir. Benim durumumda ise bu böyle.</p>

<p>Parapsikolojiye duyduğum ilgi, ilk ve çok kötü yazılmış kitabımın 1953'te yayımlanmasına neden oldu. Öne sürülen parapsikolojik fenomenlerin popülerleşen yanlış açıklamalarına saldırdığım 1951 'deki birkaç radyo konuşmamı yazıya döktüm. Bu konuşmalar bir yayımcının konu ile ilgili bir kitap yazmamı istemesine neden oldu ve gençliğin verdiği acemice bir gururla kitaba <i>A New Approach to Psychical Research</i> (Psişik Araştırmaya Yeni Bir Yaklaşım) başlığını verdim.</p>

<p>Kitap parapsikolojiye dair hem iddia edilen gerçekleri hem de felsefi sorunları ele alıyordu. Bu çalışmadaki üsluba ilişkin bazı kusurları umarım affedersiniz, çünkü bunların nedeni kısmen yayımcıların bunun önemsiz bir makale havasında yazılmasını istemesinden kaynaklanmıştı. Ancak daha önemli hatalar içeriyordu. Deneysel yönden, Londra Üniversitesi matematikçi ve araştırmacısı olan S. G. Soal un o zamandan sonra itibardan düşen deneysel eserini kabul etmiştim. Felsefi yönden ise parapsikoloji için, ilk Inquiry eserinin X. bölümünde İskoç filozof David Hume'un çizdiği türde bir iddianın önemini henüz kavrayamamıştım. Yıllar sonra, <i>Readings in the Philosophical Problems of Parapsychology</i> (Parapsikolojinin Felsefi Sorunlarına Dair Okumalar) başlıklı, konuyla ilgili daha önce yazılan bütün yazılardan daha tatmin edici olduğunu düşündüğüm, okuma parçalarından oluşan bir kitap derledim. Aradan geçen yıllarda yazı düzeltmesiyle ilgili yaptığım katkılarda, bu sorunlara dair öğrenmiş olduğum çözümleri de ekledim.</p>

<h5>YENİ İLGİLERİ KEŞFEDERKEN</h5>

<p>Diğer iki felsefi ilgi alanım, gençliğimde okuduğum popüler bilimsel yazılardan doğdu. Bunlardan ilki, evrimsel biyolojinin bir ilerleme garantisi sağlayabileceği önermesiydi. Bu önerme, Julian Huxley'in <i>Essays of a Biologist</i> (Bir Biyologun Makaleleri) çalışmasındaki ilk makalelerden birinde güçlü bir şekilde öne sürülüyordu. Yaşamının geri kalanı boyunca da artan bir çaresizlikle bunun peşinden gitti. <i>Time, the Refreshing River</i> (Zaman, Yenilenen Nehir) ve <i>History Is on Our Side</i> (Tarih Bizim Yanımızda) adlı çalışmalarında Joseph Needham bu önermeyi bir Marksist tarih felsefesi ile, yani değiştirilemez tarihî gelişimin doğa kanunlarını öne süren bir öğreti ile birleştirdi. Marksistler, toplumların gelişimini yönlendiren sınıf mücadelesinin kaçınılmazlığı gibi evrensel kanunların olduğuna inanıyordu. 1960'lı yılların ortalarında Ahlak Bilimde Yeni Çalışmalar serisine katkıda bulunmam istendiği zaman, bir kitap uzunluğundaki makalem, <i>Evolutionary Ethics</i> (Evrimsel Etik)'i yazmaya girişmem kısmen bu literatürü çürütmek içindi. (Bu ayrıca, 1980'li yılların başlarındaki hareket ve fikirlere dair seriye katkıda bulunmam istendiğinde <i>Darwinian Evolution</i>'u yazmamın da kısmi nedeni oldu. Bu kitapta Darwinizmin saygınlığının, Darwin'in teorisinin insanın ilerlemesinin bir garantisi olduğu fikri gibi sağlam bir temeli olmayan diğer fikir ve inançları sürdürmek için istendiğini göstermeye çalıştım.)</p>

<p>Popüler bilimsel literatürü okumamla doğan ikinci felsefi ilgi alanım ise, fizik alanındaki yirminci yüzyıl gelişmelerinden Neo-Berkeleyan sonuçlar çıkarma denemelerim sırasında oluştu. Neo-Berkeleyanlar, idealizm denen felsefe okuluna bağlıdır. İdealistler, bütün fiziksel gerçekliğin tamamen zihinsel olduğuna ve sadece zihinlerin ve zihinlerin içerdiğinin var olduğuna inanırlar. Bununla ilgili başlıca kaynak kitaplar Sir James Jeans ve Sir Arthur Eddington'ın çalışmalarıydı. Bu balta girmemiş ormandan çıkış yolunu bulmaya nasıl başlayacağımı bana öğretense <i>Philosophy and the Physicists</i> (Felsefe ve Fizikçiler) eseriyle Susan Stebbing oldu.</p>

<p>Yıllar sonra, <i>An Introduction to Western Philosophy</i> (Batı Felsefesine Giriş) adlı çalışmamda, bu tür bir idealizm fikrinin bilim adına ölümcül olduğunu göstermeye çalışacaktım. Nörologların genellikle, bir nesneyi algılamanın sadece öznenin beynindeki bir olay olduğuna inanan idealistler olduğunu ifade eden, çok yerinde bir biçimde Lord Brain adını almış (W. Russell Brain) ünlü bir İngiliz nörologun <i>Mind, Perception and Science</i> (Zihin, Algı ve Bilim) adlı eserinden bir alıntı yaptım. Ayrıca Bertrand Russell'ın, "algının fiziksel bir nesneye dair hazır bir bilgi vermediği" iddasını da alıntıladım. Eğer bu doğruysa, o zaman algı diye bir şeyin olmadığını söyledim. Ve bilim adamları doğrudan yaptıkları gözlemler üzerine bulundukları keşiflerin nihai kanıtına dayandıkları ve dayanmaları gerektiği için, bu sonuç ister istemez geldiği yerdeki bulguların temelini çürütüyor. Kısacası bu görüş, bütün bilimsel etkileşimin temellerini ortadan kaldırıyor. Buna karşı olarak, normal bilinçli algıda uygun duyusal bir deneyime sahip olmam gerektiğini (örneğin bir çiviyi çakan çekicin görüntüsü ve sesi) ve gerçekten bir şeyin algılanmış olduğu söyleniyorsa, o zaman o şeyin (çekiç ve çivi) o deneyimi yaşama nedenimin parçası olması gerektiğini savundum.</p>

<h5>FELSEFEYE YENİ BAKIŞ AÇILARI</h5>

<p>Oxford'da geçirdiğim dönem sırasında (1946-50), zaman zaman "felsefede devrim" olarak nitelendirilen yeni bir felsefe yapma şekli gelişmişti. Oxford'da olduğum sırada kendimi (üniversite öğrencisi olarak iki yıl, lisansüstü öğrencisi olarak iki yıl daha ve İsa Kilisesi'nde kıdemsiz öğretmen olarak on sekiz ay), birçok düşmanının "dilbilimsel" ya da "sıradan dil” olarak tanımladıkları bu "yeni felsefe"ye verdim. O zamanlar Oxford'da felsefe alanında hâkim isimler Gilbert Ryle ve John Austin'di. Daha önce söylediğim gibi Ryle, benim Felsefe Fakültesi çalışmalarımın danışmanıydı. Austin'i daha sık görmem ise, İsa Kilisesi'ndeki atamamdan sonra, şimdi ünlü olan "Cumartesi sabahlarının -bilimin ilerleyişini tartışmak üzere Cumartesi sabahları Oxford salonlarında düzenlenen tartışmalar- düzenli bir katılımcısı olabildiğimde gerçekleşti.</p>

<p>1940'lı ve 1950'li yılların Oxford felsefesi hâlâ doğru olduğunu düşündüğüm pek çok değerli bakış açısı sundu. Belki de bunların içinde en önemli ve kapsamlısı, felsefenin tümünün (felsefe kavramsal bir sorgulama olduğu için) doğru sözel yaklaşımla ele alınması gerektiği konusunda nasıl sürekli ve kesin olarak bilinçli olmamız gerektiğidir. Kavramlara dil bilimsel kullanımı ve dolayısıyla da, bu kavramların ifade edildiği sözcüklerin kullanımını incelemeden asla ulaşamayız. Bu bakış açısı bana, daha önce bahsetmiş olduğum (babamın örneklendirdiği) ve alışılmamış Eski Ahit kavramlarını, ilgili İbranice sözcüğün mevcut bütün kullanımlarını bulabildikleri kadar bağlam içinde toplayıp inceleyerek çalışan kutsal kitap bilginlerini hatırlattı.</p>

<p>Seçtiğim felsefe doğrultusunun gelişiminde o günler kadar etkili ve çarpıcı olan bu "yeni felsefe" ne o kadar yeni ne de bazen göründüğü kadar dar kapsamlıydı. Bu "devrim", felsefede göze çarpan pek çok sorunun ortadan kalkmasına yardım edecek bir çalışma olan, kavramların günlük dilde kullanımı, kavramsal dil bilgisine yoğunlaşmayı içeriyordu. Bu tür sorunlardan biri, "dış" (mantıksal olarak aleni) dünyayı tanıyarak bilgi sahibi olup olamayacağımızdı. Bu sorun ilk olarak on yedinci yüzyılda Descartes tarafından kesin olarak ifade edildi ve daha sonra onun çoğu takipçisi tarafından da kesin olarak kabul edildi - Locke, Berkeley, Hume ve Kant da bunların arasındaydı. Ancak bu "yeni felsefe”, başlangıç noktasını reddederek şu Kartezyen şüphecilik sorununu reddediyordu: insanın yalnızca şahsi deneyime sahip tinsel bir özne olduğu sorununu. Bu inanış, normal konuşmamızda hem fiziksel dünyayı hem de diğer insanları tanıyarak bildiğimiz varsayımıyla tutarsızdı. Ama dediğim gibi, bu tamamen yeni bir şey değildi; Theaetetus'u yazan Plato ve Nicomachean Ethics'i yazan Aristotle muhakkak, Ryle ve Austin'in yürüttüğü seminerlerde kendilerini evlerinde gibi hissederlerdi.</p>

<h5>FELSEFEDE İLERLEME</h5>

<p>Oxford'dan ayrılmadan önce yayımcıya, <i>Logic and Language</i>, I. Seri başlıklı derleme çalışması için gerekli malzemeyi sundum. Kısa süre sonra ikinci seri bunu takip etti. İlki 1951 ve ikincisi 1953 yılında olmak üzere iki cilt de benim tarafımdan yazılan kısa bir girişle yayına hazırlandı. Böylelikle, Aberdeen Üniversitesi'nde öğretim görevlisi olarak görevime başladıktan sonra kendimi, İskoçya'da "Oxford dil bilim felsefesi" için atanmamış ama yine de tanınan bir sözcü olarak buldum. İskoçya'da felsefe öğreten herkesin toplandığı İskoç Felsefe Kulübü yeni bir <i>The Philosophical Quarterly</i> dergisini çıkardığında, ilk sayılardan biri bu Oxford ekolüne karşı bir saldırıyı içeriyordu. Editör benden buna cevap vermemi istedi. Bunun sonucu olan "Felsefe ve Dil" daha sonra, değiştirilmiş bir biçimde, <i>Essays in Conceptual Analysis</i> (Kavramsal Analiz Üzerine Makaleler) başlıklı üçüncü bir makale derlemesinin giriş bölümünü oluşturdu.<a id="dn1" href="../Text/Section0003.xhtml#dn1s"><sup>[1]</sup></a>&nbsp;İngiliz Michael Dummett, bu hareketi "günlük dil modası" olarak tanımladı ve ilginç bir biçimde bu ekole "üyeliğin", "görünüşe göre Profesör Flew tarafından atanmaya bağlı olduğunu'iddia etti.</p>

<p>Sayıları çok az bile olsa bu yeni felsefenin uygulayıcılarından bazıları kendilerini önemsiz, kısıtlı ve amaçsız sorgulamalara verdi. Kendi yazdığım ve "Söz Konusu Konu” başlığıyla Felsefe Fakültesi Kulübü'ne okuduğum bir yazımla saçmalık ve amaçsızlığı ortada olan bu tavra karşı tepkimi gösterdim. Felsefi alanda hayalî bir düşmanla savaşarak zaman ve emeği boşa harcamak yerine felsefi alanda eğitim görmemiş halktan insanların bile ilginç ve önemli olarak algılayabilecekleri sorunlara odaklanmanın hem arzu edilir hem de mümkün olduğunu savundum (ve bunu Oxford'da edinilen bakış açılarından vazgeçmeden - aslında, hâlâ olumlu anlamda faydalanırken - söyledim).</p>

<p><i>An Introduction to Western Philosophy</i>'de yazacağım gibi, genel bir fikir birliği olmamasına rağmen felsefede ilerlenebileceğini anladım. Felsefede fikir birliğinin olmaması tek başına, konunun ilerlemeyeceğinin yeterli bir göstergesi değildir. Sadece mutlaka ikna olmayan birinin kalacağını öne sürerek felsefi bir bilginin olmadığını göstermeye çalışmak, Bertrand Russell gibi seçkin bir filozofun bile düştüğü genel bir yanlışlıktır. Ben buna Asla-uzlaşmayacak-biri-mutlaka-vardır Sapması adını verdim. Ayrıca felsefede birine senin haklı olduğunu ve onun yanıldığını kanıtlamanın asla mümkün olmadığı iddiası vardır. Ancak bu iddiadaki eksik parça, bir kanıt üretmekle bir insanı ikna etmek arasındaki ayrımdır. Bir insan kötü bir iddiayla ikna edilebilirken, kabul edilmesi gereken bir iddiayla da ikna edilemeyebilir.</p>

<p>Felsefedeki ilerleme bilimdeki ilerlemeden farklıdır, ancak bu nedenle imkânsız olduğu anlamına gelmez. Felsefede çıkarsama yapılacak iddianın esas yapısına dikkati çekersiniz; iddiaların geçerli olup olmadığı ve nedenleri ve sonuçlarının doğruluğu ya da yanlışlığına dair soruların arasından seçim yaparsınız; yanlışlık terimini titizlikle kullanırsınız ve bu tür yanlışlıkları Asla-uzlaşmayacak-biri-mutlaka-vardır Sapması olarak tanımlar ve açıklarsınız. Bunlar daha iyi muhakeme ile ve daha etkili biçimde gerçekleştirildiği sürece ilerleme kaydedilecektir - fikir birliği ve ikna zor ve eksik kalmaya devam etse bile.</p>

<h5>ATEİZME DAHA FAZLA İLGİ</h5>

<p>C. S. Lewis'in Sokratik Kulüp'ü, yeni felsefenin en parlak döneminde açıktı ve orada örneklendiğini gördüğüm Sokratik prensip - kanıtın götürdüğü yere gitme - kendi felsefi görüşlerimin gelişmesi, şekillenmesi ve bazen de tersine dönmesinde gittikçe daha büyük ölçüde yönlendirici bir prensip haline geliyordu. Zamanında çok derin olan bir disiplini önemsizleştirmekle suçlanan "dilbilim" felsefecilerinin, bilindiği şekilde Kant'ın felsefenin üç önemli sorusu olarak seçtiği konuları keşfetmeye başlaması da Sokratik Kulüp'ün toplantılarında gerçekleşti - Tanrı, özgürlük ve ölümsüzlük. Bu forumdaki tartışmalara benim sunduğum katkı ise "Teoloji ve Yanlışlama" başlıklı makalem oldu.</p>

<p>Daha önce bahsettiğim gibi, on beş yaşında ateizmi kabul etme nedenlerimin yetersiz olduğu açıktı. Daha sonra "gençliğe özgü bir ısrar" olarak tanımladığım iki şeye dayanıyordu: </p>
<p>1- Kötülük sorunu, sınırsız iyiliğe sahip, her şeye gücü yeten bir Tanrı'nın varlığının aksini ispatlayan kesin bir kanıttı; ve </p>
<p>2- "özgür irade savunması" Tanrı'yı kötü olduğu açık yaratı sorumluluğundan kurtarmıyordu. Ama okul günlerimden beri, ateist sonuçlara varmanın lehine ya da aleyhine olan nedenlere daha fazla ilgi gösterdim. Bu araştırmamdaki ilk girişimim "Teoloji ve Yanlışlama" oldu.</p>

<p>"Teoloji ve Yanlışlama" ilk olarak 1950 yılının yaz mevsiminde Oxford'daki Sokratik Kulüp'e sunulduktan sonra Ekim ayında<i> University</i> adında kısa ömürlü bir üniversite dergisinde yayımlandı. Bundan sonraki ilk yeniden basım 1955 yılında, Alasdair Maclntyre ve benim tarafımdan ortaklaşa düzenlenen bir derlemede,<i> New Essays in Philosophical Theology</i> (Felsefi Teoloji Üzerine Yeni Makaleler) adlı çalışmada yer aldı. New Essays, yeni felsefenin bakış açısından din felsefesine yapılan katkıların önemli bir derlemesiydi. O zamanki <i>Times Literary Supplement</i> (Times Edebiyat Eki) bunu "yepyeni bir tazeliğe sahip" şeklinde tanımladı.</p>

<p>"Teoloji ve Yanlışlama" daki başlıca hedefim, dinî inanç sahiplerinin öne sürdükleri iddiaların yapısını açıklamaktı. Şunu sordum: Teolojik ifadeleri çevreleyen çok sayıda nitelendirme, binlerce nitelik ile bunların son bulmasına mı neden oluyor? Bir iddiada bulunduğunuzda, bu bazı şeyleri ihtimal dışı bırakıyorsa anlamlıdır. Örneğin, dünyanın yuvarlak olduğu iddiası, onun düz olma ihtimalini ortadan kaldırır. Ve düz görünüyor bile olsa, bu açık çelişki dünyanın büyüklüğü, onu görüş açımız ve benzeri ifadelerle açıklanabilir. Yani, uygun nitelikleri eklediğiniz zaman iddia, ona aykırı görünen olgu ile tatmin edici biçimde bağdaştırılabilir. Ancak çelişkili olgular ve ilgili nitelikler çoğalmaya devam ederse, o zaman iddianın kendisi şüpheli hale gelir.</p>

<p>Eğer Tanrı'nın bizi sevdiğini söylersek, bu iddianın hangi olguları ihtimal dışı bıraktığını sormalıyız. Belli ki, acının ve ıstırabın varlığı bu tür bir iddia için sorun teşkil eder. Teistler, uygun nitelendirmelerle birlikte, bu olguların Tanrı'nın varlığı ve sevgisiyle bağdaştırılabileceğini söyler. O zaman da neden basit bir biçimde Tanrı'nın bizi sevmediği sonucuna varamadığımız sorusu ortaya çıkar. Teistler, görünüşe göre, hiçbir olgunun Tanrı'nın bizi sevdiği iddiasına karşı olmasına izin vermiyor. Bu aynı zamanda hiçbir şeyin buna karşı olmadığı anlamına da gelecektir. Böylelikle içi tamamen boşalır. "İyi, cüretli bir hipotezin binlerce nitelendirme ile yavaş yavaş öldürülebileceği" sonucuna vardım.</p>

<p>Bu soruları ortaya atmamdaki amacım açık olmakla birlikte, dinî dilin anlamı - ya da daha çok anlamsızlığı - ile ilgili görüşlerimi açıkladığım iddialarıyla sık sık karşılaştım. Aynı derecede yaygın bir biçimde, sadece bilimin yöntemleri kullanılarak doğrulanabilen ifadelerin anlamlı olduğunu söyleyen, mantıksal pozitivistlerin eski orijinal Viyana Çevresi'nin ünlü doğrulama prensibine açıkça başvurduğum (en azından doğru kabul ettiğim) ve ona güvendiğim konusunda da iddialar oluştu.</p>

<p>Aslında dinî dilin anlamı ya da anlamsızlığı ile ilgili olarak hiçbir zaman kapsamlı bir tez savunmadım. "Teoloji ve Yanlışlama" daki başlıca amacım mantıksal pozitivizm ve Hıristiyan dini arasında yumuşak bir diyalog geliştirmek ve inanç ve inançsızlık arasındaki tartışmayı farklı ve daha verimli çizgiler üzerine oturtmaktı. Dinî inanış ya da dinî dille ilgili kapsamlı bir öğreti sunmuyordum. Dinî inanış ifadelerinin anlamsız olduğunu söylemiyordum. Sadece dinî inanç sahiplerini açıklamalarının, özellikle aykırı düşen verilerin ışığında nasıl anlaşılmasını istedikleri konusunda açıklama yapmaya zorluyordum.</p>

<h5>ANLAŞMAZLIKTAN DERS ALMAK</h5>

<p>Makale, bazıları yıllar sonra olmak üzere birçoğu görüşlerimi güçlendirmeme - ve bazen de düzeltmeme- yardım eden çok sayıda cevabın ortaya çıkmasına neden oldu. Belki de en radikal cevap ilk olarak, daha sonra Oxford'da White Ahlak Felsefe Profesörlüğü yapacak olan R. M. Hare'den geldi. Hare dinî ifadelerin, açıklamalarda bulunmak şeklinde değil de "blik" adını verdiği - genel bir yaklaşım ya da genel bir tutum gibi bir şeyin ifade edilişi olarak yorumlanması gerektiğini öne sürüyordu. Onun tanımladığı şekliyle bir "blik", deneyimimizin doğrulanamayan ya da yanlışlanamayan bir yorumlamasından ibaretti. Bildiğim kadarıyla Hare, bu fikri basılı olarak daha fazla geliştirmedi, ancak inancın rasyonel bir temeli olduğunu reddettiği için bu, dinî inanç sahiplerini memnun edecek bir fikir değildi.</p>

<p>Esas tartışmada, Sokratik Kulüp'ün C. S. Lewis'ten sonraki başkanı Basil Mitchell, teologların iddiasını sunuşumla ilgili bir tuhaflık olduğunu söyledi. Teolojik ifadelerin öne sürülen iddialar olması gerekiyordu ve iddia olması için onların gerçekliklerine karşı gelecek bir şey olmalıydı. Teologların bunu inkâr etmediğini ancak teolojideki kötülük sorununun kesinlikle acının varlığının Tanrı'nın insanları sevdiği gerçeğine karşı görünmesinden kaynaklandığına işaret etti. Onların cevabı özgür irade savunmasıydı. Ancak Mitchell, inanç sahiplerinin genellikle iddialarını anlam içermeyen formüllere dönüştürme tehlikesi altında olduklarını kabul ediyordu.</p>

<p>Mitchell'in <i>Faith and Logic</i> (İnanç ve Mantık) çalışmasında, Plato üzerine yaptığı çalışmasıyla bilinen bir filozof, I. M. Crombie, konuyu çok daha kapsamlı bir biçimde ele aldı. Crombie'ye göre teistler deneyimin ötesinde bir gizeme inanıyorlardı ancak Crombie, bu gizemin izlerini deneyimde bulmayı talep ediyordu. Ayrıca teistler, inançlarını ifade etmek için çelişkili kuralların yönettiği dili kullanmak zorunda olduklarını iddia ediyorlar.<a id="dn2" href="../Text/Section0003.xhtml#dn2s"><sup>[2]</sup></a></p>

<p>Crombie, teolojik ifadeleri ancak şu üç önermeye adil davrandığınız zaman anlayabileceğinizi söylüyor: teistler Tanrı'nın üstün bir varlık olduğuna ve Tanrı ile ilgili ifadelerin dünya için değil Tanrı için geçerli olduğuna inanıyorlar; teistler Tanrı'nın üstün bir varlık ve bu nedenle de kavrayışın ötesinde olduğuna inanıyorlar; Tanrı bir gizem olduğu ve dikkati çekmek için anlaşılır konuşmamız gerektiğine göre, Tanrı ile ilgili olarak yalnızca imgelerle konuşabiliriz. Teolojik ifadeler, meseller olarak ifade edilebilen ilahî gerçeklerin beşerî imgeleridir.<a id="dn3" href="../Text/Section0003.xhtml#dn3s"><sup>[3]</sup></a></p>

<p>"Teoloji ve Yanlışlama"ya cevap veren diğer kişiler arasında Raeburne Heimbeck ve Anglikan teolog Eric Mascall da yer alıyordu. <i>Theology and Meaning</i> (Teoloji ve Anlam) adlı eserinde Heimbeck, felsefe ve dinî çalışmalar Merkezî Washington Üniversitesi emeritüs profesörü, "Teoloji ve Yanlışlama"nın üç önemli hata yaptığını öne sürdü. İlk olarak, herhangi bir cümlenin anlamının, iddia ettiği deneysel imalarla aynı    olduğunu varsayıyordu. İkincisi, bir inanca karşı olmanın onunla uyuşmamakla aynı şey olduğu gibi yanlış bir düşünceyi ima ediyordu. Son olarak da, Tanrı'nın varlığı veya sevgisini ifade eden Tanrı ile ilgili açıklamaların prensipte yanlışlanamaz olduğunu varsayıyordu. Ona göre temel hata, bir ifadenin doğru ya da yanlış olduğuna inanmak için nedenlerin, onu doğru ya da yanlış yapacak koşullarla ilgili olduğunu düşünmekti.<a id="dn4" href="../Text/Section0003.xhtml#dn4s"><sup>[4]</sup></a> Mascall, Wittgensteincilardan bir sayfa alıntılayarak bir ifadenin anlamlı olup olmadığını ancak insanların onu kullanıldığı dil bilimsel bağlamda ve toplum içinde anlayıp anlayamadığına göre bulabileceğimize dikkati çekti.<a id="dn5" href="../Text/Section0003.xhtml#dn5s"><sup>[5]</sup></a></p>

<p>Bu cevaplara yer vermemin bir nedeni de, "Teoloji ve Yanlışlama" nın durgun teolojik söylem havuzunu hareketlendirmeye yardım edecek yeni düşünce dalgaları oluşturmaktaki rolünü açıklamaktı. Bu tartışma günümüzde de devam ediyor. Aslında Richmond Journal of Philosophy'nin bahar 2005 sayısı, 1950'den kalma iddialarımın özelliklerini ele alan bir başka makaleye daha yer verdi.</p>

<p>"Teoloji ve Yanlışlama"ya verilen cevaplardan bahsetmemin bir başka nedeni de, oluşturduğu tartışmanın benim ve felsefi görüşlerimin üzerinde de etki yapmış olmasıdır. Kanıtın beni götürdüğü yere gitme niyetimde bu kadar istikrarlıyken nasıl olmasın? Aslında, makalenin yirmi beşinci yıl baskısında, eleştirmenlerin yaptığı iki suçlamanın geçerliliğini kabul ettim. Basil Mitchell teologların iddiasını ele alışımdaki tuhaflık yüzünden beni eleştirmişti. Mitchell, teologların acının Tanrının insanları sevdiği iddiasına karşı olduğu gerçeğini inkâr etmediğini ve teolojide kötülük sorununu oluşturanın da tam olarak bu olduğunu gösterdi. Bunda haklı olduğunu düşünüyorum. Heimbeck'in eleştirisinin gücünü de kabul ettim ve "karşı olmak" ve "bağdaşmamak" arasındaki ayrımı göz ardı etmekte haksız olduğumu söyledim. Benim asıl iddiam doğrudan sadece ikincisine yönelikti.</p>

<h5>TANRI VE FELSEFE</h5>

<p>New Essays' ten on bir yıl sonra <i>God and Philosophy</i>'yi yayımladım. Bu, Hıristiyan teizmi için öne sürülen iddiayı sunma ve inceleme girişimiydi. Konuyla ilgili daha önce, çağdaş inanç sahipleri tarafından yeterli veya standart olarak yaygın şekilde kabul edilen bir sunum bulamadım. Hıristiyan arkadaşlarıma ve meslektaşlarıma önerilerini sormayı denedim ancak sundukları listeler birbiriyle çok az örtüşüyor ya da hiç örtüşmüyordu. Böylece birçok kaynaktan elimden gelen en iyi savunmayı toplayarak, durumdan memnun olmayanları, kendilerinin ve onlarla aynı şeye inananların daha tatmin edici bulabileceği bir şeye yönelmeye ve bu tür şeyler üretmeye teşvik ettim.</p>

<p>God and Philosophy ilk olarak 1966'da yayımlandı. Kitap 1984 yılında<i> God: A Critical Enquiry </i>(Tanrı: Eleştirel Bir Sorgulama) olarak yeniden basıldı. Yayıncının önsözünü ve benim tarafımdan yazılan yeni ve yetersiz bir girişi içeren son bir baskı 2005 yılında Prometheus tarafından gerçekleştirildi.</p>

<p>God and Philosophy'de ateizm için sistematik bir iddiada bulundum. İlk kısmında, başlangıç noktamızın Tanrı kavramının tutarlılığı, uygulanabilirliği ve akla yatkınlığı sorusunun olması gerektiğini ileri sürdüm. Sonraki bölümlerde hem doğal teoloji hem de ilahî vahiy iddialarını ele alırken açıklama, düzen ve amaç kavramlarını inceledim. David Hume ve onun gibi düşünen diğer düşünürlerden faydalanarak, Tanrı'nın varlığı için tasarım, kozmolojik ve ahlaki iddiaların geçersiz olduğunu savundum. Ayrıca belirli bir dinî deneyimden mantık yoluyla, buradaki nesnenin üstün, ilahî bir varlık olduğu sonucunu çıkarmanın imkânsız olduğunu da göstermeye çalıştım.</p>

<p>Ancak kitabın en önemli katkısı "Baştan Başlamak” bölümü oldu. Tanrı'nın varlığı ile ilgili özellikle üç konunun cevaplanması gerektiğini ifade ettim:</p>

<ul><li>Tanrı'nın nasıl tanımlanması gerektiği.</li>
</ul>
<ul><li>Cisimsiz gibi negatif terimlere karşı pozitif terimlerin Tanrı için nasıl uygulanabileceği.</li>
</ul>
<ul><li>Tanrı'nın tanımlanan özelliklerinin inkâr edilmeyen gerçeklerle tutarsızlığının nasıl açıklanabileceği (yani, evrendeki kötülüklerin her şeye gücü yeten bir Tanrının varlığıyla nasıl bağdaştırılacağı).</li>
</ul>

<p>Bu sorulardan ikincisi ve üçüncüsü teistler tarafından, Tanrının niteliklerinden bahsederken benzerlik teorisiyle ve kötülük sorununu ele alırken özgür irade savunmasıyla savunulmuştu. Ama daha önce yeterince vurgulanmayan soru ilkiydi.</p>

<p>Tanımlama ve bireyselleştirme, kabul edilen, tanınan ve sabit bir söylem öznesi seçmekle ilgilidir. Tabii Musa'nın Tanrısı gibi tekil bir özün "yaratılan" bütün evrenden nasıl ayrılabilir ve ayrı şeklinde tanımlanabileceği hiç de açık değildi. Ayrıca bu Varlığın her zaman tek ve aynı olduğu, yine de zaman içinde ya da - daha da şaşırtıcısı - bir şekilde zamanın "dışında" etkin olduğuna dair ısrara, eğer böyle bir anlam varsa, hangi anlam yüklenebilir? Gerçek, tutarlı ve uygun bir kavram bulana kadar ve bulamadığımız takdirde, bu tür bir varlığın var olup olmadığı sorusu tam anlamıyla ortaya atılamaz. Diğer    bir    deyişle,    tartışmak    istediğimiz    Tanrı'yı    nasıl tanımlayacağımızı belirleyene kadar, belirli bir Tanrı tipine inanmak için nedenleri tartışmaya başlayamayız. Aynı bireyin zaman içinde nasıl yeniden tanımlanabileceğini anlamamız da bundan daha mümkün değildir. Yani, örneğin, "her yerde bulunan bedensiz bir kişi (yani bir ruh)" nasıl tanımlanabilir ve yeniden tanımlanabilir ve böylece çeşitli tanımlamalar için muhtemel bir özne niteliği kazanabilir?</p>

<p>Teistler bu düşünce şekline birkaç yoldan cevap verdiler. Bunların içinde en dikkate değer olanı <i>The Coherence of Theism</i> (Teizmin Tutarlılığı) kitabıyla Richard Swinburne oldu (Keele Üniversitesi'nde benden sonra görev almış ve daha sonra Oxford'da Hıristiyan Dini Felsefesi'nin Nolloth Profesörü olmuştur). Yaptığı muhakeme ile, yalnızca gördüğümüz O'ların X olması gerçeğinin, X olmayan O'lar bulunduğunu varsaymamızın tutarlı olmadığı anlamına gelmediği sonucuna vardı. Bütün bilmem nelerin tanınmalarını sağlayan şey falanca şeyler diye, bu falanca şeylerin uygun şekilde bilmem ne olarak sınıflandırılacak her şeyin temel bir özelliği olması gerektiğini savunmanın bir anlamı olmadığını söyledi. Kimlikle ilgili olarak, bir insanın kimliğinin nihai olduğunu ve beden, bellek ya da karakterin devamlılığı açısından analiz edilemeyeceğini savundu. Ateist bir filozof olan J. L. Mackie, Swinburne'ün her yerde var olan, her şeye gücü yeten ve her şeyi bilen bir ruh olarak Tanrı tanımını kabul ederek sıra tanımlama ve bireyselleştirmeye geldiğinde "gerçekten bir sorun olmadığını” öne sürdü.<a id="dn6" href="../Text/Section0003.xhtml#dn6s"><sup>[6]</sup></a></p>

<p>Bir felsefe tarihçisi olan Frederick Copleston, Tanrı kavramının tutarlılığıyla ilgili ortaya attığım sorunun gücünü kabul etti ve farklı şekilde bir cevap sundu. "İnsan zihninden, Tanrı'yı çerçevedeki bir kelebek gibi sabitlemesini istemenin haklı bir istek olacağını sanmıyorum,"dedi. Ona göre:</p>
<p>Tanrı insan zihni için, üstünlüğün kişisel hareketinde bir gerçeklik haline gelir. Bu harekette Tanrı, hareketin görünmeyen hedefi olarak ortaya çıkar. Ve Üstün olan kendi içinde kavranamayacağı ve, tabir caizse, kavramsal ağımızın dışında olduğu için şüphe, kaçınılmaz bir şekilde uyanma eğilimi gösterir. Ancak üstünlüğün hareketi içinde şüphe hemen, hareketin kendi içinde yer alan doğrulama ile dengelenir. Tanrının insan için bir gerçeklik haline gelmesi, insan ruhunun bu kişisel hareketi bağlamı dahilindedir.<a id="dn7" href="../Text/Section0003.xhtml#dn7s"><sup>[7]</sup></a></p>

<p>God and Philosophy'de sunduğum iddialarla ilgili bugün ne düşünüyorum? Philosophy Now'a yazdığım 2004 tarihli bir mektupta, God and Philosophy'yi artık tarihî bir kalıntı olarak kabul ettiğimi gözlemledim (ama elbette, başkalarına tam olarak düşünmediğiniz yeni bakış açılarını size gösterme şansı vermeden kanıtın sizi götürdüğü yere gidemezsiniz). Ve kitapta ele alınan konularla ilgili şu anki görüşlerim bu kitabın "Tanrıyı Keşfim" başlıklı II. Bölümü'nde sunuluyor.</p>

<h5>ATEİZM VARSAYIMI</h5>

<p>God and Philosophy'den on yıl sonra <i>The Presumption of Atheism</i> (Ateizm Varsayımı) kitabını (Birleşik Devletler'de <i>God, Freedom and Immortality</i> [Tanrı, Özgürlük ve Ölümsüzlük] olarak yayımlandı) yazdım. Bu kitapta, Tanrı'nın varlığıyla ilgili bir tartışmanın ateizm varsayımıyla başlaması gerektiğini ve kanıtlama sorumluluğunun teistlerde kalması gerektiğini savundum. Bu yeni yaklaşımın, Tanrı'nın varlığına dair bütün soruyu yepyeni bir bakış açısına yerleştirdiğine dikkati çektim. Bu tür bir yaklaşım, teizmle ilgili diğer türlü gözden kaçabilecek kavramsal sorunların ortaya çıkmasına yardımcı oluyor ve teistleri en baştan başlamaya zorluyordu. Teistlerin Tanrı sözcüğünü kullanımına, gerçek bir varlığın bu şekilde tanımlanmasını teorik olarak mümkün kılan bir anlam yüklenmeliydi. Sonuç olarak, bu yeni bakış açısıyla bütün teizm girişiminin her zamankinden daha şüpheli göründüğünü ileri sürdüm.</p>

<p>Ateizm varsayımı, kaçınılmaz gerekçe talebiyle haklı çıkarılabilir. Bir Tanrı olduğuna inanmak için, bu inanca dair sağlam nedenlerimiz olmalı. Ancak bu tür nedenler sunulmuyorsa, Tanrıya inanmak için yeterli neden yoktur ve makul olan tek konum negatif ateist ya da agnostik olmaktır (negatif ateist derken, tipik olmayan ve ahlaki olmayan ifadelerindeki gibi "teist olmayan" demek istedim).</p>

<p>Burada bu "varsayımın" ne olmadığına dikkat çekmeliyim. Bu varsayım, kanıtlanması gereken sonucun son derece önyargılı bir varsayımı değildi. Bundan ziyade, daha çok İngiliz Yazısız Hukuku'nu destekleyen masumiyet karinesi gibi, kanıt sorumluluğunun hangi tarafta olması gerektiğini seçen, usule dair bir ilkeydi.</p>

<p>Herhangi bir sistematik savunmada bir Tanrı hipotezini ileri süren kişinin, varlığa dair bir hipotezi ileri süren herkesin yapacağı gibi, öncelikle kullanılacak belirli Tanrı kavramını açıklayarak başlaması ve sonra da karşılık gelen nesnenin nasıl tanımlanacağını göstermesi gereklidir. Ancak bu iki esas öncü görev tatmin edici biçimde yerine getirildiğinde bu kavramın uygun olduğunu gösterecek kanıtı aramaya başlamak mantıklı olabilir.</p>

<p>Bu iddia çok sayıda ve çeşitli yanıtlar topladı. Bir agnostik olarak yazılar yazan İngiliz filozof Anthony Kenny, agnostisizm için bir varsayım olabileceğini ancak pozitif veya negatif ateizm için olamayacağını iddia etti. Bir şeyi bildiğinizi göstermek için harcadığınız çabanın, bilmediğinizi göstermek için harcanandan daha fazla olduğunu ileri sürdü (bu, Tanrı kavramının tutarlı olmadığı iddiasını bile içeriyor). Ancak bu durumun agnostikleri kurtarmadığını söyledi; sınava girecek bir kişi, sorulardan birinin cevabını bilmediği iddiasını haklı gösterebilir ancak bu onun sınavı geçmesini sağlamaz.<a id="dn8" href="../Text/Section0003.xhtml#dn8s"><sup>[8]</sup></a></p>

<p>Bir ateist ve aynı zamanda eski meslektaşlarımdan biri olan Kai Nielsen, ahlaki açıdan üstün olan durumun yeterli nedenler sağlanana kadar tamamen bağımsız kalması gerektiğini iddia eden bir eleştirmenin görüşüne yer verdi. Nielsen daha sonra, sundukları farklı iddiaların esasını değerlendirmek için inanç sahipleri ve septiklerin ortak bir rasyonellik kavramına sahip olduklarını gerekli kriterlerle göstermem gerektiğini söyledi. Ayrıca eğer evrensel olarak kabul edilen bir rasyonellik kavramı oluşturamazsam, "ateizm varsayımımın önünde büyük bir soru işareti" olduğunu da ekledi.<a id="dn9" href="../Text/Section0003.xhtml#dn9s"><sup>[9]</sup></a></p>

<p>İddiayla ilgili hepsinden daha çarpıcı olan bir meydan okuma Amerikadan geldi. Tipik bir mantıkçı olan Alvin Plantinga, teizmin aslında temel bir inanç olduğu fikrini sundu. Tanrı'ya inanmanın, diğer zihinlere veya algılara (bir ağacı görmek) ya da hafızaya (geçmişe inanmak) inanmak gibi diğer temel gerçeklere inanmakla aynı olduğunu savundu. Bütün bu durumlarda, söz konusu inancın gerçekliğini    kanıtlayamasanız da, bilişsel    yeteneklerinize güvenirsiniz. Aynı şekilde, insanlar bazı önermeleri (örneğin dünyanın varoluşu) temel olarak, diğerlerini de bu temel önermelerden türetilenler olarak kabul eder. Burada iddia edilen, inanç sahiplerinin Tanrı'nın varlığını temel bir önerme olarak kabul ettiğidir.</p>

<p>Thomist filozof Ralph Mclnerny yaptığı muhakeme ile insanların doğal olayların düzeni ve yasaya benzer karakterleri nedeniyle Tanrıya inanmalarının doğal olduğu sonucuna vardı. O kadar ki, ateizme karşı aksi ispatlanıncaya kadar geçerli gibi görünen bir iddia olarak, Tanrının varlığının neredeyse doğuştan gelen bir inanç olduğunu söyledi. Yani, Plantinga teistlerin ispatlama sorumluluğunu taşımadığını savunurken Mclnerny daha da ileriye giderek ispatlama sorumluluğunun ateistlerde olması gerektiğini iddia etti!</p>

<p>Burada, diğer antiteolojik iddialarımın tersine, ateizm varsayımına dair iddianın teistler tarafından tutarlı bir biçimde kabul edilebileceğine işaret etmeliyim. Bir Tanrı'ya inanmak için yeterli neden sunulduğunda, teistler buna inanarak felsefi bir günah işlemiyorlar! Ateizm varsayımı olsa olsa metodolojik bir başlangıç noktasıdır, varlıksal bir sonuç değil.</p>

<p>Profesyonel bir filozof olarak tartışmalı konularda fikrimi değiştirmem bir kereden fazla olmuştur. Elbette ki, felsefede ilerleme imkânı ile ilgili fikirlerim ve iddianın beni götürdüğü yere gitme ilkem düşünüldüğünde bu durum şaşırtıcı olmamalıdır.</p>

<p>1961'de Keele Üniversitesi'nde ders verirken Hume'un <i>Inquiry Concerning Human Understanding</i> (İnsanın Anlama Yetisi Üzerine Bir Soruşturma) kitabıyla ilgili, <i>Hume's Philosophy of Belief</i> (Hume'un İnanç Felsefesi) başlıklı bir kitap yazdım. O zamana kadar, Hume'un Inquiry çalışması (daha sonra basılan <i>Inquiry Concerning the Principles of Morals</i> [Ahlak İlkeleri Üzerine Bir Soruşturma] ile ayırt etmek için genellikle ilk Inquiry olarak anılır) genellikle, yazarın kendisinin kitapla ilgili düşüncesinin aksine, sonradan akla gelen makalelerin basit bir derlemesi olarak ele alındı. Bugünse Hume'un en büyük çalışması olduğu düşünülüyor. Hume ile ilgili kitabım hakkında Gilbert Ryle, "Kitabı çok beğendim. İçinde bilgelik ve heyecan var. Neredeyse imkânsız," derken, John Passmore da, "Hume'un dünyeviliği ile ilgili bundan sonraki bütün tartışmalar Flew'la başlamak zorunda kalacaktır" diye yazıyordu.</p>

<p>Bu övgülere rağmen çok uzun zamandır, Hume's Philosophy of Belief kitabımda önemli değişiklikler yapmak istiyordum. Özellikle bir konu, kapsamlı bir düzeltme gerektiriyor. "Gerekli Bağlantı Fikri", "Özgürlük ve Gereklilik" ve "Mucizeler ve Metodoloji" başlıklı üç bölümün hepsi de, Hume'un bir şeylerin olmasını sağlamak, bir şeylerin olmasını önlemek, fiziksel gereklilik ve fiziksel imkânsızlık gibi konularda deneyimimiz ve dolayısıyla da gerçek fikirlerimiz olmayacağını savunmakta tamamen haksız olduğunu fark edişimin ışığında yeniden yazılması gerekiyor. Hume savunucuları sonuç olarak, neden-sonuç ya da doğa kanunlarının varlığını kabul etmek için hiçbir temele sahip olmadıklarından nedensellik ve doğa kanununun çok zayıf analizlerini sunma yönünde yanlış yönlendirilmişlerdir. Bu arada, "Özgürlük ve Gerekliliğe Dair" ve "Mucizelere Dair" çalışmasında Hume'un kendisi, mantıklı olduğunu kabul etmeye hazır olduğu bütün sonuçlardan daha güçlü etki yaratacak neden kavramlarının peşindeydi (gerçekten kullanıyor olmasa bile).</p>

<p>Hume ilk Inquiry'de nedenselliği reddederek dış dünyanın gerçekte bütün içerdiğinin düzenli birliktelikler olduğunu iddia etti; yani, bu tür olayları düzenli olarak yine o tür olaylar takip eder. Bu düzenli birliktelikleri fark eder ve bu fikirleri şu fikirlerle ilişkilendirerek güçlü alışkanlıklar oluştururuz. Isıtıldığı zaman suyun kaynadığını görür ve bu ikisini ilişkilendiririz. Ancak oradaki gerçek birliktelikleri düşünürken, yanlış bir şekilde kendi iç psikolojik ilişkilerimizi yansıtırız. Hume'un neden ve sonuçla ilgili septisizmi ve dış dünyayla ilgili agnostisizmi elbette çalışmasını bıraktığı anda boşa çıkar. Aslında Hume, en radikal septisizmini çalışmasını bırakmadan önce boşa çıkartır. Örneğin, ilk Inquiry'nin "Mucizelere Dair" başlıklı    ünlü bölümünde nedensel bağlantıların ve gerekliliklerin doğadaki izdüşümlerden başka bir şey olmadığı tezine dair bir iz bile yoktur. Yine <i>History of England</i> (İngiltere'nin Tarihi) çalışmasında Hume, dış dünyayla veya nedensellikle ilgili septisizme dair hiçbir ipucu vermemiştir. Bununla Hume, bazı sosyolojik veya felsefik nedenlere dayanarak tarafsız bilgi ihtimalini reddeden bazı çağdaşlarımızı hatırlatabilir. Sonra da kendi politik nutuklarını, kendi daha az verimli araştırma çalışmalarını ve hepsinden önemlisi tarafsız bilgi olamayacağına dair kendi birincil keşiflerini bu çürümüş evrensel öznellikten ayrı tutarlar.</p>

<p>Fikir değiştirdiğim diğer bir konu ise özgür irade, insan özgürlüğü oldu. Özgür olup olmadığımız sorusu çoğu önemli dinin kalbinde yattığı için bu soru önemlidir. İlk antiteolojik yazılarımda, her şeye gücü yeten ve sınırsız iyiliğe sahip bir Varlık tarafından yaratılan bir evrende kötülüğün uyuşmazlığına dikkati çekmiştim. Bu algılanan uyuşmazlığa teistlerin verdiği cevap, Tanrının insanlara özgür irade verdiği ve açıkça görülen, utanç verici kötülüklerin tamamı ya da çoğunun tamamen bu tehlikeli armağanın kötüye kullanılmasından kaynaklandığı ancak ortaya çıkan sonuçların, diğer türlü mümkün olacak sonuçlara göre herkesin daha fazla iyiliği için olacağı iddiasıdır. Aslında bunu özgür irade savunması olarak etiketleyen ilk kişi ben oldum.</p>

<p>İster özgür irade ve alın yazısı arasında, ister dünyevi ortamda özgür irade ve determinizm arasında bir tartışma olarak ifade edilsin, özgür iradeye sahip olup olmadığımız esaslı bir öneme sahiptir. Bu konuyu iki yönden ele almaya çalışarak cevap verdim ve günümüzde uyumculuk olarak bilinen bir konum sundum. Uyumsuzlukçular, tam determinizmin özgür iradeyle uyuşmadığını söyler. Diğer taraftan uyumcular şunu iddia eder: birinin serbest bir seçim yapacağı ve bu gelecekteki seçim hissinin önceden gelecekteki bir tarafça bilindiğini söylemenin yanı sıra, yapıldıkları anlamlarda yapılmalarına fiziksel olarak neden olunmuşsa ve bu anlamlarda yapılmaları bazı kanun veya doğa kanunlarıyla belirlense bile serbest seçimlerin hem serbest hem de seçim olabileceklerini söylemek tutarlıdır.</p>

<p>Hâlâ insanların serbest seçimler yaptıklarını savunmakla birlikte daha sonraki yıllarda aynı anda da bu serbest seçimlerin fiziksel nedenlerden kaynaklandığına tutarlı bir biçimde inanmanın mümkün olmadığı sonucuna vardım. Diğer bir deyişle, uyumculuk işlemiyor. Bir doğa kanunu, belirli bir türde olayın, tesadüfen, başka türde bir olayı takip edeceği veya ona eşlik edeceği gibi keskin bir gerçeğin açıklaması değildir. Onun yerine, belirli türde bir olayın başka türde bir olayın olmasını fiziksel olarak gerektirerek olayın olmamasını fiziksel olarak imkânsız hale getirdiğine dair bir iddiadır. Serbest seçimdeki durum da kesinlikle bu değildir.</p>

<p>Ayrıca neden sözcüğünün oldukça farklı iki anlamıyla birlikte, determinizmin de buna karşılık gelen anlamları arasındaki ayrımı yapmamız gerekir. İnsan eylemlerinin nedenleri esasen, ve uygun biçimde, insan eylemi olmayan bütün olayların nedenlerinden farklıdır. Diyelim ki bir patlamanın bütün nedeni düşünüldüğünde, evrendeki herhangi bir gücün bu patlamayı önlemesi imkânsız hale gelir. Ancak kutlamanıza yetecek bir neden verecek olursam bu sizin "Oley!" demenizi gerektirmiyor. Bunu takip edince, insan organizmalarının her hareketinin tamamen bunu gerekli kılan fiziksel nedenlerle belirlenemeyeceği sonucu çıkıyor.</p>

<p>Neden sözcüğünün iki anlamı Hume'un ahlaki ve fiziksel nedenler terminolojisi kullanılarak ayırt edilebilir. Bütünüyle insan dışı bir olaydan bahsederken -örneğin güneş tutulması- o zaman neden sözcüğünü hem fiziksel gereklilik hem de fiziksel imkânsızlığa işaret eden bir anlamda kullanırız: olan şey fiziksel olarak gereklidir ve bu şartlar altında başka her şey fiziksel olarak imkânsızdır.</p>

<p>Ancak kesinlikle, insan eylemleri için nedenlerden (sebep veya dürtü) bahsederken kullandığımız neden sözcüğünün diğer anlamında durum bu değildir. Yukarıdaki örneği kullanacak olursak, size iyi bir haber verdiğimi farz edin. Eğer bu habere kutlama ile cevap vermeyi seçerseniz, yaptığım eylemi doğru sayılacak bir biçimde kutlamanızın nedeni olarak tanımlayabilirsiniz. Aslında tam olarak sizin kutlamanıza neden olan ben değildim; bu gerekli ya da kaçınılmaz değildi. Farz edelim ki, o an bir kütüphanede olduğumuz için kutlamamayı seçebilirdiniz. Başka bir deyişle, verdiğim haber sizin "Oley!" diye bağırmanıza sebep olmuş olabilir. Ancak "Oley!" diye bağırmanıza kaçınılmaz biçimde neden olmadım. Bunun yerine "Yaşasın!" da diyebilirdiniz. Filozof-matematikçi Gottfried Leibniz'in ünlü bir deyişini uyarlayacak olursam, bu ikinci örnekteki nedenler, motive edici biçimde yönlendirir ama gerekli kılmaz.</p>

<p>Hume, fiziksel gereklilik kavramının akla yatkınlığını reddettiği için kendisi bu ayrımı, tam olarak burada yapıldığı gibi yapmayı başaramadı. Yine de nitelendirme seçimi, bir taraftan doğa bilimleri ve diğer taraftan da sosyal ve psikolojik bilimler arasındaki temel farklılığa işaret ediyordu.</p>

<p>Neden sözcüğünün temel olarak farklı bu iki anlamı dikkate alındığında, en azından insanların davranışını ele alırken, determinizmin karşılık gelen iki farklı anlamı arasında da bir ayrım yapmamız gerektiği açıkça görülüyor: fiziksel nedenlerle belirleme ve ahlaki nedenlerle belirleme. Bir davranış parçası (davranışçılar buna davranış diyor) tamamen fiziksel nedenlerle belirleniyorsa, o zaman davranışı gerçekleştiren kişi o şekilde davranmayı seçmemiştir. Ya da o davranış gerçekleştiği zaman, bunun olmasını engelleyemezdi. Ancak ahlaki nedenlerle belirlenme başka bir konu. Bireylerin eylemini bu eylemlerini yaptıkları şekilde yapma nedenlerine - yani, ahlaki nedenlerine - göre açıklamak, farklı bir şekilde hareket edebilirlerdi varsayımında bulunmak demektir. Dilekler ve istekler kesinlikle o kadar da karşı konulamaz sonuçlar değildir. Birçoğumuz, yapmayı çok istediğimiz halde bazen bazı şeyleri yapmaktan sakınacak kadar disiplin almışızdır.</p>

<p>Birçok insanın, fiziksel ya da ahlaki, her türlü neden açısından eylemin tüm açıklamalarının, evrensel bir fiziksel gereklilik gibi her şeyi mazur gören bir öğretiyi desteklediği sonucuna vararak yanılması, muhakkak bu temel ve çok önemli ayrımları yapamamaktan ileri geliyor. Bu herkes için, gerçekleştirdikleri davranıştan başka bir davranışta bulunmalarının fiziksel olarak imkânsız olduğu anlamına gelecektir.</p>

<p>Bu tür hataları önlemek için gerekli olan; etmen olmak, seçeneğin olması ve gerçekte yaptığımız şeyden başka bir şey yapabilmek gibi çok yakından ilişkili üç kavramın mantıksal bir analizidir (<i>Social Life and Moral Judgment</i> [Sosyal Yaşam ve Ahlaki Değerlendirme] kitabımda yaptığım gibi). Hareket ve devinim arasında temel bir ayrım yaparken, eşit şekilde temel olan eylem kavramını da açıklayabilir hale geliriz. Bir hareket, isteğe göre başlatılabilen ya da bastırılabilen bir harekettir; bir devinim ise bunun yapılamayacağı bir harekettir. Hareketin gücü insana özel bir nitelikken bilinç veya niyetten yoksun varlıklar yalnızca devinim sergileyebilir. Etmenler, kesinlikle ve yalnızca etmen olabildikleri kadar, seçim yapabilen varlıklardır: bu seçimler eylem ya da eylemsizliğin alternatif yönleri arasındaki, zaman zaman bireyler olarak kendilerine açık seçimlerdir -gerçek alternatif ihtimaller arasındaki gerçek seçimler. Etmenler etmen rolleriyle kaçınılmaz biçimde- hiçbir şekilde bundan kaçamazlar - belirli bir durumda onlar için hazır ve açık bulunan iki veya genellikle daha fazla seçenekten birini seçmelidir.</p>

<p>Bir eylemde yer alan hareketler ve gerekli davranışı oluşturan devinim arasındaki ayrımın hassasiyeti, bunlardan sonuncusu fiziksel olarak gerekirken, eylemlerin anlamı, yönü ve özelliği, mantık bakımından, muhakkak fiziksel olarak gerekli olmayabilecekleri şeklindedir (ve kaba bir gerçeklik olarak, gerekli de değillerdir). Bu nedenle evrensel olarak fiziksel açıdan gerekli kılan determinizm öğretisini, yani insanın bütün beden hareketini, hareketlerinin yanı sıra devinimlerini de içeren evrendeki bütün hareketlerin fiziksel olarak gerekli kılınan fiziksel nedenler tarafından belirlendiğini söyleyen öğretiyi savunmak imkânsız oluyor.</p>

<p>Tam uyumculuktan vazgeçmem sonucunda, hem dinî hem de dünyevi bağlamlarda özgür irade ve seçimle ilgili yayımladıklarımın çoğu, gözden geçirme ve düzeltme gerektiriyor. Buradaki konunun Kant'ın felsefesinin üç ana sorusu diye tanımladığı sorulardan ikincisiyle ilgili olduğu düşünüldüğünde -Tanrı, özgürlük ve ölümsüzlük- konuyla ilgili fikir değişikliğim, Tanrı sorusuyla ilgili fikir değişikliğim kadar radikaldir.</p>
</body>
</html>