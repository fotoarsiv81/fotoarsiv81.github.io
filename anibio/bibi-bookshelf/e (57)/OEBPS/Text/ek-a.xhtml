<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h4><a id="eka" href="../Text/icindekiler.xhtml#ekai">EK A</a><br/></h4>
<p>&nbsp;</p>

<h5><i>Yeni Ateizm: Dawkins, Dennett, Wolpert,Harris ve Stenger'a Eleştirel Bir Yaklaşım</i></h5>

<h5>Roy Abraham Varghese</h5>

<p>Yeni ateizmin" temelinde Tanrı diye bir şeyin, yani var olan her şeyin ebedi ve sonsuz bir Kaynağı olmadığı inancı bulunmaktadır. Bu, diğer argümanların çoğunun bir anlam taşıyabilmesi için doğruluğunun kanıtlanması gereken kilit inançtır. Benim buradaki görüşüm; Richard Dawkins, Daniel Dennett, Lewis Wolpert, Sam Harris ve Victor Stenger gibi "<i>yeni ateistlerin</i>" yalnızca bu inancı kanıtlayamamakla kalmadıkları, aynı zamanda Tanrı'nın var olup olmadığı sorusuyla alakalı olguları göz ardı ettikleridir.</p>

<p>Gördüğüm kadarıyla mevcut deneyimlerimizde ancak Tanrı'nın varlığı ile açıklanabilecek beş olgu açık biçimde ortadadır. Bunlar sırasıyla, maddi dünyayla bütün deneyimlerimizde saklı olan akılcılık; bağımsız olarak hareket edebilme becerisi olan yaşam; farkında olma yetisi olan bilinç; dilde yer alan türden anlamlı simgeleri ifade edebilme ve anlama yeteneği olan kavramsal düşünme ve bilinç, düşünme ve eylemin "merkezi" olan insanın kendisidir.</p>

<p>Bu olgular ve bunların Tanrı'nın varlığıyla ilişkilendirilmeleri hakkında üç şeyin ifade edilmesi gerekmektedir. İlk olarak, bizler Tanrı'nın varlığına ilişkin argümanlar ve kanıtlar duymaya alışkınızdır. Bu tür argümanların belirli temel görüşlerin ifade edilmesi açısından faydalı olduğunu, fakat biçimsel geçerliliklerinin bir Tanrı'nın    olup olmadığını    belirleyen    "kanıtlar" olarak değerlendirilemeyeceğini düşünüyorum. Aksine, burada ifade edilen beş olgu, sonsuz ve ebedi bir Aklın varlığını gerektirmektedir. Tanrı, deneyimlerimizde açık biçimde yer alan her şeyin temelindeki mutlak koşuldur. İkinci olarak, önceki noktadan belli olacağı üzere, burada olasılıklardan ve varsayımlardan değil, kişinin kendini inkâr etmedikçe inkâr edemeyeceği temel gerçeklerle yüzleşmelerinden bahsediyoruz. Bir başka deyişle, olasılık teoremlerini belirli veri kümelerine uygulamıyor, verileri değerlendirmenin nasıl mümkün olabileceği yönündeki daha temel bir soru üzerinde düşünüyoruz. Aynı şekilde bu, bazı karmaşık olguların varlığına bakarak Tanrı'yı anlama meselesi değildir. Aksine, Tanrı'nın varlığı bütün olguların mutlak koşuludur. Üçüncü olarak, eski ve yeni ateistler Tanrı'nın varlığına dair herhangi bir kanıt olmadığından yakınmaktadırlar ve bazı teistler de buna hür irademizin ancak bu tür kanıtların zorlayıcı olmaması durumunda korunabileceğini belirterek karşılık vermiştir. Burada benimsenen yaklaşım, yaşamımızda ihtiyaç duyduğumuz bütün kanıtlara sahip olduğumuz ve insanların ateist olmalarından ancak bu kanıtlara "bakmayı" bilinçli olarak reddetmenin sorumlu olduğu yönündedir.</p>

<p>Mevcut deneyimlerimiz üzerinde düşünürken isterseniz bir düşünce deneyi gerçekleştirelim. Bir an için önünüzde mermer bir masa olduğunu düşünün. Bir trilyon yıl veya sonsuz zaman geçse bile bu masanın birdenbire ya da yavaş yavaş sizin gibi bilinçli, çevresinde olup bitenlerin ve kimliğinin farkında olabileceğini düşünebilir misiniz? Böyle bir şeyin gerçekleşebileceğini düşünmek imkânsızdır. Aynı şey her türlü madde için geçerlidir. Maddenin, kütle enerjisinin yapısını çözdüğünüzde, yapısı gereği, asla "bilinç" düzeyine gelemeyeceğini, asla "düşünemeyeceğini" ve asla "ben" diyemeyeceğini anlarsınız. Fakat ateistlerin görüşüne göre, evrenin tarihinin bir noktasında, imkânsız ve akıl edilemez şeyler gerçekleşmiştir. Onlara göre farklılaşmamış madde (buna enerjiyi de dâhil ediyoruz) bir zamanlar "can" bulmuş, ardından bilinç düzeyine erişmiş, ardından kavramsal düşünme yetisini elde etmiş ve sonunda "ben" düzeyine gelmiştir. Fakat yeniden masamıza dönecek olursak, bunun neden gülünç olduğunu anlarız. Masa, bilinç düzeyine erişmek için gereken özelliklerin hiçbirine sahip değildir ve sonsuz zamanda bile bu tür özellikleri "edinemez." Yaşamın kaynağına dair akla en son gelebilecek senaryolardan birini kabul eden bir kişinin bile, belirli koşullar altında bir mermer parçasının kavramlar üretebileceğini ileri sürebilmesi için çıldırmış olması gerekir. Ve subatomik seviyede masayı bir arada tutan şey, evrendeki diğer bütün maddeleri de bir arada tutan şeydir.</p>

<p>Deneysel bilim son üç yüz yıl içerisinde maddi dünya hakkında, atalarımızın asla hayal edemeyecekleri kadar, bilgiyi açığa çıkarmıştır. Bunlara yaşamın, bilincin, düşünmenin ve benliğin temelinde yatan genetik ve sinirsel ağların kapsamlı biçimde öğrenilmesi de dâhildir. Ne var ki bilim, bu dört olgunun daha önce olduğundan çok daha iyi bilinen fiziksel bir altyapı temelinde hareket ettiğini söylemek dışında olguların yapısı veya kendileri hakkında bir şey söyleyemez. Bazı bilim adamları bunları maddenin tezahürleri olarak açıklamaya çalışmış olsa da, benim bu cümleden çıkardığım anlamın belirli bir zihinsel eylemin dışında başka bir şey olduğunu göstermenin hiçbir yolu yoktur. Evet, benim görüşlerime uyan zihinsel eylemler vardır -ve modern nörolojik bilimler, beynin farklı türlerde zihinsel etkinlikleri destekleyen bölgelerini tespit etmiştir. Fakat bir düşüncenin belirli bir sinirsel etkileşim olduğunu söylemek, adalet fikrinin kâğıt üzerine yazılmış birkaç şeyden başka bir şey olmadığını iddia etmek kadar anlamsızdır. Dolayısıyla bilinç ile düşüncenin yalnızca fiziksel eylemler olduğunu ileri sürmek anlamsızdır.</p>

<p>Burada bana ayrılan bölümün kısıtlı olması nedeniyle dünyaya ilişkin deneyimlerimizin temelini oluşturan ve "yeni ateizm" çerçevesinde açıklanması mümkün olmayan beş temel olguyu son derece kısa biçimde özetlemek istiyorum. Konuyla ilgili daha ayrıntılı bir inceleme, çıkacak olan kitabım <i>The Missing Link</i>'te yer alacaktır.</p>

<h5>AKILCILIK</h5>

<p>Dawkins ve diğerleri, "<i>Tanrıyı kim yaratmıştır</i>?" sorusunu sormaktadırlar. Teistler ve ateistler artık bir şey üzerinde açık biçimde hemfikirdirler: Eğer bir şey var ise, ondan önce daima var olan bir şey olmalıdır. Bu ebediyen var olan gerçeklik nasıl meydana gelmiştir? Cevap, böyle bir gerçekliğin asla meydana gelmediğidir. Bu gerçeklik her zaman vardı. Seçiminizi yapın: Tanrı veya evren. Biri en başından beri vardı.</p>

<p>İşte akılcılık konusu tam olarak bu noktada ön plana çıkmaktadır. Ateistlerin itirazlarının aksine, her zaman var olanın hangisi olduğu konusunda teistler ile ateistlerin iddia ettikleri arasında çok önemli bir farklılık vardır. Ateistler, evren için yapılabilecek açıklamanın onun ebediyen var olduğu şeklinde olduğunu söylemektedirler, fakat bu ebediyen var olan durumun nasıl vuku    bulduğunu açıklayamıyoruz. Bu durumun açıklanabilmesi mümkün değildir ve bu şekilde kabul edilmesi gerekmektedir. Teistler ise Tanrı'nın nihayetinde açıklanması mümkün bir şey olmadığını belirtmekte ısrarlıdırlar: Tanrı'nın varlığı bizim açımızdan açıklanamaz bir durumdur, Tanrı açısından değil.</p>

<p>Bu Tanrı'nın ebedi varlığının bizim görebileceğimiz kendi iç mantığının olması gerekir, çünkü evrende akılcılık, ancak en temel akılcılıkta temellendirilmesi durumunda olabilir. Bir başka deyişle, bilme ve gerçekleri yorumlama yeteneğimiz, doğanın işleyişleri ve bu işleyişlere dair soyut tanımlamalarımız (fizikçi Eugene Wigner'in ifadesiyle matematiğin anlaşılmaz etkililiği) gibi olağanüstü olgular ile genetik ve nöronal kodlar gibi yaşamın en temel düzeylerindeki kodların rolü, var olmalarıyla, akılcılığın temel ve her yanı kaplayan yapısını göstermektedir. Her ne kadar Tanrı'nın yapısı hakkındaki geleneksel görüşler bazı ipuçları verse de bu iç mantığın ne olduğunu göremiyoruz. Örneğin Eleonore Stump ve Norman Kretzmann, tam olarak anlaşıldığı takdirde, mutlak yalınlığın ilahi özelliğinin, Tanrı'nın neden var olmamasının mümkün olmadığının gösterilmesine yardımcı olduğunu ileri sürmektedir. Alvin Plantinga ise Tanrı'nın olası bütün dünyalarda var olan gerekli bir Varlık olarak sayıldığını belirtmektedir.</p>

<p>Ateistler buna iki şekilde karşılık verebilirler: Evrenin, kendi varlığına ilişkin bizim göremediğimiz bir iç mantığı olabilir; ve/veya kendi varlığını açıklayan bir iç mantığı olan Varlığın (Tanrı) olması gerektiğine inanmak zorunda değilizdir. Teistler ilk noktayla ilgili olarak, kendisini oluşturan şeylerin toplamının dışında var olan "evren" diye bir şeyin olmadığını söyleyeceklerdir ve evrendeki hiçbir şeyin sonsuz varoluşa dair iç mantığının olmadığını biliyoruz. Teistler ikinci noktayla ilgili olarak ise -doğanın kanunlarından akılcı düşünme yeteneğimize kadar- şüphe götürmez biçimde tecrübe etmekte olduğumuz akılcılığın varlığının, ancak sonsuz bir Akıl olabilecek bir temelden yoksun olması durumunda açıklanamayacağına işaret etmektedirler. Büyük matematikçi Kurt Gödel, "Dünya mantıklıdır," demişti.<a id="ekdn1" href="../Text/Section0003.xhtml#ekdn1s"><sup>[1]</sup></a> Bu akılcılığın anlamı, "dünyanın düzeninin onu yöneten üstün aklın düzenini yansıttığıdır."<a id="ekdn2" href="../Text/Section0003.xhtml#ekdn2s"><sup>[2]</sup></a> Akılcılığın gerçekliği doğal seçime başvurularak inkâr edilemez. Doğal seçim, birbirlerini belirli kurallar çerçevesinde etkileyen fiziksel varlıkların ve yaşamın süreçlerini yöneten bir kodun varlığını gerektirmektedir. Ve doğal seçimden bahsetmek, doğada olup bitenlerin bir mantığı (uyumu) olduğunu ve bu mantığı anlayabilecek durumda olduğumuzu varsaymak demektir.</p>

<p>Önceki mermer masa örneğine dönecek olursak, söylemek istediğimiz şey, düşüncemizin temelini oluşturan ve matematiksel olarak kesin bir evrene dair çalışmamızda karşımıza çıkan asıl akılcılığın    bir kaya    parçası    tarafından ortaya    çıkarılmış olamayacağıdır. Tanrı en temel mutlak gerçek değil, varoluşun her boyutunda yer alan temel Akılcılıktır.</p>

<p>Fiziksel gerçekliğin kaynağı sorusunun, inanılması güç olsa da, yeni bir biçimi, Daniel Dennett'in evrenin "kendisini yoktan veya hemen hiçbir şeyden ayırt edilmesi mümkün olmayan bir şeyden yarattığı" iddiasıdır.<a id="ekdn3" href="../Text/Section0003.xhtml#ekdn3s"><sup>[3]</sup></a> Bu görüşü en açık biçimde ifade eden kişi ise bir diğer yeni ateist, fizikçi Victor Stenger'dir. Stenger, evren ile doğanın kanunlarının kaynaklarına yönelik yegâne çözümünü <i>Not by Design: The Origin of the Universe, The Comprehensible Cosmos, ve God: The Failed Hypothesis</i> adlı kitaplarında sunmaktadır.</p>

<p>Stenger, diğer şeylerin yanı sıra, doğanın kanunları görüşü ve bunların taşıdıkları varsayılan anlamlar hakkında alışılmamış bir eleştiri getirmektedir. Stenger, <i>The Comprehensible Cosmos</i> kitabında, bu sözde kanunların ne tepeden indirildiğini ne de maddenin davranışı üzerindeki kısıtlamalara yerleştirildiğini ileri sürüyor. Ona göre bu kanunlar yalnızca fizikçilerin gözlemleri hakkındaki matematiksel ifadelerini formüle etme biçimleri üzerindeki kısıtlamalardır. Stenger'in iddiası, modern fizikteki temel fikirlerden biri olan simetri hakkında yaptığı yoruma dayanmaktadır. Modern fizikteki tanımların çoğuna göre simetri, bir nesne ya da sistemin bir transformasyon karşısındaki değişmezliğidir. Bu fikir başlangıçta klâsik mekaniğin diferansiyel denklemlerine ve elektromanyetizmaya ve ardından yeni biçimlerde özel izafiyet ve kuantum mekaniği problemlerine uygulanmıştı. Stenger, okurlarına bu etkili kavramın ana hatlarını sunmakta, fakat sözlerinin devamında birbirine uymayan iki sonuca varmaktadır. Bunların biri, simetri ilkelerinin doğanın kanunları olduğu görüşünü ortadan kaldırdığı ve diğeri de hiçliğin bir şey üretemeyeceğini, çünkü "hiçliğin" değişken olduğudur!</p>

<p>Ne şaşırtıcıdır ki, simetri alanındaki en uzman kişilerden biri olan Anthony Zee'nin yazdığı <i>Fearful Symmetry</i> kitabı da Stenger'in ortaya koyduğu olguların aynılarını kullanarak oldukça farklı bir sonuca ulaşmaktadır:</p>
<p>&nbsp;</p>

<div class="sgc-toc-level-3">

<p><i>Simetri, maddi dünyayı anlamamızda gittikçe artan merkezi bir rol oynamaktadır.... Temel fizikçiler, en büyük tasarımın simetrilerle dolu olduğu inancını benimsemektedirler. Bize rehberlik eden simetri olmasaydı modern fiziğin başlaması mümkün olmazdı... Fizik günlük deneyimden uzaklaşıp En Büyük Tasarımcının aklına yaklaştıkça, akıllarımızı sıradan kalıpların dışında düşünmektedir... . Simetri tarafından tanımlanan En Büyük Tasarımcıyı bir Deus Congruentiae olarak tasavvur ediyorum.</i><a id="ekdn4" href="../Text/Section0003.xhtml#ekdn4s"><sup>[4]</sup></a></p>
</div>
<p>&nbsp;</p>

<p>Stenger, "hiçliğin" mükemmel biçimde simetrik olduğunu, çünkü boşlukta kesinlikle mutlak konum, zaman, hız veya ivme olmadığını ileri sürmektedir. Stenger, "Simetrilerin kaynağı nedir?" sorusunu ise bunların aslında boşluğun simetrileri oldukları, çünkü fizik kanunlarının, zaten yoktan var olmuşçasına, kendilerinden bekleneni yerine getirmekte oldukları şeklinde yanıtlamıştı.</p>

<p>Stenger'in    temel yanılgısının    kökeni oldukça eskiye dayanmaktadır: Bu, "hiçliği" "bir şeyin" bir türü gibi ele alma yanılgısıdır. Yüzyıllardır "hiçlik" kavramı üzerinde fikirler yürütmüş olan düşünürler, "hiçliğin" bir şeyin bir türü olmadığı noktasını vurgulamaya özen göstermişlerdir. Mutlak hiçlik; hiçbir kanun, boşluk, alan, enerji, yapı, hiçbir türden fiziksel veya zihinsel varlık -ve "simetriler"- olmadığı anlamına gelir. Hiçliğin hiçbir özelliği veya gücü yoktur. Mutlak hiçlik sonsuz zaman diliminde bile hiçbir şey üretemez -doğrusu mutlak hiçlikte zaman diye bir şey olamaz.</p>

<p>Stenger'in, <i>God: The Failed Hypothesis</i> kitabının temelinde yer alan ve evrenin net enerjisinin sıfır olması nedeniyle evrenin "hiçlikten" ortaya çıkmasının fiziğin ilkelerini çiğnemediği yönündeki görüşüne ne demeli? Bu, ilk kez, evrenin net enerjisinin sıfıra yakın olduğunu gösterdiğini ve bu yüzden evrenin hiçlikten var olduğunu söylemekte herhangi bir çelişki olmadığını söyleyen fizikçi Edward Tryon tarafından ileri sürülmüş bir görüştür. Eğer yerçekimsel enerjisi negatif olan bağlama (çekim) enerjisi ile evrenin pozitif değer olan bütün kütlesinin tamamını toplayacak olursanız sıfıra yakın bir değere ulaşırsınız. Bu durumda evreni yaratmak için enerjiye ve dolayısıyla bir yaratıcıya ihtiyaç duyulmamaktadır.</p>

<p>Bu ve benzer iddialarla ilgili ateist felsefeci J. J. C. Smart, sıfır net enerjisi olan bir evren varsayımının bir şeyler olduğu sorusunu hâlâ yanıtlamadığına işaret etmektedir. Smart, bu varsayımın ve onun modern formüllerinin yapısal bir uzay-zaman süreklisi, kuantum sahası ve doğa kanunları bulunduğunu varsaymakta olduğunu belirtmektedir. Sonuç olarak, bunlar ne bir şeylerin neden var olduğu sorusuna cevap verebilmektedir ne de uzay ve zamandan ibaret evrenin zamandan bağımsız bir gerekçesinin olup olmadığı sorusunu ele almaktadır.<a id="ekdn5" href="../Text/Section0003.xhtml#ekdn5s"><sup>[5]</sup></a></p>

<p>Bu tahlilden de açık biçimde anlaşıldığı gibi, Stenger iki temel soruyu cevapsız bırakmaktadır: Neden bir şey vardır ve mutlak hiçlik yoktur? Ve var olan bir şey neden simetrilere uymakta veya karmaşık yapılar oluşturmaktadır?</p>

<p>Zee, simetrinin kaynağının en büyük Tasarımcının Aklı olduğu sonucuna varmak amacıyla Stenger'in ifade ettiği simetri olgularının aynılarını kullanmaktadır. Doğanın kanunları, esasında doğanın temelindeki simetrileri yansıtmaktadır. Ve evrenin akılcılığını ve anlaşılabilirliğini -kökü Tanrı'nın Aklında bulunan akılcılığı- gösteren şey, doğanın kanunları değil, simetridir.</p>

<h5>YAŞAM</h5>

<p>Ele alınacak bir sonraki olgu yaşamdır. Tony Flew'in bu kitapta maddeyle ilgili söyledikleri göz önünde bulundurulduğunda, burada yaşamın kaynağı sorusu üzerinde çok daha fazla bir şey söylemeye gerek yoktur. Oysa bu soruyla ilgili mevcut tartışmaların, kilit meselelerin bile farkında olmadığı izlenimi uyandırdığı belirtilmelidir. Canlı varlıkların dört boyutu vardır. Bu tür varlıklar aracı, güdümlü, kendisini çoğaltabilen ve simgelere göre hareket eden varlıklardır (bunların varoluşları kodlar ile kimya arasındaki karşılıklı etkileşime dayanmaktadır). Canlı varlıkların tümü hareket etmektedir veya hareket etme kabiliyetine sahiptir. Ve bu tür varlıkların her biri, kendi eylemlerinin tamamının ortak kaynağı ve merkezidir. Bu aracıların yaşamlarını sürdürebilme ve bağımsız hareket edebilme kabiliyetleri olması nedeniyle, eylemleri bir ölçüde amaçları (beslenme) tarafından belirlenmektedir ve kendilerini çoğaltabilmektedirler; dolayısıyla bu canlılar amaca güdümlü, kendilerini çoğaltabilen bağımsız aracılardır. Üstelik Howard H. Pattee'nin belirttiği gibi, canlı varlıklarda göstergesel süreçler (kurallar, kodlar, diller, bilgi, kontrol) ile fiziksel sistemlerin (kanunlar, hareket bilgisi, enerji, kuvvetler, madde) etkileşimini bulabilirsiniz.<a id="ekdn6" href="../Text/Section0003.xhtml#ekdn6s"><sup>[6]</sup></a></p>

<p>Burada incelenen kitapların içerisinde yalnızca Dawkins'in kitabı yaşamın kaynağı sorusunu ele almaktadır. Wolpert, bu konuyla ilgili söylediklerinde oldukça samimidir: "<i>Bu, evrimle ilgili bütün bilimsel soruların cevaplandırılmış olduğu anlamına gelmez. Aksine bizzat yaşamın kaynağı, bütün canlı varlıkların ortaya çıktığı mucizevî hücrenin evrimi hâlâ yeterince anlaşılmamaktadır</i>."<a id="ekdn7" href="../Text/Section0003.xhtml#ekdn7s"><sup>[7]</sup></a> Dennett, önceki çalışmalarında, bazı materyalist açıklamaların doğru olabileceğini kabul etmiştir.</p>

<p>Ne yazık ki Dawkins'in yaklaşımı fizyokimyasal düzeyde bile açık biçimde yetersiz veya yanlıştır. "<i>Fakat yaşam nasıl başlar</i>?" diye soruyor Dawkins. "Yaşamın kaynağı, doğal seçim için hayati önem taşıyan koşulların ortaya çıkmasını sağlayan kimyasal olay veya olaylar dizişiydi... Hayati önemdeki bileşen -bir tür genetik molekül- yerini aldı mı artık bunu gerçek Darwinci doğal seçim izleyebilir."<a id="ekdn8" href="../Text/Section0003.xhtml#ekdn8s"><sup>[8]</sup></a></p>

<p>Bu nasıl gerçekleşti? "Bilim adamları büyük rakamların sihrine başvurmaktadırlar... İnsancı ilkenin güzelliği, bütün sezgilere rağmen, kimyasal bir modelin gezegenimizin üzerindeki yaşamın varlığına ilişkin iyi ve tamamen tatmin edici bir açıklama sunmak amacıyla bir gezegende yaşamın ortaya çıkma olasılığının milyarda bir olduğunu tahmin etmesi gerektiğini söylemesidir."<a id="ekdn9" href="../Text/Section0003.xhtml#ekdn9s"><sup>[9]</sup></a></p>

<p>Batıl inanca dayanarak yapılmış küstahça bir girişim olarak tanımlanması daha uygun olan bu tarz muhakeme göz önünde bulundurulduğunda, eğer yalnızca "büyük rakamların sihrine başvurursak" arzuladığımız her şeyin bir yerlerde var olması gerekir. Tek boynuzlu atlar veya gençlik iksiri, "şaşırtıcı ölçüde olanaksız" olsa da, "tüm sezgilere rağmen" meydana gelecektir. İhtiyaç duyulan tek şey, bunların "bir gezegende gerçekleşme olasılığının milyarda bir" olduğunu "tahmin etmesi gereken" "kimyasal bir modeldir."</p>

<h5>BİLİNÇ</h5>

<p>Neyse ki bilinçle ilgili yapılan çalışmalarda işler diğer alanlardaki kadar kötü değildir. Bugün bilinç hakkında giderek artan bir bilinçlilik vardır.</p>

<p>Artık bilinçliyiz ve bilinçli olduğumuzun bilincindeyiz. Bunu inkâr eden kişi ancak kendisiyle çelişkiye düşer ne var ki bazıları hâlâ bunu inkârda ısrar etmektedir. Sinir hücrelerinin yapısını anladığınızda sorun içinden çıkılmaz bir hal almaktadır. Öncelikle sinir hücreleri bilinçli    yaşam tarzımızla    hiçbir benzerlik göstermemektedir. İkincisi ve daha da önemlisi, fiziksel özelliklerinin bilinci yaratacakları veya yaratabileceklerine inanmamız için hiçbir gerekçe sunmamaktadırlar. Bilinç, beynin belirli bölgeleriyle ilişkilidir, fakat beyin sapında aynı sinir hücreleri sistemleri bulunduğunda bilinç "üretimi" diye bir şey söz konusu olmaz. Aslında, fizikçi Gerald Schroeder'in belirttiği gibi, bir kum yığınının temel fiziksel bileşenleriyle bir dâhinin beynininkiler arasında aslında fark yoktur. Maddenin bazı parçalarının, maddeye hiç benzemeyen yeni bir gerçeklik "yaratabileceği" iddiasının altında maddeye duyulan kör ve temelsiz inanç vardır.</p>

<p>Bugünkü    beden-akıl    çalışmalarındaki    anaakım,    bilincin gerçekliğini ve gizemini kabul etse de malumu görmezden gelmeye devam eden birkaç felsefeciden biri de Daniel Dennett'tir. Dennett, bir şeyin "gerçekten de bilinçli" olup olmadığı sorusunun ilginç veya cevaplanabilir olmadığını söylemekte ve makinelerin bilinçli olabileceğini, çünkü biz insanların bilinçli makineler olduğumuzu iddia etmektedir!</p>

<p>Dennett'in bilinç için "açıklaması" olan işlevselcilik, sözde zihinsel olguları oluşturan şeylerle ilgilenmememiz gerektiğini belirtmektedir. Bunun yerine, bu olguların gerçekleştirdikleri işlevleri incelememiz gerektiğini söylemektedir. Acı, kaçınma tepkisine yol açan bir şeydir; bir düşünce ise problem çözme sürecindeki bir eylemdir. İkisinin de özel bir yerlerde    gerçekleşen    özel bir olay olarak değerlendirilmemesi gerekmektedir. Aynı durum zihinsel olgu olarak kabul edilen diğer bütün şeyler için de geçerlidir. Bilinçli olmak, bu işlevleri yerine getirmek demektir. Bu işlevler cansız sistemler tarafından da gerçekleştirilebildiği için (örneğin bir bilgisayar problemleri çözebilir), "bilincin" gizemli bir yanı yoktur. Ve kesinlikle fiziksel sınırların dışına çıkmanın da hiçbir gereği yoktur.</p>

<p>Fakat bu ifadenin atladığı şey, bütün zihinsel eylemlere, ne yapmakta olduğumuzun bilincinde olduğumuz bilinçli olma hallerinin eşlik ettiği gerçeğidir. İşlevselcilik bilinçli olma, farkındalık ve ne düşündüğümüzü bilme hallerini (bilgisayarlar ne yaptıklarını "bilmezler") hiçbir şekilde açıklamaz veya açıkladığını iddia edemez. Ayrıca kimin bilinçli, farkında olan ve düşünen bir kişi olarak sayılabileceği hakkında da pek bir şey söyleyemez. Dennett, gülünç biçimde, felsefesinin temelinin, kendisine "'Ben' diye bir şeyin olduğuna inanmıyorum" ifadesini iddia etme fırsatı veren "üçüncü şahıs saltçılığı" olduğunu söylemektedir.</p>

<p>Ne ilginçtir ki Dennett'i ve işlevselciliği en ciddi biçimde eleştirenlerin bazıları bizzat fizikçidir -David Papineau, John Searle ve diğerleri. Özellikle John Searle son derece sert eleştirilerde bulunmaktadır: "<i>Eğer yoldan çıkıp işlevselciliği benimsemişseniz, inkârdan çok yardıma ihtiyacınız olduğuna inanıyorum.</i>"<a id="ekdn10" href="../Text/Section0003.xhtml#ekdn10s"><sup>[10]</sup></a></p>

<p>Dennett'in aksine Sam Harris ise bilincin fizikötesi gerçekliğini güçlü biçimde savunmaktadır. "Sorun şu ki, fiziksel bir sistem olarak incelendiğinde beyin hakkında hiçbir şeyin onun her birimizin kendi yaşantılarımızda bilinç olarak tecrübe ettiğimiz o tuhaf, iç boyutu taşıyan    şey    olduğunu göstermemektedir." Sonuç oldukça şaşırtıcıdır: "Bilinç, canlı varlıklar ile onların beyinlerinden çok daha temel bir olgu olabilir. Ve görünüşe göre bu tür bir tezi deneysel olarak geçersiz kılabilmenin hiçbir yolu yoktur."<a id="ekdn11" href="../Text/Section0003.xhtml#ekdn11s"><sup>[11]</sup></a></p>

<p>Dawkins kendi açısından hem bilinç ve dilin hem de bunun teşkil ettiği sorunun gerçekliğini kabul etmektedir. Bir keresinde, "Felsefecilerin qualia (şahsi, kişiye ait, kişiyle yakından bağlantılı tecrübenin niteliği/doğası) şeklinde adlandırdıkları beşeri sübjektif bilinci ne Steve Pinker ne de ben açıklayabilirim," demişti. "Steve, <i>How the Mind Works</i> kitabında, sübjektif bilinç meselesini güzel biçimde açıklamakta ve bunun kaynağının ve açıklamasının ne olduğunu sormaktadır. Ardından büyük bir samimiyetle, Allah beni kahretsin' demektedir. Bu, son derece samimi bir ifadedir ve ben de aynı şeyi kendi adıma tekrarlıyorum. Sübjektif bilinci bilmiyoruz. Ve anlamıyoruz."<a id="ekdn12" href="../Text/Section0003.xhtml#ekdn12s"><sup>[12]</sup></a> Wolpert, bilinçli olarak, bilinç meselesini ele almaktan tamamıyla sakınmaktadır "Kasıtlı olarak bilinçle ilgili hiçbir tartışmanın içerisine girmedim."<a id="ekdn13" href="../Text/Section0003.xhtml#ekdn13s"><sup>[13]</sup></a></p>

<h5>DÜŞÜNME</h5>

<p>Bilincin ardından düşünme, anlama, anlamı görme olgusu gelir. Dilin her kullanımı, özü itibariyle elle tutulup görülemeyen bir varlığın düzenini ortaya koymaktadır. Bütün düşünme, iletişim ve dili kullanma eylemlerimizin temelinde mucizevî bir güç vardır. Bu güç; farlılıkları ve benzerlikleri fark etme ve -felsefecilerin kavramları, evrensel düşünceleri vs. adlandırdıkları şeyleri- genelleştirme ve evrenselleştirme yeteneğidir. İnsanların yapısında bulunan bu yetenek eşsiz ve son derece şaşırtıcıdır. Çocukluğunuzdan itibaren hiçbir çaba harcamadan hem kendi köpeğiniz Sezar'ı hem de genel olarak köpekleri düşünmeniz nasıl mümkün olabiliyor? Kırmızı renkli belirli bir şeyi düşünmeksizin kırmızılığı düşünebilirsiniz (elbette kırmızılık bağımsız olarak değil, yalnızca kırmızı nesnelerde var olabilir). Bir saniye bile düşünmek zorunda kalmadan nesneleri soyut biçimde düşünür, ayırt eder ve birleştirirsiniz. Ayrıca özgürlük fikri veya meleklerin eylemleri gibi fiziksel özellikleri olmayan şeyleri bile düşünebilirsiniz. Bu kavramlarla düşünme yeteneği, yapısı itibariyle maddeyi aşmaktadır.</p>

<p>Eğer bu saydıklarımın herhangi birine karşı çıkanlar varsa durup düşünmelidirler. Bu insanlar dili her kullandıkları anlamın, kavramların, niyetlerin ve aklın yaşamlarımızın her alanını kaplayan rolünü göstermektedirler. Duyular tarafından sağlanan veriler düşünce tarafından kullanılan hammaddenin bir kısmını sağlasa da, anlama yetisinin fiziksel bir mukabili olduğundan bahsedilmesini anlamak mümkün değildir (anlama işini gerçekleştiren bir organ yoktur). Üzerinde birkaç dakika düşündüğünüzde, herhangi bir şey hakkındaki düşüncenizin fiziksel olduğu düşüncesinin akla getirilemeyecek kadar saçma olduğunu fark edeceksiniz. Aileniz ve arkadaşlarınızla bir piknik yapmayı planladığınızı düşünelim. Gidebileceğiniz yerleri, davet etmek istediğiniz kişileri, beraberinizde götürmeyi istediğiniz şeyleri, kullanacağınız aracı ve benzeri şeyleri düşünürsünüz. Bu düşüncelerin herhangi birinin fiziksel yapıda olduğunu düşünmek mantıklı mıdır?</p>

<p>Burada önemli olan nokta, açık konuşmak gerekirse, beynin anlama yeteneğinin    olmadığıdır.    Siz anlarsınız.    Beyniniz anlamanıza yardımcı olur, fakat bunun nedeni düşüncelerinizin beyinde gerçekleşmesi veya belirli sinir hücrelerini "sizin" harekete geçirmeniz değildir. Aksine, örnek vermek gerekirse, yoksulluğu ortadan kaldıran anlama eyleminiz iyi bir şey, özü (anlama) itibariyle fizikötesi ve uygulamada (kelimeler ve sinir hücreleri) fiziksel olan bütünsel bir işlemdir. Bu eylem, fizikötesi ve fiziksel şeklinde ikiye ayrılamaz, çünkü bu, kişinin, özü itibariyle hem fizikötesi hem de fiziksel olan, yani bölünmesi mümkün olmayan bir eylemidir. Hem fiziksel hem de fizikötesi şeylerin bir yapısı vardır, fakat bunların bütünleşmeleri o kadar kusursuzdur ki, eylemlerinizin fiziksel mi yoksa fizikötesi mi veyahut ta ikisinin karışımı mı olduğunu sormanın hiçbir anlamı yoktur. Bunlar, kaçınılmaz olarak kendisine hem beden hem de "ruh bahşedilmiş" bir kişinin eylemleridir.</p>

<p>Düşüncenin yapısıyla ilgili yanlış fikirlerin pek çoğu bilgisayarlar hakkındaki yanlış fikirlerden kaynaklanmaktadır. Saniyede iki yüz trilyondan fazla hesaplama yapabilen Blue Gene gibi süper bir bilgisayarı ele aldığımızı varsayalım. İlk hatamız, Blue Gene'in tıpkı bir bakteri veya yabanarısı gibi bir "şey" olduğunu farz etmek olur. Bakteri veya yabanarısı örneğinde ele aldığımız şey, organik bir bütünlüğe sahip bir eylem merkezi, bir organizmadır. Bu organizmanın bütün eylemleri varlığını koruma ve neslini sürdürme amaçlarına yöneliktir. Blue Gene ise kendisine "verilen" işlemleri ortaklaşa veya ayrı ayrı gerçekleştiren bir parçalar yığınıdır ve parçaları bir araya getiren kişiler tarafından yönlendirilir.</p>

<p>İkinci olarak, parçalar yığını bir işlem gerçekleştirirken, yaptığı şeyin ne olduğunu bilmez. Süper bilgisayarların girilen verilere ve talimatlara göre yaptıkları hesaplamalar ve işlemler yalnızca elektrik sinyalleri, devreleri ve transistörleri meselesidir. Bir insan tarafından gerçekleştirilen aynı hesaplamalar ve işlemler ise elbette beyin mekanizmasını içerir, fakat bunlar olup bitenin bilincinde olan, neler yapılmakta olduğunu anlayan ve yaptıklarını bilerek gerçekleştiren bir bilinç merkezi tarafından gerçekleştirilir. Bilgisayarın insanüstü hızlarda işlem yapan birden fazla işlemcisi olsa bile, bu işlemlerin gerçekleştirilme safhalarında bilinç, anlama, anlam, niyet veya insan yoktur. Bilgisayardan alınan bilginin (ertesi günün hava durumu tahmini veya bankadaki hesap dökümünüz) bizim için "anlamı" vardır, fakat söz konusu bilgisayar adı verilen parçalar yığını olduğunda, ortada belirli matematiksel eylemleri gerçekleştiren ikili sayılar, 0'lar ve 1'ler, vardır. Bilgisayarın yaptığı şeyi "anladığını" söylemek, bir akım kablosunun hür irade ve determinizm konusu üzerinde düşünebileceğini veya bir deney tüpündeki kimyasalların bir sorunun çözülmesinde çelişmezlik ilkesini kullanabileceğini ya da bir DVD çaların çaldığı müziği anladığını ve ondan keyif aldığını söylemek gibi bir şeydir.</p>

<h5>BENLİK</h5>

<p>Ne çelişkidir ki yeni ateistlerin gözden kaçırdıkları en önemli nokta, gerçekliklerin en belirginidir: Kendileri. Deneyimlerimizden öğrendiklerimize göre en büyük fizikötesi/fiziksel gerçeklik, bu deneyimleri yaşayan kişidir, yani bizlerizdir. Birinci şahıs bakış açısı ("Ben," "beni," "benim" ve benzeri) gerçeğinin farkına vardığımız zaman en büyük ve aynı zamanda en heyecan verici gizemle karşı karşıya gelmiş oluruz. Ben varım. Descartes'in sözünü tersine çevirecek olursak, "Ben varım, öyleyse düşünüyorum, algılıyorum, niyet ediyorum, anlıyorum ve iletişim kuruyorum." Bu "Ben" de kimdir? "Nerededir?" Nasıl var olmuştur? Varlığınız kesinlikle fiziksel bir şey değildir; tıpkı fizikötesi bir şey olmadığı gibi. Varlığınız cisimleştirilmiş bir kişilik ve ruh verilmiş bir bedendir; "varlığınız (siz)" belirli bir beyin hücresinde veya vücudunuzun herhangi bir bölgesinde yer almaz. Vücudunuzdaki hücreler sürekli değişir ve "siz" yine de aynı kalırsınız. Sinir hücrelerinizi inceleyecek olursanız, bunların hiçbirinin bir "Ben" olma özelliğine sahip olmadığını göreceksinizdir. Elbette bedeniniz sizin ayrılmaz bir parçanızdır, fakat o bir "bedendir", çünkü kişilik tarafından bu şekilde oluşturulmuştur. İnsan olmak demek, bedene ve ruha sahip olmak demektir.</p>

<p>Hume, <i>İnsan Doğası Üzerine Bir İnceleme</i>'nin çok bilinen bir bölümünde şöyle diyor: "<i>Kendim dediğim şeyin içerisine en yakından girdiğimde, .... Algı olmadan kendimi asla bulamam ve algı dışında hiçbir şeyi gözlemleyemem</i>."<a id="ekdn14" href="../Text/Section0003.xhtml#ekdn14s"><sup>[14]</sup></a> Hume burada onun (yani "Ben"!) "kendisini" bulamadığını iddia ederek bir kişiliğin varlığını inkâr etmektedir. Peki onun farklı deneyimlerini bir bütün halinde birleştiren, dış dünyanın farkında olmasını sağlayan ve başından sonuna kadar aynı kalan şey nedir? Bu soruları soran kimdir? Hume, "kendim" ifadesinin düşünceleri ve duyguları gibi gözlenebilir bir durum olduğunu varsaymaktadır. Fakat kişilik bu şekilde gözlenebilir bir şey değildir. Deneyimin değişmez bir olgusudur ve aslında bütün deneyimlerin temelidir.</p>

<p>Doğrusu erişebildiğimiz tüm gerçekliklerin içerisinde benlik aynı zamanda fizikselliğin en belirgin, en mutlak ve en tehlikeli biçimidir. Öncelikle, kişinin benliğini inkâr etmesinin kendisiyle çelişmesi anlamına geleceğini söylemek gerekir. "Var olduğumu nasıl bilebiliyorum?" sorusuna bir profesörün verdiği ünlü cevap, "Peki bu soruyu kim soruyor?" olmuştu. Benlik, bizim olduğumuz şeydir, sahip olduğumuz değil. Birinci şahıs bakış açımız "Ben'den doğar. Benliği analiz edemeyiz, çünkü gözlenebilir veya tanımlanabilir zihinsel bir hal değildir.</p>

<p>Hepimizin farkında olduğu en temel gerçeklik, insan kişiliğidir ve bu kişiliğin anlaşılması yaşamın kaynağına dair bütün sorular hakkında anlayışlar sunar ve bir bütün olarak bu gerçeklikten anlam çıkarır. Benliğin fizik veya kimya açısından, açıklanmasının şöyle dursun, tanımlanmasının bile mümkün olmadığını biliyoruz: Bilim benliği keşfetmez; benlik bilimi keşfeder. Benliğin varlığını açıklayamayan hiçbir evren tarihinin tutarlı olamayacağını biliyoruz.</p>

<h5>FİZİKÖTESİNİN KÖKENİ</h5>

<p>Peki yaşam, bilinç, düşünme ve benlik nasıl meydana geldi? Dünyanın tarihi, bu olguların ortaya aniden çıkışını -yaşamın gezegenimizin soğumasından kısa süre sonra ortaya çıktığını, bilincin kendisini gizemli biçimde Kambriyen patlamasında gösterdiğini, dilin herhangi bir evrimsel öncüsü olmadan "sembolik türlerde" ortaya çıktığını- göstermektedir. Söz konusu olgular arasında bir yanda kod ve simge işleme sistemleri ve güdümlü, niyetini belli eden aracılar ve diğer yanda sübjektif bilinç, kavramsal düşünme ve insan benliği vardır. Bu olguları tanımlamanın tek tutarlı yolu, bunların, varlığın bir şekilde fizikötesi olan farklı boyutları olduklarını söylemektir. Bunlar fiziksel yapıyla tamamıyla bütünleşmiştirler ve yine de tamamen "yenidirler." Burada bahsettiğimiz şey makinelerin içerisindeki hayaletler değil, bazıları bilinçli ve bazıları da hem bilinçli hem de düşünen farklı türlerden aracılardır. Her halükârda vitalizm (dirimselcilik) veya düalizm (ikicilik) yoktur, fakat insanı ruh ve beden olarak bölünmez bir bütün kabul eden bütünsel bir görüş vardır.</p>

<p>Yeni ateistler yaşamın yapısını veya kaynağını, bilinci, düşünmeyi ve benliği kabul etmeseler de, fizikötesinin kaynağı sorusunun cevabı açıktır: Fizikötesi ancak fizikötesi bir kaynaktan doğabilir. Yaşam, bilinç, akıl ve benlik ancak canlı, bilinçli ve düşünen bir Kaynaktan doğabilir. Eğer bizler bilme, sevme, niyet etme ve uygulama kabiliyetine sahip bilinç ve düşünme merkezleri isek, bu merkezlerin, bu eylemleri kendisi gerçekleştirebilecek durumda olmayan bir şeyden nasıl var olabileceğine bir anlam veremiyorum. Basit fiziksel işlemler karmaşık fiziksel olgular yaratabilse de, bizim burada ilgilendiğimiz şey basit ile karmaşık arasındaki ilişki değil, "merkezlerin" kaynağıdır. Herhangi bir maddesel özün düşünen ve eyleme geçen aracıyı meydana getirmesi tasavvur bile edilemez. Madde, kavramlar ve algılar yaratamaz. Bir güç alanı ne plan yapabilir ne de düşünebilir. Dolayısıyla mantığa ve gündelik deneyimlerimize dayanarak canlı, bilinçli, düşünen varlıklar dünyasının canlı bir Kaynaktan, bir Akıldan başlaması gerektiğinin farkına varıyoruz.</p>
</body>
</html>