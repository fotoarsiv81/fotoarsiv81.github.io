<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>21</title>
</head>

<body>
  <h1 class="h11">21</h1>

  <p class="p6">Japp, Scotland Yard&rsquo;a döndüğü zaman ona Poirot&rsquo;nun beklediğini haber verdiler. Müfettiş ufaktefek Belçikalıyı neşeyle selamladı. "E, Mösyö Poirot, sizi buraya hangi rüzgâr attı böyle?"</p>

  <p class="p6">"Sizden haber almaya geldim, Japp."</p>

  <p class="p6">"Tam sizin yapacağınız bir şey bu işte. Açıkçası fazla bir haber yok. Boru, Paris&rsquo;teki antikacıya gönderildi. Bu gerçekten adamın sattığı çubukmuş. Fournier durmadan Paris&rsquo;ten telefon edip, şu &lsquo;psikolojik an&rsquo;ı soruyor. Soluğum kesilinceye dek sorguya çektim o garsonları. Uçakta öyle herkesin birden dikkatini çekecek bir olay olmamış."</p>

  <p class="p6">"Belki olay ön salondayken oldu."</p>

  <p class="p6">"Yolcuları da sorguya çektim. Herkes yalan söylüyor değil ya."</p>

  <p class="p6">"Bir zamanlar karıştığım bir cinayet olayında herkes bana yalan söylemişti."</p>

  <p class="p6">"Siz ve karıştığınız olaylar! Açıkçası hiç de memnun değilim, Mösyö Poirot. Bu olayı inceledikçe aklım büsbütün karışıyor. Başmüfettiş de bana dik dik bakmaya başladı. Ama ben ne yapabilirim? Neyse ki olaya yabancılar da karıştı. Biz buradan, &lsquo;Bu Fransızların işi,&rsquo; deriz. Fransızlarda Paris&rsquo;te işi bizim üzerimize atarlar, olur biter."</p>

  <p class="p6">"Gerçekten katilin Fransız olduğuna inanıyor musunuz?"</p>

  <p class="p6">"Açıkçası inanmıyorum. Bence arkeologlar üzerinde durulmaya bile değmeyecek adamlar. Toprakları kazıyor, binlerce yıl önce olan bir olaydan büyük bir ciddiyetle SÖZ ediyorlar. Bakalım söyledikleri doğru mu? Gerçekten Öyle mi olmuş? İstedikleri gibi konuşuyorlar, çünkü onlara karşı çıkacak kimse yok. Söz aramızda, cinayeti Dupont&rsquo;ların işlediğini düşündüğüm bile yok."</p>

  <p class="p6">"O halde sizce katil kim?"</p>

  <p class="p6">"Clancy&rsquo;den kuşkulanıyorum. Tuhaf birisi. Sokaklarda kendi kendine konuşarak dolaşıyor. Kafasında bir şey var."</p>

  <p class="p6">"Yeni kitabının konusu herhalde."</p>

  <p class="p6">"Olabilir. Tabii başka bir şey olması da mümkün. Ama ne yaparsam yapayım, Glancy&rsquo;nin kadın" öldürmesi için bir neden bulamıyorum. Giselle&rsquo;in defterindeki CL 52&rsquo;nin Kontes Horbury olduğundan eminim. Ancak kadını konuşturamıyorum. Emin olun, çok kurnaz ve sinsi."</p>

  <p class="p6">Poirot bıyık altından gülerken Japp sözlerini sürdürdü. "Garsonlarla Giselle arasında da bir bağ kuramadım."</p>

  <p class="p6">"Ya Dr. Bryant?"</p>

  <p class="p6">"Onun hakkında bazı şeyler duydum. Bir hastasıyla seviştiği hakkında dedikodular dolaşıyor. Kadın çok güzelmiş ama kocası korkunç bir adammış. Uyuşturucu madde mi ne kullanıyormuş?</p>

  <p class="p6">Bryant dikkatli davranmazsa, meslek hayatı sona erer. Tabii bu da Giselle&rsquo;in defterindeki RT 36&rsquo;ya uyuyor. Ayrıca Bryant&rsquo;in yılan zehrini nereden bulabileceğini de biliyorum. Onu görmeye gittim. Benimle konuşurken, kendini ele verdi. Tabii tüm bunlar her şeye karşın kesin kanıtlar değil, yalnızca birtakım tahminler. Zaten ortada delil namına bir şey yok. Ryder&rsquo;dan da kuşkulanmamız olanaksız artık. Paris&rsquo;te borç bulmaya çalışmış ve başarısızlığa uğramış. Bize konuştuğu kişilerin adlarını ve adreslerini verdi. Söylediklerinin doğru olduğunu anladık. Şirket bir iki hafta önce kötü durumdaymış. Oysa şimdi yavaş yavaş durumları düzeliyor- muş. İşte böyle... Bu öyle karmakarışık bir iş ki."</p>

  <p class="p6">"Hiçbir şey karmakarışık olamaz. Evet, önce insana işin içinden çıkamayacakmış gibi gelir. Ne var ki, asıl karmaşa bir kimsenin kafasındadır."</p>

  <p class="p6">"İstediğinizi söyleyin. Sonuç yine aynı. Fournier de ne yapacağını bilmiyor. Herhalde siz esrarı çözdünüz ve bunu bana açıklamak istemiyorsunuz."</p>

  <p class="p6">"Benimle alay ediyorsunuz. Daha bir şey öğrenmiş değilim. Ama esrarı yavaş yavaş çözüyorum. İnanın, daha yapılacak çok şey var."</p>

  <p class="p6">"İşte buna mennun oldum. Şu bildiklerinizi bana da anlatın bakalım."</p>

  <p class="p6">Poirot gülümsedi. "Bir liste yaptım." Cebinden bir kâğıt çıkardı. "Şöyle düşünüyorum: Cinayet, bir sonuca erişmek için yapılan bir harekettir."</p>

  <p class="p6">"Canım anlaşılmaz bir şey değil ki bu."</p>

  <p class="p6">"Belki değil ama siz zor duruma sokuyorsunuz."</p>

  <p class="p6">"Hayır, hayır. Sorun basit. Diyelim ki paraya ihtiyacınız var. Halanız ölünce zengin olacaksınız. Tamam. O zaman bir hareket yapıyorsunuz. Yani halanızı öldürüyor ve sonunda onun mirasına konuyorsunuz."</p>

  <p class="p6">Japp içini çekti. "Keşke öyle zengin bir halam olsaydı. Devam edin. Ne demek İstediğinizi anlıyorum. Yani... cinayetin bir nedeni olması gerektiğini söylüyorsunuz."</p>

  <p class="p6">"Bunu kendi bildiğim sekide ifade etmek daha hoşuma gidecek. Bir hareket yapıldı. Bu hareket bir cinayetti. Peki hareketin sonuçlan nedir? Değişik sonuçlarla bakarak, sorumuzun yanıtını bulabiliriz. İşte burada cinayetle ilgisi olan on bir kişi var." Kâğıdı masaya yaydı. Japp ilgiyle öne doğru eğilerek, Poirot&rsquo;nun omzunun üzerinden okumaya başladı.</p>

  <p class="p6">"Janet Grey - Sonuç: Geçici iyilik. Aylık artması.</p>

  <p class="p6">Norman Gale - Sonuç: Kötü. Hastaları azalıyor.</p>

  <p class="p6">Kontes Horbury - Sonuç: İyi. Tabii eğer o CL 52 ise.</p>

  <p class="p6">Lady Venetia - Sonuç: Kötü. Çünkü Giselle&rsquo;in ölümünden sonra Kont Horbury&rsquo;nin karısını boşamak için birtakım kanıtlar bulması çok zor."</p>

  <p class="p6">Japp başını kaldırdı. "Hım, Lady Venetia&rsquo;nın konta âşık olduğunu mu düşünüyorsunuz? Böyle şeylerin kokusunu da çok çabuk alırsınız. Mösyö Poirot."</p>

  <p class="p6">Belçikalı gülümsedi. Müfettiş tekrar kâğıdın üzerine eğildi.</p>

  <p class="p6">Qancy - Sonuç: iyi. Cinayetle igii romanının çok para getireceğinden emin.</p>

  <p class="p6">Dr. Roger Bryant - Sonuç: iyi. Tabii eğer o RT. 362 ise.</p>

  <p class="p6">James Ryder - Sonuç: iyi. Cinayet hakkında yazdığı yazılardan aldığı parayla şirketin durumunu düzeltmiş. Ayrıca onun XVB 724 olması olasılığı da var.</p>

  <p class="p6">Armand Dupont - Sonuç: Cinayetin onun hayatına bir etkisi olmadı.</p>

  <p class="p6">Charles Dupont - Sonuç: Aynı.</p>

  <p class="p6">Garson Davis - Sonuç: Durumunda bir değişiklik yok.</p>

  <p class="p6">Garson Mitchell - Sonuç: Durumunda bir değişiklik yok.</p>

  <p class="p6">Japp kuşkuyla, "Bu listenin size yardımı olacağını mı sanıyorsunuz?" diye sordu. "Bir kâğıda, &lsquo;Bilmiyorum, bilmiyorum,&rsquo; yazmakla elinize ne geçecek?"</p>

  <p class="p6">Poirot açıkladı, "İnsan durumu bir bakışta görüyor. Dört kişinin durumu iyi. Qancy, Janet Grey, Ryder ve Kontes Horbury&rsquo; nin. Norman Gale&rsquo;yte Lady Venetla&rsquo;nın zararı var. Dört kişinin durumundaysa bir değişiktik yok. Dr. Bryant&rsquo;in ise ne kaybı var, ne zararı."</p>

  <p class="p6">Japp, "Ee?" dedi.</p>

  <p class="p6">Belçikalı, "Onun için araştırmaya devam edeceğiz," dedi.</p>

  <p class="p6">Müfettiş sıkıntılı sıkıntılı içini çekti. "Sanki bir ipucu var. Paris&rsquo;ten İstediğimiz bilgiyi edininceye dek yapabileceğimiz hiçbir şey yok. Aslında, Fransızların Giselle&rsquo;in hayatını iyice incelemeleri gerek. Ben o hizmetçiyi Fournier&rsquo;den daha iyi konuştururdum." *</p>

  <p class="p6">"Sanmıyorum, dostum. Bu olayda en ilginç konu ölen kadının kişiliği. Arkadaştan, yakınlan ve hatta özel hayatı olmayan bir kadın... Bir zamanlar güzel ve genç olan, seven, acı çeken, sonra da bütün bunlarla ilişkisini kesiveren bir insan. Ne bir fotoğraf, ne bir anı. Marie Morisot birdenbire tefeci Madam Giselle olup çıkmış."</p>

  <p class="p6">"Kadının geçmişinde işimize yarayacak bir ipucu var mı acaba?"</p>

  <p class="p6">"Belki."</p>

  <p class="p6">"Bu bizi kurtarırdı. Bu olayda bir tek ipucu bile yok."</p>

  <p class="p6">"Olmaz olur mu, dostum."</p>

  <p class="p6">"Yerlilerin borusunu demek istiyorsunuz tabii."</p>

  <p class="p6">"Hayır, hayır. Onu demek istemiyorum."</p>

  <p class="p6">"öyleyse ipucundan neyi kastettiğinizi anlayayım."</p>

  <p class="p6">Poirot, "Bu ipucularına Bay Clancy&rsquo;nin romanlarınınkilere benzeyen adlar vereceğim: Eşekarısı. Yolcunun Eşyası. Madam Giselle&rsquo;in fincanındaki iki kaşık." diyerek gülümsedi.</p>

  <p class="p6">Japp kaşlarını kaldırdı. "Siz kaçırmışsınız:" Sonra merakla sordu. "O İki kaşık nereden çıktı?"</p>

  <p class="p6">Poirot ellerini açtı. "Garson Mitchell&rsquo;e o gün garip bir şey görüp görmediğini sordum. Bana, &lsquo;Daha sonra Madam Giselle&rsquo;in fincanında iki kaşık olduğunu farkettim,&rsquo; dedi."</p>

  <p class="p6">Müfettiş omzunu silkti. "Bazen garsonlar çabuk servis yaparlarken, insana iki kaşık birden getirebilirler." Birdenbire güldü. "İnsanın fincanında iki kaşık olması onun yakında evleneceğini gösterirmiş."</p>

  <p class="p6">Poirot mırıldandı. "Giselle evlenmedi, öldü."</p>

  <p class="p6"><span class="t6">&nbsp;</span></p>
</body>
</html>
