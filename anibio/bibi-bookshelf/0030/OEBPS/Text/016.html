<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>11</title>
</head>

<body>
  <h1 class="h11">11</h1>

  <p class="p6">Fournier ihtiyar kapıcı Georges&rsquo;la konuşmaya dalmıştı. Dedektifin öfkeli ve sinirli bir hali vardı.</p>

  <p class="p6">Kapıcı o kalın ve boğuk sesiyle, "Polisten de böyle bir şey beklenir işte," diye homurdanıyordu. "İnsana gelir gelmez aynı soruyu sorarlar. Ellerine ne geçeceğini sanırlar, onu da bitmezsin. İnsanın sonunda doğruyu söylemekten vazgeçeceğini ve yalan uydurmaya başlayacağını mı umarlar? Uygun yalanlar tabii. Polislerin işine gelecek palavralar."</p>

  <p class="p6">"Ben yalan değil, gerçeği istiyorum."</p>

  <p class="p6">"İyi ya. Ben de size gerçeği söylüyorum. Evet, madamın İngiltere&rsquo;ye hareketinden bir gece önce buraya bir kadın geldi. . Bana birtakım fotoğraflar gösterdiniz ve kadının resminin onların arasında olup olmadığını sordunuz. Ben de size başından beri,&rdquo; söylediğim şeyi tekrarladım. Gözlerim bozuk benim. Kadın geldiği sırada ortalık karardığı için onu iyice göremedim. Şimdi onu karşıma getirseniz, yine de tanıyamam herhalde, işte! Bunu size * dördüncü veya beşinci kez söyleyişim!"</p>

  <p class="p6">"Kadının uzun mu kısa mı, sarışın mı, esmer mi olduğunu bile anımsamıyorsun, öyle mi? İnanılacak şey mi bu?" Fournier öfke ve alayla konuşmuştu.</p>

  <p class="p6">"öyleyse inanmayın, bana vız gelir. Polisle uğraşmak hiç hoş değil. Bu hale düştüğüm için utanıyorum. Madam uçakta öldürülmemiş olsaydı mutlaka buraya gelip bu işi benim, ihtiyar Georges&rsquo;un yaptığını iddiaya kalkışacaktınız. Polisler böyledir işte."</p>

  <p class="p6">Fournier öfkesini yenemeyerek bir şeyler söylemek üzereydi ki Poirot çabucak arkadaşının koluna girdi. "Gelin, mon ami. Midem zil çalıyor. Basit ama nefis bir yemek yiyelim."</p>

  <p class="p6">Fournier saatine bir göz attı. "Haklısınız. Saat bir olmuş. Bu hayvanla konuşurken..." Ateş saçan gözlerle Georges&rsquo;a baktı.</p>

  <p class="p6">Poirot yaşlı adama cesaret aşılamak istermiş gibi gülümsedi. "Madam Giselle&rsquo;e gelen isimsiz kadının ne uzun ne kısa, ne esmer ne sansın, ne zayıf ne şişman olduğu anlaşılıyor. Yine de bize şunu söyleyebilirsiniz sanırım; kadın şık mıydı?"</p>

  <p class="p6">"Şık mı?" Georges şaşalamıştı.</p>

  <p class="p6">Belçikalı, "İstediğim cevabı aldım," diye mırıldandı. "Kadın sıkmış. Bence, dostum, ona mayo da çok yakışırdı."</p>

  <p class="p6">Georges hayretle ona baktı. "Mayoyla mı? Mayoyla daha da nefis durur. Sen de aynı fikirde değil misin, dostum? Şuraya bir bak." Londra&rsquo;da, dergiden kestiği resmi yaşlı kapıcıya uzattı.</p>

  <p class="p6">Kısa bir sessizlik olmuş. Georges hafifçe irkilmişti.</p>

  <p class="p6">Poirot sordu. "Benimle aynı kanıdasın değil mi?"</p>

  <p class="p6">Yaşlı adam resmi geri verdi. "İkisi de hayatından memnun. Kadınınki de mayodan başka her şeye benziyor. Çıplak gezseymiş daha iyi olurmuş."</p>

  <p class="p6">Belçikalı, "Ah," diye içini çekti. "Bunun nedeni son zamanlarda güneşin vücudumuza çok yararlı olduğunu öğrenmemiz. Böyle bir sav da İşimize geliyor tabii."</p>

  <p class="p6">Georges boğuk bir kahkaha attı. Poirot&rsquo;yla Fournier güneşli sokağa çıktılar.</p>

  <p class="p6">Belçikalı yemekte arkadaşına Madam Giselle&rsquo;in defterinden SÖZ ederek, bunu ona uzattı. Fournier oldukça heyecanlıydı. Ama Elise&rsquo;ye kızmıştı. Poirot karşı çıktı. "Normal bir şey bu. Çok normal. Böyle insanlar polis sözünden bile korkarlar. Başlarına türlü şey geleceğini düşünürler. Her ülkede böyledir bu."</p>

  <p class="p6">Fournier başını salladı. "Onun için bu konuda sizin gibi insanlar daha çok başarıya ulaşırlar, özel dedektifler, polislere oranla tanıklardan daha fazla şey öğrenebilirler. Oysa diğer taraftan bizim de kayıtlanınız, parmak izlerimiz ve koskocaman bir organizasyonumuz vardır."</p>

  <p class="p6">Poirot gülümsedi. "Onun için dostça, elele çalışalım..."</p>

  <p class="p6">Fournier siyah defterin sayfalarını çevirmeye başlamıştı. Sonra kendi defterini çıkararak, not aldı. "Siz bunu başından sonuna kadar okudunuz değil mi, Poirot?"</p>

  <p class="p6">"Hayır. Yalnızca bir göz attım, izninizle..."</p>

  <p class="p6">Belçikalı defteri Fournier&rsquo;den alarak, sayfaları çabucak kanştırdı. Sonra da bunu masaya bıraktı. İki adam bir an gözgöze geldiler.</p>

  <p class="p6">Fournier, "Bazı kayıtlar..." diye söze başladı.</p>

  <p class="p6">Poirot, "Beş," dedi.</p>

  <p class="p6">"Evet. Beş." Defterden okudu. "Ct 52 İngiliz ladysi. Kocası.</p>

  <p class="p6">RT.362 Doktor. Harley Sokağı.</p>

  <p class="p6">MR.24 sahte antikalar.</p>

  <p class="p6">XVB.724 İngiliz. Zimmete para.</p>

  <p class="p6">GF.45 Cinayete teşebbüs. İngiliz."</p>

  <p class="p6">Poirot bağırdı. "Harika, dostum. Kafalarımız aynı şekilde çalışıyor. O küçük defterdeki kayıtlardan yalnızca bu beşi uçaktaki yolculara uyuyor. Şimdi bunları teker teker inceleyelim."</p>

  <p class="p6">Fransız, "İngiliz ladysi. Kocası," dedi. "Bu, Kontes Horbury olabilir. Bildiğime göre kadın müthiş kumarbazmış. Onun Giselle&rsquo;den borç para alma olasılığı kuvvetli. Giselle&rsquo;in müşterilerinin çoğu zaten o tip kadınlardı. &lsquo;Kocası&rsquo; kelimesinin iki anlamı olabilir. Ya Giselle, kontesin borçlarını kocasının ödeyeceğini umuyordu ya da kadının elinde bir silah vardı. Bildiği bir sır. Kontesi bildiklerini kocasına açıklamakla tehdit ediyordu."</p>

  <p class="p6">Poirot başını salladı. "Tamam. Bu iki şıktan biri olabilir... Ben daha çok ikincisinin üzerinde duruyorum. Çünkü Giselle&rsquo;i yolculuğa çıkmadan önce son gece gören kadının Kontes Horbury olduğundan eminim."</p>

  <p class="p6">"Demek siz de öyle düşünüyorsunuz?"</p>

  <p class="p6">"Evet. Siz de aynı fikirdesiniz tabii. Bizim yaşlı kapıcının &lsquo;şövalyece&rsquo; tarafları var anlaşılan. Giselle&rsquo;e gelen kadını anımsamamakta ısrar edişi çok anlamlı. Kontesin mayolu resmini görünce hafifçe irkildi. Evet, o gece Giselle&rsquo;e giden Kontes Horbury&rsquo;di."</p>

  <p class="p6">Fournier ağır ağır, "Demek ki kontes, Giselle&rsquo;in peşinden kalkıp Le Pinet&rsquo;den Paris&rsquo;e geldi. Kadının durumunun çok ciddi ve ümitsiz olduğu anlaşılıyor."</p>

  <p class="p6">"Evet, öyle sanırım."</p>

  <p class="p6">Fournier merakla Belçikalıya baktı. "Yine de bu varsayımlarınıza uymuyor. Öyle değil mi?"</p>

  <p class="p6">"Dostum, size açıkça söylüyorum. Elimde, gerçek olduğuna inandığım bir kanıt var. Yanlış birini gösteren doğru bir ipucu. Ama gerisi karanlık. İpucum yanlış olamaz ancak..."</p>

  <p class="p6">Fournier, "Bunun ne olduğunu bana söylemez misiniz?" dedi.</p>

  <p class="p6">"Hayır. Çünkü yanılıyor olabilirim. Evet, tümüyle yanılıyor olabilirim. O zaman sizi de yanıltırım. Hayır, bırakın ikimiz de kendi düşüncelerimize göre hareket edelim... Şimdi küçük defterdeki ikinci satıra bakalım."</p>

  <p class="p6">Fournier okudu. "RT 362 Doktor, Harley Sokağı."</p>

  <p class="p6">"Bu ipucu da Dr. Bryant&rsquo;ı işaret ediyor olabilir: Elimizde fazla bir şey olmasa da bu ipucunu izlemek gerek."</p>

  <p class="p6">"Bu iş Müfettiş Japp&rsquo;e düşüyor tabii."</p>

  <p class="p6">Poirot güldü. "Bana da. Sonunda ben de bu işe burnumu sokmuş bulunuyorum."</p>

  <p class="p6">Fournier okumaya devam etti. "MR. 24 Sahte antikalar. Pek uzak bir olasılık. Yani bu kayıt Dupont&rsquo;larta ilgili belki. Ama doğrusu pek inanamıyorum. Mösyö Dupont dünya çapında ünü olan bir arkeolog. Dürüstlüğüyle tanınıyor."</p>

  <p class="p6">Poirot, "Böyle bir şey onun işini kolaylaştırır tabii." diye cevap verdi. "Bildiğiniz gibi en usta dolandırıcılar başlangıçta herkesin hayranlığını uyandıran, dürüstlüğüyle tanınmış kimselerdir."</p>

  <p class="p6">Fransız içini çekti. "Doğru... Çok doğru..."</p>

  <p class="p6">Poirot ekledi. "Temiz şöhret bir dolandırıcının en büyük yardımcısıdır. Evet, ilginç bir düşünce... Neyse devam edelim, dostum."</p>

  <p class="p6">"XVB. 724 biraz karışık. İngiliz. Zimmete para."</p>

  <p class="p6">Poirot onayladı. "Doğru. Bize fazla yardımı dokunacak bir şey değil bu. Parayı kimler zimmetine geçirir? Avukatlar? Bankerler? Kendine para emanet edilen herhangi bir kimse... Bu insan bir doktor, bir dişçi veya bir yazar olamaz. Geriye Bay James Ryder kalıyor. Belki adam zimmetine para geçirdi, sonra bunu örtmek için Giselle&rsquo;den borç aldı. Son kayda gelince... GF. 45 Cinayete teşebbüs, İngiliz. Burada alan çok geniş. Yazar, dişçi, doktor, işadamı, garson, kuaför, soylu bir kadın... bunlardan herhangi biri GF. 45 olabilir. Yalnızca Dupont&rsquo;lar, Fransız oldukları için bu listeye girmiyorlar." Belçikalı elini sallayarak, garsonu çağırdı ve hesabı istedi. "Şimdi nereye gideceğiz, dostum."</p>

  <p class="p6">"Surete&rsquo;ye. Bana bir haber gelmiş olabilir."</p>

  <p class="p6">Surete binasında Fournier kendi odasına giderken, Poirot da eski dostu Mösyö Gilles&rsquo;le konuşmaya daldı.</p>

  <p class="p6">"Bizim Fournier tam size göre bir polis, Mösyö Poirot. Yeni düşüncelerin yanlısı. Suçluların psikolojileri üzerinde durulması gerektiğine inanıyor, herhalde bu hoşunuza gider."</p>

  <p class="p6">"Tabii, tabii."</p>

  <p class="p6">"Fournier İngilizleri iyi tanır. Onu bu yüzden Londra&rsquo;ya yolladık. O olay da oldukça ilginç, Mösyö Poirot. Madam Giselle tanınan bir kadındı. Öldürülüşü de bir garip. Yerlilerin yaptığı bir borudan fırlatılan zehirli bir diken. Allah Allah! Böyle bir şey olabilir mi?"</p>

  <p class="p6">Poirot bağırdı. "Gerçekten öyle! Gerçekten! İşin can alacak noktasına parmağınızı bastınız. Ah, işte Fournier de geldi. Galiba yeni haberler var?"</p>

  <p class="p6">Melankolik yüzlü Fournier çok heyecanlı ve sevinçliydi. "Evet, evet Zeropulos adlı bir antikacı cinayetten üç gün önce birine bir yeril borusu ve üç diken satmış olduğunu bildirmiş. Şimdi..." Şefine doğru dönerek selam verdi. "... gidip o adamla konuşacağım."</p>

  <p class="p6">Gilles, "Tabii, tabii," dedi. "Mösyö Poirot da seninle gelecek mi?"</p>

  <p class="p6">Belçikalı, "İzin verirseniz," diye gülümsedi. "Bu haber çok ilginç, çok."</p>

  <p class="p6">Zeropulos&rsquo;un dükkânı St Honore Sokağındaydı. Oldukça lüks bir antikacıydı orası. Yani yaren milyonluk bir vazoya bir milyon vereceğiniz bir yer.</p>

  <p class="p6">Mösyö Zeropulos küçük, parlak siyah gözlü, kısa boylu, şişman bir Rumdu. Bir hayli gevezeydi de. "Beyler, demek polistensiniz? Çok memnun oldum, çok. Lütfen benim odama gelir misiniz?... Evet, boruyla dikenleri ben sattım. Güney Amerika&rsquo;dan gelme şeylerdi... Ben her şeyi satarım, beyler. Anlıyorsunuz değil mi? Tabii özel bir alanım var, İran eşyaları. Mösyö Dupont ünlü Mösyö Dupont bu konuda bana tanıklık edebilir. Zaman zaman gelip koleksiyonuma bakar, yeni nefer aldığımı, sorar. Kuşkulandığım parçalar hakkında bana düşüncesini söyler. Ne adamdır ol Ne adam! O bilgi! O anlayış! O hassaslık! Biliyorum konumuzun dışına çıkıyorum. Benim bir koleksiyonum var. Onun dışında pek işe yaramaz şeyler sattığım olur. örneğin, Güney denizlerinden, Hindistan&rsquo;dan, Japonya&rsquo;dan, Borneo&rsquo;dan gelmiş birtakım eşyalar. Neyse... Bunların belirli bir fiyatı yoktur. Biri böyle bir parçayla ilgilenirse, kafamdan bir hesap yapar ve belli bir para isterim. Tabii sonunda bana istediğimin yarısını verirler. Ama şunu da itiraf edeyim, o zaman bile yine oldukça kâr etmiş sayılırım. Ne yalan söyleyeyim? O eşyaları ben çoğunlukla denizcilerden ucuza kapatırım." Zeropulos derin bir soluk alırken hayatından çok memnun olduğu anlaşılıyordu. ""O boruyla dikenler uzun zamandan beri buradaydı. Belki iki yıldan beri. Şuradaki tepside, tahta tanrı heykelleriyle kızılderili başlığının yanında duruyordu. Kimse onların farkına bile varmamıştı. Sonra geçen gün bir Amerikalı geldi ve bana boruyla dikenlerin ne olduğunu sordu."</p>

  <p class="p6">Fournier çabucak, "Bir Amerikalı mı?" dedi.</p>

  <p class="p6">"Evet, evet. Adam halis Amerikalıydı. Ama hoşlanılacak Amerikalılardan değildi. Dünyadan haberi olmayan, eve dönünce komşularına göstermek için ilgi çekici bir şey arayan bir tip. Önceleri Mısır&rsquo;a gidip Çekoslovakya&rsquo;da yapılmış boncuklardan antikadır diye bol bol alırlar. Neyse... Ben onu hemen şöyle bir tarttım. Sonra da bazı yerli kabilelerinin o boruyla zehirli diken fırlattıklarını anlattım. Zehirin öldürücü olduğunu söyledim. &lsquo;Böyle şeyler her zaman bulunmaz,&rsquo; dedim. &lsquo;Ender satılır böyle şeyler.&rsquo; Fiyatı sordu. Şöyle ortalama bir şey söyledim ve pazarlığın başlamasını bekledim. Ama adam hemen çıkarıp parayı verdi. İşte o zaman aptallaştım. Yazık... daha fazla para isteyebilirmişim. Boruyla dikenleri paket ederek, kendisine verdim. Böylece alışveriş sona ermiş oldu. Sonra gazetelerde o tuhaf cinayeti okuyunca, düşünmeye başladım. Ardından polise haber verdim."</p>

  <p class="p6">Fournier kibarca, "Çok teşekkür ederiz, Mösyö Zeropulos," diye konuştu. "O boruyla dikenleri görseniz tanır mısınız? Tabii şu sıra İngiltere&rsquo;de ama boruyla dikeni size göstereceğiz."</p>

  <p class="p6">Antikacı elleriyle İşaret etti. "Boru, şu uzunluktaydı. Kalınlığı da... şu dolmakalemim kadardı. Rengi açıktı. Pakette dört diken vardı. Uzun, sivri dikenler. Uçlarının rengi biraz soluktu. Arkalarına ise kırmızı floş bağlanmıştı."</p>

  <p class="p6">Poirot çabucak sordu. "Kırmızı floş mu?"</p>

  <p class="p6">"Evet. Biraz solmuştu..."</p>

  <p class="p6">Fournier merakla, "Garip. Dikenlerden birinin ucuna sarı ve siyah floş bağlı olmadığından emin misiniz?"</p>

  <p class="p6">"Sarı ve siyah mı? Olamaz, mösyö." Antikacı kesin bir tavırla başını salladı.</p>

  <p class="p6">Fransız, Poirot&rsquo;ya baktı. Belçikalının yüzünde memnun bir gülümseme vardı. Fournier, bunun nedeni nedir, diye düşündü. Poirot, Zeropulos&rsquo;un yalan söylediğine mi karar verdi? Yoksa sebep bambaşka bir şey mi? Sonra antikacıya döndü. "Belki de sizin sattığınız boruyla dikenlerin bu cinayetle hiçbir ilgisi yok. Ancak ellide bir ihtimal olduğunu söyleyebilirim. Buna rağmen, Amerikalıyı bana tarif etmenizi istiyorum."</p>

  <p class="p6">Zeropulos ellerini açtı. "İşte sıradan bir Amerikalıydı. Hani sesi burnundan çıkan Amerikalılardan. Fransızca bilmiyordu ve tabii durmadan çiklet çiğniyordu. Bağa çerçeveli gözlük takmıştı. Uzun boylu ve fazla yaşlı değildi."</p>

  <p class="p6">"Esmer miydi sarışın mıydı?"</p>

  <p class="p6">"Bilmiyorum. Başında şapkası vardı."</p>

  <p class="p6">"Onu bir daha görseniz tanırsınız değil mi?"</p>

  <p class="p6">Antikacı bundan pek emin değildi. "Bilmiyorum. Buraya bir sürü Amerikalı gelip gidiyor. Adamın öyle dikkati çekecek bir özelliği yoktu açıkçası."</p>

  <p class="p6">Fournier, Zeropulos&rsquo;a uçaktaki yolcuların resimlerini gösterdi. Ama antikacı Amerikalının onların arasında olduğunu sanmıyordu.</p>

  <p class="p6">Dükkândan çıkınca Fournier, "Herhalde yanlış bir iz," dedi.</p>

  <p class="p6">"Bu mümkündür, evet," diyerek Poirot kabul etti. "Ama ben öyle düşünmüyorum Bilet fiyatları aynıydı.ve M. Zeropoulos açıklamalarında bir iki ilginç nokta vardı. Ve şimdi dostum bir başka yanlış izin peşinden koşacağız."</p>

  <p class="p6">"Nereye?"</p>

  <p class="p6">"Capucines Bulvarına."</p>

  <p class="p6">"Bir bakayım burası…"</p>

  <p class="p6">"Universal Hava Yolları ofisi."</p>

  <p class="p6">"Tabii ki. Ama biz zaten orada üstünkörü bir soruşturma yaptık. İlginç bir şey söylemediler."</p>

  <p class="p6">Poirot arkadaşının omzuna nazikçe vurdu.</p>

  <p class="p6">"Ah, ama, gördüğünüz, bir cevap sorulara bağlıdır. Siz ne sormanız gerektiğini bilmiyordunuz."</p>

  <p class="p6">"Ve bunu?"</p>

  <p class="p6">"Şey, benim bir küçük fikrim var."</p>

  <p class="p6">Capucines Bulvarına gelene kadar bir daha konuşmadılar.</p>

  <p class="p6">Universal Hava Yolları ofisi oldukça küçüktü. İyi giyimli siyahi bir adam cilalı ahşap bankonun arkasında dikiliyor, onbeşinde bir oğlanda daktilo makinesinin arkasında oturuyordu.</p>

  <p class="p6">Fournier adamın kimlik bilgilerini aldı. Adı Jules Perrot&rsquo;u ve hizmetlerinde olduğunu belirti.</p>

  <p class="p6">Poirot önerisiyle, daktilo çocuk ofisin en uzak köşesine gönderildi.</p>

  <p class="p6">"Bu ne söyleyeceklerim, çok gizli," diye açıkladı.</p>

  <p class="p6">Jules Perrot heyecanlı görünüyordu.</p>

  <p class="p6">"Evet, beyler?"</p>

  <p class="p6">"Bu konu Madam Giselle cinayeti ile ilgili."</p>

  <p class="p6">"Ah, evet, hatırlıyorum. Ben zaten bu konuda bazı sorularını yanıtladığımı düşünüyorum."</p>

  <p class="p6">"Kesinlikle Kesinlikle Ama şimdi gerçekleri tamı tamına bilmemiz gerekiyor, Madam Giselle yerini ne zaman ayırttırdı?"</p>

  <p class="p6">"Ben bu noktada zaten halledilmiş olduğunu düşünüyorum. Koltuğunu on yedisinde telefonla rezerve etti."</p>

  <p class="p6">"Ertesi gün saat on iki seferi içindi değil mi?"</p>

  <p class="p6">"Evet, mösyö."</p>

  <p class="p6">"Ama Madamın hizmetçisinden öğrendiğime göre Madamın rezevasyonu 8.45 seferi içinmiş."</p>

  <p class="p6">"Hayır, hayır. Madamın hizmetçisi 8.45 seferi için rezervasyon yaptırmak istedi. Ama o seferde rezervasyon dolu olduğundan kendisine on iki seferi için rezervasyon yaptık."</p>

  <p class="p6">"Ah, anlıyorum. Anlıyorum."</p>

  <p class="p6">"Evet, mösyö."</p>

  <p class="p6">"Anlıyorum. Anlıyorum. Ama her şey gerçekten çok acayip. Çok acayip."</p>

  <p class="p6">Görevli soran gözlerle onlara baktı.</p>

  <p class="p6">"Bir süreliğine İngiltere&rsquo;ye gitmesi gereken bir arkadaşım o gün 8.45 seferiyle İngiltere&rsquo;ye uçtu ve bana uçağın yarısının boş olduğunu söyledi."</p>

  <p class="p6">M.Perrot bazı kağıtları karıştırdı. Burnunu çekti.</p>

  <p class="p6">"Muhtemelen arkadaşınız günleri karıştırıyor. Bir gün önce veya sonra olabilir…"</p>

  <p class="p6">"Hiç te değil. Cinayet günüydü. Çünkü arkadaşım uçağı kaçırmış olsaydı Prometeus&rsquo;taki yolculardan biri olmuş olacağını söyledi."</p>

  <p class="p6">"Ah, gerçekten. Gerçekten çok tuhaf. Bazen insanlar son dakikada uçağı kaçırabiliyorlar. Dolayısıyla seferde boş yerler kalabiliyor. Ve bazen hatalarda olabiliyor. Hemen Le Bourget ile temasa geçeceğim."</p>

  <p class="p6">Hercule Poirot&rsquo;nun soran gözleri Jules Perrot&rsquo;u sıkıntıya sokmaya başlamıştı. Gözlerini kaçırdı. Alnında ter damlacıkları belirmeye başlamıştı.</p>

  <p class="p6">"İki muhtemel açıklama var." dedi Poirot. "Ama ben fantezi değil gerçekleri istiyorum. Belki de itiraf etmenizin daha doğru olacağını düşünmüyor musunuz?"</p>

  <p class="p6">"İtiraf etmek mi? Neyi?"</p>

  <p class="p6">"Hadi, hadi. Ne demek istediğimi gayet iyi anlıyorsunuz. Bu bir cinayet davası, cinayet M.Perrot. Lütfen unutmayın gerçeklerin saklanması sizin için gayet ciddi neticeler doğurabilir. Polis bu durumda size karşı gayet ciddi yaklaşacaktır. Adeletin gerçekleşmesini engelliyorsunuz."</p>

  <p class="p6">Jules Perrot ona baktı. Ağzı açıldı. Elleri titriyordu.</p>

  <p class="p6">"Hadi," dedi Poirot. Sesi sert ve otoriterdi."Tam ve doğru bilgi. Kaç para aldınız? Bunu size kim verdi?"</p>

  <p class="p6">"Kötü bir niteyim yoktu. Hiç aklıma gelmedi... Nereden bilirdim..."</p>

  <p class="p6">"Kaç para? Ve kim?"</p>

  <p class="p6">"Be... beş bin frank. Adamı daha önce hiç görmemiştim. Tanrım... mahvoldum!"</p>

  <p class="p6">"Asıl konuşmazsanız, mahvolursunuz. Haydi biz her şeyi biliyoruz. Olayın nasıl olduğunu bize ayrıntılı olarak anlatın."</p>

  <p class="p6">Alnından terler akan Jules Perrot hızla ve kesik kesik konuşmaya başladı. "Kötü bir niyetim yoktu. Yemin ederim. Bir adam geldi. Ertesi gün İngiltere&rsquo;ye gideceğini söyledi. &lsquo;Madam Giselle&rsquo;le bir borç konusunu görüşmek istiyorum,&rdquo; dedi. &lsquo;Ondan para alacağım. Ama bu karşılaşmaya bir rastlantı havası vermem daha doğru olacak. Madam Giselle&rsquo;in de yarın İngiltere&rsquo;ye gideceğini biliyorum.&rsquo; Benim yapacağım iş kolaydı. Yalnızca Madam Giselle&rsquo;e sabah uçağının dolu olduğunu, ona öğle uçağında yer ayıracağımı söyleyecektim. Birde kendisine iki numaralı koltuğu verecektim, işte o kadar. Kendi kendime, bunun ne zararı var, diye sordum. Önemli bir değişiklik değil ki. Bütün Amerikalılar böyledir. İşlerini hep tuhaf bir şekilde yürütürler, işte böyle."</p>

  <p class="p6">Fournier sert bir sesle sordu. "Amerikalılar mı?"</p>

  <p class="p6">"Evet, efendim. Gelen adam Amerikalıydı."</p>

  <p class="p6">"Onu tarif edin."</p>

  <p class="p6">"Uzun boylu, hafif kamburumsuydu. Kırlaşmış saçları, ufak, sivri bir sakalı, bağa çerçeveli gözlükleri vardı."</p>

  <p class="p6">"O da kendine yer ayırttı mı?"</p>

  <p class="p6">"Evet. Bir numaralı koltuğa. Yani Madam Giselle&rsquo;e vereceğim koltuğun yanındakini."</p>

  <p class="p6">"Adamın ismi?"</p>

  <p class="p6">"Silas Harper."</p>

  <p class="p6">Poirot ağır ağır başını salladı. "Uçakta o isimde bir yolcu yoktu. Bir numaralı koltuğaysa kimse oturmadı."</p>

  <p class="p6">"Evet, gazetede öyle bir yolcu olmadığını okudum. Onun için bu konudan SÖZ etmeme gerek olmadığını düşündüm. Amerikalı uçağa binmediğine göre..."</p>

  <p class="p6">Fournier buz gibi gözlerle adamı süzdü. "Önemli bir bilgiyi polisten gizlediniz bu çok ciddi bir durum."</p>

  <p class="p6">Poirot&rsquo;yla birlikte dışarı çıktılar. Jules Perrot korkuyla arkalarından bakıyordu-</p>

  <p class="p6">Kaldırımda Fournier şapkasını çıkararak eğildi. "Sizi kularım Poirot- Bu nereden aklınıza geldi?"</p>

  <p class="p6">"İki ayrı konuşma yüzünden. Bir, bu sabah Paris&rsquo;e gelirken uçakta bir adam cinayet sabahı 8.45 uçağıyla Londra&rsquo;ya geçtiğini anlatıyordu. Uçağın bomboş olduğunu söyledi. İki, Elise, madamın emri üzerine Universal&rsquo;a telefon ettiğini, ancak ona sabah seferinde yer kalmadığını söylediklerini anlattı. İşte bu iki konuşma birbiriyle taban tabana zıttı. O zaman uçaktaki garsonun Madam Giselli daha önce gördüğünü anımsadım. Garson, &lsquo;Sabah servisindeyken madamı birkaç kere gördüm&rsquo; demişti. Demek ki aslında Madam Giselle, daha erken uçakla gitmek âdetindeydi.</p>

  <p class="p6">Ama... bu kez biri madamın öğle uçağına binmesini İstemişti. Aynı uçakla Londra&rsquo;ya gidecek olanı biri. Universal&rsquo;daki memur, neden sabah uçağının dolu olduğunu söylemişti? Bir hata mıydı bu? Yoksa bilerek uydurulan bir yalan mı? Ben ikinci ihtimalin üzerinde durdum. Haklıymışım..."</p>

  <p class="p6">Fournier bağırdı. "Her geçen dakika işler büsbütün karışıyor. Önce bir kadının izindeydik. Şimdiyse bir adamın peşindeyiz, bir Amerikalının-&rdquo; Duraksayarak Belçikalıya baktı.</p>

  <p class="p6">Poirot hafifçe başını salladı. "Evet, dostum. Paris&rsquo;te Amerikalı olmak çok kolay. Burundan gelen bir ses, sakız, bağa çerçeveli bir gözlük... Sahnede seyrettiğimiz Amerikalılardan bu." Cebinden dergiden kesmiş olduğu resmi çıkardı.</p>

  <p class="p6">"Neye bakıyorsunuz?"</p>

  <p class="p6">"Kontesin mayolu resmine."</p>

  <p class="p6">"Yani... hayır - olamaz. Kontes ufaktefek, sevimli, narin. O uzun boylu bir Amerikalı rolü oynayamaz. Evet, kadın zamanında aktrismiş ama bu rolü oynaması olanaksız. Hayır, dostum, bu olamaz."</p>

  <p class="p6">Hercule Poirot, "Ben böyle bir savda bulunmadım ki," diye cevap verdi. Fakat hâlâ merakla fotoğrafa bakıyordu.</p>

  <p class="p6"><span class="t6">&nbsp;</span></p>
</body>
</html>
