<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>13</title>
</head>

<body>
  <h1 class="h11">13</h1>

  <p class="p6">Janet Resmi Soruşturmanın ertesi günü Antoine kuaför salonuna giderken biraz kaygılıydı. Asıl adı Anthony Leech olan, ama bir Fransızmış gibi davranan Antoine onu çatık kaşlarla karşıladı, İngilizceyi bozuk bir Fransız aksanıyla konuşmayı alışkanlık edinmişti. Genç kıza, "imbecile," dedi. "Neden uçağa binersin? Bu macera işlerimi tümüyle baltalayacak."</p>

  <p class="p6">Janet, Antoine&rsquo;in elinden kurtulduktan sonra arkadaşı Gladys&rsquo;in yanına gitti. Gladys havalı bir sarışındı. Müşterilerle çok hafif bir sesle konuşurdu. Aslında sesi kısık ve neşeliydi. "Aldırma Janet&rsquo;çiğim. Antoine öyle söylemesine rağmen aslında bu olayın işine nasıl etki yapacağını anlatmak için sabırla bekliyor... Ay, o cadı geldi. Yine saçına türlü kusur bulacak."</p>

  <p class="p6">Gladys müşterisinin yanına giderken, Janet pembe perdeyle ayrılmış olan bir bölmeye girdi Burada kızıl saçlı bir kadın elinde bir dergi bekliyordu.</p>

  <p class="p6">Janet, "Günaydın, madam," dedi. "Mizampili olacak değil mi? Yoksa boya gününüz mü?"</p>

  <p class="p6">Kadın okumakta olduğu dergiden başını kaldırarak dikkatle Janet&rsquo;i süzdü. "Dün Resmi Soruşturmada tanıklık eden sizsiniz değil mi? Şu uçaktaki yolculardan biri?"</p>

  <p class="p6">"Evet, efendim."</p>

  <p class="p6">"Ah, ne heyecanlı. Bana olardan anlatmaz mısınız?"</p>

  <p class="p6">Janet elinden geleni yapmaya çatıştı. "Bu çok korkunç bir olaydı, madam..." Olanları anlatmaya başladı. Bir yandan da müşterinin sık sık sorduğu sorulan cevaplandırıyordu.</p>

  <p class="p6">Bu kadını diğer meraklılar izledi. Herkes saçlarını, "şu uçaktaki kız"ın yapmasını istiyordu.</p>

  <p class="p6">Haftanın sonunda Janet sinirlerinin iyice gerildiğini farketmişti. Neredeyse avaz avaz bağıracaktı. Ancak onun yerine başka bir şey yaptı. Gidip Antoine&rsquo;dan aylığını arttırmasını istedi.</p>

  <p class="p6">"Ne aylığını mı arttırayım? Küstah! Aslında seni burada acıdığımdan tutuyorum. Ayrıca sen cinayet olayına karışmış bir insansın. Benim yerimde başkası olsaydı seni çoktan kovardı."</p>

  <p class="p6">Janet sakin sakin, "Bu sözleriniz çok mantıksızca," diye cevap verdi, "Artık müşterilerin çoğu beni görmeye geliyorlar, bunu siz de biliyorsunuz. Eğer istemiyorsanız giderim. Henri zaten beni istiyordu. Richer salonu da öyle."</p>

  <p class="p6">"Oraya gittiğini nereden bilecekler? Sen bu kadar önemli misin?"</p>

  <p class="p6">Janet, "Resmi Soruşturmada bir iki gazeteciyle tanıştım," dedi. "Onlar bana istediğim kadar reklam yaparlar."</p>

  <p class="p6">Antoine böyle olacağından korktuğu için homurdana homurdana genç kızın İsteğini yerine getirdi.</p>

  <p class="p6">Gladys arkadaşını neşeyle kutluyordu. "Aferin sana, şekerim. Antoine&rsquo;a böyle bir şey lazımdı..."</p>

  <p class="p6">Ondan sonraki günlerde yine macerasını müşterilere anlattı durdu.</p>

  <p class="p6">Janet kararlaştırdıkları gibi Norman Gale&rsquo;yie yemeğe ve tiyatroya gftti. Sihirli, büyülü, müthiş bir geceydi bu. Birbirlerine o kadar iyi uyum sağlıyorlardı ki.</p>

  <p class="p6">İkisi de köpeklere bayılıyor, kedilerden hoşlanmıyorlardı, ikisi de midyeden nefret ediyor, tütün balığına bayılıyorlardı. Şişman kadınları beğenmiyorlar, simsiyah saçların güzel olduğuna inanıyorlardı. Bu kadar iyi anlaşmaları olağanüstü bir şeydi. :</p>

  <p class="p6">Janet bir gün Antoine&rsquo;da çantasını açarken Norman&rsquo;dan gelmiş olan bir mektup yere düştü. Genç kız kızararak, eğilip bunu yerden alırken Gladys hemen atıldı.</p>

  <p class="p6">"Erkek arkadaşın kim, şekerim?"</p>

  <p class="p6">Janet büsbütün kıpkırmızı kesildi "Ne demek istediğini anlayamıyorum..."</p>

  <p class="p6">"Haydi, haydi. Bu mektubun annenin büyük amcasından geldiğini söyleyecek değilsin herhalde? Kim o Janet?"</p>

  <p class="p6">"Şey... Le Pinet&rsquo;de tanıştığım biri. Bir diş doktoru."</p>

  <p class="p6">Gladys, "Vay vay vay," diye mırıldandı. "Herhalde adamın dişleri bembeyaz, gülümsemesiyse çok tatlı olsa gerek. Bütün dişçiler öyledir."</p>

  <p class="p6">Janet bu sözlerin doğru olduğunu kabul etmek zorunda kaldı. "Evet... YÜZÜ güneş yanığı. Gözleri de masmavi."</p>

  <p class="p6">Gladys omzunu silkti. "Herkesin yüzü bronz olabilir. Bunun nedeni ya güneştir ya da şişeyle satılan boyalar. Ama gözlerini beğendim. Evet, fena değil. Tam seni öpeceği sırada, &lsquo;Lütfen ağzınızı biraz daha açın,&rsquo; demesin de..."</p>

  <p class="p6">"Saçmalama, Gladys."</p>

  <p class="p6">"O kadar alıngan olma, şekerim. Adamı çok beğendiğin anlaşılıyor.., Evet, Mösyö Antoine, şimdi geliyorum... Mösyö Antoine&rsquo;ı sevsinler! Kendini bir şey sanıyor."</p>

  <p class="p6">Norman mektubunda Janet&rsquo;e cumartesi akşamı yemek yemelerini önermişti. Janet o gün öğleyin aylığım alınca keyfinin büsbütün yerine geldiğini hissetti. Bir de boşu boşuna uçakta buraya gelirken kaygılıydım, diye düşündü. Oysa her şey yolunda ve hayat çok güzel.</p>

  <p class="p6">Genç kız o kadar neşeliydi ki, biraz müsrif davranarak, yemeğini Corner Lokantasında yemeğe karar verdi. Böylece müzik de dinlemiş olacaktı.</p>

  <p class="p6">Lokanta oldukça kalabalık olduğu için garson onu başka bir müşterinin bulunduğu bir masaya oturttu.</p>

  <p class="p6">Genç bir adamdı bu. Dalgın dalgın yemeğini yiyordu.</p>

  <p class="p6">Janet garsona istediklerini söyledi. Bir yandan yemek yer, bir yandan müzik dinlerken ansızın bir şeyin farkına vardı. Karşısında oturan genç adam, dikkatle kendini süzüyordu.</p>

  <p class="p6">Janet, yüzü bana yabancı gelmiyor, diye düşündü.</p>

  <p class="p6">Aynı anda genç adamla göz göze gelince yabancı eğilerek, Janet&rsquo;i selamladı. "Affedersiniz, matmazel. Beni tanımadınız sanırım?"</p>

  <p class="p6">Janet bunun üzerine dana dikkatle baktı. San saçları ve çocuksu yüzüyle gerçekten hoş ve yakışıklıydı.</p>

  <p class="p6">Genç adam, "Aslında resmen tanıştırılmış değiliz," diye devam etti. "Tabii bu cinayet olayını bir tür tanışma sayabiliriz. Bir de mahkemede birlikte tanıklık ettiğimizi."</p>

  <p class="p6">Janet, "A, tabii," dedi. "Ne aptalım! Yüzünüz bana yabancı gelmiyordu. Siz..."</p>

  <p class="p6">Genç adam neşeyle bir selam daha verdi. "Ben Charles Dupont&rsquo;um."</p>

  <p class="p6">Janet o zamana dek basit ve sessiz bir hayat sürmüş, hiçbir erkek arkadaşı olmamıştı. Oysa şimdi genç adamların ilgisini çekmeye başladığını anlıyordu. Masanın üzerinden ona doğru eğilen Charles Dupont&rsquo;un yüzünde kibar bir ilgiden daha fazla şeyler vardı. Genç adamın Janet&rsquo;le karşı karşıya oturmaktan çok hoşlandığı belliydi.</p>

  <p class="p6">Janet hafif bir kaygıyla içinden, ama o bir Fransız, dedi. Fransızların çapkın olduğunu, bir kızın onların karşısında dikkatli davranması gerektiğini söylerler.</p>

  <p class="p6">Sonra, "Demek hâlâ İngiltere&rsquo;desiniz?" diye konuştu, için için de bu sözlerinin saçmalığı yüzünden kendi kendine kızdı.</p>

  <p class="p6">"Evet. Babam konferans vermek İçin Edinburgh&rsquo;a gitti. Ancak yarın Fransa&rsquo;ya dönüyoruz."</p>

  <p class="p6">"Anlıyorum."</p>

  <p class="p6">Charles Dupont, "Polis daha kimseyi tutuklamadı, değil mi?" diye sordu.</p>

  <p class="p6">"Evet Zaten son zamanlarda gazetelerde de olayla ilgili bir şey yok. Belki polis dosyayı kapattı."</p>

  <p class="p6">Charles Dupont başını salladı. "Hayır, hayır, hiçbir zaman vazgeçmezler onlar. Polisler sessizce..." eliyle bir işaret yaptı. "Ve karanlıkta çalışırlar."</p>

  <p class="p6">Janet endişeyle, "Yapmayın," dedi. "Beni korkutuyorsunuz."</p>

  <p class="p6">"Haklısınız... Cinayet işlenen bir yerde bulunmuş olmak hoş bir şey değil." Ekledi. "Ben ölen kadına sizden daha yakındım, çok daha yakın... Bazen bu aklıma gelince ürperiyorum."</p>

  <p class="p6">Janet sordu. "Sizce katil kim? Bunu düşündüm, ama işin içinden çıkamadım."</p>

  <p class="p6">Charles Dupont omzunu silkti. "Katil ben değilim. Kadın çok çirkindi."</p>

  <p class="p6">Janet, "Herhalde insan güzel bir kadın yerine çirkin ve yaşlısını öldürmeyi yeğler." dedi.</p>

  <p class="p6">"Hiç de değil... Bir kadın güzelse ve onu seviyorsanız... O size kötü davranır, sizi kıskandırırsa o zaman, &lsquo;Pekâlâ,&rsquo; dersiniz. &lsquo;Ben de onu öldürürüm. Üstelik hoşuma da gider.&rsquo; Kıskançlıktan çılgına dönünce böyle düşünürsünüz."</p>

  <p class="p6">"Onu öldürmek gerçekten hoşunuza gider mi?"</p>

  <p class="p6">"İşte bunu bilmiyorum, matmazel. Çünkü şimdiye kadar bu işi hiç denemedim." Genç adam güldü, sonra da başını salladı. "Ama Giselle gibi çirkin bir kadın... Onu öldürmeyi kim ister?"</p>

  <p class="p6">"Evet, bu da bir fikir..." Janet kaşlarını çattı, "insan onun bir zamanlar genç ve güzel olduğunu düşününce üzülüyor."</p>

  <p class="p6">"Biliyorum, biliyorum." Charles Dupont birdenbire ciddileşti. "Hayatın acı taraflarından biri de budur. Kadınların yaşlanması."</p>

  <p class="p6">Janet, "Kadınları ve onların güzelliklerini oldukça düşündüğünüz anlaşılıyor," dedi.</p>

  <p class="p6">"Tabii. Bence bu dünyanın en ilginç konusu. Bu size garipbgelebilir, çünkü siz İngilizsiniz. Bir İngiliz erkeği önce işini düşünür, sonra sporu ve en sonunda karısını. Evet, evet, gerçekten böyledir. Örneğin... Suriye&rsquo;de küçük bir otelde bir İngiliz vardı. Karısı ansızın hastalandı. Adamın belirli bir tarihte Irak&rsquo;ta olması gerekiyordu. Eh bien, inanır mısınız, adam karısını bırakıp gitti. Karısı ve kendisi bunu gayet olağan karşıladılar. Bu İngiliz erkeğinin görevine düşkün, asil ve bencillikle ilgisi olmayan bir insan olduğunu düşündüler. Gelgelelim kadına bakması için çağırılan doktor böyle düşünmedi. Adamın barbarın biri olduğuna karar verdi. Bir erkeğin karısı her şeyden önemli olmalıdır. Çünkü o bir insandır, işse daha sonra gelir."</p>

  <p class="p6">Janet, "Bilmem ki," dedi. "Bence insanın işi her şeyden önemlidir."</p>

  <p class="p6">"Peki neden? Bakın, siz de aynı şekilde düşünüyorsunuz. İnsan işini yapar ve karşılığında para alır. Bir kadınla ilgilenirken de kazandığı parayı harcar. Onun için bence bu ikincisi incisinden daha asil ve ideal olanıdır."</p>

  <p class="p6">Janet gülmeye başladı. "Neyse... Herhalde bir erkeğin benimle ilgilenirken bundan zevk duyduğunu hissetmek hoşuma giderdi. Ayrıca onun beni bir görev saydığını anlamaksa üzerdi."</p>

  <p class="p6">"Hiç kimse sizin için böyle düşünemez, matmazel."</p>

  <p class="p6">Genç adamın sesindeki heyecan, kızın kızarmasına neden olmuştu. Charles Dupont konuşmasın" sürdürdü. "İngiltere&rsquo;ye daha önce bir kez geldim. Geçen gün Resmi Soruşturma çok ilgimi çekti., Üç ayrı kadın tanıklık ediyordu. Birbirinden farklı üç kadın."</p>

  <p class="p6">Janet neşeyle, "Hakkımızda ne düşündünüz?" diye sordu.</p>

  <p class="p6">"O Kontes Horbury... püf! O tipleri bilirim... Çok güzel olmalarına karşın fazla pahalıya malolan duygusuz kadınlardır. Kumar masalarının başından kalkmazlar. Yüzleri güzel, ifadeleri ise serttir. Ayrıca onların on beş yıl sonra ne hal alacaklarını da bilirsiniz. O tipler yalnızca heyecan için yaşarlar. Kumar oynarlar, belki uyuşturucu maddeler de kullanırlar Evet, Kontes Horbury hiç de ilginç bir kadın değil."</p>

  <p class="p6">"Ya Lady Venetia?"</p>

  <p class="p6">"Ah, o tam bir İngiliz. Riviera&rsquo;daki herhangi bir dükkân sahibinin veresiye eşya verebileceği bir tip. Bizim tüccarlar insan sarrafıdır. Lady Venetia&rsquo;nın elbisesi çok iyi bir terzinin elinden çıkmıştı. Ama daha çok erkek elbisesine benziyordu. Sanki bütün dünya onunmuş gibi dolaşıyor. Kendini beğenmiş olmasa da sonuçta bir İngiliz. Ayrıca bir İngilizin, adanın hangi tarafından geldiğini hemen anlayıveriyor. Doğru söylüyorum. Öylelerine Mısır&rsquo;da rastladım. &lsquo;Ne? Bilmemkim&rsquo;ler buradalar mı? Hangi Bilmemkim&rsquo;ler? Yorkshire Bilmemkim&rsquo;leri mi? Yoksa Shropshire Bilmemkim&rsquo;leri mi?&rsquo;"</p>

  <p class="p6">O kadar güzel taklit yapıyordu ki, Janet dayanamayarak güldü. "Sonra bir de ben varım..."</p>

  <p class="p6">"Evet, bir de siz. Resmi Soruşturmada size bakarken, &lsquo;Onunla tekrar karşılaşmak hoş olurdu,&rsquo; dedim. &lsquo;Çok hoş olurdu.&rsquo; İşte şimdi karşınızdayım. Tanrı bazen böyle şeyleri kolaylıkla çözümlüyor."</p>

  <p class="p6">Janet, "Siz arkeologsunuz, değil mi?" dedi. "Kazılar yapıyorsunuz?"</p>

  <p class="p6">Charles Dupont heyecanla işinden SÖZ etmeye başladı. Genç kız onu dikkat ve ilgiyle dinliyordu. Sonunda da hafifçe içini çekti. "Bir sürü ülkeye gidip, birçok şey görmüşsünüz. Ben ne bir yere gideceğim, ne bir şey göreceğim."</p>

  <p class="p6">"Bunu ister miydiniz? Yani dışarı gitmeyi? Dünyanın vahşi yerlerini görmeyi? Ama unutmayın saçlarınızı mizampili yaptıramazsınız."</p>

  <p class="p6">Janet güldü. "Saçlarımı ben de kendim yaparım." Başını kaldırıp duvardaki saate baktı. Sonra da garsonu çağırarak hesabı istedi.</p>

  <p class="p6">Charles Dupont biraz da utangaç bir tavırla, "Matmazel..." diye konuşmaya çalıştı. "Acaba... yani... az önce de söylediğim gibi yarın Fransa&rsquo;ya dönüyorum. Acaba bu gece benimle yemek yer miydiniz?"</p>

  <p class="p6">"Çok üzgünüm, imkânsız. Çünkü bu gece birine SÖZ verdim."</p>

  <p class="p6">"Ah! Buna üzüldüm. Çok üzüldüm. Yakında Paris&rsquo;e gelecek misiniz?"</p>

  <p class="p6">"Pek sanmıyorum."</p>

  <p class="p6">"Ben de Londra&rsquo;ya tekrar ne zaman geleceğimi bilmiyorum. Çok yazık." Ayağa kalkarak, bir an Janet&rsquo;in elini sıkıca tuttu. "Sizi tekrar göreceğimi umuyorum." Sözlerinde açık yürekli olduğu belliydi.</p>

  <p class="p6"><span class="t6">&nbsp;</span></p>
</body>
</html>
