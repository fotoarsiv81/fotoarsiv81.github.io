<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>14</title>
</head>

<body>
  <h1 class="h11">14</h1>

  <p class="p6">Janet, Antoine&rsquo;dan çıktığı sırada Norman Gale de mesleğine yakışır bir tavırla, "Çürük fazla derin değil," diyordu. "Biraz açmamız gerek. Canınız acırsa bana haber verin." Aleti ustalıkla kullanmaya başladı. "Tamam... Oldu... Miss Ross."</p>

  <p class="p6">Hemşire Miss Ross hemen Norman&rsquo;ın yanına gelerek, dolguyu hazırladı.</p>

  <p class="p6">Norman Gale dişin dolgusunu tamamlayarak, "Oldu," dedi. "Diğer dişiniz için salı günü gelecektiniz sanırım "</p>

  <p class="p6">Ağzını çalkalamakta olan hastası hemen telaşla, "Bir yolculuğa çıkıyorum. Onun için o randevuyu iptal etmemiz gerek. Özür dilerim... Tabii döndüğüm zaman size haber vereceğim," diyerek odadan aceleyle adeta kaçarcasına çıktı.</p>

  <p class="p6">Norman, "Bu günlük bu kadar," diye mırıldandı.</p>

  <p class="p6">Miss Ross, "Lady Ginsön telefon etti," dedi. "Gelecek haftaki randevusunu iptal ettirdi. Daha sonra randevu alacakmış. Sonra... Bay Blunt da perşembe günü gelemeyecekmiş."</p>

  <p class="p6">Norman Gale başını salladı. Yüzünde sert bir anlam belirmişti. Her gün aynı şey oluyordu. Hastalar telefon ediyor ve randevularına gelemeyeceklerini bildiriyorlardı. Türlü gerekçeler ileri sürüyorlardı tabii. Kısa bir yolculuk. Ani bir yolculuk. Soğuk algınlığı.</p>

  <p class="p6">İleri sürdükleri nedenler doğru değildi. Norman Gale bunu elektrikli aletine uzandığı sırada son hastanın gözlerinden anlamıştı. Ani bir dehşet ve korku! O anda kadının aklından geçenleri kolaylıkla okumuştu. Tanrım. Tabii ya, o kadın öldürüldüğü zaman o da uçaktaymış... Acaba?... Bazen insanların çıldırıp, cinayetler işlediklerini sık sık gazetelerde okuyoruz. Durum hiç iyi değil. Bu adam manyak bir katil olabilir. Duyduğuma göre onları normal insanlardan ayırdetmek mümkün değilmiş. Ancak Gale&rsquo;nin gözlerinde her zaman garip bir pırıltı vardı. Bunu daha önce de farketmiştim.</p>

  <p class="p6">Norman, "Şey," diye içini çekti. "Gelecek hafta fazla çalışmayacağız sanırım, Miss Ross."</p>

  <p class="p6">"Evet. Çok kişi randevularını iptal etti. Neyse, zaten dinlenmeniz gerekiyordu. Yazın başlangıcında çok çalıştınız."</p>

  <p class="p6">"Anladığım kadar bu sonbahar hiç çalışamayacağım."</p>

  <p class="p6">Miss Ross cevap vermedi. Dışarıda telefon çalmaya başlamıştı. Hemşire çabucak dışarı çıktı.</p>

  <p class="p6">Norman, şimdi durumu iyice gözden geçirmeli, diye düşündü. Gerçekleri görmemezlikten gelmek gereksiz. Bu cinayet durumumu sarstı. Çok garip. Oysa olay Janet&rsquo;in durumunun düzelmesine neden oldu. Çok kimse Janet&rsquo;i görmek için berbere gidiyor. Zaten benim durumumu sarsan bu. Hastalar bana bakıp korkuya kapılıyorlar. Dişçi sandalyesine oturduktan zaman artık her şeyin benim elimde olduğunu düşünüyorlar. Manyak bir dişçi... Hoş bir şey olmasa gerek. Cinayet ne tuhaf bir şey. Bunun doğrudan etkili olduğunu sanıyorsun ama öyle değil işte... Böyle bir olay bir sürü şeyi etkiliyor... Neyse gerçeği olduğu gibi kabul edelim. Bir dişçi olarak bu cinayet meslek hayatımı iyice sarstı... Acaba Kontes Horbury&rsquo;yi tutuklarlarsa ne olur? Hastalarım koşa koşa bana dönerler mi? Bu da belli olmaz. İnsan yokuş aşağıya kaymaya başladı mı?.. Neyse, bu o kadar önemli mi? Aldırmıyorum... Hayır, bu da doğru değil. Pekâlâ aldırıyorum. Janet yüzünden tabii... Janet harika bir kız. Ama onunla hemen evlenemem. Kötü, çok kötü... Gülümsedi. Ama her şeyin düzeleceğinden eminim. Çünkü o benden hoşlanıyor ve herhalde biraz beklemeye de razı olur... En iyisi kalkıp Kanada&rsquo;ya gitmek. Evet, oraya gider ve Kanada&rsquo;da para kazanınm. Kendi kendine güldü.</p>

  <p class="p6">Miss Ross içeri girdi. "Telefon eden Bayan Lorri&rsquo;ydi. Çok üzgünüm..."</p>

  <p class="p6">Norman hemşirenin sözlerini tamamladı. "Ancak kendisi Timbuktu&rsquo;ya gitmek zorundaymış. Yaşasın fareler!. Siz de kendinize yeni bir iş bulun Miss Ross. Bu gemi batıyor. Farelerin tekneyi terketmelerinden belli bu."</p>

  <p class="p6">"Sizi terketmeyi aklımdan bile geçirmem, Bay Gale."</p>

  <p class="p6">"Teşekkürler... Hiç olmazsa siz o farelerden değilsiniz. Yine de az önceki sözlerimde ciddiydim. Eğer o olay aydınlanmazsa, benim meslek hayatım da mahvoldu demektir."</p>

  <p class="p6">Hemşire bağırdı. "Bu konuda bir şeyler yapmaları gerek! Bence polis çok beceriksiz. Hiçbir şey yapmıyor."</p>

  <p class="p6">Norman güldü. "Polisin elinden geleni yaptığından eminim."</p>

  <p class="p6">"Bu sorun çözülmeli."</p>

  <p class="p6">"Öyle. Hatta ben de bu işe el atmayı düşündüm. Ama doğrusu ne yapmam gerektiğini pek bilmiyorum."</p>

  <p class="p6">"Ben sizin yerinizde olsam olayı çözmeye çalışırdım Bay Gale. Çünkü siz çok zekisiniz."</p>

  <p class="p6">Norman Gale, bu kızın gözünde kahraman olduğum bir gerçek, diye düşündü. Bu hafiyelik işinde bana yardım etmek ister. Tabii ben başka bir yardımcı istiyorum.</p>

  <p class="p6">Genç adam o akşam Janet&rsquo;le birlikte yemek yedi. Durumun anlaşılmaması için oldukça neşeli davranmasına karşın genç kız durumu hemen sezdi.</p>

  <p class="p6">Sonunda, "Norman," dedi. "İşler kötü mü?"</p>

  <p class="p6">Genç adam, Janet&rsquo;e çabucak baktı sonra gözlerini kaçırdı. "Şey... Fazla iyi sayılmaz. Ama bu mevsim hep böyledir."</p>

  <p class="p6">Janet sert bir sesle, "Saçmalama," diye cevap verdi.</p>

  <p class="p6">"Janet!"</p>

  <p class="p6">"Senin ne kadar üzüldüğünün farkında olmadığımı mı sanıyorsun?"</p>

  <p class="p6">"Üzülmüyorum, öfkeliyim."</p>

  <p class="p6">"Yani hastaların çekinmeye mi başladılar..."</p>

  <p class="p6">"Evet, dişlerini katil zanlısı olan birine çektirmeyi pek istemiyorlar."</p>

  <p class="p6">"Haksızlık bu!"</p>

  <p class="p6">"Orası öyle. Çünkü ben gerçekten iyi bir diş doktoruyum, Janet Ayrıca kata değilim."</p>

  <p class="p6">"Kötü bir şey bu. Birilerinin bir şeyler yapması gerek."</p>

  <p class="p6">"Yardımcım Miss Ross da bugün aynı şeyi söyledi."</p>

  <p class="p6">"Nasıl biri o?"</p>

  <p class="p6">"Miss Ross mu?"</p>

  <p class="p6">"Evet"</p>

  <p class="p6">"Bilmem. İriyarı, kalın kemikli, uzun burunlu, oldukça cid di ve becerikli."</p>

  <p class="p6">Janet nezaketle, "İyi bir insan olduğu anlaşılıyor," diye konuştu.</p>

  <p class="p6">Norman kendi kendini kutladı. Diplomatça davranmasının faydasını görmüştü işte. Aslında Miss Ross&rsquo;un kemikleri öyle iri değildi. Hoş bir yüzü, parlak kırmızı saçları vardı. Ama bu sonuncusunu Janet&rsquo;e söylemenin doğru olmayacağını düşünmüştü.</p>

  <p class="p6">Norman, "Bir şeyler yapmak istiyorum." dedi. "Eğer romanlardaki genç kahramanlardan olsaydım, bir ipucu bulur veya kuşkulu birinin peşine takılırdım."</p>

  <p class="p6">Janet birden genç adamın koluna dokundu "Bak bak Bay Clancy, şu yazar yani. Duvarın önündeki masada tek basma oturuyor, istersen onun peşine takılabiliriz."</p>

  <p class="p6">"Hani sinemaya gidecektik."</p>

  <p class="p6">"Bırak şimdi sinemayı. Bence bu önemli bir rastlantı. Sen birinin peşine takılmak istediğini söyledin. Tanrı da karşına Bay Clancy&rsquo;yi çıkardı. Belli olmaz. Belki bir şeyler öğrenebiliriz." Janet&rsquo;in önerisini Norman da kabul etti.</p>

  <p class="p6">"Dediğin gibi, böyle şeyler belli olmaz. Clancy yemeğinin neresinde? Başımı döndürmedikçe görmem olanaksız. Bunu yapmak istemiyorum."</p>

  <p class="p6">Janet, "Onun durumu da hemen hemen bizimki gibi," diye cevap verdi. "Elimizi çabuk tutup, onu geçmeliyiz. Ondan sonra hesabı öder, adamı izlemeye hazırlanırız."</p>

  <p class="p6">Planı uyguladılar. Sonunda ufaktefek yazar ayağa kalkarak Dean Sokağına çıktı. Norman&rsquo;la Janet de peşinden.</p>

  <p class="p6">Janet, "Böylesi daha iyi," diye fısıldadı, "çünkü Bay Clancy taksiye binebilir."</p>

  <p class="p6">Ama yazar taksiye binmedi. Yağmurluğunu koluna almış, ağır ağır ilerliyordu. Bazen trençkotunun eteği yerde sürünse bile Bay Clancy buna aldırmıyordu. Ne var ki, hareketleri tuhaftı. Yavaş yürürken aniden hızlanıyor, sonra da duruveriyordu. Bay Clancy&rsquo;nin nereye gittiği de belli değildi. Sık sık sağa sapıyordu. Bu yüzden bir geçtiği sokağa bir daha girdiği de oluyordu.</p>

  <p class="p6">Janet iyice ümitlenmeye başlamıştı. "Gördün mü? Adam izlenmekten korkuyor. İzini kaybettirmeye çalışıyor sanırım."</p>

  <p class="p6">"Öyle mi dersin?"</p>

  <p class="p6">"Tabii. Yoksa neden böyle dolaşıp dursun?"</p>

  <p class="p6">"Ay!"</p>

  <p class="p6">Bir köşeyi fazla hızlı döndükleri için az kalsın avlarına çarpıyorlardı. Bay Clancy durmuş bir kasap dükkânına bakıyordu. Dükkân kapalıydı tabii. Ancak yazarın ilgisini bunun hemen yukarısındaki bir şeyin çektiği anlaşılıyordu. Birdenbire, "Çok güzel,* dedi. "Tam istediğim gibi. Çok şanslıyım." Cebinden küçük bir not defteri çıkararak, bir şeyler karaladı. Sonra dönerek hızla yürümeye başladı. Kendi kendine de bir şarkı mırıldanıyordu. Artık Bay Clancy&rsquo;nin Bloomsbury&rsquo;ye doğru gittiği belliydi. Bazen yazar başını çevirdiği zaman peşindekiler adamın dudaklarının oynadığını görüyorlardı.</p>

  <p class="p6">Janet, "Bir şeyler olacak," diye fısıldadı. Çok kaygılı ve telaşlı. Kendi kendine konuşuyor ve bunun farkında da değil."</p>

  <p class="p6">Clancy karşıya geçmek için trafik ışıklarının değişmesini beklerken, Janet&rsquo;le Norman da onun hizasında durdular. Gerçekten yazar kendi kendine konuşuyordu. Yüzünün hatları gerilmiş, rengi uçmuştu. İki genç onun mırıldandığı kelimelerin bir ikisini duya bilmişlerdi.</p>

  <p class="p6">"Kadın neden konuşmuyor? Neden? Bunun bir sebebi olmalı?"</p>

  <p class="p6">Yeşil ışık yandı. Karşı kaldırıma eriştikleri sırada Bay Clancy, "Şimdi anladım," dedi. "Tabii. Onun için de kadının susturulması gerek."</p>

  <p class="p6">Janet telaşla Norman&rsquo; ı çimdikledi.</p>

  <p class="p6">Şimdi Bay Clancy hızla yürüyordu. Yağmurluğuysa iyice yerde sürünüyordu artık. Ufaktefek yazar geniş adımlarla ilerlemekteydi. Peşindekilerin hiç farkında olmadığı anlaşılıyordu. Sonunda iki genci şaşırtırcasına ansızın durdu. Bir eve yaklaşarak, cebinden bir anahtar çıkardı. İçeri girip, kapıyı kapattı.</p>

  <p class="p6">Norman&rsquo;la Janet birbirlerine baktılar.</p>

  <p class="p6">Genç adam, "Burası Bay Clancy&rsquo;nin kendi evi," dedi. "Cardington Meydanı 47 numara. Resmi Soruşturmada bu adresi verdiydi."</p>

  <p class="p6">Janet, "Eh..." diye mırıldandı. "Belki biraz sonra tekrar dışarı çıkar. Neyse bazı Önemli şeyler duyduk hiç olmazsa. Biri... bir. kadın susturulacak. Başka bir kadın ise konuşmuyormuş, Tanrım, bu tam bir dedektif romanına benziyor."</p>

  <p class="p6">Karanlıkların arasından bir ses yükseldi. "İyi akşamlar." Konuşan adam, öne doğru bir iki adım attı. Sokak lambası pos bir bıyığı aydınlatıyordu. Hercule Poirot, "Eh bien," dedi. "Kovalamaca oynamak için güzel bir gece değil mi?"</p>

  <p class="p6">&nbsp;</p>
</body>
</html>
