<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>18</title>
</head>

<body>
  <h1 class="h11">18</h1>

  <p class="p6">Bay James Ryder&rsquo;a, Hercule Poirot&rsquo;nun onu görmeye geldiğini haber verdiklerinde oldukça şaşırdı. Sonra da, "Pekâlâ," dedi. "Onu çağırabilirsiniz."</p>

  <p class="p6">Hercule Poirot pek süslüydü. Yakasına çiçek takmış, eline de zarif bir baston almıştı. "Rahatsız ettiğim için özür dilerim. Sizi madam Giselle olayı için görmek istedim."</p>

  <p class="p6">Ryder, "öyle mi?" diye terslendi. "E, ne olmuş? Oturun... Oturun..." Daha nazik davranmaya çalışarak, "Bir sigara için..." dedi ve sonra ekledi. "Birkaç gün önce müfettiş beni görmeye geldi. O adamlar da her şeye burunlarını sokuyorlar. Her şeye."</p>

  <p class="p6">Poirot sakin sakin, "Bilgi toplamaya çalışıyorlar," dedi.</p>

  <p class="p6">"Olabilir ama herhalde biraz daha dikkatli davranabilirler." Ryder&rsquo;ın sesi acılaşmıştı. "Sonuçta herkesin gururu, bir iş namusu var."</p>

  <p class="p6">"Galiba çok alıngansınız."</p>

  <p class="p6">Ryder, "Durumum hassas da ondan," diye devam etti. "Tabii ben uçakta kadının önünde oturuyordum. Belki polis benden bu yüzden kuşkulanıyor. Ama o yeri ben seçmedim ki. Kadının öldürüleceğini bilseydim, belki de o uçağa binmezdim bile. Bilmiyorum, belki binerdim." Yüzünde düşünceli bir anlam belirdi.</p>

  <p class="p6">Poirot gülümsedi. "Her şeyde bir hayır vardır, derler... Belki sizin için de öyle oldu."</p>

  <p class="p6">"Bunu söylemeniz çok tuhaf... Hem oldu, hem olmadı, diyebilirim. Örneğin polis beni çok sıkıştırdı. Çeşitli imalarda bulundu. Neden ben? Niçin Dr. Byrant&rsquo;dan kuşkulanmıyorlardı? Ne de olsa bir doktor, öyle ehder zehirleri kolaylıkla ele geçirebilir. Sorarım size ben yılan zehirini nereden bulurum?"</p>

  <p class="p6">Poirot, "Bu konunun bir açıdan hayırlı olduğunu söylüyordunuz." diye anımsattı.</p>

  <p class="p6">"Evet. İşin sevindirici yanı da var. Açıkçası bazı gazetelere cinayet hakkında yazılar yazıp, oldukça para aldım. Tabii gazetedekiler benim anlattıklarımı iyice süsleyip, değiştirdiler o başka."</p>

  <p class="p6">Belçikalı, "Bazen bir cinayet bu olayla fazla ilgisi olmayan kişileri değişik şekillerde etkiliyor. Örneğin siz, beklenmedik bir anda bol para kazanmışsınız. O sırada işinize yarayacak bir miktar..." dedi.</p>

  <p class="p6">Ryder, "Para her zaman işe yarar," dedi. Dikkatle Poirot&rsquo;yu süzüyordu.</p>

  <p class="p6">"Bazen para ihtiyacı çok şiddetli olur. işte bu yüzden insan zimmetine para geçirir, hesapları şişirir..." Belçikalı elini salladı. "Tabii sonra da işler karışır."</p>

  <p class="p6">Ryder omuzunu silkti. "Bunların üzerinde durmaya değmez."</p>

  <p class="p6">"Doğru... Böyle iç sıkıcı şeyleri düşünmemek gerek. Kazandığınız para çok işinize yaradı tabii. Çünkü Paris&rsquo;te borç para alamadınız."</p>

  <p class="p6">Ryder öfkeyle bağırdı. "Bunu nereden öğrendiniz?"</p>

  <p class="p6">Poirot gülümseyerek, "Sözlerim doğru değil mi?" diye konuştu.</p>

  <p class="p6">"Evet, doğru. Ama bunun ortalığa yayılmasını istemem."</p>

  <p class="p6">"Merak etmeyin, ağzım sıkıdır."</p>

  <p class="p6">Ryder düşünceli düşünceli mırıldandı. "Ne tuhaf... Bazen azıcık bir para yüzünden insanın bası belaya giriyor. Yine aynı şekilde az bir miktar, durumunu düzeltmesine yardım ediyor... Neyse... Beni neden görmek istediniz, Mösyö Poirot?"</p>

  <p class="p6">"Hassas bir konu bu. Kulağıma bazı şeyler geldi. Siz Madam Giselle&rsquo;den para almadığınızı iddia edip durdunuz. Aslında almışsınız."</p>

  <p class="p6">"Kim söyledi bunu? Yalan! Uydurma! Ben o kadını görmedim bile."</p>

  <p class="p6">"işte bu çok garip."</p>

  <p class="p6">"Garip mi? Ne garibi? Basbayağı iftira bu."</p>

  <p class="p6">Belçikalı düşünceli düşünceli adama baktı. "A... Bu işi incelemem gerek."</p>

  <p class="p6">"Ne demek istiyorsunuz? Amacınız nedir?"</p>

  <p class="p6">Poirot başını salladı, "öfkelenmeyin. Herhalde bir hata var."</p>

  <p class="p6">"Tabii var ya. Ben öyle sosyete kadınlarına para veren bir tefeciyle iş yapar mıyım? Öyleleri kumar borcu olan sosyetik hanımların yardımına koşarlar."</p>

  <p class="p6">"Bu yanlışlıktan dolayı sizden özür dilerim."</p>

  <p class="p6">Poirot yerinden kalkmış, kapıya doğru gitmişti. Orada durdu. "Dr. Bryant&rsquo;dan hoşlanmıyorsunuz galiba?"</p>

  <p class="p6">"Hayır, öyle bir şey yok. Ama doğrusu flüt çalmaya o kadar meraklı bir doktor da hiç görmedim. Adam flütünü de yanına almıştı."</p>

  <p class="p6">"Ah, evet, flüt Böyle şeyler psikolojik açıdan beni çok ilgilendirir."</p>

  <p class="p6">&lsquo;Psikolojik&rsquo; kelimesini duyan Ryder dudak büktü. Şimdi Poirot&rsquo;ya kuşkuyla bakıyordu.</p>

  <p class="p6"><span class="t6">&nbsp;</span></p>
</body>
</html>
