<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>12</title>
</head>

<body>
  <h1 class="h11">12</h1>

  <p class="p6">Kont Horbury büfenin önünde durarak, dalgın bir hareketle tabağına börek aldı.</p>

  <p class="p6">Stephen Horbury yirmi yedi yaşındaydı. İlk bakışta nasıl bir insan olduğunu anlamak kolaydı. Spora, açık havaya düşkün, pek zeki olmayan biriydi. Şefkatli, biraz geri kafalı, son derece sadık ve inanılmayacak kadar da inatçıydı.</p>

  <p class="p6">Kont tabağını masaya götürerek oturdu. Kahvaltısından bir iki lokma alırken gazeteyi açıp baktı sonra kaşlarını çatarak biraz kahve içti. Bir an kararsızca durup, sonra ayağa kalktı. Yemek odasından çıkarak, geniş holü geçti. Yukarıya çıktı. Bir kapıya vurarak, biraz bekledi. Sonunda içeriden tiz bir ses, "Buyrun." dedi.</p>

  <p class="p6">Kont Horbury odaya girdi.</p>

  <p class="p6">Güneye bakan, güzel, geniş bir yatak odasıydı burası. Cicely Horbury büyük oymalı yatağındaydı. Gül rengişifon geceliği, sarı saçlanylâ çok güzeldi. Yanındaki komodinin üzerine kahvaltı tepsisi konmuştu. Genç kadın kendine gelen mektupları açarken oda hizmetçisi odada dolaşmaktaydı.</p>

  <p class="p6">Böyle bir manzarayla karşılaşan bir erkeğin soluğu sıklaşırdı ama karısının bu güzel görünüşü Kont Horbury&rsquo;i etkilemedi bile.</p>

  <p class="p6">Üç yıl önce Cicely&rsquo;nin güzelliği genç adamı deliye çevirmişti neredeyse. Çılgıncasına, körcesine âşık olmuştu. Oysa artık bu aşk geçmişti. Genç kont ne delilik etmiş olduğunu çok iyi biliyordu. Artık aklı başına gelmişti.</p>

  <p class="p6">Kontes Horbury şaşkınlıkla. "A, Stephen?" dedi.</p>

  <p class="p6">Kont sert bir sesle, "Seninle konuşmak istiyorum," diye cevap verdi. "Yalnız..."</p>

  <p class="p6">Kontes Horbury oda hizmetçisine dönerek, "Madeleine. Haydi, o işleri bırak ve git." diye konuştu.</p>

  <p class="p6">Fransız kız, "Emredersiniz, m&rsquo;lady," diye mırıldandı. Göz ucuyla Kont Horbury&rsquo;e baktıktan sonra çabucak odadan çıktı.</p>

  <p class="p6">Stephen Horbury kız kapıyı kapayıncaya dek bekledi. Sonra, "Buraya neden geldiğini öğrenmek istiyorum, Cicely..." dedi.</p>

  <p class="p6">Kontes Horbury biçimli omuzlarını silkti. "Neden gelmeyeyim, Stephen?"</p>

  <p class="p6">"Neden mi gelmeyesin? Bunun için bir sürü neden var."</p>

  <p class="p6">Kadın, "Aman, nedenler," diye mırıldandı.</p>

  <p class="p6">"Evet, nedenler. Aramızdaki her şey bitti. Seninle birlikte yaşama komedisine devam etmemeye karar vermiştik. Herhalde anımsıyorsun. Sana Londra&rsquo;daki evi ve birde cep harçlığı verdim. Gerektiğinden fazla cömert bir cep harçlığı... Belli bir sınır içinde bildiğin gibi hareket etme hakkın vardı. Şimdi neden ansızın şatoya döndün?"</p>

  <p class="p6">Cicely tekrar omzunu sllkti. "Bunu daha doğru buldum."</p>

  <p class="p6">"Yani yine paraya mı ihtiyacın var?"</p>

  <p class="p6">Kontes Horbury bağırdı. "Senden nefret ediyorum! Sen erkeklerin en cimrisisin!"</p>

  <p class="p6">"Cimri? Cimri ha? Savurganlığın yüzünden Horbury şatosunu ipotek etmek zorunda kaldığımı unuttun galiba?"</p>

  <p class="p6">"Şato, şato, şato! Aklın fikrin hep şatoda! Senin için Horbury her şeyden önemli. Şatoda oturacaksın, ata bineceksin, ava gideceksin! Bir kadın için hayat mı bu?"</p>

  <p class="p6">"Bazı kadınlar böyle şeylerden hoşlanırlar."</p>

  <p class="p6">"Evet, Venetia Kerr gibi kadınlar. O da yan at zaten. Sen aslında onun gibi biriyle evlenmeliydin."</p>

  <p class="p6">Kont Horbury pencereye doğru gitti. "Artık bunun için biraz geç. Ben seninle evlendim."</p>

  <p class="p6">"Ve bu evliliği sona erdiremiyorsun!" Cicely kin ve zaferle güldü. "Beni başından atmak istiyorsun ama başaramayacaksın."</p>

  <p class="p6">Genç adam, "Bütün bunları tekrar tekrar konuşmamız şart mı?" dedi.</p>

  <p class="p6">"Ah, ne ciddi ve sadık bir erkeksin. Arkadaşlarıma söylediğin sözleri tekrarladığım zaman gülmekten katılıyorlar."</p>

  <p class="p6">"Canları istiyorsa gülebilirler. Şimdi asıl konumuza dönelim mi? Yani buraya gelme nedenine."</p>

  <p class="p6">Ne var ki, karısı bu sözlere aldırmadı bile. "Gazetelere artık benim borçlarımdan sorumlu olmadığın hakkında ilan vermişsin. Sence bir beyefendinin yapacağı bir şey mi bu?"</p>

  <p class="p6">"O önlemi almak zorunda kaldığım için ben de üzgünüm. Hatırlarsan, sana söyledim. Kaç kez uyardım. Tabii sen aldırmadın. Borçlarını ödedim. Kumara ne kadar düşkün olduğunu biliyorsun... Ama bütün bunlardan SÖZ etmenin ne gereği var? Şimdi Horbury şatosuna neden geldiğini anlamak istiyorum. Buradan hep nefret ederdin. Şatoda sıkıntıdan patlardın."</p>

  <p class="p6">Cicely Horbury&rsquo;nin küçük yüzünde somurtkan bir anlam belirdi. "Bu ara bunu daha uygun buldum."</p>

  <p class="p6">"Bu ara daha uygun mu buldun?" Kont bu sözleri düşünceli bir tavırla tekrarlamıştı. Sonra aniden sert bir sesle, "Cicely, o yaşlı Fransız kadından para mı aldın?" diye sordu.</p>

  <p class="p6">"Hangi kadın? Ne demek istediğini anlayamadım."</p>

  <p class="p6">"Ne demek istediğimi pekâlâ biliyorsun. Şu Paris uçağında öldürülen kadını kastediyorum. Senin bindiğin uçaktaki Fransızı. O kadından borç para mı aldın?"</p>

  <p class="p6">"Hayır, ne münasebet! Böyle şeyler de nereden aklına gelir?"</p>

  <p class="p6">"Aptalca hareket etme, Cicely. Eğer o kadından borç aldıysan, bana açıkça söyle. O olayın henüz kapanmadığını unutma. Resmi Soruşturmada kadını bilinmeyen bir kişinin veya kişilerin öldürdüğüne karar verildi, iki ülkenin polisi hâlâ olayla uğraşıyor. Gerçeği ortaya çıkarmaları yalnızca zaman meselesi. Fransız kadın mutlaka geride bazı belgeler, kâğıtlar bıraktı. Eğer, senin onunla ilişkin olduğunu gösterecek bir kanıt varsa, buna daha önceden hazırlanmalıyız. Avukatla konuşmamız iyi olur."</p>

  <p class="p6">"O Allanın cezası mahkemede tanıktık ettim ve kadını tanımadığımı söyledim yal"</p>

  <p class="p6">Kocası alaylı bir tavırla, "Bu fazla bir şeyi kanıtlamaz," dedi. "Eğer Giselle&rsquo;le bir ilişkin varsa, polis bunu yakında ortaya çıkarır."</p>

  <p class="p6">Cicely öfkeyle yatakta doğruldu. "Belki de kadını benim öldürdüğümü düşünüyorsun. O uçakta ayağa kalkıp, yanaklarımı şişirdim ve zehirli dikeni boruyla kadına fırlattım. Hah, saçma!"</p>

  <p class="p6">Stepnen düşünceli bir tavırla başını salladı. "Evet, bütün olay bir garip. Ama içinde olduğun durumu anlamanı istiyorum."</p>

  <p class="p6">"Durum? Hangi durum? Söylediklerimin bir kelimesine bile inanmıyorsun. Korkunç bir şey bu. Sonra... birdenbire benim için bu kadar kaygılanmanın nedenini anlayamıyorum? Sanki bana bir şey olursa çok aldırırsın da. Benden nefret ediyorsun. Benden hiç hoşlanmıyorsun. Yarın ölsem sevinir, bayram edersin! Neden şimdi böyle rol yapıyorsun?"</p>

  <p class="p6">"Fazla ileri gitmiyor musun? Biliyorum, benim eski kafalı olduğumu düşünüyorsun. Benim için aile ismim ve şerefim çok önemli ve değerli. Herhalde bu senin aşağı göreceğin modası geçmiş bir duygu... Ne yapalım ben böyleyim işte." Aniden dönerek, odadan çıktı. Şakağındaki bir damar hızla atarken kafasında düşünceler birbirini kovalıyordu. Nefret. Nefret. Evet, bu gerçekten doğru. Yarın ölürse bayram edermişim? Hah, o zaman hapisten çıkmış bir insan gibi hissederdim kendimi... Hayat ne garip? Onu revüde gördüğüm zaman küçücük bir kıza benziyordu. Melek gibi, güzel, küçük bir kıza... Zavallı budala! Zavallı budala Stephen! Onun için deli oluyordum! Çıldırmıştım adeta. Tatlı, masum, sevimli bir hali vardı. Oysa kinci, boş kafalı, görgüsüz ve ahlaksız bir kadınmış... evlenir evlenmez iç yüzü ortaya çıktı. Artık onun güzelliğini bile görmüyorum.</p>

  <p class="p6">Genç adam ıslık çalınca bir köpek koşarak yanına geldi. Konta hayranlıkla bakıyordu. Stepnen Morbury eğilerek, hayvanın uzun kulaklarını okşadı. "Betsy&rsquo;cik..." Başına bir şapka geçirerek, yanında köpeğiyle evden çıktı.</p>

  <p class="p6">Ağır ağır dolaşırken biraz kendine gelmeye başladı. O sinirli hali kalmamıştı. En sevdiği atının boynunu okşayıp seyislerle konuştu. Çiftlik evine giderek, çiftçinin karısıyla bir iki laf etti.</p>

  <p class="p6">Peşinde köpeği, dar bir kır yolundan ilerlerken, kıratına binmiş olan Venetia Kerr karşısına çıktı.</p>

  <p class="p6">Lady Venetia atın üzerinde gerçekten çok hoş duruyordu. Kont Horbury, ona hayranlık ve sevgiyle baktı.</p>

  <p class="p6">"Merhaba Venetia."</p>

  <p class="p6">"Merhaba Stepnen."</p>

  <p class="p6">Bir süre havadan sudan, at satışlarından SÖZ ettiler.</p>

  <p class="p6">Sonra Kont, "Cicely burada." diye konuştu.</p>

  <p class="p6">"Burada, şatoda mı?" Venetia hayretini belli etmekten hoşlanmayan bir kadındı. Yine de sesinden bu işe çok şaşırdığı anlaşılıyordu.</p>

  <p class="p6">"Evet. Dün gece geldi." Kısa bir sessizlik oldu. Sonra Stephen, "Sen Resmi Soruşturmadaydın değil mi, Venetia?" diye sordu. "Şey... nasıl gitti?"</p>

  <p class="p6">Genç kadın bir an düşündü. "Kimse fazla bir şey söylemedi ve bir açıklamada bulunmadı. Ne demek İstediğimi anlıyorsun değil mi?"</p>

  <p class="p6">"Polis de fazla bir bilgi vermiyor tabii."</p>

  <p class="p6">"Evet"</p>

  <p class="p6">Kont, "Bu olay seni rahatsız etmiş olmalı." dedi.</p>

  <p class="p6">"Tabii, hoşa gidecek bir şey değildi. Ama doğrusu fazla sıkılmadım. Savcı iyi bir insandı."</p>

  <p class="p6">Stepnen dalgın dalgın elini çite vurdu. "Şey... Venetia, bu konuda bir fikrin var mı? Yani... cinayeti kim işlemiş olabilir?"</p>

  <p class="p6">Venetia Kerr başını yavaşça salladı. "Hayır." Bir an durdu. Söylemek istediklerini Stephen&rsquo;i incitmeden nasıl anlatacağını düşündü. Sonra, hafifçe güldü. "Her neyse katil ne Cicely, ne de benim. Bunu kesinlikle biliyorum. Böyle bir şey yapmaya kalksaydım hemen beni görürdü. Ben de onu."</p>

  <p class="p6">Kont da güldü. "Eh, öyleyse bir sorun yok." Venetia şaka etmiş gibi davranmışsa da Stepnen&rsquo;in sesinden oldukça rahatladığını anlamıştı. Venetia, demek ki bazı kuşkulan varmış, diye düşündü.</p>

  <p class="p6">Stepnen, "Venetia," dedi. "Birbirimizi uzun zamandan beri tanıyoruz, değil mi?"</p>

  <p class="p6">"Evet. Çocukken gittiğimiz o korkunç dans okulunu anımsıyor musun?"</p>

  <p class="p6">"Nasıl anımsamam? Bana seninle her şeyi konuşabilirmişim gibi geliyor..."</p>

  <p class="p6">"Tabii konuşabilirsin." Venetia bir an duraksadı. Sonra da sakin bir sesle konuşmasını sürdürdü. "Cicely konusu bu galiba..."</p>

  <p class="p6">"Evet. Bak, Venetia. Cicely&rsquo;nin o Giselle denilen kadınla herhangi bir ilişkisi var miydi?"</p>

  <p class="p6">Venetia ağır ağır cevap verdi. "Bilmiyorum... Ben başka yerdeydim bildiğin gibi. Henüz Le Pinetle ilgili dedikoduları duymadım."</p>

  <p class="p6">"Peki, sen bu olay hakkında ne düşünüyorsun?"</p>

  <p class="p6">"Açıkçası Cicely&rsquo;nin Giselle&rsquo;den para aldığını duyarsam, buna hiç şaşmam."</p>

  <p class="p6">Stepnen düşünceli bir tavırla başını salladı. "Evet..."</p>

  <p class="p6">Venetia sevgiyle, "Bu seni üzer mi?" diye sordu. "Sonuçta artık birbirinizle bir ilişkiniz yok. Bu olay da yalnızca Cicely&rsquo;i ilgilendirir"</p>

  <p class="p6">"O karım olduğu sürece bu olay beni de ilgilendirir."</p>

  <p class="p6">"Ondan boşanmak istiyor musun?"</p>

  <p class="p6">"Cicely buna yanaşmıyor."</p>

  <p class="p6">"Eline fırsat geçseydi boşar miydin?"</p>

  <p class="p6">"Hem de nasıl!" Genç adamın sesi sertleşmişti.</p>

  <p class="p6">Venetia düşünceli düşünceli, "Herhalde Cicely de bunu biliyor." diye mırıldandı.</p>

  <p class="p6">"Evet."</p>

  <p class="p6">ikisi de susuyorlardı şimdi.</p>

  <p class="p6">Venetia, Cicely, bir Mart kedisi kadar ahlaksız, diye düşünüyordu. Bunu çok iyi biliyorum. Ama dikkatli aynı zamanda. Son derecede sinsi ve kurnaz. Sonra yüksek sesle, "Demek durum fazla ümit verici değil," dedi.</p>

  <p class="p6">Stephen, "Öyle," diye başını salladı. Sonra da birden, "Serbest olsaydım, benimle evlenir miydin, Venetia?" dedi.</p>

  <p class="p6">Genç kadın gözlerini atının kulağına dikerek, oldukça ifadesiz bir sesle, "Herhalde evlenirdim," diye cevap verdi.</p>

  <p class="p6">Stephen! Tâ çocukluğundan beri Stephen&rsquo;e âşıktı o. Stephen de ondan hoşlanırdı. Ama bu genç adamın hırslı, yalancı bir dansöze çılgınca .âşık olmasını engelleyememişti.</p>

  <p class="p6">Kont, "Seninle birlikte çok iyi bir hayat sürerdik," dedi mırıldanırcasına. Gözlerinin önünde bazı hayaller belirmişti. Atla dolaşmak... Av partileri... Çocuklar... Cicely bunları hiçbir zaman onunla paylaşmayacaktı. Paylaşamazdı. Ayrıca o çocuk sahibi de olmak istemiyordu. Kontun gözlerinin önünde sis gibi bir şey belirdi. Sonra Venetia&rsquo;nın yine anlamsız olan sesini duydu.</p>

  <p class="p6">"Stephen, madem istiyorsun... Birlikte kaçarsak, Cicely seni boşamak zorunda kalır."</p>

  <p class="p6">Genç adam sertçe onun sözünü kesti. "Senin böyle bir şey yapmana göz yumar mıyım sanıyorsun?"</p>

  <p class="p6">"Ben buna aldırmam ki."</p>

  <p class="p6">"Ben aldırırım." Kont kesin bir tavırla konuşmuştu.</p>

  <p class="p6">Venetia, işte o kadar, diye düşündü. Peşin yargılan var. Her şeye karşın çok iyi bir insan. Zaten onun değişmesini istemezdim. Sesini yükseltti. "Neyse... Ben gideyim artık, Stephen." Topuğuyla usulca atına dokundu. Dönerek Stephen&rsquo;e elini sallarken, göz göze geldiler. İşte bu bakışta birbirlerine söylemedikleri bütün duygular toplanmıştı.</p>

  <p class="p6">Venetia kır yolunda bir dönemece saparken kırbacını düşürdü. Yolda yürümekte olan bir adam eğilip bunu aldı. Abartmalı bir tavır ve reveransla kırbacı genç kadına verdi.</p>

  <p class="p6">Venetia teşekkür ederken, bir yabancı, diye düşündü. Yüzü bana yabancı gelmedi. Bir yandan Stephen&rdquo;i düşünürken, bir yandan da yabancıyı anımsamaya çalıştı. Tam eve yaklaştığı sırada, birden irkildi. Yabancı bana uçakta yerini veren ufaktefek adamdı. Resmi Soruşturmada onun tanınmış bir dedektif olduğundan söz etmişlerdi... Acaba... burada ne işi var?</p>

  <p class="p6"><span class="t6">&nbsp;</span></p>
</body>
</html>
