<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>19</title>
</head>

<body>
  <h1 class="h11">19</h1>

  <p class="p6">Kontes Horbury, Londra&rsquo;daki evinde, tuvalet masasının önünde oturuyordu. YÜZÜ sararmış, dudakları kurumuştu.</p>

  <p class="p6">Elinde tuttuğu mektubu dördüncü kez okudu.</p>

  <p class="p6">"Sayın Kontes Horbury,</p>

  <p class="p6">Geçenlerde ölen Madam Giselle&rsquo;de bulunan bazı belgeler benim elime geçmiş bulunuyor. Bu konu sizi veya Bay Raymond Barr&rsquo;ı ilgilendiriyorsa, hemen memnunlukla size uğrar ve bu konuyu görüşürüm.</p>

  <p class="p6">Veya belki de bu konuyu eşinizle halletmemi daha uygun bulursunuz.</p>

  <p class="p6">Saygılarımla,</p>

  <p class="p6">JOHN ROBİNSON."</p>

  <p class="p6">Cicely Horbury, aynı mektubu tekrar tekrar okumak aptallık, diye düşündü. Köpek... Ahlaksız köpek.. O yalancı Fransız cadısı da bana kendisi ansızın ölürse müşterilerine bir zarar gelmeyeceğini söylemişti. Önlem aldığından SÖZ etmişti. Allah kahretsin!... Ah, sinirlerim çok bozuk... Haksızlık bu. Haksızlık. Titreyen elleriyle altın kapaklı bir şişeye uzandı. Beni yatıştırır bu. Aklımı başıma getirir. Aldığı tozu burnuna çekti. Hah... Artık daha mantıklı düşünebilirim. Ne yapacağım?... Bu mektubu yazan adamı görmekten başka çarem yok. Ama adamın isteyeceği parayı nereden bulacağımı bilemiyorum. Neyse... Bu daha sonra önce adamı görmeli, neler bildiğini öğrenmeliyim.</p>

  <p class="p6">Kalkıp yazı masasına gitti. İri, bozuk yazısıyla çabucak birkaç satır karaladı.</p>

  <p class="p6">"Kontes Horbury, Bay John Robinson&rsquo;a yarın sabah saat on birde evde bulunacağını bildirir..."</p>

  <p class="p6">&nbsp;</p>

  <p class="p6">***</p>

  <p class="p6">Norman sordu. "Nasıl? İyi mi?" Poirot&rsquo;nun büyük bir şaşkınlıkla kendine baktığını görünce kıpkırmızı kesildi.</p>

  <p class="p6">Belçikalı "Tanrı aşkına," dedi. "Siz oyun mu oynuyorsunuz?"</p>

  <p class="p6">Norman Gale büsbütün kızararak, "Görüntümü biraz değiştirmem gerektiğini düşündüm..." dedi.</p>

  <p class="p6">Poirot içini çekti. Sonra genç adamı kolundan tutarak, aynaya götürdü. "Kendinize bir bakın. Sizden bütün istediğim bu. Şu halinize bir bakın. Kendinizi ne sanıyorsunuz? Noel baba mı? Evet, sakalınız beyaz değil, kapkara. Üstelik bunun sahte olduğu da öyle belli ki. Ayrıca sakalı beceriksizce takmışsınız. Bu yetmezmiş gibi, kaşlarınızı da kalınlaştırmışsınız, ön dizlerinizin üstündekinin yaldızlı kâğıt olduğunu anlamayacaklarını sanıyorsanız, çok yanılıyorsunuz. Anlaşılan böyle şeylere hiç yeteneğiniz yok, dostum."</p>

  <p class="p6">Norman soğuk bir sesle, "Bir zamanlar amatör topluluklarla sahneye çıkardım," dedi.</p>

  <p class="p6">"İnanılacak gibi değil. Herhalde o zaman da makyaj işini size bırakmazlardı... Bu yaptığınız makyaj sahnede, ışıkların altında bile yutulmaz. Kaldı ki gündüz ışığında Londra&rsquo;da..." Poirot omzunu silkti. "Hayır, dostum. Siz bir komedyen değil, bir şantajcısınız. Kontesin sizden korkmasını istiyorum. Sizi görünce gülmekten katılmasını değil." Genç adama bir iki kutu verdi. "Haydi banyoya geçip yüzünüzü temizleyin."</p>

  <p class="p6">Norman Gale fena halde utanmıştı. Belçikalının isteğini yerine getirdi. On beş dakika sonra banyodan çıktığı zaman yüzü hâlâ utancından kıpkırmızıydı.</p>

  <p class="p6">Poirot başını salladı. "İyi... Komedi sona erdi artık. Şimdi işimize bakalım. Bıyık takmanıza izin vereceğim. Tabii izninizle bunu ben yapıştıracağım... İşte... Tamam... Saçınızı başka şekilde tarayacağız... Evet, bu kadarı yeter... Şimdi rolünüzü ezberleyip ezberlemediğinizi anlayalım."</p>

  <p class="p6">Norman Gale&rsquo;yi dikkatle dinledi. Sonra da, "Bu iyi," diye cevap verdi. "Haydi bakalım... Şansınız açık olsun."</p>

  <p class="p6">"Öyle olacağını umarım. Ama bana evde öfkeli bir kocayla iriyarı iki polis bekliyormuş gibi geliyor."</p>

  <p class="p6">Poirot, "Korkmayın, korkmayın," dedi. "Her şey yolunda gidecek."</p>

  <p class="p6">Norman, "O sizin düşünceniz," diye söylendi. Cesareti iyice kırılmıştı. Bir sürü şey düşünüyordu.</p>

  <p class="p6">***</p>

  <p class="p6">Genç adam, kontesin Grosvenor Meydanındaki evinin kapısını çalarken de yine endişeliydi. Onu ilk katta küçük bir odaya aldılar. Bir, iki dakika sonra da Cicely Horbury içeri girdi.</p>

  <p class="p6">Norman derin bir nefes aklı. Kadın benim bu işte yeni olduğumu anlamamalı, diye düşünüyordu.</p>

  <p class="p6">Cicely, "Bay Robinson?" dedi.</p>

  <p class="p6">Norman eğildi. "Emrinizdeyim." Sonra da kendi kendine tiksintiyle, satıcıdan farkım yok, dedi. Ama bu şekilde davranmamın nedeni korku.</p>

  <p class="p6">Cicely, "Mektubunuzu aldım." dedi.</p>

  <p class="p6">Norman kendini toparlarken bir yandan da, o ihtiyar budala rol yapamadığımı söyledi, diye düşünüyordu. Görsün bakalım rol kesmek nasıl olurmuş. Az kalsın gülüyordu.</p>

  <p class="p6">Sonra küstah bir tavırla genç kadına baktı. "Evet?... E, şimdi ne diyorsunuz, kontes?"</p>

  <p class="p6">"Ne demek istediğinizi anlayamadım."</p>

  <p class="p6">"Haydi, haydi. Ayrıntıyı açıklamamız mı gerek? Herkes, deniz kıyısında geçirilen tatillerin ne kadar tatlı, ne kadar hoş şeyler olduğunu bilir. Ancak nedense kocalar bu fikirde değillerdir. Kontes Horbury, delillerin neler olduğunu herhalde çok iyi biliyorsunuz. Doğrusu ihtiyar Giselle harikulade bir kadındı. İyi şeyler bulurdu o. Birinci sınıf deliller. Otelcilerden filan tabi. Şimdi önemli olan konu şu: bu delilleri en çok kim istiyor? Siz mi, yoksa Kont Horbury mi?"</p>

  <p class="p6">Cicely titreyerek ayağa kalktı.</p>

  <p class="p6">Norman, "Ne de olsa ben bir satıcıyım," dedi. Sesi gitgide bayağılaşıyordu. Rolüne iyice girmişti artık. "Siz alıcı mısınız? İşte önemli olan bu."</p>

  <p class="p6">"O deliller nereden elinize geçti?"</p>

  <p class="p6">"Kontes Horbury, işin bu yanı hiç de önemli değil. Hepsi bende. Önemli olan bu."</p>

  <p class="p6">"Size inanmıyorum. Delilleri bana gösterin."</p>

  <p class="p6">Norman sinsi sinsi gülerek, başını salladı. "Yanımda bir şey getirmedim. O kadar acemi değilim. Ama iş yapmaya karar verirsek, o zaman durum değişir tabii. Siz bana parayı vermeden önce o kâğıttan gösteririm."</p>

  <p class="p6">"Ne... ne kadar istiyorsunuz?"</p>

  <p class="p6">"On bin... Dolar değil sterlin."</p>

  <p class="p6">"O kadar para bulmam mümkün değil."</p>

  <p class="p6">"İnsan istediği zaman çok şeyler başarır. Tabii mücevherler eskisi kadar fazla para etmiyor, inciler yine de değerden düşmedi. Bakın... Sizi memnun etmek isterim. Onun için sekiz bine ineceğim. Son sözüm bu. Size durumu düşünmeniz için iki gün süre de vereceğim."</p>

  <p class="p6">"O kadar para bulamam."</p>

  <p class="p6">Norman içini çekerek, başını salladı. "Belki de Kont Horbury&rsquo;nin neler olup bittiğini öğrenmesi daha iyi olacak. Yanılmıyorsam, koca karısını boşadığı zaman ona para vermek zorunda da kalmıyormuş. Doğrusu Bay Raymond Barr da yetenekli bir aktör. Tabii henüz fazla para kazanamıyor. Artık daha fazla konuşmayalım. Sizi iyice düşünmeniz İçin yalnız bırakıyorum. Yalnız bir noktada yanılmayın: bu konuda çok ciddiyim." Bir an durdu. Sonra ekledi. "Giselle kadar ciddiyim."</p>

  <p class="p6">Sonra Cicely cevap vermeden, odadan dışarı fırladı.</p>

  <p class="p6">Norman sokağa çıkınca, "Off..." diye mırıldandı. "Tanrım." Alnındaki terleri sildi. "Neyse bu iş de bitti."</p>

  <p class="p6">***</p>

  <p class="p6">Hemen hemen bir saat sonra Kontes Horbury&rsquo;ye bir kart getirdiler. "Mösyö Hercule Poirot."</p>

  <p class="p6">Cicely kartı bir kenara itti. "Ne istiyormuş? Onu şimdi göremem."</p>

  <p class="p6">"Kendisini buraya Bay Raymond Barr&rsquo;ın yolladığını söyledi lady."</p>

  <p class="p6">"Ya." Kontes biran durakladı. "Pekâlâ, içeri alın."</p>

  <p class="p6">Uşak uzaklaştı. Sonra tekrar kapıda belirerek, "Mösyö Hercule Poirot," diye haber verdi.</p>

  <p class="p6">Belçikalı içeri girince yerlere kadar eğildi iyice süslenmişti. Uşak dışarı çıkıp kapıyı kapattı.</p>

  <p class="p6">Cicely bir adım attı. "Sizi Bay Barr mı yolladı?"</p>

  <p class="p6">"Oturunuz, madam." Poirot&rsquo;nun sesi nazik ama otoriterdi.</p>

  <p class="p6">Cicely bir koltuğa çöktü. Belçikalı da onun yakınındaki bir sandalyeye yerleşti. Tavırları kontese güven veriyordu.</p>

  <p class="p6">"Madam, rica ederim, beni bir dost olarak kabul ediniz. Size fikir vermeye geldim. Başınızda ciddi bir dert olduğunu biliyorum."</p>

  <p class="p6">Kontes, "Anlayamıyorum..." diye mırıldandı.</p>

  <p class="p6">"Dinleyin, madam. Sizden sırlarınızı açıklamanızı istemiyorum. Buna gerek yok. Çünkü o sırları ben zaten biliyorum. İyi bir dedektif de böyle olmalıdır..."</p>

  <p class="p6">"Dedektif." Cicely&rsquo;nin gözleri iri iri açıldı. "Şimdi anımsadım. Siz de o uçaktaydınız. Siz..."</p>

  <p class="p6">"Evet, iyi bildiniz. Şimdi işimize bakalım, madam. Az önce de söylediğim gibi bana açılmanız için üsteleyecek değilim. Bana bir şey açıklamak zorunda değilsiniz. Ben size anlatacağım. Bu sabah, bir saat kadar önce size biri geldi. Belki de bu adamın adı Brown&rsquo;du."</p>

  <p class="p6">Cicely güç duyulur bir sesle, "Robinson," dedi.</p>

  <p class="p6">"Aynı şey. Ha Robinson, ha Brown, ha Smith. Bu adamlar bu isimleri sırayla kullanır. O buraya size şantaj yapmak için geldi, madam. Herhalde elinde -bazı dikkatsizliklerinizin diyelim- kanıtları vardı. O kanıtlar bir zamanlar Madam Giselle&rsquo;deydi, şimdiyse bu adamda. Ve şantajcı sizden yedi bin sterlin istedi."</p>

  <p class="p6">"Sekiz bin."</p>

  <p class="p6">"Pekâlâ. Sekiz bin. Herhalde bu parayı çabucak bulamayacaksınız, madam?"</p>

  <p class="p6">"Olamaz. Zaten borç içindeyim. Ne yapacağımı bilemiyorum."</p>

  <p class="p6">"Sakin olun, madam. Ben buraya size yardım etmeye geldim."</p>

  <p class="p6">Kontes merakla Belçikalıya baktı. "Bütün bunları nereden biliyorsunuz?"</p>

  <p class="p6">"Hercule Poirot olduğum için, madam. Hiç korkmayın. Her şeyi bana bırakın. O Bay Robinson&rsquo;un icabına bakacağım."</p>

  <p class="p6">"Hiçbir şey düzelemez!.."</p>

  <p class="p6">"Hayır, hayır. Her şey düzelecek artık. Hercule Poirot&rsquo;ya güvenin. Yalnız bana gerçeği anlatmalısınız. Her şeyi. Benden bir şey saklamayın. Yoksa hareketlerimi güçleştirirsiniz." "Beni bu dertten kurtaracak mısınız?"</p>

  <p class="p6">"Size yemin ediyorum, bir daha Bay Robinson&rsquo;la karşılaşmayacaksınız."</p>

  <p class="p6">Kadın, "Pekâlâ," dedi. "Size her şeyi anlatacağım." "İyi, Şimdi... Giselle denilen kadından borç para almıştınız değil mi?"</p>

  <p class="p6">Kontes Horbury başını salladı. "Evet."</p>

  <p class="p6">"Ne zaman oldu bu? Ne zaman başladı yani?"</p>

  <p class="p6">"On sekiz ay önce. Sıkışık durumdaydım."</p>

  <p class="p6">"Kumar mı oynamıştınız?"</p>

  <p class="p6">"Evet. Şansım feci halde dönmüştü."</p>

  <p class="p6">"Giselle size istediğiniz kadar para verdi mi?"</p>

  <p class="p6">"Önce vermedi. Ondan az bir para alabildim."</p>

  <p class="p6">"Sizi ona kim yolladı?"</p>

  <p class="p6">"Raymond... Bay Barr bana Giselle&rsquo;in sosyete kadınlarına borç verdiğini duyduğunu söyledi."</p>

  <p class="p6">"Madam Giselle daha sonra size daha fazla para verdi demek?"</p>

  <p class="p6">"Evet. İstediğim kadar. Bu o sırada bana bir mucize gibi gözükmüştü."</p>

  <p class="p6">Poirot alayla güldü. "Madam Giselle&rsquo;in kendine has mucizelerindendi bu. Anladığıma göre, ondan daha önce de siz Bay Raymond Barr&rsquo;la... şey... dost olmuştunuz."</p>

  <p class="p6">"Evet."</p>

  <p class="p6">"Tabii kocanızın bu durumu bilmesini hiç istemiyordunuz..."</p>

  <p class="p6">Ciceiy öfkeyle bağırdı. "Stepnen, gerikafalı budalanın biri. Benden de bıktı. Başka biriyle evlenmek istiyor. Beni boşama fırsatını bulursa sevincinden çıldırır."</p>

  <p class="p6">"Siz İse ondan boşanmak istemiyorsunuz, öyle mi?"</p>

  <p class="p6">"İstemiyorum. Ben... ben..."</p>

  <p class="p6">"Durumunuz, kontes olmak hoşunuza gidiyor tabii. Ayrıca kocanız size bol cep harçlığı da veriyor. Normal kadınların kendi çıkarlarını kollamaları gerekir. Devam edelim. Sonra ortaya borcunuzu ödeme sorunu çıktı değil mi?"</p>

  <p class="p6">"Evet, ben... ben parayı ödeyemedim. O zaman o yaşlı cadı nasıl bir yaratık olduğunu ortaya koydu. Raymond&rsquo;la ilişkimi biliyordu. Buluştuğumuz yerleri, tarihleri filan öğrenmişti. Bunu nasıl başardığını bilmiyorum."</p>

  <p class="p6">Poirot alaylı bir tavırla, "Giselle&rsquo;in de kendine özgü yolları vardı," diye cevap verdi. "Herhalde sizi delilleri Kont Horbury&rsquo;ye yollamakla tehdit etti?"</p>

  <p class="p6">"Parayı vermezsem bunu yapacaktı."</p>

  <p class="p6">"Tabii siz borcunuzu ödeyemediniz."</p>

  <p class="p6">"Evet."</p>

  <p class="p6">"Demek ki, kadının ölmesi iyi oldu."</p>

  <p class="p6">Cicely içtenlikle, "Bu bana inanılmayacak bir mucize gibi geldi." dedi.</p>

  <p class="p6">"Tabii... İnanılmayacak bir mucize. Herhalde bu yüzden biraz kaygılandınız da."</p>

  <p class="p6">"Kaygılanmak mı?"</p>

  <p class="p6">"Sonuçta uçakta Giselle&rsquo;in ölümüne sevinen sizdiniz."</p>

  <p class="p6">Cicely derin bir soluk aldı. "Biliyorum... Korkunç bir şeydi bu. Bir süre kendime gelemedim."</p>

  <p class="p6">"Özellikle bir gece önce Paris&rsquo;te Giselle&rsquo;in evine gidip onunla kavga ettiğiniz için büsbütün kaygılandınız."</p>

  <p class="p6">"Hınzır cadı! Biraz olsun yumuşamadı. Üzüntüm hoşuna gidiyordu sanırım. Korkunç bir yaratıktı o. Yanından ayrıldığım zaman bitkin haldeydim."</p>

  <p class="p6">"Ama Resmi Soruşturmada kadını o zamana kadar hiç görmemiş olduğunuzu söylediniz."</p>

  <p class="p6">"E, tabii, başka ne söyleyebilirdim?"</p>

  <p class="p6">Poirot düşünceli bakışlarla kadını süzdü. "Evet, madam, sizin gibi bir insan başka bir şey söyleyemezdi."</p>

  <p class="p6">"Her şey korkunç bir durum aldı. Yalanlar, yalanlar, yalanlar... O müfettiş denilen adam tekrar tekrar buraya geldi. Beni sorguya çekti. Ne var ki kendimi güvende sanıyordum. O boş atıp tutturmak istiyordu. Adamın bir şey bilmediğinin farkındaydım."</p>

  <p class="p6">"İnsan bir tahminde bulunacaksa, bunu doğru dürüst yapmalıdır."</p>

  <p class="p6">Cicely sözlerini sürdürdü. "Artık hiçbir şeyin duyulmayacağından emindim. Çünkü böyle bir şey olsaydı şimdiye dek duyulurdu, diyordum, Sonra dün o iğrenç mektup geldi."</p>

  <p class="p6">"Uçak dayından beri çok korkuyordunuz, değil mi?"</p>

  <p class="p6">"Tabii korkuyordum."</p>

  <p class="p6">"Peki neden? Borç konusunun öğrenilmesinden mi? Yoksa katil olarak yakalanmaktan mı?"</p>

  <p class="p6">"Katil mi?" Kontesin rengi iyice uçmuştu. "Ben... ben... Giselle&rsquo;i ben öldürmedim... öldürmedim."</p>

  <p class="p6">"Tabii kadının ölmesini istiyordunuz."</p>

  <p class="p6">"Evet. Ama onu ben öldürmedim... Bana inanmalısınız... mutlaka inanmalısınız. Uçakta yerimden bile kalkmadım. Ben..." Sustu. Mavi gözlerini yalvarırcasına Poirot&rsquo;ya dikmişti.</p>

  <p class="p6">Belçikalı onu yatıştırmak ister gibi ağır ağır başını salladı. "Size İnanıyorum, madam. Bunun da iki nedeni var. Bir: cinsiyetiniz yüzünden. İki: bir eşekarısı dolayısıyla."</p>

  <p class="p6">Kontes şaşkınlıkla dedektife baktı. "Eşekarısı mı?"</p>

  <p class="p6">"Evet. Görüyorum ki bu sözüm size anlamsız geliyor... Size SÖZ veriyorum, Bay Robinson konusunu çözümleyeceğim. O adamı bir daha ne görecek, ne de işiteceksiniz. Ona haddini bildireceğim. Şimdi bu hizmetine karşılık size basit iki soru soracağım. Bay Raymond Barr cinayetten bir gün önce Paris&rsquo;te miydi?"</p>

  <p class="p6">"Evet, birlikte akşam yemeği yedik. Ancak Raymond, Giselle&rsquo;e yalnız başınıa gitmemin daha iyi olacağını düşündü."</p>

  <p class="p6">"Ya, öyle mi? Şimdi bir soru daha madam. Evlenmeden önce sahne adınız Cicely Bland&rsquo;di değil mi? Gerçek isminiz miydi bu?"</p>

  <p class="p6">"Hayır. Asıl adım Martha Jebb. Diğer ismin..."</p>

  <p class="p6">"Sahne için daha uygun olduğunu düşündünüz. Evet, anlıyorum. Nerede doğdunuz?"</p>

  <p class="p6">"Soncaster&rsquo;de. Ama neden..."</p>

  <p class="p6">"Yalnızca merak. Özür dilerim. Şimdi Kontes Horbury, size bir, iki tavsiyede bulunmama izin verir misiniz? Neden kocanızdan sessiz sedasız boşanmıyorsunuz?"</p>

  <p class="p6">"Ayrılayım da o kadınla evlensin değil mi?"</p>

  <p class="p6">"Bırakın da evlensin. Cömert bir kadınsınız, madam. Sonra o zaman güvencede olacaksınız. Kocanız da size hatırı sayılır bir para verecek."</p>

  <p class="p6">"Ama istediğim kadar değil."</p>

  <p class="p6">"Ne olacak, serbest kalınca bir milyonerle evlenirsiniz."</p>

  <p class="p6">"Artık eskisi kadar milyoner yok."</p>

  <p class="p6">"Var var, yine var. Eskiden on milyonu olanın serveti şimdi sekiz milyon. Ama bu yeter."</p>

  <p class="p6">Cicely güldü. "İnsanı kandırmasını iyi biliyorsunuz, Mösyö Poirot. O korkunç adamın beni bir daha rahatsız etmeyeceğinden emin misiniz?"</p>

  <p class="p6">Belçikalı ciddi ciddi, "Size yemin ediyorum," dedi.</p>

  <p class="p6"><span class="t6">&nbsp;</span></p>
</body>
</html>
