<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>7</title>
</head>

<body>
  <h1 class="h11">7</h1>

  <p class="p6">Mösyö Thibault ayrıldıktan sonra diğerleri sandalyelerini masaya doğru iyice çektiler.</p>

  <p class="p6">Japp, "Haydi bakalım," dedi. "Çalışmaya başlayalım." Dolmakaleminin kapağını açmıştı. "Uçakta on bir yolcu vardı. Yani arka salonda. Diğer salonun bu işle bir ilgisi yok. On bir yolcu ve iki garsondan oluşan bu on üç kişiden biri kadını öldürdü. Yolculardan bazıları İngiliz, bazılarıysa Fransız. Tabii Fransızlarla Mösyö Fournier, ben de diğerleriyle ilgileneceğim. Bir de Paris&rsquo;te araştırma yapılması gerekiyor ki bu da size düşüyor, Fournier."</p>

  <p class="p6">Fournier; "Yalnız Paris&rsquo;te değil," diye cevap verdi. "Giselle yazlan sayfiye yerlerinde de iş yapardı. Dauville, Le Plnet, Wimereux gibi. Güneye de giderdi tabii."</p>

  <p class="p6">"İyi bir noktanın üzerinde durdunuz. Uçaktaki yolculardan birkaçı Le Pinet&rsquo;de olduklarını söylediler... Şimdi teker teker ipuçları üzerinde duralım."</p>

  <p class="p6">"Önce Mösyö Poirot&rsquo;yu kuşku duyulanlar listesinden çıkarabiliriz. O zaman sayı azalmış olur."</p>

  <p class="p6">Poirot üzüntüyle başını salladı. "Fazla safsınız, dostum. Aslında kimseye, hiç kimseye inanmamanız gerekir."</p>

  <p class="p6">Japp yavaşça, "istiyorsanız adınızı listeden silmeyiz." dedi. "Şimdi... garsonlar. Açıkçası onların katil olduklarını pek sanmıyorum. İkisi de öyle önemli miktarda borç para almış olamazlar. Sicilleriyse oldukça temiz. Tabii yine de açık bir kapı bırakmak gerek, çünkü ikisi de sık sık salona girip çıkmışlar. Uygun bir yerde durup, o borudan zehirli dikeni fırlatmış olabilirler. Açıkçası bir garsonun, yolcuların dikkatini çekmeden böyle bir şey yapabileceğini hiç sanmıyorum. Evet, tecrübelerim sonunda insanların çoğunun körden farksız olduğunu öğrendim. Ama her şeyin bir sının var ve tabii bu kural diğerlerine de uygulanabilir. Bu şekilde bir cinayet işlemek delilikten başka bir şey değl Çılgınlık bu. Katilin görülmeden bu cinayeti işleyebilme olasılığı ancak yüzde birdi. Açıkçası adamın çok şansı varmış."</p>

  <p class="p6">Gözlerini yere dikmiş dalgın dalgın sigarasını içen Poirot, "Sizce bu gerçekten aptalca bir yöntem mi?" diyş sordu.</p>

  <p class="p6">"Tabii ya. Çılgınlıktan başka bir şey değil."</p>

  <p class="p6">"Her şeye rağmen katil yine de başarıya ulaştı. Üçümüz burada oturmuş, cinayetten SÖZ ediyor ve katilin kim olduğunu bilmiyoruz, işte buna başarı denir."</p>

  <p class="p6">Japp itiraz etti. "Katil yalnızca şanslı. Aslında adamı beş, attı kişinin görmesi lazımdı."</p>

  <p class="p6">Poirot hoşnutsuz bir tavırla başını salladı.</p>

  <p class="p6">Fournier merakla ona bakıyordu. "Ne düşünüyorsunuz, Mösyö Poirot?"</p>

  <p class="p6">Belçikalı, "Dostum," dedi. "Şunu söylemek istiyorum: bir olay sonucuyla ölçülmelidir Sonuca bakarsanız, bu adamın aşarıya ulaşmış olduğunu görürsünüz."</p>

  <p class="p6">Fransız düşünceli düşünceli mırıldandı. "Bu... bu... bir mucizeden farksız neredeyse."</p>

  <p class="p6">Japp, "Mucize veya değil," dedi. "Olay ortada. Doktorun söylediklerini duydunuz. Kullanılan silah elimizde. Eğer bir hafta önce biri bana bir kadının bir borudan fırlatılan, ucuna yılan zehiri sürülmüş bir dikenle öldürüleceğini ve benim de bu olayı inceleyeceğimi söyleseydi, gülmekten katılırdım. Bu bir hakaret! Evet bu cinayet bir hakaretten başka bir şey değil." Derin derin bir soluk aldı.</p>

  <p class="p6">Poirot gülümsüyordu.</p>

  <p class="p6">Fournier&rsquo;in yüzünde hâlâ düşünceli bir ifade vardı. "Belki... bu cinayeti garip şakalardan hoşlanan biri işledi. Aslında böyle soruşturmalarda katilin psikolojik durumunu gözönünde bulundurmak gerekir."</p>

  <p class="p6">Japp hoşlanmadığı ve güvenemediği o &lsquo;psikoloji&rsquo; sözcüğünü duyunca, burun kıvırdı, "işte Mösyö Poirot da böyle sözlerden hoşlanır."</p>

  <p class="p6">"İkinizin sözleri de çok ilgimi çekti."</p>

  <p class="p6">Japp Belçikalıya şüpheyle sordu. "Kadının o sekide öldürülmediğine inanmadığınızı umarım. O kadar tuhaf bir düşünce tarzınız vardır ki.."</p>

  <p class="p6">"Hayır, hayır. Bu bakımdan hiç kuşkum yok, dostum. Kadının ölümüne yerden aldığım o zehirli dikenin sebep olduğu kesin. Ama buna karşın bu olayda bazı noktalar..." Poirot susarak şaşkın şaşkın başını salladı.</p>

  <p class="p6">Japp konuşmasını sürdürdü: "Neyse... Şimdi bizim türlü&rsquo;ye dönelim. Garsonları kuşkulular listesinden tümüyle çıkaramayız.</p>

  <p class="p6">Ancak o ikisinin de cinayetle bir İlgileri olduğunu pek sanmıyorum. Siz de bu kanıda mısınız, Mösyö Poirot?"</p>

  <p class="p6">"Demek daha önce söylediklerimi anımsamıyorsunuz. Soruşturmanın burasında hiç kimseyi kuşkulular listesinden silemem."</p>

  <p class="p6">"Öyle olsun Şimdi gelelim yolculara... Tuvalete yakın olanlardan başlayalım. 16 numaralı koltukta kuaför Janet Grey oturuyormuş. İrlanda piyangosundan para kazanmış ve bunu Le Pinet&rsquo;de harcamış. Böylelikle kızın kumara düşkün olduğu anlaşılıyor. Belki çok parasız kaldı ve gidip ihtiyar kadından borç aidi. Önemli bir miktar aldığını sanmıyorum. Giselle&rsquo;in elinde kızın aleyhinde bazı kanıtlar olduğunu sanmadığım gibi... Ayrıca bir kuaförün yılan zehiri bulması hemen hemen olanaksızdır. Böyle şeyler, saç boyası veya yüz kremi olarak kullanmıyorlar."</p>

  <p class="p6">"Aslında katil yılan zehiri kullanmakla hata etmiş. Çünkü bu, araştırma alanını daraltıyor. Ancak yüz kişiden biri veya İkisi böyle bir şeyi kolaylıkla elde edebilir."</p>

  <p class="p6">Poirot, "Böylece," dedi. "Bir nokta iyice belirlenmiş oluyor."</p>

  <p class="p6">Fournier merakla Belçikalıya baktığı sırada Japp kendi düşüncelerine dalmıştı. "Ben olaya şu açıdan bakıyorum. Katilin şu İki kategoriden birine girmesi gerek. Ya o dünyanın en olmayacak yerlerinde dolaşan ve yılan zehirleri hakkında bilgisi olan biri Sanırım düşmanlarını öldürmek için böyle şeylerden yararlanan yerli kabileleri inceleyen bir adam..."</p>

  <p class="p6">"Ya da?"</p>

  <p class="p6">"Ya da bir bilim adamı. Araştırma yapan bir İnsan. Bu boomslang zehiri, önemli laborâtuvarlarda üzerinde deneyler yapılan şeylerden. Zehir uzmanı Winterspoon&rsquo;la konuştum Anlaşılan yılan zehiri... özellikle kobra yılanının zehiri tıpta kullanılıyormuş. Saranın tedavisinde başarıyla kullanılmış. Ayrıca yılan sokmaları konusu da yine bilim adamları tarafından inceleniyormuş"</p>

  <p class="p6">Fournier, "İlgi çekici,"dedi. "Ve düşündürücü..."</p>

  <p class="p6">"Evet. Şimdi devam edelim. Janet Grey bu İki kategoriye de girmiyor. Kızın, Giselle&rsquo;i para için öldürmüş olması pek akla yakın değil. Onun yılan zehiri bulmasıysa bir mucize. Ayrıca onun boruyla dikeni fırlattığını pek sanmıyorum. Şuraya bakın..." Japp uçağın içinin planını açtı. "İşte 16 numaralı koltuk... İşte Giselle&rsquo;in oturduğu 2 numara. Arada bir sürü koltuk ve yolcu var. Herkes kızın yerinden kalkmadığını söylüyor. Janet&rsquo;in oturduğu yerden boruya üflemesi ve dikeni Giselle&rsquo;in boynuna fırlatması olanaksız. Onun için bence Janet Grey&rsquo;in bu cinayetie hiçbir ilgisi yok.</p>

  <p class="p6">Şimdi kızın karşısındaki 12 numaralı koltuğa gelelim. Orada dişçi Norman Gale oturuyormuş. Aynı şeyler onun için de söylenebilir. Belki genç adamın yılan zehiri bulabilmesi daha kuvvetli."</p>

  <p class="p6">Poirot usulca mırıldandı. "Yılan zehirinin dişçilikte kullanıldığını hiç sanmıyorum. Dişçiler insanı iyi etmeye çalışırlar, öldürmeye değil"</p>

  <p class="p6">Japp güldü. "O arada insanın ödünü de patlatırlar, o da başka. Norman Gale&rsquo;nin bilim adamları arasında bazı dostları olabilir. Ama onun eline cinayet işleme olanağının geçtiğini pek sanmıyorum. Evet, genç adam bir ara yerinden kalkıp tuvalete gitmiş. O koltuk Giselle&rsquo;in oturduğu yerin tam ters tarafında. Yerine dönerken dikeni kadına doğru fırlattı diyelim. Bunun, Giselle&rsquo;in boynunun yan tarafına batması için, dikenin kendi kendine uçabilen, havada yön değiştiren tuhaf bir şey olması gerek." Fournier, "Doğru." dedi. "Devam edelim."</p>

  <p class="p6">"Şimdi diğer tarafa geçelim. On yedi numaralı koltuk." Poirot başını salladı. "Aslında orası benim yerimdi. Ancak hanımlardan biri arkadaşıyla oturmak istediği için oradan kalkmak zorunda kaldım&rdquo;</p>

  <p class="p6">"Söz ettiğiniz Lady Venetia. Ona ne dersiniz? Aslında Lady Venetia tanınmış bir insan. Giselle&rsquo;den borç para almış olabilir. Yalnız öyle kirli sırlan olan birine benzemiyor. Ama belli olmaz. Lady Venetia&rsquo;yia biraz ilgilenmemiz gerekir. Onun yeri dikeni fırlatmak için uygundu. Özellikle Giselle başını çevirerek, pencereden baktığı sırada. Yani boruyu şöyle yanlamasına çevirir ve dikeni Giselle&rsquo;e doğru fırlatırdı. Lady Venetia sonbaharda ava çıkan kadınlardan. Tabii tüfek kullanmasını bilmek, insanın boruyla diken fırlatabilmesini kolaylaştırır mı, bilemiyorum. Sanırım bu göz ve nişan alma sorunu. Ayrıca Venetia Kerfin Afrika&rsquo;ya ava giden erkek arkadaştan olmalı. Belki kadın bu şekilde yerlilerin kullandığı zehirlerden ele geçirmiştir. Hay Allah, bu sözler insanın kulağına ne kadar saçma ve anlamsız geliyor!"</p>

  <p class="p6">Fournier başını salladı, "insan Lady Venetia&rsquo;nın cinayet işleyebileceğine pek inanamıyor. Onu bugün Resmi Soruşturmada gördüm. Bence onun cinayetle bir ilgisi yok."</p>

  <p class="p6">Japp, "13 numaralı koltuk," dedi. "Kontes Horbury. O ilginç bir kadın Hakkında bazı şeyler bitiyorum ve size biraz sonra anlatacağım. Kontesin bazı karardık sırlan olmasına hiç şaşmam."</p>

  <p class="p6">Fournier, "Kontesin, Le Pinet&rsquo;de bakarada fazla para kaybettiğini öğrendim,"&rsquo;dedi.</p>

  <p class="p6">"Bravo! Evet, kontes tam Giselle&rsquo;den borç alabilecek bir tip."</p>

  <p class="p6">"Ben de aynı kanıdayım."</p>

  <p class="p6">"Pekâlâ, çok güzel... Peki... cinayeti nasıl işledi? Bildiğiniz gibi o da yerinden hiç kalkmamış. Kontesin Giselle&rsquo;i öldürmek için koltuğunda diz çökerek, arkalığın üzerinden dikeni fırlatması gerek. Herhalde böyle bir şeyi on bir kişinin gözleri örtünde yapamazdı. Neyse... Devam edelim."</p>

  <p class="p6">Fournier parmağının ucuyla planı gösterdi. "9 ve 10 numaralar."</p>

  <p class="p6">Japp cevap verdi. "Mösyö Hercule Poirot ve Dr. Roger Bryant. Bakalım Mösyö Poirot kendisi hakkında ne söyleyecek?"</p>

  <p class="p6">Belçikalı üzüntüyle başını salladı. "Midem berbat haldeydi. Ne yazık ki, insanın kafası midesinin esiri oluyor."</p>

  <p class="p6">Fournier anlayışlı bir tavırla, "Benim de öyle," diye cevap verdi. "Uçakta hiçbir zaman kendimi iyi hissetmiyorum." Gözlerini kapayarak, anlamlı bir şekilde kafasını salladı.</p>

  <p class="p6">"Şimdi... Dr. Bryant. Ona ne dersiniz? Harley Sokağının en tanınmış uzmanlarından. Adamın tefecilik eden bir Fransız kadınından borç isteyeceğini pek sanmıyorum ama böyle şeyler pek belli olmuyor. Tabii bir doktorun adı bir rezalete karıştı mı, ömrü boyunca bunun etkisinden kurtulamaz. İşte bilim adamı teorim burada işe yarıyor. Bryant gibi ünlü bir doktorun mutlaka bilim adamları arasında tanıdıktan vardır. Bir laboratuvarı gezerken, içinde yılan zehiri bulunan bir tüpü kolaylıkla aşırmış olabilir."</p>

  <p class="p6">Poirot itiraz etti. "Öyle yerler her zaman kontrol altındadır, dostum. Bu kırda papatya toplamaya benzemez."</p>

  <p class="p6">"Kontrol etsinler!.. Zeki bir adam, tüpteki zehirin yerine zararsız bir şey bırakabilir. Sonuçta Bryant gibi bir adamdan hiç kimse kuşkulanmaz."</p>

  <p class="p6">Fournier, "Bu bakımdan haklısınız," diye onayladı.</p>

  <p class="p6">"Yalnız şu var: Bryant kadının ölüm durumuna neden dikkati çekti? Niçin Giselle&rsquo;in normal nedenlerden, örneğin, kalpten öldüğünü söylemedi?"</p>

  <p class="p6">Poirot öksürdü. Diğer ikisi merakla ona döndüler. "Yanılmıyorsam doktor gerçekten önce kadının kalpten öldüğünü sandı. Sonuçta ölüm gerçekten normale benziyordu. Yani, Giselle&rsquo;in arı sokmasından ölmüş olduğu söylenebilirdi. O eşekarısını unutmayalım.."</p>

  <p class="p6">Japp atıldı. "Hiç unutur muyum? Durmadan ondan SÖZ ediyorsunuz."</p>

  <p class="p6">Poirot devam etti ""Yerdeki dikeni ben farkettim ve eğilip aldım. Ondan sonra da kadının cinayete kurban gittiği ortaya çıktı."</p>

  <p class="p6">"Diken nasıl olsa bulunacaktı."</p>

  <p class="p6">Belçikalı başını salladı. "Katil, kimseye belli etmeden dikeni alabilirdi."</p>

  <p class="p6">"Bryant mı yani?"</p>

  <p class="p6">"Bryant veya başka biri."</p>

  <p class="p6">"Hımm. Yine de tehlikeli bir şey olurdu bu."</p>

  <p class="p6">Fournier o fikirde değildi. "Siz şimdi böyle düşünüyorsunuz. Çünkü bu olayın cinayet olduğunu biliyorsunuz. Herkes kadının kalpten öldüğünü sandığı bir sırada, adamın biri yere mendilini düşürür ve sonra eğilip bunu alabilirdi. Kimse bunu farketmez veya farketse bile üzerinde durmazdı."</p>

  <p class="p6">Japp, "Doğru," diye cevap verdi. "Neyse... Bryant&rsquo;ın adı kuşkulular üstesinde kalacak. Koltuğunda yan dönerek, boruyla dikeni fırlatabilirdi. Tabii çaprazlamasına İyi de neden hiç kimse onu görmedi? Neyse... Bunu tekrar açmayayım. Kata kimse onu gören olmalı!"</p>

  <p class="p6">Fournier, "Bunun bir nedeni olmalı," dedi. "Duyduklarıma göre..." Gülümsedi. "Mösyö Poirot&rsquo;nun hoşuna gidecek bir neden? Yani... psikolojiyle ilgili bir şey..."</p>

  <p class="p6">Belçikalı, "Devam, dostum," diye konuştu. "Sözleriniz ilgimi çekiyor." &lsquo;</p>

  <p class="p6">Fransız, "Diyelim ki," diye söze başladı. "Trenle yolculuk yapıyorsunuz ve bir ara alev alev yanan bir evin önünden geçiyorsunuz. Eh, böyle bir anda bütün yolcular pencereye koşarlar. Herkesin dikkati evin üzerinde toplanır. O sırada cebinizden bir hançer çıkararak, bir adamı öldürebilirsiniz ve hiç kimse bunu farketmez."</p>

  <p class="p6">Poirot cevap verdi. "Doğru, çok doğru, ilgilendiğim bir olayı anımsadım. Bir zehirlenme olayıydı bu. Sizin vurguladığınız nokta üzerinde de durulmuştu. Dediğiniz gibi onda da &lsquo;psikolojik bir an&rsquo; vardı. Uçakta böyle bîr şey olduğunu öğrenirsek..."</p>

  <p class="p6">Japp hemen atıldı. "Bunu garsonları ve yolcuları sorguya çekerek öğrenebiliriz."</p>

  <p class="p6">"Evet. Eğer öyle &lsquo;psikolojik bir an&rsquo; vardıysa herhalde buna yine kati sebep oldu. Yani o anı katil yarattı"</p>

  <p class="p6">Fransız, "Tabii," dedi. "Tabii."</p>

  <p class="p6">Japp kalemini aldı. "Bunu not edelim. Sonra sorarız. Şimdi 8 numaralı koltuğa geliyoruz. Daniel Michael Clancy." Müfettiş bu adı garip bir zevkle söylemişti. "Bence en kuşku duyulacak yolcu o. Cinayet romanları yazan bir adam, sanki yılan zehirleriyle ilgileniyormuş gibi yapıp hiçbir şeyden şüphelenmeyen bir bilim adamından bilgi isteyebilir. O arada tüpe bakarken... Adamın Giselle&rsquo;in yanından geçtiğini unutmayın. Yolcular arasında salonun son bölümüne giden bir o var."</p>

  <p class="p6">Poirot, "Dostum," dedi. "Emin olun bu noktayı unutmuş değilim." Sözcüklerin üzerine basa basa konuşmuştu. .</p>

  <p class="p6">Japp sözlerine devam etti. "O &lsquo;psikolojik an&rsquo;a gereği olmadan Giselle&rsquo;in yakınından dikeni, boruyla kadına doğru fırlatmış olabilir. Ayrıca cinayeti kimseye belli etmeden işleme olanağı varmış elinde. Sonra, Clancy yerlilerin boruları hakkında bilgi sahibi. Kendisi de söyledi."</p>

  <p class="p6">"İşte bunlar insanı düşündürüyor."</p>

  <p class="p6">Japp homurdandı. "Onunki basit bir hile. Sonra, bugün mahkemede gösterdiği boru. Bunu İki yıl önce aldığı ne malum? Bence durum çok kuşku uyandırıcı. Zaten bir insanın durmadan cinayetler ve dedektif hikâyeleri düşünmesi normal bir şey değil. Durmadan cinayet üzerine yazılar okuduğu için aklına türlü türlü şeyler geliyor."</p>

  <p class="p6">Poirot gülümsedi. "Bir yazarın aklında çeşitli fikirler olması gerek."</p>

  <p class="p6">Japp uçak planına baktı. "4 numaralı koltukta James Ryder oturuyormuş. Yani tam ölen kadının önünde. Katilin o olduğunu sanmasam da onu şüpheliler listesinden çıkaramayız. Ryder elini yıkamaya gitmiş. Yerine dönerken, tam kadına yaklaştığı sırada dikeni fırlatmış olabilir. Ama bunun için arkeologların hizasında olması gerekiyor. Adamlar bu hareketi mutlaka görürlerdi. Görmemeleri olanaksız."</p>

  <p class="p6">Poirot düşünceli bir tavırla başını salladı. "Dostlarınızın arasında arkeolog olmadığı anlaşılıyor. Baba, oğul kendilerince önemli bir konuyu tartışıyorlarmış. Arkeologların öyle anlarda çevrelerinde olup bitenleri hiç fark etmediklerini bilmelisiniz. Şimdiki zamanda değil, Miattan önce 5000 yılında yaşıyorlardı onlar."</p>

  <p class="p6">Müfettişin yüzünde hafif, kuşkulu bir ifade belirdi. "Şimdi onları ele alalım. Bize Dupont&rsquo;lar hakkında neler söyleyebilirsiniz, Fournier?"</p>

  <p class="p6">"Mösyö Armand Dupont en tanınmış Fransız arkeologlarından biridir."</p>

  <p class="p6">"Bu önemli bir bilgi sayılmaz. Bence uçaktaki yerleri cinayeti işlemeye oldukça uygunmuş. Ayrıca dünyanın dört bucağını dolaşmışlar. Yerlilerin kullandığı yılan zehirinden kolaylıkla elde etmiş olabilirler."</p>

  <p class="p6">Fournier, "Evet," dedi. "Bu olabilir."</p>

  <p class="p6">"Ama onların katil olduklarına pek inanmıyorsunuz. Öyle değil mi?"</p>

  <p class="p6">Fransız başını salladı. "Evet. Armand Dupont mesleği için yaşayan insanlardan. İşine sevgiyle bağlı. Önceleri antikacıydı. Çok kârlı olan işini bırakarak, kendini kazılara verdi. Hem o, hem oğlu arkeolojiden başka bir şey düşünemiyorlar. Tabii yine de kesin bir şey söylenemez."</p>

  <p class="p6">Japp, "Pekâlâ," dedi."Liste tamam... Şimdi bir sürü araştırma yapmamız lazım, önce Clancy ve Bryant&rsquo;la ilgilenip, ne işler karıştırdıklarını öğreneceğim. Para sıkıntısına düşmüşler mi? Özellikle bu önemli. Aynı şey Ryder için de yapılacak. Bu arada diğerlerini de unutmamalıyız. Mösyö Fournier de Dupont&rsquo;larla ilgilenecek."</p>

  <p class="p6">Surete&rsquo;nin memuru başını salladı "Bu konuda hiç kuşkunuz olmasın: Olay hakkında biraz daha bilgimiz var. Belki Giselle&rsquo;in hizmetçisi Efise&rsquo;den yeni bir şeyler öğrenebiliriz. Ayrıca Madam Giselle&rsquo;in neler yaptığını da inceleyeceğim, özellikle bu yaz. Kadının bir, iki kez Le Pinet&rsquo;ye gittiğini biliyorum. Ayrıca uçaktaki İngiliz yolcularla ilişkisinin ne derece olduğunu ortaya çıkarmalıyız. A, evet, yapılacak çok iş var." Dönüp Poirot&rsquo;ya baktı. Japp de öyle.</p>

  <p class="p6">Belçikalı derin derin düşünüyordu.</p>

  <p class="p6">Japp sordu. "Bize yardım edeceksiniz, değil mi?"</p>

  <p class="p6">Poirot daldığı düşüncelerden uyanarak, "En iyisi Mösyö Fournier&rsquo;yle Paris&rsquo;e gitmem olur."</p>

  <p class="p6">Fransız, "Buna çok sevinirim." diye bağırdı.</p>

  <p class="p6">"Yine neler düşünüyorsunuz?" Japp merakla Belçikalıya bakıyordu. "Deminden beri hiç sesiniz çıkmıyor. Aklınıza bazı şeyler geldi, değil mi?"</p>

  <p class="p6">"Bir, iki fikir... Bir, iki fikir... Ne var ki durum karışık."</p>

  <p class="p6">"Anlatın bakalım."</p>

  <p class="p6">Poirot ağır ağır, "Beni kaygılandıran şeylerden biri," dedi. "Borunun bulunduğu yer."</p>

  <p class="p6">"Tabii. Az kalsın bu yüzden içeri tıkılıyordunuz."</p>

  <p class="p6">Belçikalı dedektif başını salladı. "Anlatmak istediğim o değil. Borunun koltuğumun arkasına saklanmış olması beni düşündürüyor. Ayrıca beni kaygılandıran borunun o şekilde saklanmış olması.</p>

  <p class="p6">Japp, "Ben sizinle aynı düşüncede değilim," diye cevap verdi. "Sonunda katfl boruyu bir yere saklamak zorundaydı. Bunun üzerinde bulunması işine gelmezdi tabii."</p>

  <p class="p6">"Orası kesin. Ama uçağı araştırdığınızda herhalde fark ettiniz... pencerelerin açılmasına olanak olmamasına rağmen hepsinde birer vantilatör var. Yani camda birtakım yuvarlak delikler var. Bir daire çizecek şekilde açılmış bunlar. Bu delikleri istediğiniz zaman açıp kapayabiliyorsunuz. Ayrıca delikler tam o borunun geçebileceği büyüklükte. Katil için boruyu bunların birinden dışarıya atıvermekten daha kolay ne olabilirdi? Aşağıya uçar ve yere düşerdi. Herhalde bir daha kolaylıkla bulunmazdı."</p>

  <p class="p6">"Buna bir engel vardı. Katil bunu yaparken görülebileceğinden korktu. Ne de olsa boruyu vantilatörden itseydi, biri bunu farkederdi."</p>

  <p class="p6">Poirot güldü. "Anlıyorum. Katil boruyu ağzına götürerek, öldürücü dikeni fırlatırken görülmekten korkmadı da, çubuğu vantilatörden dışarı iterken birinin görmesinden çekindi..."</p>

  <p class="p6">Japp içini çekti. "Evet, biraz saçma gözüküyor. Yine de durum ortada. Katil boruyu gerçekten koltuğun arkasına saklamış. Bunu dikkate almamamız boşuna."</p>

  <p class="p6">Poirot cevap vermedi.</p>

  <p class="p6">Fournier merakla sordu. "Bu nokta bazı şeyler düşünmenize mi neden oldu?"</p>

  <p class="p6">Belçikalı, &lsquo;Evet&rsquo; der gibi başını eğdi. "Evet... Kafamda bazı fikirlerin belirmesine sebep oluyor." Dalgın dalgın Japp&rsquo;in kenara itmiş olduğu tablayı eski yerine koydu. Sonra aniden başını kaldırarak, "Ha, aklıma gelmişken," dedi. "Yolcuların eşyalarıyla ilgili liste hazır mı?"</p>

  <p class="p6"><span class="t6">&nbsp;</span></p>
</body>
</html>
