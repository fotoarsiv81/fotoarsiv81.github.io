<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>9</title>
</head>

<body>
  <h1 class="h11">9</h1>

  <p class="p6">Poirot&rsquo;yla Fournier, Paris&rsquo;e varır varmaz doğru Joliette Sokağında üç numaralı eve gittiler. Sokak Sen Nehrinin güney tarafına düşüyordu. Üç numaralı binanın, diğer evlerden farklı bir yanı yoktu. Yaşlı bir kapıcı onları içeri alarak, soğuk bir tavırla Fournier&rsquo;yi selamladı.</p>

  <p class="p6">"Yine mi polis? Yakında evin adı çıkarsa hiç şaşmalı." diyerek homurdana homurdana kendi dairesine gitti.</p>

  <p class="p6">Fournier, "Önce Giselle&rsquo;in bürosuna gidelim," dedi. "Bu katta bulunuyor." Konuşurken cebinden bir anahtar çıkardı. "Kıpıyı kilitleyip mühürledik. İngiltere&rsquo;deki Resmi Soruşturma sona erinceye dek kapalı kalması doğru olacaktı. Korkarım büroda bize yardım edebilecek bir şey yok."</p>

  <p class="p6">Mühürleri çıkararak kapıyı açtı. İçeri girdiler. Madamın bürosu havasız ve küçük bir yerdi. Bir köşede eski tip bir kasa, büyükçe bir yazı masası, birkaç tane biçimsiz koltuk vardı. Odanın tek penceresinin camları iyice kirliydi ve hiç açılmamış olduğu anlaşılıyordu.</p>

  <p class="p6">Fournier çevresine bakınarak, omuzunu silkti. "Gördünüz ya? Hiçbir şey yok. Hiçbir şey."</p>

  <p class="p6">Poirot masanın arkasına geçti. Koltuğa oturarak, Fournier&rsquo;ye baktı. Eliyle önce masanın üstünü, sonra da altını yokladı "Burada bir düğme var. Bir zil."</p>

  <p class="p6">"Evet, kapıcıyı çağırmak için."</p>

  <p class="p6">"Madam Giselle önlem almış demek. Herhalde müşterileri zaman zaman sorun çıkarıyorlardı." Çekmecelerden bir ikisini açtığında içinde kâğıtlar, kalemler ve takvim olduğunu gördü Ancak çekmecelere bir tek belge bile konmamıştı. Poirot bunlara şöyle bir göz atıp. "Her tarafı sıkı sıkı arayarak, size hakaret etmek niyetinde değilim, dostum. Bulunacak bir şey olsaydı, herhalde çoktan elinize geçerdi." Başını kaldırarak kasaya baktı. "Pek işe yarar gibi görünmüyor." dedi.</p>

  <p class="p6">Fournier de aynı düşüncedeydi. "Modası geçmiş bir kasa."</p>

  <p class="p6">"İçi boş muydu?"</p>

  <p class="p6">"Evet. O Allanın cezası hizmetçi bütün kâğıtları yakmıştı."</p>

  <p class="p6">"Ah, evet, hizmetçi... Oda hizmetçisi. Onu görmemiz gerek. Dediğiniz gibi odada ilgimizi çekecek hiçbir şey yok. Aslında çok ilginç! öyle değil mi?"</p>

  <p class="p6">"Çok ilginç demekle neyi kastettiniz, Mösyö Poirot?"</p>

  <p class="p6">"Yani bu odada Madam Giselle&rsquo;le ilgili, onun asıl kişiliğini gösterecek bir tek eşya bile yok. İşte ilginç olan bu."</p>

  <p class="p6">Fournier alay edercesine, "Madam Giselle duygusal bir kadın değildi," diye cevap verdi.</p>

  <p class="p6">Poirot ayağa kalktı. "Gelin, şu hizmetçiyi görelim... Madam Giselle&rsquo;in çok güvendiği o hizmetçiyi."</p>

  <p class="p6">Elise Grandier kısa boylu, şişman, orta yaşlı bir kadındı. Kıpkırmızı, yüzü ve zekâ dolu boncuk gözleriyle bir Poirot&rsquo;ya. bir Fournier&rsquo;ye bakıyordu.</p>

  <p class="p6">Fransız, "Oturun, Matmazel Grandier," dedi.</p>

  <p class="p6">"Teşekkür ederim, mösyö." Kadın sakin bir tavırla bir iskemleye oturdu.</p>

  <p class="p6">"Mösyö Poirot&rsquo;yla ben bugün Londra&rsquo;dan döndük. Madamın ölümüyle ilgili olan Resmi Soruşturma dün yapıldı. Olayın kuşku götürür bir yanı yok. Madam Giselle&rsquo;i zehirlemişler."</p>

  <p class="p6">Kadın ciddi bir tavırla başını salladı. "Söylediğiniz çok korkunç, mösyö. Madamı zehirlemişler demek? Böyle bir şey kimin aklına gelirdi?"</p>

  <p class="p6">"İşte belki siz bize bu konuda yardım edebilirsiniz, matmazel?"</p>

  <p class="p6">"Tabii mösyö, polise yardım için elimden geleni yaparım. Ama ben hiçbir şey bilmiyorum. Hiçbir şey."</p>

  <p class="p6">Fournier sert bir sesle, "Madamın düşmanları olduğunu biliyorsunuz," dedi.</p>

  <p class="p6">"Bu doğru değil. Madamın neden düşmanları olsun?"</p>

  <p class="p6">Fransız alayla, "Haydi, haydi, matmazel," diye cevap verdi "Tefecilik kolay iş değildir, insan bu yüzden düşman kazanır."</p>

  <p class="p6">Elise onayladı. "Doğru. Madamın müşterileri bazen hoş olmayan davranışlarda bulunurlardı."</p>

  <p class="p6">"Bağırıp çağırırlardı değil mi? Madam Giselle&rsquo;i tehdit ederlerdi?"</p>

  <p class="p6">Hizmetçi başını salladı. "Hayır, hayır, yanılıyorsunuz. Tehtit eden onlar değildi. Müşteriler ağlarlar, inlerler, şikâyet eder, para ödeyemeyeceklerini söylerlerdi. Yani buna benzer şeyler." Sesinde derin bir boğuntu vardı.</p>

  <p class="p6">Poirot söze karıştı. "Herhalde müşteriler bazen borçlarını ödeyemiyorlardı, değil mi?"</p>

  <p class="p6">Elise Grandier omuzunu silkti. "Belki. Ama bu yalnızca onların sorunları. Zaten sonunda parayı verirlerdi." Sesinde memnunluk vardı şimdi.</p>

  <p class="p6">Fournier, "Madam Giselle," dedi. "Aman dinlemeyen bir kadındı. Değil mi?"</p>

  <p class="p6">"Madam o şekilde hareket etmekte haklıydı."</p>

  <p class="p6">"Onun kurbanlarına acımıyor musunuz?"</p>

  <p class="p6">"Kurbanlar! Kurbanlar!" Elise sabırsız bir tavırla konuşmaya başlamıştı. "Konuyu anlamıyorsunuz. Gırtlağınıza kadar borca batmanız şart mı? Gelirinize uygun bir şekilde yaşamayıp, lüks bir hayat sürmeye kalkışmanız? Koşup borç almanız ve ondan sonra sanki bu para size armağan edilmiş gibi davranmanız? Mantıksızca, aptalca bir davranıştır bu. Madam her zaman adil davranırdı. Borç verir ve zamanı gelince ödenmesini beklerdi. Onun hiç borcu yoktu. Hep dürüst bir şekilde davranırdı. Burada ödenmemiş bir tek fatura bile bulamazsınız. Madamın sert ve acımasız olduğunu söylemekle haksızlık ediyorsunuz! Aslında çok yufka yürekliydi. Yoksullara yardım eder, yardım kurumlarına para verirdi. Kapıcının karısı hastalandığı zaman onun hastane masraflarını yine madam ödedi." Elise sustuğunda öfkesinden yüzü kızarmıştı. Sonra, "Anlamıyorsunuz," diye mırıldandı. "Hayır, madamı hiç anlamamışsınız."</p>

  <p class="p6">Fournier hizmetçinin öfkesinin geçmesini bekledi. "Az önce madamın müşterilerinin sonunda borçlarını mutlaka ödediklerini söylediniz. Madamın onları buna mecbur etmek için hangi yola başvurduğunu biliyor musunuz?"</p>

  <p class="p6">Elise omuzunu silkti. "Ben hiçbir şey bilmiyorum mösyö. Hiçbir şey!"</p>

  <p class="p6">"Ne var ki, madamın kâğıtlarını yakacak kadar bir şeyler biliyormuşsunuz."</p>

  <p class="p6">"Ben yalnızca madamın emirlerini yerine getirdim. Madam Giselle bana, &lsquo;Bir kazaya uğrarsam veya hastalanır ve evden uzakta bir yerde ölürsem, işimle ilgili kâğıtların hepsini yak,&rsquo; demişti."</p>

  <p class="p6">Poirot sordu. "O kâğıtlar aşağıdaki kasada mı duruyordu?"</p>

  <p class="p6">"Evet, efendim. Madamın işiyle ilgili kâğıtlar..."</p>

  <p class="p6">"Demek onlar aşağıdaki kasadaydılar."</p>

  <p class="p6">Belçikalının üstelemesi, kadının kızarmasına neden olmuştu.</p>

  <p class="p6">"Ben madamın emirlerini yerine getirdim."</p>

  <p class="p6">Poirot güldü. "Onu biliyorum. Yalnız kâğıtlar o kasada değildi öyle değil mi? Çünkü kasa oldukça eskiye benziyor. Amatör bir hırsız bile onu kolaylıkla açabilir. Astında kâğıtlar başka bir yerdeydi... Belki de madamın yatak odasında."</p>

  <p class="p6">Elise bir an sesini çıkarmadı. Sonra da, "Evet, öyle." diye cevap verdi. "Madam her zaman müşterilerine kâğıtların aşağıdaki kasada olduğunu söylerdi. Tabii aslında o kasa göstermelikti. Her şey madamın yatak odasındaydı."</p>

  <p class="p6">"Bize yerini gösterir misiniz?"</p>

  <p class="p6">Elise ayağa kalktı. İki adam, hizmetçinin peşinden gittiler. Yatak odası oldukça büyüktü. Buraya büyük, süslü püslü, ağır eşyalar konulmuştu. O yüzden insan içeride rahatça dolaşamıyordu. Bir köşede büyük, eski tip bir sandık durmaktaydı. Elise onu açıp içinden ipek astarlı, eski moda bir alpaka elbise çıkardı. Elbisenin iç kısmında büyük bir cep vardı.</p>

  <p class="p6">"Kağıtlar bunun içindeydi, efendim. Hepsi büyük, üzeri mühürlü bir zarfa konmuştu."</p>

  <p class="p6">Fournier sert bir sesle, "Bize bundan SÖZ etmediniz," dedi. "Sizi üç gün önce sorguya çektiğim zaman bana bunu söylemediniz."</p>

  <p class="p6">"Özür dilerim, mösyö. Siz bana kasada bulunması gerekli kâğıtların nerede olduğunu sordunuz. Ben de size, &lsquo;Onları yaktım,&rsquo; dedim. Bu doğruydu. Kâğıtların durduğu yer o kadar önemli değildi."</p>

  <p class="p6">Fournier başını salladı. "Doğru. Aslında o kâğıtların yakılmaması gerekiyordu, Matmazel Grandier."</p>

  <p class="p6">Elise somurtkan bir tavırla, "Ben madamın emirlerini yerine getirdim," diye terslendi.</p>

  <p class="p6">Fournier onu yatıştırmaya çalışarak, "Biliyorum, biliyorum. Uygun gördüğünüz biçimde davrandınız. Şimdi beni iyice dinlemenizi istiyorum, matmazel. Madam Giselle öldürüldü. Onu haklarında tehlikeli bazı şeyler bildiği bir kişi veya kişiler zehirlemiş olabilir. O tehlikeli bilgiler yaktığınız o kâğıtlardaydı. Size bir soru soracağım, matmazel. Düşünmeden, hemen cevap vermeyin. O kâğıtlara, onları yakmadan önce bir göz atmış olabilirsiniz. Bu garip karşılanacak bir konu değil. Eğer öyle bir şey yapmışsanız, hiç kimse sizi ayıplayamaz. Aksine böylece polisin eline İşe yarayacak bazı bilgiler geçmiş olur. Katil de bu şekilde yakalanır. Onun için bana açık açık cevap vermekten kaçınmayın. O kâğıttan yakmadan önce bir göz attınız mı?" dedi.</p>

  <p class="p6">Elise kesik kesik soluyordu, öne doğru eğilerek, kelimelere basa basa konuşmaya başladı. "Hayır mösyö. Hiçbir şeye bakmadım. Hiçbir şeyi okumadım. O zarfı, mühürünü çıkarmadan ateşe attım."</p>

  <p class="p6"><span class="t6">&nbsp;</span></p>
</body>
</html>
