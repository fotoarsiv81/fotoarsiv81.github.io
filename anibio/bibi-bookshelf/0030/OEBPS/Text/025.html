<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>20</title>
</head>

<body>
  <h1 class="h11">20</h1>

  <p class="p6">Müfettiş Japp, Harley Sokağından hızla çıktı. Bir kapıdan girerek Dr. Byrant&rsquo;ı sordu.</p>

  <p class="p6">"Randevunuz var mı, efendim?"</p>

  <p class="p6">"Hayır. Ama kendisine bir, iki satır yazacağım."</p>

  <p class="p6">Kartını çıkarıp arkasına çabucak, "Bana bir, iki dakikanızı ayırabilirseniz, memnun olurum," diye yazdı. "Sizi fazla rahatsız edecek değilim."</p>

  <p class="p6">Kartı bir zarfa koyup ağzını kapattıktan sonra uşağa uzattı. Uşak dışarı çıkarken, o da köşedeki kanepelerden birine oturdu.</p>

  <p class="p6">Uşak bir, iki dakika sonra göründü. Japp&rsquo;in yanına yaklaşarak, alçak bir sesle, "Doktor biraz beklemenizi rica ediyor, efendim," diye fısıldadı. "Sizi görecek. Fakat bu sabah çok işi var."</p>

  <p class="p6">Japp başını salladı. Beklemeye bir itirazı yoktu. Koltukta arkasına yaslandı. Bekleme odası yavaş yavaş hastalarla doluyordu. Müfettiş, doktor iyi para kazanıyor, diye düşündü. Görünüşte adamın kimseden borç almaya ihtiyacı yok. Tabii Bryant parayı Giselle&rsquo;den çok zaman önce almış olabilir. Doktorun işleri yolunda olsa da adı bir rezalete karışırsa her şey mahvolur. İşte doktor olmanın dertlerinden biri.</p>

  <p class="p6">Uşak on beş dakika kadar sonra tekrar kapıda belirdi. "Doktor şimdi sizi görecek, efendim."</p>

  <p class="p6">Japp&rsquo;i, Bryant&rsquo;in muayene odasına soktular. Doktor masasının başında oturuyordu. Ayağa kalkarak müfettişin elini sıktı. Yüzünde yorgun bir ifade vardı. Yine de Japp&rsquo;in gelişinden rahatsız olmuş gibi görünmüyordu. Tekrar masasının başına geçerek, Japp&rsquo;e koltuğa oturmasını işaret etti. "Sizin için ne yapabilirim, müfettiş?"</p>

  <p class="p6">"Sizi muayene saatinde rahatsız ettiğim için özür dilerim. Ama fazla zamanınızı almayacağım."</p>

  <p class="p6">"Önemli değil, önemli değil. Herhalde benimle şu uçakta işlenen cinayet hakkında konuşmak istiyorsunuz."</p>

  <p class="p6">"Evet, efendim. Soruşturma hâlâ devam ediyor."</p>

  <p class="p6">"Hiçbir sonuç alınamadı mı?"</p>

  <p class="p6">"Açıkçası henüz istediğimiz kadar ilerlemiş değiliz. Size cinayet yöntemi hakkında bazı şeyler sormak için geldim. Şu yılan zahiri işine bir türlü aklım ermiyor."</p>

  <p class="p6">Dr. Bryant gülümsedi. "Bildiğiniz gibi ben zehir uzmanı değilim ve bu konuda fazla bilgim yok. Aslında Winterspoon&rsquo;la konuşmanız gerekiyor."</p>

  <p class="p6">"Bakın konu şöyle, doktor Winterspoon bir uzman. Onların nasıl insanlar olduklarını da bilirsiniz, öyle bir konuşuyorlar ki, sıradan bir ihsanın ne dediklerini anlaması olanaksız. Zaten anladığım kadarıyla bu konu tıpla da ilgiliymiş. Sara olaylarında hastaya yılan zehiri verildiği doğru mu?"</p>

  <p class="p6">Dr. Bryant, "Sara uzmanı da değilim," diye cevap verdi. "Gerçi kobra yılanının zehirini sara olaylarında kullandıklarını çok iyi biliyorum. Dediğim gibi, bu da benim uzmanlığım içinde bir şey değil"</p>

  <p class="p6">"Biliyorum, biliyorum, örneğin, siz de uçaktaydınız. Onun için de herhalde bu konu sizi ilgilendirmeye başladı. Belki aklınıza benim işime yarayacak bir şevler gelmiştir. Kalkıp bir uzmana gitmemin hiç yararı yok. Çünkü adama ne soracağımı bilmiyorum."</p>

  <p class="p6">Bryant güldü. "Haklısınız, müfettiş. Hiçbir insan yakından gördüğü bir cinayetin etkisinde kalmamazlık edemez. O olayın beni ilgilendirdiğini söyleyebilirim. O olayı uzun uzun düşündüm."</p>

  <p class="p6">"Bu konudaki düşünceleriniz nedir, efendim?"</p>

  <p class="p6">Bryant başını yavaşça salladı. "Açıkçası cinayet beni hâlâ şaşırtıyor ve bütün olay gerçek değilmiş gibi geliyor. Garip bir Cinayet yöntemi. Katilin görülmemesi olanaksızdı, ama kimse onu farketmedi. Adamın hiçbir tehlikeye aldırmayan bir tip olduğu anlaşılıyor.</p>

  <p class="p6">"Çok doğru, efendim."</p>

  <p class="p6">"Katilin seçtiği zehir de yine insanı şaşırtan bir şey. İnsanın eline öyle bir şey nasıl geçer?"</p>

  <p class="p6">"Biliyorum. Bu da inanılacak gibi değil. Belki ancak bin kişiden biri boomslang adını duymuştur. Bırakın zehiri ele geçirmek, çok kimse öyle bir yılan olduğunu bile bilmez. Örneğin siz doktorsunuz, efendim. Herhalde şimdiye dek o yılanın zehirini görmediniz."</p>

  <p class="p6">"Elime öyle bir fırsat geçmedi. Tropiklerle ilgili araştırmalar yapan birini tanıyorum. Laboratuvannda yılan zehirleri var. örneğin kobranınki. Ama onda da boomslang zehiri olduğunu pek sanmıyorum."</p>

  <p class="p6">"Belki siz bana yardım edebilirsiniz." Japp bir kâğıt çıkararak doktora uzattı. "Bu üç adı Winterspoon yazdı ve onlardan bilgi alabileceğimi söyledi. Yazdığı kişileri tanıyor musunuz?"</p>

  <p class="p6">"Profesör Kennedyle tanışmıştım. Heidler ahbabımdır. Ona adımı verirseniz, size elinden gelen yardımı yapar. Karmichael... Edinburgh&rsquo;dandır. Onu tanımasam da onun iyi bir uzman olduğunu duydum."</p>

  <p class="p6">"Teşekkür ederim, efendim. Neyse... Artık sizi daha fazla rahatsız etmeyeyim."</p>

  <p class="p6">Japp, Harley Sokağına çıktığında kendi kendine gülüyordu. Her şey tatlı dille çözümlenebiliyor. Doktor neyin peşinde olduğumun farkına bile varmadı. Neyse, bu işi de hallettik.</p>

  <p class="p6"><span class="t6">&nbsp;</span></p>
</body>
</html>
