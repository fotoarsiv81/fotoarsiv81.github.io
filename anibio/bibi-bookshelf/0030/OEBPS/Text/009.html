<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>4</title>
</head>

<body>
  <h1 class="h11">4</h1>

  <p class="p6">Marie Morisot (Madam Giselle) ile ilgili Resmi Soruşturma dört gün sonra yapıldı. Kadının öldürülüş biçimi halkın ilgisini çektiği İçin mahkeme salonu çok kalabalıktı.</p>

  <p class="p6">Çağırılan ilk tanık kırçıl, sakallı, uzun boylu, yaşlı bir Fransızdı. Alexandre Thibautt adlı adam İngilizceyi hafif bir aksarda düzgün konuşuyordu. Gerekli işlemlerden sonra sorgu yargıcı, "Ölüyü gördünüz değil mi?" dedi. "Onu tanıdınız mı?"</p>

  <p class="p6">"Evet. Kendisi müvekkilimdi. Adı Marie Angelique Morisot&rsquo;du."</p>

  <p class="p6">"Evet, pasaportta da öyle yazılı. Başka bir isimle de tanınır mıydı?"</p>

  <p class="p6">"Evet. Madam Giselle adıyla."</p>

  <p class="p6">Hakim, "Bize Madam Morisot veya Madam Giselle&rsquo;in kim olduğunu anlatır mısınız?" dedi.</p>

  <p class="p6">"Madam Gişede onun meslek adıydı diyebiliriz. O Paris&rsquo;in en tanınmış tefecilerindendi."</p>

  <p class="p6">"Bu işi nerede yapardı?"</p>

  <p class="p6">"Joliette Sokağında. Zaten evi oradaydı."</p>

  <p class="p6">"Anladığıma göre, sık sık Londra&rsquo;ya gelirmiş. Onun burada da müşterileri var mıydı?"</p>

  <p class="p6">"Evet. Madam Giselle&rsquo;in müşterilerinin çoğunluğu İngilizdi. İngiliz sosyetesinin belirti bir grubu onu çok iyi tanırdı."</p>

  <p class="p6">"Bu grubu nasıl tanımlarsınız?"</p>

  <p class="p6">"Müşteriler yüksek tabakalar veya meslekleri bakımından tanınmış kişilerdi. Böyle bir şeyin duyulmasını istemeyecek insanlar yani..."</p>

  <p class="p6">"Madam Giselle&rsquo;in ağzı sıkı mıydı?"</p>

  <p class="p6">"Oldukça sıkıydı."</p>

  <p class="p6">"Madamın işleri konusunda daha fazla bilginiz var mı?"</p>

  <p class="p6">"Hayır. Ben yalnızca onun hukuk işlerine bakardım. Madam Giselle birinci sınıf bir işkadınıydı. Kendi işlerini yönetmesini çok iyi bilirdi. Her şeyin kontrolü elindeydi. Halk tarafından tanınan, ilginç bir tipti o."</p>

  <p class="p6">"Çok zengin bir kadındı değil mf?"</p>

  <p class="p6">"Olağanüstü zengin bir kadın."</p>

  <p class="p6">"Düşmanları var mıydı?"</p>

  <p class="p6">"Böyle bir şeyden haberim yok."</p>

  <p class="p6">Mösyö Thtoault&rsquo;dan sonra garson Henry Mitchell çağırıldı.</p>

  <p class="p6">Yargıç, "Adme Henry Mitchell," dedi. "Shoeblack Sokağında, 11 numarada oturuyorsunuz."</p>

  <p class="p6">"Evet, efendim."</p>

  <p class="p6">"Universal Havayollarında çalışıyorsunuz. Geçen salı, saat on ikide Paris&rsquo;ten kalkan uçakta bulunmaktaydınız. Madam Giselle de aynı uçaktaydı. Onu daha önce görmüş müydünüz?"</p>

  <p class="p6">"Evet, efendim. Altı ay önce 8.45 servisindeydim. Madam Giselle&rsquo;in sabah uçağıyla yolculuk ettiğini gördüm."</p>

  <p class="p6">"Adını biliyor muydunuz?"</p>

  <p class="p6">"Listemde adı herhalde vardı, efendim. Ancak pek dikkat etmedim."</p>

  <p class="p6">"Bugüne kadar Madam Giselle adını duymuş muydunuz?"</p>

  <p class="p6">"Hayır, efendim..."</p>

  <p class="p6">Henry Mitchell ölüyü nasıl bulduğunu anlattı. Ondan sonra diğer garson Albert Davis tanık yerine çıktı. O da fazla bir şey bilmiyordu. Garson yerini Dr. Roger Bryant&rsquo;a bıraktı.</p>

  <p class="p6">Sonra sıra polis doktoru James Whistler&rsquo;a geldi. "Geçen salı günü saat üçü biraz geçe Croydon Havaalanına çağırıldım. Orada uçaktaki koltuklardan birinde ölmüş olan yaşlı bir kadını gösterdiler. Kadın bir saat kadar önce ölmüştü sanırım. Boynunun yanında, tam damarın üzerinde küçük, yuvarlak&rdquo; bir delik dikkatimi çekti. Buna bir arının iğnesi veya bana gösterilen bir diken neden olmuş olabilirdi. Ceset morga kaldırıldı ve orada otopsi yapıldı."</p>

  <p class="p6">"Otopsi sonunda ne sonuca vardınız?"</p>

  <p class="p6">"Ölüme kana çok şiddetli bir zehirin karışması neden olmuştu. Kalp birdenbire felce uğramış. Kadının aniden öldüğü bir gerçek."</p>

  <p class="p6">"Bize ölüme hangi zehirin neden olduğunu söyleyebilir misiniz?"</p>

  <p class="p6">"Bu şimdiye dek rastlamadığım bir zehirdi."</p>

  <p class="p6">Dikkatle doktoru dinlemekte olan gazeteciler, "Bilinmeyen bir zehir," diye yazdılar.</p>

  <p class="p6">"Teşekkür ederim, doktor... Şimdi, Bay Henry Winterspoon."</p>

  <p class="p6">Bay Winterspoon iriyarı, dalgın suratlı bir adamdı. Sevecen olmasına karşın aptal bir insan gibi gözüküyordu. Salondakiler onun Hükümet Başanalizcisi ve zehirler konusunda uzman olduğunu öğrenince şaşkınlığa uğradılar.</p>

  <p class="p6">Hâkim dikeni kaldırarak uzmana bunu tanıyıp tanımadığını sordu.</p>

  <p class="p6">"Tanıdım. Bunu bana analiz için yolladılar."</p>

  <p class="p6">"Bize o analizin sonucunu anlatır mısınız?"</p>

  <p class="p6">"Tabii. Bence diken önceleri curare denilen zehire batırılmıştı. Bazı yerli kabileler bu zehiri kullanırlar."</p>

  <p class="p6">Gazeteciler heyecanla not aldılar.</p>

  <p class="p6">"Yani sizce ölüme curare mi neden oldu?"</p>

  <p class="p6">Bay Winterspoon, "Hayır, hayır," dedi. "Curare&rsquo;den çok hafif bir iz kalmıştı. Yaptığım tahlile göre diken sonradan Disphdidus Typus&rsquo;un zehirine batırılmıştı. Yani boomslang veya ağaç yılanı denilen yaratığın zehirine."</p>

  <p class="p6">"Boomslang mı? O da nedir?"</p>

  <p class="p6">"Bu Güney Afrika&rsquo;da bulunan bir yılandır. En zehirli ve öldürücü yılanlardan biridir. Zehirinin insanlar üzerindeki tam etkisi iyi bilinmiyor. Yine de size şunu söyleyebilirim. Yılanın zehiri iğneyle bir sırtlana verilmiş ve daha enjektör çekilmeden hayvan ölmüştür. Bir çakal ise sanki kurşunla vurulmuş gibi yere yığılmıştı. Zehir cildin altında korkunç bir kanamaya sebep olur. Ayrıca kalbi etkileyerek, felce uğratır."</p>

  <p class="p6">Gazeteciler, "Çok ilginç bir hikâye," diye yazdılar. "Uçakta işlenen cinayete yılan zehiri de karıştı. Kobradan daha zehirli bir yılan."</p>

  <p class="p6">"Bu zehirin özellikle bir cinayet olayında kullanıldığına hiç tanık oldunuz mu?"</p>

  <p class="p6">"Hayır... İlk kez tanık oluyorum."</p>

  <p class="p6">"Teşekkür ederiz, Bay Winterspoon."</p>

  <p class="p6">Bir polis memuru boruyu koltuklardan birinin arkasında nasıl bulduğunu anlattı. Üzerinde hiç parmak izi yoktu. Boruyla çeşitli deneyler yapılmıştı. Bununla üç metreye kadar rahatlıkla nişan alınabiliniyordu.</p>

  <p class="p6">"Mösyö Hercule Poirot."</p>

  <p class="p6">Salondakiler ilgiyle kımıldandılar. Fakat Belçikalı fazla bir açıklamada bulunmadı. Yolda hiçbir şeyin farkına varmamıştı. Evet, ucu zehirli dikeni yerde kendisi bulmuştu. Bunun ölen kadının boynundan düşmüş olduğu anlaşılıyordu.</p>

  <p class="p6">"Kontes Horbury."</p>

  <p class="p6">Gazeteciler, "Kontun karısı uçak cinayetinde tanıklık etti." diye yazdılar. Kimisi ise olayı &lsquo;Yılan Zehiri Olayı&rsquo; diye adlandırmıştı.</p>

  <p class="p6">Kadın gazetelerinin muhabirleri ise şöyle yazdılar, "Kontes Horbury, yeni moda şapkalardan giymiş ve tilki bir kap almıştı." Veya, "Londra&rsquo;nın en şık kadınlarından biri olan Kontes Horbury siyahlar giymişti. Şapkasıysa son modaydı." Veya, "Kont&rsquo;la evlenmeden önce Cicely Bland adını taşıyan kontes, siyahlar içinde çok şıktı."</p>

  <p class="p6">Salondakiler bu güzel ve zarif kadını zevkle seyrettiler. Ne var ki, kontesin söyleyebileceği bir şey yoktu. Yolda hiçbir şeyin farkına varmamıştı ve ölen kadını tanımıyordu.</p>

  <p class="p6">Ardından onun yerini alan Venetia Kerr dinleyicilerin ilgisini fazla çekmedi.&rsquo;</p>

  <p class="p6">Yalnız kadın gazeteciler, "Lord Cottesmore&rsquo;un kızı zarif kesimli tvid bir tayyör giymişti," diye yazdılar.</p>

  <p class="p6">Sonra James Ryder çağırıldı. Belirli sorulardan sonra yargıç, "Siz ölen kadının tam önünde, dört numaralı koltukta oturuyordunuz değil mi?" dedi.</p>

  <p class="p6">"E, ne olmuş?"</p>

  <p class="p6">"Lütfen benimle bu şekilde konuşmayın, Bay Ryder. Dört numaralı koltukta oturuyormuşsunuz: Oradan herkesi görebiliyordunuz sanırım."</p>

  <p class="p6">"Hayır. Benim tarafındakileri görmem olanaksızdı. Çünkü koltukların arkalıkları çok yüksek."</p>

  <p class="p6">"Peki yolculardan biri aradaki yola çıkarak, boruyu ağzına götürseydi, böyle bir şeyi herhalde görürdünüz."</p>

  <p class="p6">"Tabii."</p>

  <p class="p6">"Ama siz böyle bir şeyi görmediniz?"</p>

  <p class="p6">"Hayır."</p>

  <p class="p6">"önünüzdeki yolculardan hiç kimse yerinden kalktı mı?"</p>

  <p class="p6">"Evet. İki koltuk öndeki yolcu kalkarak, tuvalete gitti."</p>

  <p class="p6">"Yani sizden uzaklaşarak, ölen kadına doğru gitti, öyle mi?"</p>

  <p class="p6">"Evet."</p>

  <p class="p6">"Elinde bir şey var mıydı?"</p>

  <p class="p6">"Hayır, hiçbir şey yoktu."</p>

  <p class="p6">"Bundan emin misiniz?"</p>

  <p class="p6">"Evet, eminim."</p>

  <p class="p6">"Başka yerinden kalkan oldu mu?"</p>

  <p class="p6">"Önümde oturan yolcu kalktı. Diğer taraftan gelerek, yanımdan geçti ve salonun dibine doğru gitti."</p>

  <p class="p6">Bay Clancy yerinden fırlayarak, çatlak bir sesle, "İtiraz ediyorum," diye bağırdı. "Bu önce oldu... Çok daha önce. Saat birde..."</p>

  <p class="p6">Yargıç. "Lütfen yerinize oturun." dedi. "Size de sıra gelecek... Devam edin, Bay Ryder. Bu beyin elinde bir şey var mıydı?"</p>

  <p class="p6">"Dolmakalem vardı sanırım. Döndüğü zamansa elinde turuncu kaplı, ince bir kitap tutuyordu."</p>

  <p class="p6">"Peki, siz hiç yerinizden kalktınız mı?"</p>

  <p class="p6">"Evet. Tuvalete gittim. Tabii elimde boru filan yoktu."</p>

  <p class="p6">"Küstahça konuşuyorsunuz. Gidebilirsiniz."</p>

  <p class="p6">Dişçi Norman Gale&rsquo;nin tanıklığı kısa sürdü. Sonra onun yerini alan Bay Clancy oldukça öfkeliydi.</p>

  <p class="p6">Bay Clancy de gazetecilerin ilgisini çekmişti. Ama kontes kadar değil tabii. Muhabirler, "Esrarlı romanlar yazan tanıklık etti," diye yazdılar. "Ünlü yazar, tehlikeli bir silah almış olduğunu itiraf etti. Açıklama salonda heyecan uyandırdı."</p>

  <p class="p6">Bay Clancy tiz bir sesle, "Evet efendim," diye bağırdı. "Yerlilerin yaptığı borulardan satın almıştım. Üstelik bugün buraya, mahkemeye de getirdim. Cinayetin benim borumla işlenmiş olduğu hakkında yapılan suçlamaları kesinlikle reddediyorum... işte benim borum." Zafer dolu bir tavırla boruyu gösterdi.</p>

  <p class="p6">Gazeteciler not aldılar. "Davada ikinci boru."</p>

  <p class="p6">Hâkim, Bay Clancy&rsquo;ye sert davrandı. Yazara oraya adalete yardım etmesi için çağırıldığını, mahkemede aleyhine yapılan hayali suçlamalara cevap vermek için bulunmadığını anımsattı. Sonra Bay Clancy&rsquo;yi sorguya çekti. Ancak yazar roman için açıklama hazırladığından çevreyle ilgilenmediğini söyledi. Bütün yolcular ayağa fırlayarak, yılan zehirine batırılmış dikenler fırlatsalardı, işine dalmış dan yazar bunu yine de fark etmeyecekti.</p>

  <p class="p6">Kuaför Janet Grey gazetecilerin ilgisini çekmemişti.</p>

  <p class="p6">Onu iki Fransız izledi.</p>

  <p class="p6">Mösyö Armand Dupont, Londra&rsquo;da konferans vereceği için o uçağa bindiğini açıkladı. Oğluyla tartışmaya daldığı için hiçbir şeyin farkına varmamıştı.</p>

  <p class="p6">"Madam Giselle veya Madam Morisot&rsquo;u hiç görmüş müydünüz?"</p>

  <p class="p6">"Hayır, efendim."</p>

  <p class="p6">"Ama o Paris&rsquo;in tanınmış kişilerindenmiş."</p>

  <p class="p6">İhtiyar Mösyö Dupont omzunu silkti. "Ben kendisini tanımıyordum. Zaten son zamanlarda Paris&rsquo;te değildim."</p>

  <p class="p6">"Anladığıma göre yakınlarda Doğu&rsquo;dan dönmüşsünüz."</p>

  <p class="p6">"Evet, efendim. İran&rsquo;dan."</p>

  <p class="p6">"Başka yerlere de gittiniz değil mi? Özellikle dünyanın uzak bölgelerine." .</p>

  <p class="p6">"Evet, tabii."</p>

  <p class="p6">"Yolculuklarınız sırasında oklarının ucuna yılan zehiri süren yerlilere rastladınız mı?"</p>

  <p class="p6">Bu sorunun Fransızcaya çevrilmesi gerekti. Mösyö Dupont kendine ne sorulduğunu anlayınca şiddetle başını salladı. "Hayır, hayır... Şimdiye dek böyle bir şeyle hiç karşılaşmadım."</p>

  <p class="p6">Oğlu onun yerini aldığında sözleri babasınınkinden farksızdı. Yalnız Charles Dupont kadını arının soktuğunu sanmıştı. Çünkü kendine de bir eşekarısı dadanmış ve bunu öldürmüştü.</p>

  <p class="p6">Charles Dupont son tanıktı.</p>

  <p class="p6">Ondan sonra yargıç hafifçe Öksürerek, jüriye talimat vermeye başladı. "Bu şimdiye kadar rastladığım olayların en tuhafı. Bu kadının cinayete kurban gittiği belli. Kazaya uğramış veya intihar etmiş olması olanaksız. Cinayet dışarıdan işlenmediğine göre katilin demin tanıklık eden kişilerden biri olduğu anlaşılıyor. Bu kaçınılmaz bir şey. Korkunç ve çirkin... Bugünkü tanıklardan birinin yalan söylediği bir gerçek.. Bunlardan katilin son derece korkusuz olduğu anlaşılıyor. Bu kimse, garsonları da sayarsak, tam on iki kişinin gözleri önünde boruyu ağzına götürerek zehirli dikeni Madam Giselle&rsquo;e doğru fırlatmış. Şu anda katilin kim olduğunu belirten kesin kanıtlar yok. Onun için jüri ancak &lsquo;olayın bilinmeyen bir kimse veya kimseler tarafından işlenmiş bir cinayet&rsquo; olduğuna karar verebilir."</p>

  <p class="p6">Gözleri kuşku dolu, dört köşe suratlı bir jüri üyesi öne doğru eğildi. Kesik kesik soluyordu. "Bir şey sorabilir miyim, efendim?"</p>

  <p class="p6">"Tabii tabii."</p>

  <p class="p6">"Borunun saklandığı koltuk hangi yolcunun?"</p>

  <p class="p6">Yargıç botlarına baktı. Polis memurlarından biri ona yaklaşarak bir şeyler mırıldandı. "A, evet sözünü ettiğimiz koltuk dokuz numaralı. Mösyö Hercule Poirot&rsquo;nunmuş bu. Mösyö Poirot çok tanınmış bir özel dedektiftir ve kendisi zaman zaman Scotland Yard&rsquo;la da işbirliği yapar."</p>

  <p class="p6">Dört köşe yüzlü adam gözlerini Hercule Poirot&rsquo;ya dikti, özellikle ufaktefek Belçikalının pos bıyığını dikkatle süzdü. Bakışlarından, "Bir yabana," diye düşündüğü o kadar belliydi ki. "Yabancılara güven olmaz. Polisle sıkıfıkı olduktan söylense bile." Sonra adam, "Dikeni yerden alan Bay Poirot&rsquo;ydu değil mi?" diye sordu.</p>

  <p class="p6">"Evet."</p>

  <p class="p6">Jüri üyeleri salondan çıktılar. Beş dakika sonra tekrar döndüler. Jüri başkanı bir kâğıdı yargıca uzattı.</p>

  <p class="p6">"Bu da nesi?" Yargıcın kaşları çatılmıştı. "Saçma... Böyle bir karan kabul edemem."</p>

  <p class="p6">Birkaç dakika sonra jüri ikinci kararını açıkladı. "Madam Giselle&rsquo;i zehirlenerek öldürüldüğü anlaşılıyor. Ne yazık ki, kim olduğunu gösterecek kanıt yok."</p>

  <p class="p6"><span class="t6">&nbsp;</span></p>
</body>
</html>
