<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>3</title>
</head>

<body>
  <h1 class="h11">3</h1>

  <p class="p6">Artık uçağın içindeki bu duruma egemen olan doktorla garson değildi. Onların yerini biraz da gülünç tavırlı bir adam olan pos bıyıklı yabancı almıştı. Kendine çok güvenen bir tavırla konuşuyordu. Kimse ona karşı çıkmamıştı.</p>

  <p class="p6">Hercule Poirot, Mitchell&rsquo;in kulağına bir şeyler fısıldayınca, garson evet anlamında başını salladı. Sonra yolcuların arasından geçerek kapıya doğru gitti. Uçak yerde bir süre ilerledikten sonra durdu. Mitchell o sıra sesini yükseltmişti. "Bayanlar, baylar, ilgililer gelinceye kadar yerlerinizden kalkmamanızı rica edeceğim. Onların sizi burada fazla tutmayacaklarından eminim."</p>

  <p class="p6">Yolcular bu sözleri olumlu karşıladılar. Yalnızca içlerinden biri tiz bir sesle karşı koydu.</p>

  <p class="p6">Kontes Cicely Horbury öfkeyle, "Saçma," diye bağırdı. "Sen benim kim olduğumu biliyor musun? Benim hemen çıkıp gitmem gerekiyor."</p>

  <p class="p6">"Özür dilerim, efendim. Kimseye bir ayrıcalık tanıyamayız."</p>

  <p class="p6">"Saçma... Saçmanın saçması." Cicely öfkeyle ayağını yere vurdu. "Seni uçak şirketine şikâyet edeceğim. Bizi bir cesetle birlikte buraya hapsetmeniz çirkin bir şey. "</p>

  <p class="p6">Lady Venetia Kerr o kibar sesiyle konuşmaya başladı. "Hoş bir şey olmamasına karşın sabretmemiz gerek." Yerine oturarak tabakasını çıkardı. "Artık sigara içebilirim, değil mi?"</p>

  <p class="p6">Huzursuz görünen Mitchell, "Artık önemli değil, efendim," diye cevap verdi.</p>

  <p class="p6">Bekleyiş uzun sürmese de yolculara aradan hiç olmazsa yarım saat geçmiş gibi geliyordu. Mitchell&rsquo;in açmış olduğu kapıdan dimdik vücutlu, uzun boylu bir adam girdi. Peşinde üniformalı bir polis vardı. Adam ciddi ve resmi bir tavırla, "Sorun nedir?" diye sordu.</p>

  <p class="p6">Önce Mitchell&rsquo;in, sonra da Dr. Bryant&rsquo;ın anlattıklarını dinledi. Koltuğuna yayılmış olan kadına çabucak bir göz attı. Yanındaki polise gereken emirleri verdikten sonra, yolculara döndü. "Lütfen peşimden gelir misiniz?"</p>

  <p class="p6">Yolcuları gümrük bölümüne sokacağı yerde, yandaki küçük bir odaya götürdü. "Sizi burada gereğinden fazla bekletmeyeceğimizi umarım."</p>

  <p class="p6">James Ryder, "Buraya bakın, müfettiş bey," dedi. "Benim Londra&rsquo;da önemli bir İş randevum var."</p>

  <p class="p6">"Çok üzgünüm, efendim."</p>

  <p class="p6">"Ben Kontes Horbury&rsquo;im. Beni bu şekilde alıkoymanız büyük rezalet."</p>

  <p class="p6">"Gerçekten çok üzgünüm, kontes. Ortada önemli bir sorun var. Bu bir cinayet olayına benziyor."</p>

  <p class="p6">"Güney Amerika kızılderililerinin ok zehiri..." Bay Clancy&rsquo; nin yüzünde bir mutluluk belirtisi vardı.</p>

  <p class="p6">Müfettiş, yazara kuşkuyla baktı.</p>

  <p class="p6">Fransız arkeolog Armand Dupont müfettişe Fransızca bir şeyler söyledi. Heyecanlı heyecanlı konuşuyordu. Müfettiş de ona ağır ağır, aynı dilde cevap verdi.</p>

  <p class="p6">Lady Venetia Kerr, "Bu sıkıcı bir durum," diye konuştu. "Ama tabii sizin de görevinizi yapmanız gerek."</p>

  <p class="p6">Müfettiş saygılı bir tavırla, "Teşekkür ederim, efendim," deyip sonra sözlerini sürdürdü. "Hepinizin burada beklemesini rica edeceğim. Önce doktorla konuşacağım. Doktor... şey..."</p>

  <p class="p6">"Adım Bryant."</p>

  <p class="p6">"Teşekkür ederim. Lütfen benimle gelir misiniz, doktor?"</p>

  <p class="p6">"Bu konuşmada size yardım edebilir miyim?" Bu sözleri söyleyen ufaktefek, pos bıyıklı adamdı.</p>

  <p class="p6">Müfettiş sert bir tavırla ona döndü. Tam ters bir şeyler söyleyeceği sırada birdenbire durakladı. "Affedersiniz, Mösyö Poirot. Atkınız yüzünüzün yarısını örttüğü için sizi tanıyamadım." Kapıyı açıp yana çekildi. Poirot&rsquo;la Dr.Bryant çıktılar. Yolcular kuşkuyla onlara bakıyorlardı.</p>

  <p class="p6">Cicely Horbury bağırdı. "Bizi burada oturtuyorlar, sonra o adamın çıkmasına izin veriyorlar!"</p>

  <p class="p6">Venetia Kerr sıkıntılı bir tavırla bir sandalyeye oturdu. "Adamın adını duymadım... Herhalde Fransız polisinden olacak." Bir sigara yaktı.</p>

  <p class="p6">Norman Gale çekingen bir tavırla, Janet Grey&rsquo;e, "Galiba sizi... Le Pinet&rsquo;de gördüm," dedi.</p>

  <p class="p6">"Evet. Oradaydım."</p>

  <p class="p6">Norman Gale mırıldandı. "Le Pinet güzel bir yer. Özellikle çam ağaçlan çok hoşuma gitti."</p>

  <p class="p6">Janet, "Evet," diye başını salladı. "Çam ağaçları çok güzel kokuyor."</p>

  <p class="p6">Bir süre duraksadıktan sonra birbirlerine baktılar. Başka ne söyleyeceklerini bilmiyorlardı.</p>

  <p class="p6">Sonunda Norman Gale, "Sizi uçakta görür görmez tanıdım," diye konuştu.</p>

  <p class="p6">Janet buna çok şaşırmış gibi davrandı, "öyle mi?" diyerek genç adama baktı.</p>

  <p class="p6">Norman sordu. "Sizce kadın gerçekten bir cinayete mi kurban gitti?"</p>

  <p class="p6">Genç kız, "Herhalde," dedi. "Heyecanlı bir olay olduğu gibi aynı zamanda korkunç da." Hafifçe titredi. Norman Gale onu korumak istiyormuş gibi kıza biraz sokuldu.</p>

  <p class="p6">Dupont&rsquo;lar yine Fransızca konuşuyorlardı. James Ryder zaman zaman saatine bakıyor, sonra da küçük siyah bir deftere birtakım sayılar yazıyordu. Cicely Horbury bir sandalyeye oturmuş, ayağını sabırsızlıkla yere vuruyordu. Titreyen elleriyle bir sigara yaktı.</p>

  <p class="p6">Yakındaki bir odada Müfettiş Japp, Doktor Bryant ve Hercule Poirot&rsquo;la konuşuyordu. "Doğrusu en beklenmedik yerlerde insanın karşısına çıkıyorsunuz, Mösyö Poirot."</p>

  <p class="p6">Belçikalı, "Croydon Havaalanı sizin çalışma alanınızın dışında değil mi, dostum?" diye sordu</p>

  <p class="p6">"Ah, ben önemli bir kaçakçılık olayının peşindeyim. Burada bulunmam yalnızca rastlantı. Doğrusu yıllardan beri böyle garip bir olayla karşılaşmadım. Şimdi işimize bakalım... Doktor, önce bana tam adınız ve adresinizi söyleyin."</p>

  <p class="p6">"Roger Bryant. Boğaz-burun uzmanıyım. Adresim, Harley Sokağı. No. 329."</p>

  <p class="p6">Bir masanın başına geçmiş olan üniformalı polis memuru bunları dikkatle deftere geçirdi.</p>

  <p class="p6">Japp, "Tabii bizim kendi doktorumuz cesedi muayene edecek," dedi. "Ancak sizin resmi soruşturmada bulunmanız gerekiyor, doktor."</p>

  <p class="p6">"Tabii, tabii."</p>

  <p class="p6">"Bize ölüm saatini saptamamızda yardıma olabilir misiniz?"</p>

  <p class="p6">"Onu muayene ettikten yarım saat kadar önce ölmüştü sanırım. Ben onu... havaalanına inmeden birkaç dakika önce gördüm. Size bundan daha kesin bilgi vermem olanaksız. Anladığıma göre garson, kadınla bundan bir saat önce konuşmuş."</p>

  <p class="p6">"Böylece zamanı saptamamız kolaylaşacak. Size kuşku uyandıracak bir şey görüp görmediğinizi sormam gereksiz."</p>

  <p class="p6">Doktor başını salladı. "Bir şey görmedim."</p>

  <p class="p6">Poirot büyük bir üzüntüyle, "Bense uyuyordum," diye içini çekti. "Havada da denizde olduğu kadar acı çekiyorum. Sürekli sarınıp sarmalanıp uyumaya çalışıyorum." &gt;</p>

  <p class="p6">"ölümün nedenini biliyor musunuz, doktor?"</p>

  <p class="p6">"Bu durumda kesin bir şey söyleyemem. Nedeni anlamak için otopsi ve analiz gerek."</p>

  <p class="p6">Japp anlayışlı bir tavırla başını salladı. "Artık sizi fazla tutmamıza gerek yok, doktor. Yalnız korkarım... bazı formalitelerin yerine getirilmesi gerek. Bütün yolcular için şart bu. Ayrıcalık yapamayız."</p>

  <p class="p6">Dr. Bryant güldü. "Üzerimde zehirli diken üflemek için bir boru veya tehlikeli bir silah bulunup bulunmadığını kesinlikte öğrenmelisiniz."</p>

  <p class="p6">Japp başıyla polis memurunu işaret etti. "Rogers o işi çözümler. Ha, aklıma gelmişken, doktor, bunun ucunda ne var dersiniz?" önündeki masaya konulmuş küçük bir kutudaki dikeni başıyla işaret etti.</p>

  <p class="p6">Doktor Bryant ellerini açtı. "Analiz yapmadan kesin bir şey söylemek zor. Duyduğuma göre Güney Amerika yerlileri daha çok curare denilen zehirden kullanırlarmış."</p>

  <p class="p6">"Bu kadını öldürmüş olabilir mi?"</p>

  <p class="p6">"Curare çok çabuk etki yapan bir zehirdir."</p>

  <p class="p6">"Ama bunu ele geçirmek o kadar kolay olmasa gerek, öyle değil mi?"</p>

  <p class="p6">"Evet Herhangi bir kimse için öyle."</p>

  <p class="p6">Şakadan hoşlanan Japp, "öyleyse sizi iyice aramamız gerek, doktor," diye güldü. "Rogers, haydi."</p>

  <p class="p6">Doktorla memur birlikte odadan çıktılar.</p>

  <p class="p6">Japp, Poirot&rsquo;ya döndü. "Garip bir olay... Gerçek olamayacak kadar dramatik. Yani... bir uçakta dikenler, yerli boruları... Doğrusu insan zekâsına bir hakaret bu."</p>

  <p class="p6">Daha sonra mırıldanır gibi, "Adamlarım uçağı arıyorlar. Parmak izi uzmanlarıyla fotoğrafçımız da neredeyse gelir. Şimdi garsonlarla konuşalım." Kapıya giderek ilgililere bir emir verdi. Birkaç dakika sonra iki garson odaya girdiler. Daha genç olanı kendini toplamış, heyecanlı bir hali vardı. Diğer garsonun ise yüzü hâlâ bembeyazdı. Korktuğu anlaşılıyordu.</p>

  <p class="p6">Japp, "Kaygılanacak bir şey yok," dedi. "Oturun bakalım. Pasaportları getirdiniz mi? Çok İyi..." Müfettiş pasaportları çabucak karıştırdı. "Hah, işte bu. Madam Giselle&rsquo;in adı Marie Morisot&rsquo;muş... Fransız pasaportu bu. Onun hakkında bir şey biliyor musunuz?"</p>

  <p class="p6">Mitchell, "Onu daha önce de gördüm," dedi. "Sık sık İngiltere&rsquo;ye gidip gelirdi."</p>

  <p class="p6">"Hım... demek bir işi vardı? Peki işin ne olduğunu biliyor musun?"</p>

  <p class="p6">Mitchell başını hayır anlamında salladı.</p>

  <p class="p6">Genç garson Albert Davis, "Onu ben de anımsıyorum." diye atıldı. "Erken serviste görmüştüm. Paris&rsquo;ten sekizde kalkan uçakta."</p>

  <p class="p6">"Kadını en son hanginiz gördünüz? Yani sağ olarak?"</p>

  <p class="p6">Genç garson arkadaşını işaret etti. "O."</p>

  <p class="p6">Mitchell, "Evet," dedi. "Kahve götürdüğümde bir şeyi yoktu."</p>

  <p class="p6">"Ne zamandı bu?"</p>

  <p class="p6">"Kesinlikle söyleyemeyeceğim. O sırada Manş&rsquo;ın üzerindeydik. İki sularında sanırım."</p>

  <p class="p6">Diğer garson Davis onaylarcasına, "Evet... Öyle olacak." dedi.</p>

  <p class="p6">"Kadını daha sonra ne zaman gördün?"</p>

  <p class="p6">"Hesapları götürdüğüm zaman"</p>

  <p class="p6">"Kaçta?"</p>

  <p class="p6">"Çeyrek saat sonra. Uyuduğunu sandım... Tanrım! Sanırım ölmüştü bile." Mitchell&rsquo;in sesinde dehşet vardı.</p>

  <p class="p6">Japp eşekarısına benzetilen dikeni İşaret etti. "Bunu farketmedin mi?"</p>

  <p class="p6">"Hayır, efendim. Etmedim."</p>

  <p class="p6">"Ya sen, Davis?"</p>

  <p class="p6">"Ben kadını son kez peynirle beraber yenilecek bisküvileri verirken gördüm. O sırada bir şeyi yoktu."</p>

  <p class="p6">Poirot, "Servis nasıl yapıyorsunuz? Ayrı ayrı salonlara mı bakıyorsunuz?" diye sordu.</p>

  <p class="p6">"Hayır, efendim. Birlikte servis yapıyoruz. Çorba, et, sebze, salata... Sonra tatlı... İşte böyle... Çoğunlukla önce arka salona bakıyoruz. Sonra da temiz tabaklarla ön salona geçiyoruz."</p>

  <p class="p6">Poirot başını salladı. "Anlıyorum..."</p>

  <p class="p6">Japp, "Madam Giselle... veya asıl adıyla Madam Morisot uçakta biriyle konuştu mu? Veya birini tanımış gibi tavır takındı mı?"</p>

  <p class="p6">"Ben böyle bir şeyi farketmedim, efendim."</p>

  <p class="p6">"Yolculuk boyunca hep yerinde mi oturdu? Hiç kalkmadı mı?"</p>

  <p class="p6">"Kalktığını sanmıyorum, efendim."</p>

  <p class="p6">Japp. "Pekâlâ," dedi. "Gidebilirsiniz."</p>

  <p class="p6">Poirot öne doğru eğildi. "Bir soru sormama izin verir misiniz?"</p>

  <p class="p6">"Rica ederim... Buyurun, Mösyö Poirot."</p>

  <p class="p6">"Salonda uçan eşekarısını gördünüz mü?"</p>

  <p class="p6">İki adam başlarını salladılar. Mitchell, "Uçakta an olduğunun farkında değildim."</p>

  <p class="p6">Poirot, "Arı vardı," dedi. "Hatta ölüsü yolculardan birinin tabağında duruyor."</p>

  <p class="p6">Mitchell, "Ben arıyı görmedim." dedi.</p>

  <p class="p6">Davis atıldı. "Ben de öyle."</p>

  <p class="p6">"Neyse... önemli değil..."</p>

  <p class="p6">İki garson odadan çıktıktan sonra Japp pasaportlara bakmaya başladı. "Yolcuların arasında bir kontes varmış. Demin sorun çıkarmaya çalışan oydu. önce onu görsek iyi otur. Yoksa yakında Lordlar Kamarasında biri kalkıp polisin şiddete başvurduğundan SÖZ etmeye başlayabilir. "</p>

  <p class="p6">"Yolcuların bagajlarını arayacaksınız tabii. Ellerinde taşıdıkları ve salonun dibine bıraktıkları eşyaları."</p>

  <p class="p6">Japp neşeyle göz kırptı. "Ee, bu olay hakkındaki düşünceniz nedir, Mösyö Poirot? O boruyu bulmamız gerek. Tabii böyle bir şey varsa ve hepimiz birlikte düş görmüyorsak. Herhalde o yazar aniden çıkararak, bundan sonra roman yazacağına cinayet işlemeye karar vermedi? Bu zehirli diken işi tam ona göre bir şey."</p>

  <p class="p6">Poirot kuşkulu bir tavırla başını salladı. "Sanmam."</p>

  <p class="p6">Japp sözlerini sürdürdü. "Evet, herkesin aranması gerek, istedikleri kadar bağırıp çağırsınlar... Ayrıca bütün eşyalarının aranması koşulu var."</p>

  <p class="p6">Poirot, "Tam bir liste yapılması iyi dur. Yolcuların üzerindeki eşyaların bir listesi." diye konuştu.</p>

  <p class="p6">Japp merakla Belçikalıya baktı. "İstiyorsanız bu yapılabilir, Mösyö Poirot. Ama amacınızı anlayamadım. Tabii aslında siz ne aradığınızı biliyorsunuz."</p>

  <p class="p6">"Belki siz biliyorsunuz, dostum. Oysa ben emin değilim. Bir şey arıyor ve bunun ne olduğunu bilmiyorum."</p>

  <p class="p6">"Yine mi başladınız, Mösyö Poirot? Her şeyi güçleştirmek hoşunuza gidiyor, değil mi? Şimdi kontes hazretleriyle ilgilenelim, yoksa gözlerimi oyar."</p>

  <p class="p6">Artık Kontes Cicety Horbury eskisine göre daha sakindi. Gösterilen sandalyeye oturarak, Japp&rsquo;in sorularına hiç duraksamadan cevap verdi. "Adım Cicely... Kont Horbury&rsquo;nin karısıyım. Sussex&rsquo;de Horbury şatosunda ve Londra&rsquo;da Grosvenor Meydanında oturuyorum... İngiltere&rsquo;ye Fransa&rsquo;dan dönüyordum. Le Pinet ve Paris&rsquo;te kaldım... ölen kadın" hiç tanımıyorum... Yolda kuşkulu hiçbir şey görmedim. Zaten yüzüm salonun ön tarafına dönük olduğu için arkamda olanlardan haberim olması olanaksızdı. Yolculuk sırasında yerimden hiç kalkmadım... ön salondan arkaya geçen kimse olduğunu sanmıyorum. Garsonlar dışında tabii... Pek iyi anımsamıyorum ama galiba erkek yolculardan ikisi yerlerinden kalkıp, tuvalete gittiler. Dediğim gibi bundan da pek emin değilim... Kimsenin elinde boruya benzer bir şey görmedim..." Poirot&rsquo;nun sorusunu da cevaplandırdı. "Hayır, eşekarısını farketmedim."</p>

  <p class="p6">Kontes Horbury çıkınca yerini Lady Venetia Kerr aldı.</p>

  <p class="p6">Lady Venetia&rsquo;nın sözleri de kontesinkiyle hemen hemen ayniydi. "Adım Venetia Ann Kerr... Sussex&rsquo;de oturuyorum. Güney Fransa&rsquo;dan dönüyordum... ölen kadını şimdiye dek hiç görmedim. Yolculuk sırasında beni kuşkulandıracak bir şey olmadı... Evet, ileride bir yolcunun eşekarısı öldürmeye çalıştığını gördüm. Yani, yemek servisinden sonra..." Lady Venetia da çıktı.</p>

  <p class="p6">Japp, Belçikalıya döndü. "Bu eşekarısı sizi çok ilgilendiriyor, Mösyö Poirot."</p>

  <p class="p6">"Eşekarısı ilginç."</p>

  <p class="p6">Japp konuyu değiştirdi. "Bana sorarsanız, o iki Fransızın bu olayla ilgisi var. Onlar Morisot denilen kadına yakın oturuyorlarmış. Kılık kıyafetleri iyi değil. Bavullarının üzerindeyse bir sürü etiket var. Dünyanın dört bucağından etiketler... Borneo veya Güney Amerika&rsquo;da olmalarına hiç şaşmam. Tabii henüz cinayetin nedenini bilmiyoruz ama bunu Paris&rsquo;ten öğreneceğimizden eminim. Bu olayda Surete&rsquo; yle işbirliği yapmamız gerekiyor. Aslında bu bizden çok onların işi. Yine de bana sorarsanız aradıklarımız o iki serseri."</p>

  <p class="p6">Poirot&rsquo;nun gözlerinde muzipçe bir pırıltı belirdi. "Söyledikleriniz doğru olabilir. Ama bazı noktalarda hataya düşüyorsunuz. O iki adam ne serseri, ne de haydut. Tersine o baba oğul dünyanın en tanınmış arkeologlarından."</p>

  <p class="p6">"Aman canım, şaka ediyorsunuz."</p>

  <p class="p6">"Hiç de değil. Onları uzaktan tanıyorum. Biri Armand Dupont diğeri de oğlu Charles Dupont. Geçenlerde iran&rsquo;da yaptıkları ilgi çekici bir kazıdan döndüler..."</p>

  <p class="p6">"Yapmayın!" Japp pasaportları kaptı. "Haklıymışsınız, Mösyö Poirot. Tabii adamların kıyafetlerinin hiçbir şeye benzemediğini siz de kabul edersiniz."</p>

  <p class="p6">"Dünyaca tanınmış insanların çoğu öyledir. Biliyor musunuz, beni de berbere benzettikleri oluyor."</p>

  <p class="p6">Japp güldü. "Sahi mi? Neyse, şimdi sizin şu ünlü arkeologlarla bir görüşelim."</p>

  <p class="p6">Mösyö Armand Dupont ölen kadını hiç tanımadığını söyledi. Oğluyla önemli bir konuyu tartıştığı için çevrede olanları pek farketmemiş, yerinden hiç kalkmamıştı. Evet. bir eşekarısının uçtuğunu görmüş, sonra oğlu arıyı öldürmüştü.</p>

  <p class="p6">Charles Dupont da babasının sözlerini onayladı. O da etrafta olanlarla ilgilenmemişti. Eşekarısı kendini rahatsız ettiği için öldürmüştü. Konuştukları konu mu? Yakındoğu&rsquo;da bulunan tarihi çanak ve çömlekler.</p>

  <p class="p6">Onlardan sonra gelen yazar Bay Gancy oldukça sıkıntı çekti. Oysa Müfettiş Japp, Clancy nin zehirli diken fırlatılan borular hakkında pek çok bilgi sahibi olduğunu düşünüyordu.</p>

  <p class="p6">"Sizin böyle bir borunuz var mıydı?"</p>

  <p class="p6">"Şey... evet... evet."</p>

  <p class="p6">Japp atıldı. "Ya öyle mi?"</p>

  <p class="p6">Ufaktefek bir adam olan Bay Clancy&rsquo;nin sesi kaygılı bir hal almıştı. "Şey... beni yanlış anlamayın, öyle kötü bir amacım yoktu. Bunu açıklayabilirim.)"</p>

  <p class="p6">"Evet, açıklarsanız daha doğru olur."</p>

  <p class="p6">"Cinayetin bu şekilde işlendiği bir roman yazıyordum..."</p>

  <p class="p6">"Ya..."</p>

  <p class="p6">Japp&rsquo;in tehdit dolu sesini duyan Clancy telaşla sözlerine devam etti. "Bütün sorun parmak izlerine bağlıydı. Bilmem anlatabiliyor muyum? Bunu açıklamak için bir resim gerekti. Yani... parmak izleri... bunların yeri... yani, borunun üzerindeki yerleri... anlatabiliyor muyum? Charing Cross Sokağındaki bir dükkânda öyle bir boru olduğu gözüme ilişmişti. Hemen hemen iki yıl önceydi... Bir ressam arkadaşım bana üzerindeki parmak izleriyle beraber borunun resmini yaptı. İşin püf noktasını anlatmak için yani. Size kitabın adını söyleyeyim: Kırmızı Yaprak Cinayeti, isterseniz arkadaşımın adını da verebilirim."</p>

  <p class="p6">"Sonradan boru sizde mi kaldı?"</p>

  <p class="p6">"Şey... evet... Evet, öyle sanırım."</p>

  <p class="p6">"Peki şimdi nerede?"</p>

  <p class="p6">"Şey... herhalde evde bir yerde olacak."</p>

  <p class="p6">"&lsquo;Evde bir yerde olacak,&rsquo; sözleriyle ne demek istiyorsunuz. Bay Clancy?"</p>

  <p class="p6">"Şey... Evin içinde bir yerdedir. Ben öyle düzenli bir insan değilim de..."</p>

  <p class="p6">"Boru şimdi yanınızda değil mi?"</p>

  <p class="p6">"Bakın... boruyu belki altı aydır görmedim."</p>

  <p class="p6">Müfettiş Japp yazara kuşkucu gözlerle bakarak, sorgusunu sürdürdü. "Uçakta yerinizden hiç kalktınız mı?"</p>

  <p class="p6">"Hayır. A, evet, kalktım."</p>

  <p class="p6">"Öyle mi? Nereye gittiniz?"</p>

  <p class="p6">"Yağmurluğumun cebindeki tarifeyi almaya. Yağmurluk, dipteki çıkış yerinin önündeki bavulların üzerine konulmuştu."</p>

  <p class="p6">"Demek ölen kadının yakınından geçtiniz?"</p>

  <p class="p6">"Hayır... Kesinlikle! Yani... evet, öyle olmalı. Ancak bu o olaydan çok önce olmalı. O sırada çorbamı içiyordum."</p>

  <p class="p6">Yazarın ondan sonraki cevaplarından fazla bir şey öğrenemediler. Bay Clancy kuşku uyandıracak bir şey görmemişti. Romanı İçin karışık bir yol düşünmekle meşguldü.</p>

  <p class="p6">Poirot eşekarısı hakkında bir soru sordu.</p>

  <p class="p6">Bay Clancy, "Evet," dedi. "Arıyı gördüm, çünkü bana saldırmıştı. Tam kahve içtiğim sırada oldu. Ben andan çok korkarım. Hemen elimi salladım, an da kaçtı."</p>

  <p class="p6">Bay Clancy&rsquo;nin adresi alındıktan sonra yazar rahat bir nefes alarak, dışarı çıktı.</p>

  <p class="p6">Japp, "Davranışları biraz kuşkulu," diye konuştu. "Adamda öyle bir boru varmış. Durumunu gördünüz, çok kaygılıydı."</p>

  <p class="p6">"Bunun nedeni o sert tavırlarınızdı."</p>

  <p class="p6">Scotland Yard Müfettişi ciddi bir tavırla, "Gerçeği söyleyen bir insanın hiç kimseden korkmaması gerekir." diye cevap verdi.</p>

  <p class="p6">Belçikalı ona acır gibi baktı. "Bu sözlere gerçekten inandığınız anlaşılıyor."</p>

  <p class="p6">"Tabii inanıyorum. Çünkü doğru. Şimdi de Norman Gale&rsquo;yle konuşalım."</p>

  <p class="p6">Norman Gale soruları çabucak cevaplandırdı. "Shepherd Caddesinde oturuyorum ve diş doktoruyum. Tatilimi Fransa&rsquo;nın güneyinde Le Pinet&rsquo;de geçirdim, eve dönüyorum. Paris&rsquo;te bir gün kaldım ve dişçilik aletlerini inceledim... Ölen kadını hiç tanımıyorum. Yolculuk sırasında kuşkulu bir şey farketmedim. Zaten, ben diğer tarafa, salonun önüne doğru bakıyordum. Uçakta yerimden bir kez kalktım ve ellerimi yıkamaya gittim. Sonra tekrar yerime döndüm. Salonun dibine doğruysa hiç gitmedim. Üstelik an filan da görmedim."</p>

  <p class="p6">Genç adamdan sonra James Ryder geldi. Sinirli ve oldukça aksiydi. "Paris&rsquo;e iş için gitmişim. Ölen kadını hiç tanımam. Evet, tam önündeki koltukta oturuyordum. Tabii ayağa kalkıp, arkalığın üzerinden bakmadıkça kendini görmem olanaksızdı. Hiçbir şey duymadım. Ne bir çığlık, ne bir inilti. Salona garsonlardan başka kimse girmedi. Evet, o İki Fransız benim hizamda oturuyorlardı. Yol boyunca konuşup durdular. Yemeğin sonlarına doğru genç olanı bir eşekarısını öldürdü. Hayır, arıyı daha önce farketmemiştim... Zehirli diken atılan boruları hiç görmediğim için nasıl şeyler olduklarını bilmem. Bu yüzden yolculuk sırasında böyle bir şeyin gözüme çarpıp çarpmadığının farkında olmadım."</p>

  <p class="p6">Tam o sırada kapıya vuruldu ve içeriye üniformalı bir polis girdi. Adamın zafer dolu bir hali vardı. "Komiser bunu şimdi buldu, efendim. Hemen görmek isteyeceğinizi düşündü." Mendile sarılı şeyi masanın üzerine koydu. "Komiser, üzerinde parmak izi olmadığından emin. Yine de dikkatli davranmamı istedi." Mendili açtı.</p>

  <p class="p6">İçinde yerliler tarafından yapılmış olduğu hemen anlaşılan bir boru vardı.</p>

  <p class="p6">Japp nefesini tuttu. "Tanrım, demek doğru! Açıkçası ben bu hikâyeye pek inanmamıştım."</p>

  <p class="p6">James Ryder ilgiyle öne doğru eğildi. "Demek Güney Amerikalıların kullandıkları boru bu? Neyse, artık sorunuzu cevaplandırabilirim. Kimsenin elinde böyle bir şey görmedim."</p>

  <p class="p6">Japp sert bir sesle sordu. "Nerede bulundu bu?"</p>

  <p class="p6">"Koltuklardan birinin arkasına itilmişti, efendim."</p>

  <p class="p6">"Hangi koltuğun?"</p>

  <p class="p6">"Dokuz numaranın."</p>

  <p class="p6">Poirot. "Çok eğlenceli," dedi.</p>

  <p class="p6">Japp ona dönerek, "Bunun nesi eğlenceli?"</p>

  <p class="p6">"Dokuz numaralı koltuk benimdi..."</p>

  <p class="p6">Ryder, "Durum sizin için biraz garip," diye mırıldandı.</p>

  <p class="p6">Japp&rsquo;in kaşları çatılmıştı. "Teşekkür ederiz, Bay Ryder. Gidebilirsiniz." Adam çıktıktan sonra Japp gülerek Poirot&rsquo;ya baktı. "Bu cinayet sizin işiniz mi, dostum?"</p>

  <p class="p6">Belçikalı ağırbaşlı tavnnı bozmadan, "Mon ami," diye cevap verdi. "Ben cinayet işlemeye kalkarsam herhalde Güney Amerikalı kızılderililerin silahını kullanmam."</p>

  <p class="p6">Japp, "Evet," dedi. "Biraz tuhaf bu. Ama katil başarıya ulaşmış."</p>

  <p class="p6">"İşte insanı düşündüren de bu yâ."</p>

  <p class="p6">"Katil kendini büyük tehlikeye atmış. Delinin biri galiba... Geriye kim kaldı? O kız mı? Neyse, onunla konuşalım da bu iş bitsin. Janet Grey, hım..."</p>

  <p class="p6">Poirot mırıldandı. "Güzel bir kız."</p>

  <p class="p6">"Öyle mi, çapkın? Demek yol boyu uyuduğunuz doğru değil."</p>

  <p class="p6">Belçikalı, "Kız hem güzel, hem de huzursuzdu," dedi.</p>

  <p class="p6">Japp doğruldu. "Huzursuz muydu?"</p>

  <p class="p6">"Ah, dostum, bir kız kaygılandı mı, bunun çoğunlukla bir cinayetle değil, genç bir adamla ilgisi vardır."</p>

  <p class="p6">"Evet, herhalde haklısınız... Kızda geldi."</p>

  <p class="p6">Janet kendine sorulan soruları sakin bir tavırla cevaplandırdı. "Adım Janet Grey. Bruton Sokağında, Kuaför Antoine&rsquo;ın salonunda çalışıyorum, İngiltere&rsquo;ye Le Pinet&rsquo;den dönüyorum."</p>

  <p class="p6">"Le Pinet? Hım..."</p>

  <p class="p6">Ondan sonraki sorular, piyango hikâyesinin açıklanmasına neden oldu.</p>

  <p class="p6">Japp homurdandı. "O İrlanda piyangosunu kaldırmalı!"</p>

  <p class="p6">Janet, "Bence piyango çok güzel bir şey," diye cevap verdi. "Siz hiç at yarışlarında oynamadınız mı?"</p>

  <p class="p6">Japp kızarmış, yüzünde şaşkın bir anlam belirmişti.</p>

  <p class="p6">Sorgu diğerlerindeki gibi devam etti. Janet&rsquo;e boru gösterildiğinde bunu o zamana kadar hiç görmediğini söyledi... Ölen kadını tanımıyordu ama onu Le Bourget Havaalanında farketmişti.</p>

  <p class="p6">"Kadını farketmenizin nedenini açıklayabilir misiniz?"</p>

  <p class="p6">Janet içtenlikle. "Korkunç denilecek kadar çirkin olması," dedi.</p>

  <p class="p6">Genç kızdan işlerine yarayacak başka bir şey öğrenemediler. Janet Grey&rsquo;e gidebileceği söylendi.</p>

  <p class="p6">Japp tekrar boruyu incelemeye koyuldu, "inanılacak gibi değil. Dedektif romanlarında kullanılan en olmayacak yöntemden yararlanmışlar. Şimdi neyin üzerinde duracağız? Bu borunun yapıldığı yerden gelen bir adamın mı? Sahi, bu nerenin? Bu konuyu uzmanlarla konuşmalı. Belki Güney Amerika&rsquo;dandır. Veya Malaya ya da Afrika&rsquo;dan."</p>

  <p class="p6">Poirot, "Evet," diye mırıldandı. "Herhalde boru öyle bir yerde yapılmıştı. Gerçi dikkatle bakarsanız, boruya ufacık bir kâğıt parçasının yapışmış olduğunu görürsünüz. Bence bu yırtılıp atılan bir fiyat etiketinin bir parçası. Bana kalırsa bu boru o vahşi yerden geldikten sonra bir dükkâna düşmüş. Değişik eşyalar satan bir yere. Tabii bu araştırmalarımızı daha kolaylaştıracak... Bir şey soracağım."</p>

  <p class="p6">"Buyurun."</p>

  <p class="p6">"O listeyi yaptırtacaksınız değil mi? Yolcuların eşyalarını gösteren listeyi?"</p>

  <p class="p6">"Bu artık o kadar önemli değil ama yine de hazırlanılabilir. Listeyi mutlaka istiyor musunuz?"</p>

  <p class="p6">"Evet.. Çok şaşırdım, çok şaşırdım... Bana yardım edebilecek bir şey bulsaydım.,."</p>

  <p class="p6">Japp onu dinlemiyordu. Yırtık etikete dalmıştı. "Clancy böyle bir boru aldığını itiraf etti. O yazarlar kitaplarında hep polisi aptal yerine koyarlar. Ayrıca birçok yöntemlerden haberleri yoktur. Eğer ben, başmüfettişle kitaplardaki gibi konuşmaya kalksaydım, hemen kovulurdum. Cahil budalalar! İşte bu tam Clancy gibi saçmasapan yazılar yazan bir ahmağın yakalanmadan işleyebileceğini sandığı bir cinayet!"</p>

  <p class="p6"><span class="t6">&nbsp;</span></p>
</body>
</html>
