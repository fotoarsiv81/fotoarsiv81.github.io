<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>25</title>
</head>

<body>
  <h1 class="h11">25</h1>

  <p class="p6">Şimdi yeni bir olasılık ortaya çıkıyordu. Anne Morisot&rsquo;un iddia ettiği gibi kız cinayet sırasında uzaklarda değil, uçaktaydı.</p>

  <p class="p6">Janet, "Şimdi anımsadım. Uzunca boylu esmer bir kız..." dedi. Gözlerini yan kapayarak düşünmeye çalıştı. "Tamam. Kontes Horbury onu Madeleine, diye çağırıyordu."</p>

  <p class="p6">Poirot bağırdı. "Tamam! Madeleine!"</p>

  <p class="p6">"Kontes Horbury ondan salonun dibindeki eşyaların arasında duran tuvalet çantasını getirmesini istedi."</p>

  <p class="p6">Fournier, "Yani," dedi. "Kız, annesinin yanından mı geçti?"</p>

  <p class="p6">"Evet."</p>

  <p class="p6">"Yani Giselle&rsquo;i öldürmek için eline fırsat geçti." Fournier derin bir soluk aldı. ""Cinayet nedeniyse belli."</p>

  <p class="p6">Poirot, "Ama," diye konuştu. "Anne Morisot, Giselle&rsquo;in yanından uçak yeni hareket ettiği sırada geçti. Kadın ondan çok daha sonra öldürüldü."</p>

  <p class="p6">Fournier düşünceli bir tavırla, "Tuhaf," dedi. "Acaba geç etki gösteren bir zehir mi?"</p>

  <p class="p6">Belçikalı inleyerek, başını ellerinin arasına aldı. "Düşünmem gerek... Düşünmem gerek... Başından beri yanıldım mı ben?"</p>

  <p class="p6">Fransız kesin bir tavırla konuşmaya başladı. "Yeni bir plan yapmamız gerek. Anne Morisot ondan kuşkulandığımızı sezmemeli. Tabii kızın, yılan zehirini nasıl elde ettiğini öğrenmemiz gerek. Antikacıdan boruyu alan bir Amerikalı, bunu unutmayalım. Jules Perrot&rsquo;a rüşvet veren de yine bir Amerikalı. Bence bu Anne Morisot&rsquo;un kocası. Adamın Amerika&rsquo;da olduğu söyleniyor olsa da ne derece doğru."</p>

  <p class="p6">"Dediğiniz gibi... kocası... kocası... Ah, durun, durun." Poirot yumruklarını şakaklarına bastırdı. "Hayır, yanılmış olamam... Anne Morisot ya suçlu ya da değil. Eğer suçsuzsa neden yalan söyledi? Kontes Horbury&rsquo;nin oda hizmetçisi olduğunu niçin gizledi? Kız yalan söylediği için onun suçlu olduğunu düşünüyoruz... Ama., belki de Anne Morisot&rsquo;un o uçağa hiç binmemesi gerekirdi. Evet... Evet..."</p>

  <p class="p6">Fournier, Müfettiş Japp&rsquo;in ne demek istediğini şimdi anlıyorum, diye düşündü. Poirot özellikle güçlük çıkarıyor. Basit çözüm yollarından hoşlanmıyor.</p>

  <p class="p6">Janet kendi kendine, Mösyö Poirot&rsquo;nun ne demek istediğini anlayamadım, dedi. Kızın neden uçakta olmaması gerekti? Kontesin oda hizmetçisiydi o. Kadın nereye isterse oraya gidecekti. Galiba... Mösyö Poirot şarlatanın biri...</p>

  <p class="p6">Poirot aniden soluğunu tuttu. "Tabii. Bu mümkün. Ben telefona gidiyorum."</p>

  <p class="p6">"Yine Quebec&rsquo;i mi arayacaksınız?"</p>

  <p class="p6">"Hayır. Madame Horbury&rsquo;i. Onu evde bulacağımı umarım."</p>

  <p class="p6">Poirot&rsquo;nun şansı vardı. Cicely Horbury o sırada evdeydi gerçekten. "Kontes? Ben Poirot. Paris&rsquo;ten telefon ediyorum. Hayır, hayır, merak etmeyin, o sorun çözümlendi. Sizi şimdi başka bir şey için rahatsız ediyorum... Bir sorumu yanıtlar mısınız? Uçakla Paris&rsquo;ten İngiltere&rsquo;ye geçerken oda hizmetçiniz de sizinle birlikte mi gelir? Yoksa trene mi biner?.. Trene mi?.. Mersi... Peki, on sıfır?.. Anlıyorum... Emin misiniz madam?.. A, demek sizin yanınızdan ayrıldı... Hem de birdenbire! Evet, nankörlük tabii. Çok doğru. O kesimden insanlar nankör olurlar... Evet, evet... Hayır, hiç kaygınız olmasın. Teşekkür ederim. Hoşçakalın." Poirot telefonu kapayarak Fournier&rsquo;ye döndü. Açık yeşil gözleri bir kedininki gibi pırıl pırıl parlıyordu.</p>

  <p class="p6">"Dinleyin, dostum. Kontes Horbury&rsquo;nin oda hizmetçisi hep trene ve vapura binermiş. Giselle&rsquo;in öldüğü gün kontes son dakikada Madeleine&rsquo;nin de uçakla gelmesine karar vermiş. Eğer yanılmıyorsam... o zaman kaybedecek bir saniyemiz bile yok..."</p>

  <p class="p6">Ancak Anne Morisot Richards otelinde yoktu.</p>

  <p class="p6">Kâtip, "Ansızın ayrıldı," dedi. "Oysa daha önce bir hafta kadar kalacağını söylemişti."</p>

  <p class="p6">"Onu hiç arayan oldu mu?"</p>

  <p class="p6">"Evet, efendim. Bayan Richards dışarıdayken bir bey gelip onun dönmesini bekledi. Sonra da Bayan Richards&rsquo;la birlikte yemek yediler."</p>

  <p class="p6">"Adam nasıl biriydi?"</p>

  <p class="p6">"Bir Amerikalı, efendim. Bayan Richards onu görünce biraz şaşırdı... Yemekten sonra da eşyalarının aşağıya indirilip bir taksiye konulmasını söyledi."</p>

  <p class="p6">"Acaba nereye gitti? Bunu biliyor musunuz?"</p>

  <p class="p6">"Şoföre Gare du Nord dediğini duydum."</p>

  <p class="p6">"Amerikalı da onunla birlikte mi gitti?"</p>

  <p class="p6">"Hayır, efendim. Bayan Richards arabaya yalnız bindi."</p>

  <p class="p6">Fournier, "Gare du Nord," diye mırıldandı. "Galiba kadın İngiltere&rsquo;ye gidiyor. Herhalde iki trenine yetişecekti. Ama tabii bu şaşırtmaca olabilir." Poirot&rsquo;nun belirgin kaygı ve korkusu Fransıza da geçmiş gibiydi. Telefona koşarak, sağa sola emirler yağdırmaya başladı...</p>

  <p class="p6">Janet elinde bir kitap otelin salonunda oturuyordu. Saat beş olmuşta Genç kız, Poirot&rsquo;nun içeri girdiğini farkederek başını kaldırdı. Tam siteme başlayacağı sırada birden durakladı.</p>

  <p class="p6">Belçikalının yüzünde tuhaf bir ifade vardı.</p>

  <p class="p6">Janet, "Ne oldu?" diye bağırdı. "Ne var?"</p>

  <p class="p6">Poirot içini çekti "Hayat çok acı... iki treni Boulogne&rsquo;ye eriştiği zaman birinci mevki kompartımanlarından birinde bir kadın buldular... Ölmüştü..."</p>

  <p class="p6">"Anne Morisot mu?"</p>

  <p class="p6">"Evet, Anne Morisot. Elinde de içinde prusikasit bulunan küçük, mavi bir şişe vardı."</p>

  <p class="p6">Janet, "Ah," dedi. "İntihar mı?"</p>

  <p class="p6">Poirot bir an yanıtlamadı. Sonra da, "Polis bunun intihar olduğunu düşünüyor." diye konuştu.</p>

  <p class="p6">"Ya siz?"</p>

  <p class="p6">Dedektif derin bir soluk aldı. "Hayır çok korkunç. İnsanın cesaretli olması gerek,"</p>

  <p class="p6">"Kendini öldürebilmek için mi?"</p>

  <p class="p6">Poirot, "Yaşayabilmek için de," diye yanıtladı.</p>

  <p class="p6"><span class="t6">&nbsp;</span></p>
</body>
</html>
