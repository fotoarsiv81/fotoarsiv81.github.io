<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>16</title>
</head>

<body>
  <h1 class="h11">16</h1>

  <p class="p6">Norman Gale, "E, nasıl oldu?" diye sordu.</p>

  <p class="p6">Poirot, "Miss Grey, üstün bir sekreter olduğunu kanıtladı," dedi.</p>

  <p class="p6">Genç kız başını sallayarak, "Pek sanmıyorum. Bay Clancy doğru dürüst steno yazmadığımı farketti. Adamın gözünden bir şey kaçmıyor sanınfn."</p>

  <p class="p6">"Demek bunu siz de farkettiniz. Bay Clancy&rsquo;miz sanıldığı kadar dalgın bir insan değil..."</p>

  <p class="p6">Janet sordu. "O iki dükkânın adını gerçekten istiyor muydunuz? Defterin arkasına yavaşça yazdım."</p>

  <p class="p6">"Onlar işime yarayabilir."</p>

  <p class="p6">"Madem polis..."</p>

  <p class="p6">"Polis artık Bay Clancy&rsquo;le pek ilgilenmiyor. Çünkü uçakta bulunan boruyu Paris&rsquo;te bir Amerikalının satın aldığım öğrendik."</p>

  <p class="p6">"Paris&rsquo;te bir Amerikalının mı? Ama uçakta Amerikalı yoktu ki!"</p>

  <p class="p6">Poirot genç kıza şefkatle gülümsedi. "Evet. İşte şimdi işleri büsbütün karıştırmak için ortaya bir de Amerikalı çıktı. Bu işler böyledir." Biran durdu. "Neyse şimdi bunu bir yana bırakalım. Bu cinayet olayı özel yaşamlarımıza nasıl bir etki yaptı?"</p>

  <p class="p6">Janet, "Belki ayıp olacak ama," dedi. "Benim o sayede aylığım arttı." Konuyu Belçikalıya kısaca anlattı,</p>

  <p class="p6">Norman ise, "Korkarım benim durumum iyi değfl," dedi.</p>

  <p class="p6">Poirot başını salladı. "Bunun nedeni korku tabii..." Dikkatle genç adama baktı. "Peki ne yapacaksınız."</p>

  <p class="p6">"Bazen her şeyi bir yana bırakıp, İngiltere&rsquo;den ayrılmayı düşünüyorum. Kanada&rsquo;ya veya başka bir yere gider, her şeye yeniden başlarım."</p>

  <p class="p6">Janet kesin bir tavırla, "Çok yazık olur," diye çıkıştı.</p>

  <p class="p6">Norman genç kıza baktı. "Aslında gitmek istediğim filan yok."</p>

  <p class="p6">Belçikalı birden gülmeye başladı. "Madam Giselle&rsquo;i kimin öldürdüğünü çabucak ortaya çıkarırsam, o zaman gitmenize gerek kalmaz."</p>

  <p class="p6">Janet sordu. "Gerçekten bunu yapabileceğinizden emin misiniz?"</p>

  <p class="p6">Poirot kıza sitemle baktı, "insan bir konuyu dikkatle incelerse, bütün güçlükler ortadan kalkar." Sonra ekledi. "Yardım görseydim, esrarı daha da çabucak çözerdim."</p>

  <p class="p6">"Nasıl yardım?"</p>

  <p class="p6">Belçikalı hemen cevap vermedi. Düşünüyordu. Sonra, "Bay Gale bana belki yardım edebilir," dedi. "Daha sonra da siz."</p>

  <p class="p6">Genç adam, "Ben ne yapabilirim?" diye sordu.</p>

  <p class="p6">Poirot, Norman&rsquo;a yan yan bakarak, "Söyleyeceğim hoşunuza gitmeyecek." dedi.</p>

  <p class="p6">Genç adam sabırsızca tekrarladı. "Ne yapabilirim?"</p>

  <p class="p6">Belçikalı "Açıkçası," dedi. "Bana bir şantajcı gerek."</p>

  <p class="p6">Norman, "Bir şantajcı mı?" diye bağırdı: Sanki kulaklarına inanamıyormuş gibi Poirot&rsquo;ya bakıyordu.</p>

  <p class="p6">Ufaktefek dedektif başını salladı. "Evet. Bir şantajcı, Bay Gale."</p>

  <p class="p6">"Peki neden?"</p>

  <p class="p6">"Tanrım! Neden olacak? Şantaj yapmak için tabii."</p>

  <p class="p6">"Evet, evet. Yani kime şantaj yapılacak? Ve neden?"</p>

  <p class="p6">"Bu &lsquo;neden&rsquo; yalnızca beni ilgilendiriyor. Şantaj yapılacak kimseye gelince.,." Bir an durduktan sonra sakin ve ciddi bir tavırla sözlerini sürdürdü. "Size planımı anlatayım. Kontes Horbury&rsquo;ye bir mektup yazacaksınız. Daha doğrusu mektubu ben yazacağım, siz bunu kopye edeceksiniz. Mektupta kadına konuşmak istediğinizi bildireceksiniz."</p>

  <p class="p6">"Sonra?"</p>

  <p class="p6">"Kontes Horbury sizinle konuşmaya razı olacak. Ona gidip size öğrettiğim bazı sözleri tekrarlayacaksınız. Sonra da kontesten on bin sterlin isteyeceksiniz."</p>

  <p class="p6">"Siz çıldırmışsınız!"</p>

  <p class="p6">Poirot, "Çıldırmadım." dedi. "Belki garip bir insan olabilirim ama deli değilim."</p>

  <p class="p6">"Peki ya Kontes Horbury polis çağırırsa? Doğru hapsi boylarım."</p>

  <p class="p6">"Kontes, polis çağırmayacak."</p>

  <p class="p6">"Bunu bilemezsiniz."</p>

  <p class="p6">"Dostum, ben hemen her şeyi bilirim."</p>

  <p class="p6">"Her neyse... Planınız hiç hoşuma gitmedi."</p>

  <p class="p6">Poirot&rsquo; nun gözlerinde muzipçe bir pırıltı belirdi. "Merak etmeyin, kadından on bin sterlin atacak değilsiniz."</p>

  <p class="p6">"Öyle de olsa... Bu öneriyi beğenmedim."</p>

  <p class="p6">Belçikalı şefkatle gülümsedi. "Böyle şeylerden tiksiniyorsunuz, değil mi? Haklısınız. Emin olun aslında kontes öyle acınacak bir kadın değil. Aslında kötü bir insan o."</p>

  <p class="p6">"Belki ama bir kadına şantaj yapmak fikri hoşuma gitmiyor Güzel bir şey değil bu."</p>

  <p class="p6">"Hay Allah. Şantaj yapacak değilsiniz ki. Siz kadını hazırlayacaksınız, sonra da işe ben karışacağım. Öyle bana şaşkın şaşkın bakmayın. Hastalarınızı birer ikişer kaybetmeye başladığınızı söylediniz. Bu işe bir son vermek istemez misiniz?"</p>

  <p class="p6">Norman içini çekti. "Pekâlâ... İstediğinizi yapacağım."</p>

  <p class="p6">"Güzel... Şimdi şu kalemle kâğıdı alıp, söylediklerimi yazın... Tamam... Size daha sonra kontese neler söyleyeceğinizi de anlatacağım." Poirot genç kıza döndü. "Matmazel, Raymond Barr&rsquo;ı seyrettiniz mi hiç?"</p>

  <p class="p6">"Şu tiyatro oyuncusunu mu? Evet."</p>

  <p class="p6">"Yakışıklı bir adam değil mi?"</p>

  <p class="p6">"Çok. Hem yakışıklı, hem seksi."</p>

  <p class="p6">Poirot mırıldadı. "Hım... Gidip onu seyredeyim..."</p>

  <p class="p6">Janet hayretle ona bakıyordu.</p>

  <p class="p6">Belçikalı gülümsedi. "Benim çok garip bir insan olduğumu düşünüyorsunuz, değil mi?"</p>

  <p class="p6">"Hayır, hayır..."</p>

  <p class="p6">Poirot ona şefkatle baktı. "Çok iyi bir insansınız. Annenizle babanız sizinle övünüyorlardır herhalde."</p>

  <p class="p6">Genç kız içini çekti. "Korkarım ben annemle babamı hiç tanımıyorum. Bir yetimhanede büyüdüm."</p>

  <p class="p6">"Ah, öyleyse hiç de hoş bir çocukluk geçirmediniz."</p>

  <p class="p6">"Pek değil... Yine de güzel günlerim oldu."</p>

  <p class="p6">"Yetimhane İngiltere&rsquo;de miydi?"</p>

  <p class="p6">"Hayır, İrlanda&rsquo;da. Dublin yakınlarında."</p>

  <p class="p6">"Demek siz İrlandalısınız. Onun için simsiyah saçlarınız, siyah kirpikli mavi gözleriniz var." Poirot eğilerek, Janet&rsquo;i selamladı. "Gerçekten çok güzelsiniz, matmazel."</p>

  <p class="p6">Genç kız gülümseyerek, "İltifatınıza teşekkür ederim. Yalnız şunu unutmayın. Planınız yüzünden Norman hapse girerse benden çekeceğiniz var."</p>

  <p class="p6">Poirot&rsquo;nun planını düşünen Norman&rsquo;ın yüzünde sıkıntılı ve huzursuz bir anlam belirdi.</p>

  <p class="p6">&nbsp;</p>
</body>
</html>
