<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>2</title>
</head>

<body>
  <h1 class="h11">2</h1>

  <p class="p6">İki garsondan daha kıdemlisi olan Henry Mitchell masadan masaya dolaşarak hesap fişlerini dağıttı. Yarım saat sonra Proydon Havaalanında olacaklardı.</p>

  <p class="p6">Mitchell paraları toplarken selam veriyordu. "Teşekkür ederim, efendim... Teşekkür, madam..." iki Fransızın yanında biraz beklemek zorunda kalmıştı. Çünkü baba oğul hararetle konuşmaktaydılar. Garson, zaten onlar fazla bahşiş vermezler, diye düşündü. Yolculardan ikisi uyuyordu. Pos bıyıklı, ufaktefek adamla, en dipte oturan yaşlı kadın, bol bahşiş verirdi. Garson onun sık sık Londra&rsquo;ya gittiğini anımsıyordu. Onun için bu müşteriyi uyandırmaktan kaçındı.</p>

  <p class="p6">Pos bıyıktı, ufaktefek adam uyandığında maden suyuyla, galetaların parasını ödedi. Zaten başka bir şey yiyememişti.</p>

  <p class="p6">Mitchell diğer yolcunun yarıma gitmeden önce oldukça oyalanmıştı. Sonunda Croydon&rsquo;a erişmelerine beş dakika kala, yaşlı kadının yanında durarak, üzerine doğru eğildi. "Affedersiniz, madam. Hesabınız..." Saygılı bir tavırla yolcunun omuzuna dokunda Ama ihtiyar kadın uyanmadı. Mitchell elini biraz daha bastırıp hafifçe sarstı. Aynı anda beklenmedik bir şey oldu ve yolcu öne doğru yığıldı. Mitchell telaşla yaşlı kadının üzerine eğidi. Tekrar doğrulduğu zaman yüzü korkudan bembeyazdı.</p>

  <p class="p6">İkinci garson Albert Davis şaşkınlıkla. "Sahi mi?" dedi. "Doğru mu söylüyorsun?"</p>

  <p class="p6">Mitchell&rsquo;in yüzü hâlâ bembeyazdı ve titriyordu.</p>

  <p class="p6">"Tabii."</p>

  <p class="p6">"Emin misin, Henry?"</p>

  <p class="p6">"Eminim. Şey... belki kadın kriz geçirdi."</p>

  <p class="p6">"Bir, iki dakikaya kadar Croydon&rsquo;da olacağız."</p>

  <p class="p6">İki adam bir an duraksayarak birbirlerine baktılar. Ardından ne yapacaklarına karar verdiler. Mitchell arka salonda masadan masaya dolaşıyor yolculara doğru eğilerek, "Affedersiniz, efendim? Siz doktor musunuz?" diye hafif bir sesle soruyordu.</p>

  <p class="p6">Norman Gate, "Ben dişçiyim," dedi. "Eğer yapabileceğim bir şey varsa..." Yerinden kalkmak için hareketlenmişti.</p>

  <p class="p6">Dr. Bryant, "Ben doktorum," dedi. "Ne var?"</p>

  <p class="p6">"Dipteki bayan yolcu... Durumu hoşuma gitmedi."</p>

  <p class="p6">Bryant ayağa kalkarak garsonun ardından gitti. O sıra pos bıyıklı, ufaktefek yabancının arkalarından geldiğinin farkında değillerdi.</p>

  <p class="p6">Dr. Bryant İki numaralı koltuğa yığılmış olan yolcunun üzerine eğildi. Siyahlar giymiş, oldukça şişman, yaşlı bir kadındı bu. Doktorun muayenesi kısa sürdü, "ölmüş..."</p>

  <p class="p6">Mitchell, "Neden öldü acaba?" diye sordu. "Bir kriz mi geçirdi efendim?"</p>

  <p class="p6">"Adamakıllı bir muayene yapmadıkça bu soruyu cevaplandıramam. Onu son kez ne zaman gördün?"</p>

  <p class="p6">Mitchell düşündü. "Kahvesini getirdiğimde hiçbir şeyi yoktu," dedi.</p>

  <p class="p6">"Ne zaman getirdin kahveyi?"</p>

  <p class="p6">"Kırk beş dakika kadar önce. Daha sonra hesaplan getirdiğimde onun uyuduğunu sanmıştım."</p>

  <p class="p6">Bryant, "Kadın öleli en aşağı yarım saat olmuş," diye konuştu.</p>

  <p class="p6">Konuşmaları dikkati çekmeye başlamıştı. Diğer yolcular başlarını uzatarak, onlara bakmaya çalışıyorlardı.</p>

  <p class="p6">Mitchell ümitle, "Herhalde kriz geçirdi," dedi. Bu varsayıma sıkıca sarılmıştı. Karısının kardeşi de kriz geçirirdi durmadan. Bu İnsanın anlayabileceği bir şeydi.</p>

  <p class="p6">Ne var ki Dr. Bryant kesin bir karar vermek niyetinde değildi. Biraz şaşkın bir ifadeyle başım salladı.</p>

  <p class="p6">Yanında biri konuşmaya başladı. Bu boynuna kalın bir atkı sarmış olan pos bıyıklı, ufaktefek adamdı. "Kadının boynunda bir iz var." Bu sözleri sanki özür diler gibi söylemişti.</p>

  <p class="p6">Doktor Bryant, "Evet," diye adamın sözlerini doğruladı.</p>

  <p class="p6">Yaşlı kadının başı yana düşmüştü. Boynunun yanında çevresi hafifçe kızarmış ufacık bir delik vardı.</p>

  <p class="p6">"Özür dilerim..." diyerek baba oğul Dupont&rsquo;lar yaklaştılar. Zaten bir iki dakikadır biraz geride durmuş konuşmayı dinliyorlardı.</p>

  <p class="p6">"Demek kadın ölmüş. Boynunda da bir iz var, öyle mi?" Konuşan Charles Dupont&rsquo;du "Bir tahminde bulunabilir miyim? Demin bir eşekarısı dolaşıyordu. Bende onu öldürdüm." Kahve fincanının tabağındaki an ölüsünü gösterdi. "Bu zavallı kadın arı sokmasından ölmüş -olmasın? Böyle şeyler olduğunu duymuştum."</p>

  <p class="p6">Bryant, "Olabilir," diye cevap verdi. "Ben de böyle olaylarla karşılaştım. Evet, böyle bir şey olabilir. Kadının kalbi zayıfsa arı sokmasından ölebilir."</p>

  <p class="p6">Dr. Bryant biraz geriledi. "Evet, evet. Yapılacak bir şey yok. Yalnız... şey... cesedi yerinden kaldırmayın."</p>

  <p class="p6">"Evet, efendim. Anlıyorum."</p>

  <p class="p6">Dr. Bryant yerine dönmeye hazırlanırken ufaktefek yabancının yerinden kımıldamadığını görerek, şaşkınlıkla durakladı. "Beyefendi, yapacağınız en doğru şey yerinize dönmek olur. Neredeyse Croydon&rsquo;a ineceğiz."</p>

  <p class="p6">Garson başını salladı, "öyle, efendim." Sonra sesini yükseltti. "Herkesin yerine oturmasını rica ederiz."</p>

  <p class="p6">Ufaktefek adam. "Özür dilerim," dedi. "Bir şey var..."</p>

  <p class="p6">"Bir şey mi?"</p>

  <p class="p6">"Evet. gözden kaçan bir şey." Rugan ayakkabısının burnuyla ne demek istediğini açıkladı. Garsonla Dr. Bryant onun bu hareketini gözleriyle izleyince yerde turunculu siyahlı bir şeyin durduğunu gördüler, ölen kadının siyah eteğinin ucu bunu yarı gizlemekteydi.</p>

  <p class="p6">Doktor şaşkınlıkla bağırdı. "Bir eşekarısı daha mı?</p>

  <p class="p6">Hercule Poirot diz çöktü. Cebinden çıkardığı bir cımbızla yerdeki şeyi alarak, doğruldu. "Evet, eşekarısına benziyor ama değil." Doktorla garsonun iyice görebilmeleri için cımbızı sağa sola çevirdi. Sivri ucu lekeli, uzun ok ucu gibi bir dikendi bu. Dibineyse turuncu ve siyah floş bağlanmıştı.</p>

  <p class="p6">"Aman Tanrım!" Böyle bağıran Bay Clancy&rsquo;di. Dedektif romanları yazan yerinden kalkmış, merakla garsonun omuzunun üzerinden bakmaya çalışıyordu. "Hayret... hayret! Hayatımda gördüğüm en ilginç olay. Hay Allah, gözlerime inanamıyorum?"</p>

  <p class="p6">Garson, "Biraz daha açık konuşamaz mısınız, efendim?" diye sordu. "Bu dikeni tanıdınız mı?"</p>

  <p class="p6">"Tanımak mı? Tabii tanıdım." Bay Clancy gurur ve memnunlukla şöyle bir kabardı. "Bu yerlilerin boruyla üfleyip fırlattıkları dikenlerden biri. Bu yerliler... Güney Amerika&rsquo;da mı, yoksa Borneo&rsquo;da mı bulunuyordu, işte bunu pek anımsayamayacağım. Kesinlikle belirtmek isterim ki yerlilerin boruyla fırlattıkları diken bu. Yanılmıyorsam ucunda da..."</p>

  <p class="p6">Onun sözlerini Hercule Poirot tamamladı. "Güney Amerikalı Kızılderililerin o ünlü zehiri var." Sonra ekledi. "Peki... bu olabilir mi?"</p>

  <p class="p6">Bay Clancy hâlâ heyecan ve bir hoşnutluk içindeydi. "Durum gerçekten çok tuhaf ve çok şaşırtıcı. Ben cinayet romanları yazarım ama gerçek yaşamda..." Şaşkın şaşkın sustu.</p>

  <p class="p6">Uçak ağır ağır alçalıyordu. Ayakta duranlar yerlerine oturdular. Uçak Croydon Havaalanının üzerinde turlamaya başlamıştı.</p>

  <p class="p6"><span class="t6">&nbsp;</span></p>
</body>
</html>
