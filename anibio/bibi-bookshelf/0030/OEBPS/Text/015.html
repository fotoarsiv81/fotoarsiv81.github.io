<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>10</title>
</head>

<body>
  <h1 class="h11">10</h1>

  <p class="p6">Fournier bir iki dakika kadar hizmetçiyi dikkatle süzdü. Ardından Elise&rsquo;nin doğruyu söylediği kanısına varıp ümitsiz bir tavırla, "Yazık. Dürüst davranmışsınız, matmazel. Yine de bu üzüntü verecek bir durum." diye konuştu.</p>

  <p class="p6">"Çok üzgünüm, mösyö. Elimden bir şey gelmiyor." Fournier bir koltuğa oturarak cebinden bir not defteri çıkardı. "Sizi daha önce sorguya çektiğim zaman bana madamın adlarını bilmediğiniz müşterilerinin af dilendiklerinden SÖZ ettiniz, öyleyse Madam Giselle&rsquo;in müşterileri hakkında bir fikriniz vardı."</p>

  <p class="p6">"İzin verin de anlatayım mösyö. Madam bana bir tek isim bile söylemiş değil. Zaten benimle işi hakkında hiç konuşmazdı. Ama o da insandı, öyle değil mi? Bazen kendi kendine homurdanıp, söylenirdi. Bazen de sanki ben kendisiymişim gibi konuşurdu benimle."</p>

  <p class="p6">Poirot öne doğru eğildi. "Bize bir örnek verebilir misiniz?"</p>

  <p class="p6">"Durun bakayım... A, evet.. Örneğin bir mektup gelirdi. Madam bunu açıp, okur sonra da gülerdi. Alay edercesine, &lsquo;O! Lady hazretleri,&rsquo; derdi. &lsquo;Ağlayıp inliyorsun şimdi. Ama ne olursa olsun, paramı ödeyeceksin.&rsquo; Veya bana döner, &lsquo;Ne budalalar,&rsquo; diye bağırırdı. &lsquo;Kendimi garantiye almadan bol bol para verdiğimi sanıyorlar. Bilgi, garanti demektir, Elise. &lsquo;Bilgi kuvvettir.&rsquo; işte bana böyle şeyler söylerdi."</p>

  <p class="p6">"Madam&rsquo;ın buraya, gelen müşterilerinden bazılarını hiç gördünüz mü?"</p>

  <p class="p6">"Hayır. Hemen hemen hiç görmedim, mösyö. Madamın bürosu ilk kattaydı ve müşterilerin çoğu hava karardıktan sonra gelirlerdi-." &ldquo;</p>

  <p class="p6">"Madam Giselle, İngiltere&rsquo;ye gitmeden önce Paris&rsquo;te miydi? Yoksa başka bir yerde mi?"</p>

  <p class="p6">"Paris&rsquo;e bir gün önce, akşamüstü dönmüştü."</p>

  <p class="p6">"Peki neredeydi?"</p>

  <p class="p6">"On beş gündür Paris&rsquo;te değildi. Deauville, Le Pinet... Her Eylül oralara giderdi."</p>

  <p class="p6">"Şimdi iyi düşünün, matmazel. Madam size işimize yarayabilecek herhangi bir şey söyledi mi? Herhangi bir şey?"</p>

  <p class="p6">Elise bir süre düşündükten sonra başını salladı. "Hayır, mösyö. Hiçbir şey anımsamıyorum. Yalnızca madamın keyfi yerindeydi. &lsquo;İşler iyi gidiyor,&rsquo; dedi. Yolculuğu kârlı olmuştu. Sonra bana Üniversal Havayollarına telefon etmemi ve ertesi gün için Londra seferine yer ayırtmamı söyledi. Sabah erken kalkan uçak doluydu. Onun üzerine madam, on iki uçağı için bilet aldı."</p>

  <p class="p6">"Madamın İngiltere&rsquo;ye gitmesinin amacı neydi? Bunu size söyledi mi? işi acele miydi?"</p>

  <p class="p6">"Hayır, hayır, mösyö. Madam İngiltere&rsquo;ye sık sık gider ve çoğunlukla bana bir gün önce haber verirdi."</p>

  <p class="p6">"Son akşam müşterilerinden biri gelip madamı gördü mü?"</p>

  <p class="p6">"Böyle bir müşterinin geldiğini sanıyorum, mösyö. Yine de pek emin değilim. Belki bunu kapıcı Georges daha iyi bilir. Madam bana bu konuda hiçbir şey söylemedi."</p>

  <p class="p6">Fournier cebinden birkaç resim çıkardı. Tanıklar mahkemeden çıkarken uzaktan çekilmişti. "Bu fotoğraflardaki kişileri tanıyabilecek misiniz acaba, matmazel?"</p>

  <p class="p6">Elise resimleri alarak teker teker baktı. Sonra da başını sallayarak, "Hayır, mösyö." dedi.</p>

  <p class="p6">"Öyleyse birde Georges&rsquo;la konuşalım."</p>

  <p class="p6">"Evet. Ama korkarım Georges&rsquo;un gözleri pek sağlam değildir... Çok yazık..."</p>

  <p class="p6">Fournier ayağa kalktı. "Artık gidelim. Tabii söylemeyi unuttuğunuz hiçbir şey yoksa, matmazel."</p>

  <p class="p6">"Ben? Ne olabilir ki?" Elise endişelenmişti.</p>

  <p class="p6">"Pekâlâ, demek hiçbir şey yok?.. Gelin, Mösyö Poirot... Pardon... Bir şey mi arıyordunuz?"</p>

  <p class="p6">Gerçekten Poirot sanki bir şey arıyormuş gibi odada dalgın dalgın dolaşmaya başlamıştı. "Evet... Doğru. Göremediğim bir şeyi arıyorum."</p>

  <p class="p6">"Neymiş o?"</p>

  <p class="p6">"Fotoğraflar. Madam Giselle&rsquo;in ailesinin... akrabalarının resimlerini."</p>

  <p class="p6">Elise, "Madamın ailesi yoktu," diye başını salladı. "Hayatta yapayalnızdı."</p>

  <p class="p6">Poirot çabucak, "Bir kızı vardı ya," dedi.</p>

  <p class="p6">"Evet, doğru. Kızı vardı." Elise içini çekti.</p>

  <p class="p6">Poirot ısrarla, "Kızının hiç resmi yok mu?"</p>

  <p class="p6">"Mösyö, durumu anlamıyorsunuz. Madamın bir kızı vardı, evet. Ama yıllar önceydi bu. Yani, madamın kızını tâ bebekliğinden beri bir daha gördüğünü sanmıyorum."</p>

  <p class="p6">Fournier sert bir sesle sordu. "Ne demek bu?"</p>

  <p class="p6">Elise, "Ne demek olduğunu ben de bitmiyorum, mösyö. Zannedersem her şey madam çok gençken olup bitmiş. Duyduğuma göre Madam Giselle o günlerde çok güzel ve parasızmış. O sıralar belki evliydi belki de değil. Açıkçası ben evlenmiş olduğunu sanmıyorum. Herhalde çocuğu birinin yanına bırakıp ona kızına bakması için para verdi. Veya herhangi bir şekilde anlaştılar. Sonra, madam çiçeğe tutuldu. Az kalsın ölüyordu. İyileştiği zamansa o eski güzelliği kalmadığı gibi artık aşka ve gençlik çılgınlıklarına hayatında yer yoktu, işte madam o zaman iş kadını oldu."</p>

  <p class="p6">"Ama parasını kızına bıraktı, değil mi?"</p>

  <p class="p6">Elise, "Tabii." diye cevap verdi. "En doğrusu da buydu. İnsan servetini kendi kanından birine bırakmayıp da, kime bırakacak? O madamın öz kızıydı. Ayrıca Madam Giselle&rsquo;in arkadaşları, dostları yoktu. Her zaman yalnız yaşardı. Hayatta tek amacı para kazanmak ve zengin olmaktı. Çok az para harcardı. Öyle lüks düşkünlüğü de yoktu."</p>

  <p class="p6">"Size para bıraktığını biliyor muydunuz."</p>

  <p class="p6">"Tabii, bundan haberim vardı. Madam bana karşı hep cömert davranırdı. Aylığımdan başka bana her yıl ayrı para verirdi. Ona daima derin bir minnet duydum."</p>

  <p class="p6">Fournier, "Pekâlâ," dedi. "Artık gidip, aşağıda Georges&rsquo;la bir iki kelime konuşalım."</p>

  <p class="p6">Poirot mırıldandı. "Ben bir iki dakika sonra gelirim."</p>

  <p class="p6">"Nasıl isterseniz." Fournier çıktı.</p>

  <p class="p6">Poirot odada bir kere daha dolaştı. Sonra bir koltuğa oturarak, gözlerini Elisa&rsquo;e dikti.</p>

  <p class="p6">Onun ısrarlı bakışları yüzünden Fransız kadın sıkıntılı sıkıntılı kımıldamaya başladı, "Öğrenmek istediğiniz başka bir şey mi var?"</p>

  <p class="p6">Poirot, "Matmazel Grandier." dedi. "Hanımınızı kimin öldürdüğünü biliyor musunuz?" .</p>

  <p class="p6">"Hayır, mösyö. Tanrı&rsquo;nın huzurunda yemin ederim ki, bilmiyorum." Kadın içtenlikle konuşmuştu.</p>

  <p class="p6">Poirot ona dikkatte baktıktan sonra başını eğdi. "Pekâlâ. Bunu kabul ediyorum. Ancak bilmek ayrı, kuşkulanmak ayrıdır. Sizce bu işi kim yapmış olabilir."</p>

  <p class="p6">"Bu konuda en ufak bir bilgim b"e yok, mösyö. Bunu polise de söyledim."</p>

  <p class="p6">"Ona başka bir şey, bana daha başka bir şey söyleyebilirsiniz."</p>

  <p class="p6">"Ne demek istiyorsunuz, mösyö? Böyle bir şeyi niçin yapayım?"</p>

  <p class="p6">"Çünkü polise bilgi vermekle, özel bir kişiye açılmak arasında büyük fark vardır."</p>

  <p class="p6">Elise, "Evet," diye itiraf etti. "Bu doğru." Yüzünde kararsızlığını belirten bir anlam belirdi. Derin derin düşünüyordu. Poirot öne doğru eğilip konuşmaya başladı. "Size bir şey söyleyeyim mi, matmazel Grandier? Ben mesleğim gereği anlatılanlara hiçbir zaman inanmam. Yani kanıtlanmayan hiçbir şeye inanmam demek istiyorum. Önce şu adamdan, sonra da şu kadından kuşkulanmam. Herkesten kuşkulanırım. Bir suçla ilgisi olan, herkes bence suçludur. Ancak suçsuzlukları kanıtlandıktan sonra onların suçsuz olduklarını kabul ederim."</p>

  <p class="p6">Elise Grandier öfkeyle kaşlarını çattı. "Yani... benim madamı öldürdüğümden kuşkulandığınızı mı söylemek istiyorsunuz? İşte bu biraz fazla! İnanılmayacak kadar kötü bir düşünce bu." İri göğsü kabarıp kabarıp iniyordu.</p>

  <p class="p6">Poirot, "Hayır," dedi. "Madamı öldürmediğinizi biliyorum. Madamın katili o uçaktaydı. Onun için katil siz değilsiniz. Tabii bir suç ortağınız olabilir. Cinayetten önce madamın yolculuğu hakkında birine bilgi vermiş olabilirsiniz."</p>

  <p class="p6">"Böyle bir şey yapmadım. Yemin ederim ki yapmadım!"</p>

  <p class="p6">Poirot bir süre sessizce hizmetçiyi süzdü. Sonra da başını salladı. "Size inanıyorum. Ama buna rağmen sakladığınız bir şey var... Evet, evet, var! Beni dinleyin, size bir şey söyleyeceğim. Her cinayet olayında insan tanıkları sorguya çekerken mutlaka böyle bir şeyle karşılaşır. Herkes bir şey saklamaya kalkar. Bazen... hatta çoğunlukla bu zararsız, hatta cinayetle hiçbir İlgisi olmayan bir şeydir. Dediğim gibi tanıkların sakladıkları bir şeyler mutlaka vardır. İşte şimdi siz de aynı durumdasınız. Saklamayın! Ben Hercule Poirot&rsquo;um ve böyle şeyleri hemen sezerim. Az önce arkadaşım Mösyö Fournier size başka bir şey olup olmadığını sorduğu zaman biran kaygılandığınızı gördüm. Kaçamaklı cevap verdiniz. Biraz önce ben de size polise söylemeyeceğiniz bir şeyi, bana açıklayabileceğinizden SÖZ ettiğim zaman uzun uzun düşündünüz. O halde böyle bir şey gerçekten var. Bunun ne olduğunu anlamak istiyorum."</p>

  <p class="p6">"Önemli bir şey değil..."</p>

  <p class="p6">"Belki... Belki... Ama yine de bunun ne olduğunu bana söylemez misiniz?" Hizmetçi duraklayınca ekledi "Benim polis olmadığımı unutmayın."</p>

  <p class="p6">"Bu doğru..." Elise Grandier kısa bir duraksamadan sonra devam etti. "Mösyö, güç durumdayım. Madam benim ne yapmamı isterdi, işte bunu bilemiyorum."</p>

  <p class="p6">"Çift kafa, tekten iyidir, diye bir SÖZ vardır. Benim düşüncemi almak istemez misiniz? Bu sorunu birlikte inceleyelim."</p>

  <p class="p6">Kadın hâlâ kararsızca Poirot&rsquo;ya bakıyordu. Belçikalı gülümsedi, "iyi bir bekçisiniz, Elise. Bu konunun hanımınıza olan bağlılık duygunuzla ilgisi var anlaşılan."</p>

  <p class="p6">"Bu çok doğru, mösyö. Madam her zaman bana güvenirdi. Onun yanına girdiğim günden beri ona büyük bir bağlılıkla hizmet ettim."</p>

  <p class="p6">"Madama size yaptığı bir iyilikten dolayı minnet duyuyordunuz, değil mi?"</p>

  <p class="p6">"Çok zekisiniz, mösyö, doğru. Bunu açıklamaktan kaçınmıyorum. Gençliğimde aldatıldım, mösyö. Biriktirdiğim paralar çalındı ve üstelik bir de çocuğum oldu. Madam bana çok iyi davrandı. Çocuğumun çiftçilik yapan bir çift tarafından büyütülmesini sağladı, iyi bir çiftlikti orası. Kan koca da çok dürüsttüler. Madam İşte o sırada bana kendisinin de bir anne olduğunu söyledi."</p>

  <p class="p6">"Madam size çocuğunun yaşını söyledi mi? Onun hakkında etraflıca bilgi verdi mi?"</p>

  <p class="p6">"Hayır, mösyö. Hayatının o kısmı çok gerilerde kalmış gibi konuştu. &lsquo;Böylesi daha iyi,&rsquo; dedi. &lsquo;Kızıma bakılıyor. Ona bir iş veya meslek öğretilecek. Ayrıca ben öldüğüm zaman servetim kendine kalacak.&rsquo;"</p>

  <p class="p6">"Size kızı veya onun babası hakkında başka bir şey söylemedi mr?"</p>

  <p class="p6">"Hayır, mösyö. Ama bu konuda bir fikrim var..."</p>

  <p class="p6">"Lütfen konuşun, Elise."</p>

  <p class="p6">"Tabii benimki yalnızca bir varsayım..."</p>

  <p class="p6">"Olsun, olsun." &lsquo;</p>

  <p class="p6">"Bana madamın çocuğunun babası bir İngilizmiş gibi geliyor."*</p>

  <p class="p6">. "Böyle düşünmenize ne sebep oldu?"</p>

  <p class="p6">"Kesin bir şey söyleyemem ama madam İngilizlerden SÖZ ederken sesi çok acılaşırdı. Ayrıca iş ilişkilerinde İngilizlerin eline düşmeleri ona zevk verirdi. Dediğim gibi benimki yalnızca bir varsayım."</p>

  <p class="p6">"Ama bu önemli olabilir... Ya sizin çocuğunuz, Elise? Kız mıydı, yoksa erkek mi?"</p>

  <p class="p6">"Kızdı, mösyö. Ne yazık ki, öldü... Beş yıl önce öldü."</p>

  <p class="p6">"Ya... İnanın çok üzüldüm." Kısa bir sessizlik oldu. Sonra Poirot, "Şimdi Elise," dedi. "Şimdiye dek söylemekten kaçındığınız şeyin ne okluğunu bana anlatın."</p>

  <p class="p6">Elise ayağa kalkıp Odadan çıktı. Bir dakika sonra döndüğünde elinde siyah kaplı eski bir not defteri vardı. "Bu küçük defter madamındı. Tam İngiltere&rsquo;ye hareket edeceği sırada defteri bulamadı. Aradım ama ben defteri o gittikten sonra buldum. Yatağının yanına düşmüş. Madam dönünceye kadar saklamak için defteri kendi odama götürdüm. Madam Giselle&rsquo;nin ölümünü duyar duymaz, kâğıtları yaktım. Gelgelelim defteri ne yapacağımı bilmiyordum. Çünkü madam bana bu konuda emir vermemişti."</p>

  <p class="p6">"Madamın öldüğünü ne zaman duydunuz?"</p>

  <p class="p6">Elise bir an duraksadı.</p>

  <p class="p6">Poirot, "Bu haberi polisten aldınız değil mi?" diye konuştu. "Buraya odaları aramaya geldiler ve kasanın boş olduğunu gördüler. Siz onlara kâğıttan yaktığınızı söylediniz. Aslında bu işi onlar gittikten sonra yaptınız. Öyle değil mi?"</p>

  <p class="p6">Elise itiraf etti. "Evet, öyle mösyö. Onlar kasaya bakarlarken mühürlü zarfı sandıktan aldım. Evet, onlara kâğıtların yanmış olduğunu söyledim. Aslında bir bakıma doğruydu. Kâğıttan İlk fırsatta yaktım. Madamın emirlerini verine getirmem gerekiyordu. Ne güç durumda olduğumu anlıyorsunuz değil mi? Yaptığımı polise açıklayacak mısınız? Eğer açıklarsanız benim için çok kötüdür."</p>

  <p class="p6">"Matmazel, iyi niyetle hareket ettiğinizden eminim. Ama buna rağmen, kâğıtlar yakılmasaydı çok daha İyi olurdu. Eh, olan olmuş artık. Bunun için üzülmek yersiz. Kâğıtların yandığı saati Mösyö Fournier&rsquo;ye açıklamamın yaran yok. Şimdi bakalım bu küçük defterin İçinde bize yardımı dokunacak bir şeyler var mı?"</p>

  <p class="p6">Elise başını salladı. "Olduğunu sanmıyorum, mösyö. Bu madamın bazı şeyleri unutmaması için kullandığı bir defterdi. İçinde yalnızca numaralar var. Dosyalar ve belgeler olmadıkça, bu defter hiçbir işe yaramaz sanırım." Defteri istemeye istemeye Poirot&rsquo;ya uzattı.</p>

  <p class="p6">Belçikalı bunu alarak, sayfaları çevirmeye başladı. Bunlara eğri bir yazıyla bir şeyler karalanmıştı. Hepsi birbirine benziyordu. Bir numara ve kısa bir açıklama.</p>

  <p class="p6">"CX.265 Banker. Zimmet."</p>

  <p class="p6">"GF. Fransız Meclis üyesi. Kaçakçılık."</p>

  <p class="p6">Defterde böyle yirmi kadar kayıt vardı. En sona da kurşunkalemle birkaç satır yazılmıştı.</p>

  <p class="p6">"Le Pinet - Pazartesi. Kumarhane, 10.30. Savoy Oteli - saat 5. ABC. Fleet Sokağı, saat 11."</p>

  <p class="p6">Bunlardan hiçbiri tam sayılmazdı. Madam Giselle&rsquo;in bu defleri gerçekten bazı şeyleri unutmaması için kullandığı anlaşılıyordu.</p>

  <p class="p6">Elise endişeyle Poirot&rsquo;ya bakıyordu. "O yazıların hiçbir anlamı yok, mösyö. Veya bana öyle geliyor. Tabii o sözlerin hepsinin madam için bir anlamı vardı."</p>

  <p class="p6">Belçikalı defteri kapayarak, cebine attı. "Bu bize yararlı olabilir, matmazel. Defteri bana vermekle akıllılık ettiniz. Bu yüzden vicdan azabı çekmeniz yersiz olur. Çünkü Madam Giselle size bu defteri yakmanızı söylememiş."</p>

  <p class="p6">Elise&rsquo; in yüzü biraz aydınlandı. "Bu doğru."</p>

  <p class="p6">"Bu konuda size bir emir verilmediği için defteri polise göstermenizde bir sakınca yok. Ben işin bu tarafını hallederim. Böylece Mösyö Fournier de defteri daha önce ona vermediğiniz için size kızmaz."</p>

  <p class="p6">"Çok iyisiniz, mösyö."</p>

  <p class="p6">Poirot ayağa kalktı. "Artık Mösyö Fournier &lsquo;nin yanına gideyim. Ha, aklıma gelmişken... Madam Giselle için uçakta yer ayırtacağınız zaman, havaalanına mı telefon ettiniz? Yoksa hava şirketine mi?"</p>

  <p class="p6">"Universal Hava Şirketine telefon ettim, mösyö."</p>

  <p class="p6">"Şirket Capucines Bulvarında değil mi?"</p>

  <p class="p6">"Evet, efendim. Capucines Bulvarında."</p>

  <p class="p6">Belçikalı kendi defterine bir iki şey yazdı. Sonra hizmetçiye dostça bir tavırla selam vererek, dışarı çıktı.</p>

  <p class="p6"><span class="t6">&nbsp;</span></p>
</body>
</html>
