<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>22</title>
</head>

<body>
  <h1 class="h11">22</h1>

  <p class="p6">Şantaj olayından sonra Norman Gale, Janet ve Poirot tekrar buluştular. Genç adam tekrar Robinson rolü oynamasına gerek kalmadığını öğrenince rahat bir soluk aldı.</p>

  <p class="p6">Poirot kadehini kaldırarak, "Dostumuz Bay Robinson öldü. Onun onuruna içelim," diye konuştu.</p>

  <p class="p6">Norman bir kahkaha attı. "Toprağı bol olsun."</p>

  <p class="p6">Janet, Belçikalıya, "Ne oldu?" diye sordu.</p>

  <p class="p6">Poirot genç kıza gülümsedi, "öğrenmek istediğimi öğrendim."</p>

  <p class="p6">"Kontesin Giselle&rsquo;le ilgisi var mıymış?"</p>

  <p class="p6">"Evet."</p>

  <p class="p6">Norman, "Benimle konuşurken durumundan da belliydi bu,"</p>

  <p class="p6">dedi.</p>

  <p class="p6">Poirot başını salladı. "Evet. Ama ben öykünün bütün ayrıntısını öğrenmek istiyordum."</p>

  <p class="p6">"E, öğrendiniz mi?"</p>

  <p class="p6">"Tabii" iki genç de merakla ufaktefek dedektife baktılar. Ancak Poirot onlara istediklerini anlatacak yerde, insanların sürdükleri hayatla işleri arasındaki ilgiden SÖZ etmeye başladı. "Aslinde, herkesin sandığı gibi istemediği işi yapan kişiler o kadar çok değ". Birçok kişi size anlattıkları öykülere karşın, yine de için için istedikleri alana giriyorlar. Bir büroda çalışan adamın, &lsquo;Ben gitmek isterdim,&rsquo; dediğini duyarsınız. Sonradan onun bu konuda bir sürü kitap okuduğunu ve yine de bürodaki rahat ve sakin hayatı yeğlediğini öğrenirsiniz."</p>

  <p class="p6">Janet, "Size göre," diye konuştu. "Benim uzak yerlere gitme isteğim gerçek değil. Kadınların saçlarıyla uğraşmaya bayılırım. İşte bu hiç doğru değil."</p>

  <p class="p6">Poirot ona bakarak güldü. "Siz henüz çok gençsiniz. Tabii insan önce şu işi, sonra bu işi dener. Sonunda da istediği şeyi yapar."</p>

  <p class="p6">"Peki, ya ben zengin olmak istiyorsam?"</p>

  <p class="p6">"Hıh, işte biraz güç."</p>

  <p class="p6">Norman atıldı. "Ben aynı kanıda değilim, örneğin, ben istediğim için değil &lsquo;rastlantı sonucu dişçi oldum. Dayım dişçiydi. Yanında çalışmamı istedi. Gelgelelim ben dünyayı dolaşmak, serüvenlere atılmak amacındaydım. Dişçiliği bir yana bırakarak, Güney Afrika&rsquo;daki bir çiftliğe gittim. Ama orası hoşuma gitmedi. Fazla tecrübem de yoktu. Sonunda dayımın önerisini kabul etmek zorunda kaldım. Buraya gelerek onunla birlikte çalışmaya başladım."</p>

  <p class="p6">"Şimdi de dişçiliği bırakıp, Kanada&rsquo;ya gitmeyi düşünüyorsunuz. Sizde de İngiltere&rsquo;den ayrılma merakı var."</p>

  <p class="p6">"Tabii bunu istemiyorum ama başka çare de göremiyorum."</p>

  <p class="p6">"Aslında çoğunlukla olaylar insanı istedikleri şeyleri yapmaya zorlarlar."</p>

  <p class="p6">Janet içini çekti. "Hiçbir şeyin beni uzaklara gitmeye zorladığı yok."</p>

  <p class="p6">&ldquo;Eh bien, o halde size şimdi, burada bir öneride bulunacağım. Gelecek hafta Paris&rsquo;e gideceğim. İsterseniz sekreterliğimi yapabilirsiniz. Size iyi bir ücret de veririm."</p>

  <p class="p6">Janet başını sallarken, "Antonie&rsquo;dan çıkmam doğru değil. İyi bir iş bu."</p>

  <p class="p6">"Benim önerdiğim de öyle ama."</p>

  <p class="p6">"Ancak sizinki kısa bir süre için."</p>

  <p class="p6">"Sonra size yine öyle bir iş bulurum."</p>

  <p class="p6">"Teşekkür ederim. Ben yerimden memnunum."</p>

  <p class="p6">Poirot genç kıza bakarak, esrarlı bir tavırla güldü.</p>

  <p class="p6">Üç gün sonra Janet, Belçikalıya telefon etti.</p>

  <p class="p6">"Mösyö Poirot? Ben Janet Grey? Bana önerdiğiniz iş hâlâ duruyor mu?"</p>

  <p class="p6">"Evet. Paris&rsquo;e pazartesi günü gideceğim."</p>

  <p class="p6">"Gerçekten benim de sizinle gelmemi istiyor musunuz?"</p>

  <p class="p6">"Tabii. Peki siz fikrinizi neden değiştirdiniz?"</p>

  <p class="p6">"Anloine&rsquo;la kavga ettim. Doğrusunu isterseniz... müşterilerden birine sinirlendim. Kadını tatlılıkla idare edeceğime, ansızın tepem atıverdi. Kadına hakkında ne düşündüğümü açıkça söyledim."</p>

  <p class="p6">"Ah, tabii aklınızda yapabileceğiniz yolculuklar vardı."</p>

  <p class="p6">"Ne dediniz?"</p>

  <p class="p6">"Aklınız başka bir şeye takılmıştı, dedim."</p>

  <p class="p6">"Bu iş aklımla değil, dilimle ilgiliydi. Dilimi tutamadım. Tabii doğrusunu isterseniz kadına düşündüklerimi söylemek bana büyük bir zevk verdi... Ondan sonra da kapı dışarı edildim tabii. Daha sonra kendime yeni bir iş aramam gerekecek. Yine de bu ara sizinle Paris&rsquo;e gelmeye hazırım."</p>

  <p class="p6">"İyi öyleyse. Sonra size başka iş de bulurum... Size neler yapacağınızı yolda anlatacağım..."</p>

  <p class="p6">Poirot&rsquo;yla yeni sekreteri Paris&rsquo;e uçakla gitmediler. Genç kız bu yüzden için için sevindi. Son uçak yolculuğunda başından geçenler Janet&rsquo;in sinirlerini oldukça bozmuştu. Koltuğa yığılıp kalmış dan siyahlı kadını anımsamak istemiyordu.</p>

  <p class="p6">Calais&rsquo;den Paris&rsquo;e giderlerken, kompartımanda yalnızdılar. Poirot, Janet&rsquo;e gerekenleri söyledi. "Paris&rsquo;te görmek istediğim birkaç kişi var. Avukat Thibault, Fournier, Dupont&rsquo;lar. Şimdi... ben baba Dupont&rsquo;la konuşurken oğluyla da siz İlgileneceksiniz. Çok güzel ve hoş bir kızsınız. Charles Dupont&rsquo;un sizi Resmi Soruşturmadan anımsayacağından eminim."</p>

  <p class="p6">Janet hafifçe kızardı. "Charles Dupont&rsquo;u ondan sonra gördüm Mösyö Poirot." Genç kız, çabucak Dupont&rsquo;la lokantada karşılaşmalarını anlattı.</p>

  <p class="p6">"Güzel... Çok güzel... Şimdi Dupont&rsquo;la konuşurken, Giselle&rsquo;in sözünü açmayın. Sonra o bundan SÖZ ederse o zaman pek bir şey söylemeden sanki Kontes Horbury&rsquo;nin katil olduğundan kuşkulanıyormuş gibi konuşursun."</p>

  <p class="p6">"Zavallı Kontes..." Janet bîr an duraksadı. Sonra da, "Charles Dupont&rsquo;un katil olduğunu sanmıyorsunuz ya?" diye sordu.</p>

  <p class="p6">"Hayır, hayır. Ben yalnızca bilgi toplamak istiyorum." Dikkatle genç kıza baktı. "Charles, sizi ilgilendiriyor galiba? Onu çekici mi buluyorsunuz?"</p>

  <p class="p6">Janet bu SÖZÜ duyunca bir kahkaha attı. "Hayır... Charles Dupont&rsquo;un çekici olduğunu pek söyleyemem. Onda sevimli bir çocuk hali var."</p>

  <p class="p6">"Demek onu çocuksu diye tanımlıyorsunuz."</p>

  <p class="p6">"Evet, çünkü hiçbir şeyden haberi yok. Kendini mesleğine vermiş bir genç."</p>

  <p class="p6">Poirot, "Doğru." dedi. "Örneğin, onun diş tedavisiyle hiçbir ilgisi yok. Kahraman denilen bir adamın dişçi sandalyesinde korkuyla tir tir titrediğini de görmemiş."</p>

  <p class="p6">Janet güldü. "Norman&rsquo;ın hastaları arasında tanınmış kahramanların bulunduğunu pek sanmıyorum."</p>

  <p class="p6">"Artık bunun da önemi yok. Çünkü Norman Kanada&rsquo;ya gitmek kararında."</p>

  <p class="p6">"Son günlerde Yeni Zelanda&rsquo;ya gitmekten SÖZ etmeye başladı. Oranın iklimini daha beğeneceğimi düşünüyor." Janet içini çekti. "Her şeye karşın İngiltere&rsquo;den ayrılmak zorunda kalmayacağını umuyorum." Gözlerini merakla Poirot&rsquo;ya dikti.</p>

  <p class="p6">Belçikalı gülümsedi. "Yani Baba Poirot&rsquo;ya güveniyorsunuz, öyle mi? Eh ben de elimden geleni yapacağım. Size SÖZ veriyorum. Ama bana bu işte ilgili biri daha varmış ve henüz ortaya çıkmamış gibi geliyor." Başını sallayarak, kaşlarını çattı. "Bu olayda bilinmeyen bir &lsquo;faktör&rsquo; var, matmazel. Her şey buna işaret ediyor."</p>

  <p class="p6">Paris&rsquo;e geldikten iki gün sonra Poirot&rsquo;yla yeni sekreteri küçük bir lokantada yemek yediler. Dupont&rsquo;lar da bulundular bu yemekte.</p>

  <p class="p6">Janet, Londra&rsquo;da olduğu gibi Charles Dupont&rsquo;la çabucak kaynaştı. Daha sonra diğerlerinin önerisi üzerine sinemaya gittiler. Onlar lokantadan çıkınca Poirot da sandalyesini Armand Dupont&rsquo;unkine daha da yaklaştırdı.</p>

  <p class="p6">"Evet... Anlattığınız gibi, böyle çetin günlerde kazı için para bulmak kolay bir iş olmasa gerek, özel kişilerden yardım kabul ediyor musunuz?"</p>

  <p class="p6">Armand Dupont güldü. "Dostum, neredeyse diz çöküp öyle yalvaracağız."</p>

  <p class="p6">Belçikalı, "Acaba... bin sterlinlik bir yardım işinize yarar mıydı?" diye sordu.</p>

  <p class="p6">Dupont heyecanından neredeyse masaya yığılıyordu. "Bu... bunu mu öneriyorsunuz? Araştırmalarımıza yardım İçin mi? Bana mı? Harika! Şimdiye dek hiçbir özel kişiden bu kadar para almadık."</p>

  <p class="p6">Poirot öksürdü. "Yalnız buna karşılık sizden bir ricam olacak..."</p>

  <p class="p6">"Anlıyorum. Bir hatıra... Bir çömlek..."</p>

  <p class="p6">Belçikalı telaşla arkeologun sözünü kesti. "Hayır, hayır, beni yanlış anladınız. Sekreterim... bu akşam gördüğünüz o kibar kız... o da sizinle birlikte kazılara katılabilir mi?"</p>

  <p class="p6">Dupont biran şaşırdı. "Hım..." Bıyığını çekiştirdi. "Olabilir. Tabii bunu oğluma sormam gerek. Yeğenimle karısı da bizimle gelecekler. Yani bu kazıyla yalnızca bizim aile ilgilenecek Ben yine de Chartes&rsquo;la konuşurum."</p>

  <p class="p6">"Çok memnun olurum. Matmazel Janet eski çanaklara çömleklere bayılıyor. Geçmiş onu büyülüyor adeta. Bütün dileği bir kazıda bulunmak; Ayrıca çok iyi çorap yamamasını, düğme filan dikmesini biliyor."</p>

  <p class="p6">"İşte bu işe yarar."</p>

  <p class="p6">"Değil mi ya?"</p>

  <p class="p6">Poirot daha sonra otele gittiğinde Janet&rsquo;in holde Charles Dupont&rsquo;a, "İyi geceler," dediğini gördü.</p>

  <p class="p6">Birlikte asansörle yukarı çıkarlarken, Belçikalı genç kıza, "Sizin için oldukça ilginç bir iş buldum." dedi. "Bu bahar Dupont&rsquo;larla birlikte İran&rsquo;a gideceksiniz."</p>

  <p class="p6">Janet şaşkınlıkla ona baktı. "Siz çıldırdınız mı?"</p>

  <p class="p6">"Size bu öneriyi yaptıkları zaman çok sevinmiş gibi davranacaksınız. Hemen, &lsquo;Kabul ettim,&rsquo; diyeceksiniz."</p>

  <p class="p6">"Kusura bakmayın ama İran&rsquo;a gitmeye hiç niyetim yok. Baharda Norman&rsquo;la ya Kanada&rsquo;da ya da Yeni Zelanda&rsquo;da olacağım."</p>

  <p class="p6">Poirot kıza şefkatle gülümsedi. "Yavrum, gelecek Marta daha çok var. Memnun olmuş gibi davranmak, hemen kazı yerine bilet almak değildir. Ben de paraca yardımda bulunacağımdan SÖZ ettimse de henüz çeki imzalamış değilim. Ha, aklıma gelmişken yarın size Yakındoğu&rsquo;daki kazılar hakkında bir kitap bulmalıyım. Sizin çanak çömlekle çok ilgilendiğinizden SÖZ ettim."</p>

  <p class="p6">Janet içini çekti. "Size sekreterlik etmek oldukça zor. Başka?"</p>

  <p class="p6">"Mösyö Dupont&rsquo;a çoraptan çok iyi yamadığınızı, düğmeleri de çok iyi diktiğinizi söyledim."</p>

  <p class="p6">"Yarın bunu da kanıtlamak gerekecek mi?"</p>

  <p class="p6">Poirot mırıldandı. "Bu bakımdan benim sözlerimi olduğu gibi kabul etmeleri daha iyi olur herhalde."</p>

  <p class="p6"><span class="t6">&nbsp;</span></p>
</body>
</html>
