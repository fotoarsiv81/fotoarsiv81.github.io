<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>26</title>
</head>

<body>
  <h1 class="h11">26</h1>

  <p class="p6">Poirot ertesi gün Paris&rsquo;ten ayrıldı. Janet daha birkaç gün orada kalacak Belçikalının verdiği talimatı yerine getirecekti. Genç kız, dedektifin emri üzerine birkaç kez Charles Dupont&rsquo;u gördü.</p>

  <p class="p6">Beş gün sonra Poirot bir telgraf çekerek, Janet&rsquo;i İngiltere&rsquo;ye çağırdı.</p>

  <p class="p6">Genç kızı Norman karşıladı. Son günlerde olanları konuştular. Anne Morisot&rsquo;un intiharı fazla ilgi uyandırmamıştı. Kadının Giselle&rsquo;in ölümüyle ilgisi olduğu da açıklanmamıştı zaten.</p>

  <p class="p6">Janet çok sevinçliydi, çünkü bütün dertlerinin sona erdiğini düşünüyordu.</p>

  <p class="p6">Norman onun kadar memnun değildi. "Kızın, annesini öldürdüğünden kuşkulanabilirler. Ama bunu halka resmen açıklamazlarsa, bizlerin durumu düzelmez. Herkes yine bizden kuşkulanmaya devam eder."</p>

  <p class="p6">Genç adam birkaç gün sonra Piccadilly&rsquo;de Hercule Poirot&rsquo;yla karşılaştığında bunları Belçikalıya söylemekten çekinmedi.</p>

  <p class="p6">Poirot içini çekti. "Sizin de diğerlerinden hiç farkınız yok. Artık yaşlandığımı ve hiçbir şey yapamadığım" düşünüyorsunuz. Dinleyin, bu gece bana yemeğe geleceksiniz. Japp de bulunacak bu yemekte, dostumuz yazar Bay Clancy de. Belki anlatacak ilginç şevlerim olabilir..."</p>

  <p class="p6">Yemek güzel geçti. Daha sonra kahvelerini içerlerken, Poirot biraz da kendini beğenmiş bir tavırla hafifçe öksürerek, "Dostlarım," diye başladı. "Bay Clancy, benim yöntemlerimi merak ediyormuş. Eğer sizleri sıkmazsam, bu olayı nasıl incelediğimi anlatmak isterim."</p>

  <p class="p6">Japp, Norman&rsquo;a fısıldadı. "Kendini ne kadar beğeniyor, değil mi? Poirot&rsquo;nun göbek adı Kibirdir."</p>

  <p class="p6">Poirot, müfettişe sitemle bakarak öksürdü. Sonra da, "Şimdi olayın başına dönüyorum," dedi. "Paris&rsquo;te La Bourget&rsquo;den havalanan uçağa... Size önce düşüncelerimi, izlenimlerimi anlatacağım.</p>

  <p class="p6">"Croydon&rsquo;a yaklaştığımız sırada garson Dr. Byrant&rsquo;ı çağırdı. Doktor cesedi muayeneye giderken, ben de peşine takıldım. Bu olay beni ilgilendirecek bir şey olabilirdi. Kafamda ölümler ikiye ayrılır. Beni ilgilendirecek ölümler, beni ilgilendirmeyecek ölümler. Tabii aslında bu ikinciler birincilerden daha çoktur. Ama buna karşın bir ölüm olayıyla karşılaştım mı, başını kaldırarak havayı koklayan bir tazıya dönerim. O gün, Dr. Byrant garsonun korktuğu gibi, kadının gerçekten ölmüş olduğunu söyledi. Tabii uzun bir muayene yapmadan ölüm nedeni konusunda fikir yürütmek niyetinde de değildi, işte tam o sırada Charles Dupont kadının eşekarısı soktuğu için ani şoktan ölmüş olabileceğini söyledi. Bu ilkesini desteklemek için de biraz önce öldürmüş olduğu eşekarısını gösterdi.</p>

  <p class="p6">"Bu mantıklı bir açıklamaydı. Kolaylıkla da kabul edilebilinirdi. Ölen kadının boynunda da arı sokmasına benzer bir iz de vardı. Ayrıca salonda bir eşekarısının uçtuğu da görülmüştü.</p>

  <p class="p6">"İşte o sırada şansım yardım etti ve yerde önce yine ölü bir eşekarısı sandığım bir şey gördüm. Aslında bu, ucuna sarılı siyahlı floş takılmış bir dikendi.</p>

  <p class="p6">"Aynı anda Bay Clancy bize yaklaşarak bunun yerlilerin boruyla üfledikleri zehirli dikenlerden olduğunu açıkladı. Bildiğiniz gibi daha sonra da boru, koltuklardan birinin arkasında bulundu.</p>

  <p class="p6">"Artık Croydon&rsquo;a erişmiş ve yere inmiştik. Bu yüzden de kafam uçaktakinden daha İyi çalışmaya başlamıştı. Herkes gibi ben de önce katilin çok korkusuz olduğunu düşündüm. O boruyla dikeni fırlatırken onu hiçbir kimsenin görmemiş olması gerçekten şaşılacak bir şeydi.</p>

  <p class="p6">"Ondan sonra iki şey dikkatimi çekti. Uçakta uygun bir şekilde eşekarısının uçması. Birden borunun bulunması. Japp&rsquo;e de söylediğim gibi katil boruyu neden vantilatör deliklerinin birinden atmamıştı? Zehirli dikeni kimin satın aldığı kolayca öğrenilemezdi ama üzerinde etiketinin bir parçası bulunan borunun izi bulunabilirdi.</p>

  <p class="p6">"O halde? O halde katil borunun bulunmasını istiyordu "</p>

  <p class="p6">"Neden? Bu sorunun mantıklı bir tek yanıtı vardı. Zehirli bir dikenle bir boru bulunursa herkes Giselle&rsquo;in borudan fırlatılan dikenle öldürüldüğüne inanacaktı, öyleyse aslında cinayet bu şekilde işlenmemişti.</p>

  <p class="p6">"Diğer yandan tıbbi deliller ölüme ucu zehirli dikenin neden olduğunu gösteriyordu. O zaman gözlerimi kapayarak, kendi kendime sordum. Zehirli bir dikeni boyundaki damara en iyi nasıl batırabiliriz? Bunun yanıtını hemen buldum. Elimizle."</p>

  <p class="p6">"İşte o zaman katilin boruyu neden uçakta bıraktığı ortaya çıkıyordu. Katil, Madam Giselle&rsquo;in uzaktan öldürüldüğünü sanmamızı istiyordu. Eğer teorim doğruysa o zaman Giselle&rsquo;i onun yanına giderek, üzerine eğilen biri öldürmüştü.</p>

  <p class="p6">"Böyle biri var mıydı? Evet, hem de iki kişi. O iki garson. Başka? Bay Clancy. O da Madam Giselle&rsquo;in koltuğunun yanından geçmişti.</p>

  <p class="p6">Yazar birden ayağa fırladı, "İtiraz ediyorum! Ayıp bu!"</p>

  <p class="p6">Poirot, "Oturun," dedi. "Sözlerimi henüz bitirmedim. Size sonuca nasıl eriştiğimi anlatmaya çalışıyorum."</p>

  <p class="p6">"Şimdi listemde üç kuşkulu kişi vardı. Mitchell, Davis ve Bay Clancy. Üçü de ilk bakışta katile pek benzemiyorlardı."</p>

  <p class="p6">"Ondan sonra eşekarısının üzerinde durdum, ilginç bir şeydi bu. Bir kez salonda kimse kahveler verilinceye kadar bu eşekarısını farketmemişti. Bu da garipti. Cinayetle ilgili bir yorumda bulundum. Katil bizlere cinayet için iki çözüm yolu gösteriyordu. Bir: Madam Giselle&rsquo;i arı sokmuş ve kadın ani şok yüzünden ölmüştü. Bu çözüm yolunun kabul edilmesi için katilin zehirli dikeni çabucak alıp saklayacak durumda olması gerekti. Japp&rsquo;le bunun hiç de güç olmadığına karar verdik. Yani cinayetten kuşkulanmazsa katil yerdeki dikeni rahatlıkla alabilirdi. Ayrıca katil, dikendeki kırmızı ipeği çıkararak, bunun yerine sardı siyahlı floş takmıştı. Dikeni eşekarısına benzetmek için tabii.</p>

  <p class="p6">"Olay şöyle olmuştu öyleyse: katil kurbanına yaklaşmış, kadının boynuna dikeni batırmış ve o sırada eşekarısını da salıvermişti. Zehir çok kuvvetli olduğu için kadın hemen ölecekti. Kadın bağırabilirdi ama bu uçağın gürültüsünden duyulmayabilirdi. Ya da duyulursa herkes Giselle&rsquo;in eşekarısı soktuğu için bağırdığını sanacaktı."</p>

  <p class="p6">"Dediğim gibi bir numaralı plandı bu. Tabii bir aksilik olabilir, katil dikeni saklayamadan olayın bir cinayet olduğu anlaşılabilirdi. O zaman olan olur, Giselle&rsquo;in normal şekilde öldüğüne de kimse inanmazdı. İşte katil bunun için o boruyu getirmişti. Bunu polisin bulabileceği bir yere bıraktığında tabii herkes hemen dikenin borudan fırlatılmış olduğuna inandı. Ayrıca borunun nereden alındığı öğrenildiği zaman kuşkular katilin önceden planladığı gibi belli bir kişinin üzerinde toplanacaktı."</p>

  <p class="p6">"Cinayet planını biliyordum artık, üstemde üç kuşkulu vardı. Buna, eşekarısı teorisini ileri süren Charles Dupont&rsquo;u da ekleyebilirim... Dikkatimi bu eşekarısı konusunun üzerinde topladım. Katil eşekarısını uçağa getirip, cinayet sırasında bunu bırakıvermişti. O halde katil eşekarısını bir kutu içinde getirmişti."</p>

  <p class="p6">"İşte bu yüzden yolcuların üzerlerindeki ve el çantalarındaki eşyaların bir listesinin yapılmasını istedim."</p>

  <p class="p6">"İşte o zaman ummadığım bir şey oldu. Aradığımı bulmuştum ama bu bana tümüyle yanlış birinin üzerinden çıkmış gibi geliyordu. Bay Norman Gale&rsquo;nin cebinde boş bir kibrit kutusu vardı. Fakat yolcular Norman Gale&rsquo;nin salonun dibine doğru hiç gitmediğini söylüyorlardı. Bay Gale bir ara elini yıkamaya çıkmış, sonra geri dönmüştü.</p>

  <p class="p6">"Ama... Norman Gale yine de bu cinayeti işlemiş olabilirdi. Çantasında bunu belirten bir şey de vardı."</p>

  <p class="p6">"Çantamda mı?" Norman Gale&rsquo;nin hem şaşkın, hem neşeli bir görünüşü vardı. "Allah Allah. Çantamda ne olduğunu anımsayamadım."</p>

  <p class="p6">Poirot ona dostça bir tavırla gülümsedi. "Biraz sabredin. Ona da geleceğim. Size ilk izlenimlerimi anlatıyorum."</p>

  <p class="p6">"Devam edelim. Şimdi kuşkulular listesinde iki garson, Clancy ve Gale vardı.</p>

  <p class="p6">"Bu defa olaya diğer açıdan bakmaya başladım. Kimin işine yaramıştı bu cinayet? Bu çıkarla fırsat birleşti mi, katil de elime geçmiş olacaktı. Ne yazık ki, böyle bir şey bulamadım. Madam Giselle&rsquo;in ölümü en çok kimin işine yaramıştı? Kızı Anne Morisot&rsquo;un tabii. Birde Ayrıca uçakta Giselle&rsquo;in pençesine düşmüş olan kişilerde vardı, örneğin bunlardan biri Kontes Horbury&rsquo;di.</p>

  <p class="p6">"Kontes, Giselle&rsquo;i öldürmüş olabilirdi. Bunun nedeniyse oldukça basitti. Cicely Horbury bir gece önce Paris&rsquo;te Giselle&rsquo;e gittiğinde güç durumdaydı. Ayrıca kadının boruyu alan ve Universal bürosundaki kâtibe rüşvet veren Amerikalı rolünü yapabilecek bir arkadaşı da vardı. Genç bir aktör.</p>

  <p class="p6">"Bu defa olay ikiye ayrılmış oluyordu. Giselle&rsquo;in ölümü kontesin işine yaramıştı ama cinayeti nasıl işlemişti? İki garsonun. Bay Clancy&rsquo;le Bay Norman Gale&rsquo;nin Giselle&rsquo;i öldürmeleri için ne neden vardı?</p>

  <p class="p6">"Tabii bir yandan da Giselle&rsquo;in büyük servetine konan kızını düşünüyordum. Üstemdeki dört kuşkulu erkekten biri evli miydi? Ve karısı aslında Anne Morisot muydu? Kızın babası İngilizdi. Onun için Anne Morisot da İngiltere&rsquo;de büyümüş olabilirdi. Garson Miichell&rsquo;in karısı gerçekten tam Dorset&rsquo;liydi. Davis&rsquo;in sevdiği kızın meyhaneci olan babasıyla annesi hayattaydı. Bay Clancy, bekârdı. Norman Gale ise Janet Grey&rsquo;e fena halde âşıktı..</p>

  <p class="p6">"Janet Grey, Dublin yakınında bir yetimhanede büyümüştü. Zaten yaptığım araştırma sonunda onun Giselle&rsquo;in kızı olmadığını öğrendim.</p>

  <p class="p6">"Kendi kendime sonucu gösteren bir liste yaptım. Madam Giselle&rsquo;in ölümü garsonların durumunu ne düzeltmiş, ne de kötülemişti. Yalnızca Miichell&rsquo;in sinirleri iyice bozulmuştu. Bay Clancy cinayet hakkında bir roman yazmaya hazırlanıyordu. Bu sayede bol para kazanacağından emindi. Norman Gale ise hastalarını kaybetmeye başlamıştı.</p>

  <p class="p6">"Buna rağmen o sırada Norman Gale&rsquo;nin aradığım katil olduğuna karar vermiştim. Cebinden o boş kibrit kutusu çıkmıştı. Çantasında da dikkatimi çeken o şey vardı. Ama genç adam Giselle&rsquo;in ölümü yüzünden bir şey kazanmamış, tersine kaybı olmuştu. Tabii işin iç yüzü böyle olmayabilirdi. Bu yüzden genç adamla dost olmaya karar verdim. Ona sözde bazı açıklamalarda bulundum ve yardım İstedim. Norman Gate&rsquo;yi Kontes Horbury&rsquo;e yalandan şantaj yapma konusunda bana yardıma zorladım. İşte genç adam o zaman ilk hatasını yaptı,</p>

  <p class="p6">"Ona kılığını hafifçe değiştirmesini söylemiştim. O buraya oldukça garip ve gülünç bir kılıkta geldi. Olmayacak bir kılıkta. Bir komediden başka bir şey değildi bu. Hiç kimse şantajcı rolünü Norman Gale&rsquo;nin düşündüğü biçimde oynayamazdı, öyleyse o olmayacak kılığın sebebi neydi? Basit. Norman Gale ne kadar iyi bir aktör olduğunun anlaşılmasını istemiyordu. Tabii ben kılığını düzeltince onun sanat gücü de ortaya çıktı. Rolünü o kadar iyi oynadı ki, Kontes Horbury kendisinden şüphe bile etmedi. Onu tanımadı da. O zaman Norman Gale&rsquo;nin Paris&rsquo;te Amerikalı rolüne çıktığına ve uçakta da gerekli rolü oynadığına karar verdim.</p>

  <p class="p6">"O arada Janet Grey için iyice kaygılanmaya başlamıştım. Ya genç kız, Norman Gale&rsquo;nin suç ortağıydı ya da durumdan hiç haberi yoktu. Suçsuz olursa bir gün uyanacak ve bir katille evlenmiş olduğunu anlayacaktı. Onların çabucak evlenmelerine engel olmak için Janet&rsquo;i sekreterim olarak yanıma aidim ve Paris&rsquo;e götürdüm."</p>

  <p class="p6">"Biz oradayken Giselle&rsquo;in kızı ortaya çıkarak, annesinden kalan serveti istedi. Kızın yüzü bana yabancı gelmiyordu. Sonunda onu nerede gördüğümü anımsadım ama çok geçti artık.</p>

  <p class="p6">"Anne Morisot&rsquo;un annesi öldüğü sırada uçakta olduğunu öğrenince bütün varsayımlarım altüst oldu. Kızın suçlu olması lazımdı. Ancak eğer suçluysa, mutlaka bir yardımcısı da vardı. Boruyu alan, Jules Perrot&rsquo;a rüşvet veren adam.</p>

  <p class="p6">"Bu adam kimdi? Anne Morisot&rsquo;un kocası mıydı?</p>

  <p class="p6">"Sonra aniden gerçeği kavradım. Bir nokta kanıtlanırsa, teorimin doğru olduğu ortaya çıkacaktı.</p>

  <p class="p6">"Teorimin doğru olması için Anne Morisot&rsquo;un o gün uçakta bulunmaması gerekti.</p>

  <p class="p6">"Kontes Horbury&rsquo;e telefon ederek, durumu öğrendim. Oda hizmetçisi Madeleine&rsquo;in uçağa binmesine son dakikada karar vermişti kontes... işte böyle." Poirot sustu.</p>

  <p class="p6">Bay Clancy öksürerek, "Şey... ben durumu pek anlayamadım."</p>

  <p class="p6">Norman sordu. "Benim katil olduğumu düşünmekten ne zaman vazgeçtiniz, Mösyö Poirot?"</p>

  <p class="p6">Belçikalı çabucak genç adama doğru döndü. "Hiçbir zaman vazgeçmedim. Katil sizsiniz... Durun, size her şeyi anlatacağım. Geçen hafta Japp&rsquo;le çalışıp durduk. Gerçekten dayınız John Gale&rsquo;yi memnun etmek için dişçi olmuştunuz. Dayınızla ortak olduğunuz zaman onun soyadını da aldınız. Asıl soyadınız Richards&rsquo;dı. Nice&rsquo;de Anne Morisot&rsquo;la karşılaştığınız zaman da yine Richards soyadını kullanıyordunuz. Anne Morisot geçen kış kontesle birlikte Nice&rsquo;deydi. Onunla o zaman tanıştınız. Anne Morisot&rsquo;un çocukluğu hakkında anlattığı şeyler doğruydu. Ama son bölümlerini siz dikkatle sansür etmiştiniz. Aslında kız annesinin kim olduğunu pekâlâ biliyordu. O sırada Giselle de Monte Carlo&rsquo;daydı. Kadını ona gösterip onun asıl adını söylemişlerdi. Tabii siz işin ucunda büyük bir servet olabileceğini sezdiniz. Bu kumarbaz karakterinize uygun bir şeydi de. Kontes Horbury&rsquo;nin Giselle&rsquo;den para aldığını da yine Anne Morisot&rsquo;dan öğrendiniz. Kafanızda cinayet planını tasarladınız. Giselle&rsquo;i o şekilde öldürecektiniz ki bütün kuşkular kontesin üzerinde toplanacaktı. Planınızı en ince ayrıntısına kadar düşündünüz ve sonra bunu uygulama işine geçtiniz. Universal&rsquo;daki kâtibe rüşvet verdiniz. Çünkü Giselle&rsquo;in Kontes Horbury&rsquo;nin bulunacağı uçağa binmesini istiyordunuz. Anne Morisot size kendisinin İngiltere&rsquo;ye tren ve vapurla gideceğini söylemişti. Onun uçağa bineceğinden haberiniz yoktu. Bunu farkedince kaygılandınız. Planlarınız altüst olabilirdi. Sonuçta Giselle&rsquo;in servetine konan kızının da aynı uçakta olduğu öğrenilirse bütün kuşkular onun üzerinde toplanacaktı tabii, ilk planınıza göre Anne Morisot annesinin servetini rahatlıkla İsteyebilecekti. Çünkü o cinayet sırasında tren veya vapurda olacaktı. Kısa bir zaman sonra da Anne Morisot&rsquo; yla evlenecektiniz.</p>

  <p class="p6">"Kız artık size delicesine âşıktı. Oysa sizi ilgilendiren o değil, konacağı büyük servetti.</p>

  <p class="p6">"Planınızı altüst eden bir şey daha oldu. Le Pinet&rsquo;de Janet Grey&rsquo;le karşılaştınız ve ona delicesine âşık oldunuz. Ona karşı duyduğunuz aşk sizi daha da tehlikeli bir oyun oynamaya zorladı.</p>

  <p class="p6">"Artık hem o büyük serveti ve hem de sevdiğiniz kızı elde etmek amacındaydınız. Paraya konmak için cinayet işleyecek, o servetten de vazgeçmeyecektiniz. Anne Morisot&rsquo;a cinayetten hemen sonra ortaya çıkarak annesinin parasını isterse derhal kendisinden kuşkulanacaklarını söyleyerek, kızı korkuttunuz. Onun yerine kıza birkaç gün için izin almasını söylediniz. Anne Morisot&rsquo;yla beraber Rotterdam&rsquo;a giderek orada onunla evlendiniz.</p>

  <p class="p6">"Ondan sonra sırası gelince karınıza annesinin parasını nasıl isteyeceğini öğrettiniz. Anne Morisot hiçbir zaman oda hizmetçisi olduğundan SÖZ etmeyecekti. Cinayet sırasında da kocasıyla birlikte Amerika&rsquo;da olduğunu iddia edecekti.</p>

  <p class="p6">"Ne yazık ki, Anne Morisot&rsquo;un Paris&rsquo;e giderek mirasını isteyeceği gün, benim Janet Grey&rsquo;le Fransa&rsquo;da bulunduğum zamana rastladı. Bu işinize gelmiyordu tabii. Janet veya ben Anne Morisot&rsquo;un Kontes Horbury&rsquo;nin oda hizmetçisi Madeleine olduğunu anımsayabilirdik.</p>

  <p class="p6">"Karınızla temasa geçmeye çalıştınız ama bunu başaramadınız. Paris&rsquo;e geldiniz. Karınızın oteline koştuğunuzda onun avukata gitmiş olduğunu öğrendiniz. Anne Morisot otele döndüğü zaman size benimle karşılaştığını anlattı. Durum sizin için tehlikeli olmaya başlıyordu. Çabucak hareket etmeye karar verdiniz.</p>

  <p class="p6">"Zaten genç karınızın uzun zaman yaşamasına, o servetinden yararlanmasına kesinlikle karşıydınız. Evlendikten hemen sonra ikiniz de birer vasiyetname yapmıştınız. Her şeyinizi birbirinize bırakıyordunuz. Dokunaklı bir şeydi bu!</p>

  <p class="p6">"Anladığıma göre yavaş hareket etmek niyetindeydiniz aslında. Hastalarınızı birer ikişer kaybettiğinizi söyleyerek, Kanada&rsquo;ya gidecek, orada tekrar Richards adını alacaktınız. Karınız da yanınıza gelecekti. Tabii yanılmıyorsam, genç Bayan Richards çok geçmeden ölüverecek, o büyük serveti de karısını kaybettiği için deliye dönen Bay Richards&rsquo;a kalacaktı. Ondan sonra tekrar Norman Gale adıyla İngiltere&rsquo;ye dönecektiniz. Kanada&rsquo;da şansınızın yardım ettiği, spekülasyon sonucunda büyük para kazandığınızı söyleyecektiniz... Fakat karınızın benimle karşılaştığını duyunca, zaman kaybetmemeniz gerektiğine karar verdiniz."</p>

  <p class="p6">Poirot sustu. Norman Gale başını arkaya atarak gülmeye başladı. "İnsanların kafasından geçenleri nasıl da anlıyorsunuz? Siz de Bay Clancy gibi yazar olmalıydınız." Sesinde öfke vardı şimdi. "Ömrümde bu kadar saçma SÖZÜ birarada hiç duymadım. Aklınızdan geçenlerin kesin birer kanıt olduğunu söylemeyeceğinizi umarım."</p>

  <p class="p6">Belçikalı sakin sakin, "Doğru," diye cevap verdi. "Ayrıca elimde kanıt da var."</p>

  <p class="p6">Norman dudak büktü. "Gerçekten mi? Uçakta herkes Giselle&rsquo;in yanına bile yaklaşmadığımı biliyor. Belki elinizde yaşlı kadını nasıl öldürdüğüm hakkında bir delil var?"</p>

  <p class="p6">Poirot, "Size cinayeti nasıl işlediğinizi anlatacağım," dedi. "O çantanızdaki şeye ne diyeceksiniz? Tatildeydiniz. Yanınıza dişçi gömleğinizi neden almıştınız? Bu soruyu kendi kendime sordum. Cevabı basitti. Çünkü bu, uçaktaki garsonların beyaz ceketine çok benziyordu.</p>

  <p class="p6">"Cinayeti şöyle işlediniz: Kahveler verildikten ve garsonlar diğer salona geçtikten sonra, siz de sözde elinizi yıkamak için tuvalete gittiniz. Orada dişçi gömleğinizi giydiniz. Pamuk parçalarını ağzınıza yerleştirerek, avurtlarınızı şişirdiniz. Dışarı çıkınca tam karşıdaki bölmeden çabucak bir kahve kaşığı kaptınız. Garsonlar gibi koşarcasına yürüyerek, salona girdiniz. Kaşığı elinizde tutuyordunuz. Giselle&rsquo;in yanına gittiniz. Dikeni kadının boynuna bastırıp, kutuyu açtınız. Eşekarısı uçmaya başladı. Kaşığı Giselle&rsquo;in fincanına koymuştunuz. Tekrar tuvalete dönüp orada ceketinizi çıkardınız. Bu defa ağır ağır ilerleyerek, yerinizi aldınız. Bütün bunlar birkaç dakika içerisinde olupbitti."</p>

  <p class="p6">"Kimse garsonlara fazla dikkat etmez. Yolcuların içinde sizi fark edebilecek bir tek kişi vardı: Janet Grey. Aslında siz kadınları iyi tanıyorsunuz? Bir kadının, özellikle yakışıklı bir erkeğin karşısında oturan bir kadının yalnız kalır kalmaz, hemen aynaya bakacağını, rujunu, pudrasını tazeleyeceğini biliyordunuz."</p>

  <p class="p6">Norman alay elti. "İlginç bir varsayım. Ama anlattıklarınızın hiçbiri de olmadı. Başka söyleyeceğiniz bir şey var mı?"</p>

  <p class="p6">Poirot elini salladı. "Çook. Dediğim gibi insan konuşurken kendisini mutlaka ele verir, örneğin dikkatsizlik ederek bana bir ara Güney Afrika&rsquo;da bir çiftlikte çalıştığınızdan SÖZ ettiniz. Oranın ne çiftliği olduğunu söylemediniz ama biz bunu öğrendik. Bir yılan çiftliğiydi bu."</p>

  <p class="p6">Norman Gale&rsquo;nin yüzünde ilk kez korku belirdi. Konuşmaya çalıştıysa da sesi çıkmıyordu.</p>

  <p class="p6">Poirot devam etti. "Çiftlikte asıl soyadınızı kullanmıştınız. Richards soyadını. Oraya yolladığımız fotoğrafı hemen tanıdılar. Rotterdam&rsquo;da da tanıdıkları gibi. Onlar da sizin Anne Morisot&rsquo;la evlenen adam olduğunuzu bildirdiler."</p>

  <p class="p6">Norman Gale tekrar konuşmaya çalıştığında davranışları tümüyle değişmişti. O yakışıklı, canlı genç adam kaybolmuş, onun yerini kaçacak delik arayan sinsi bir yaratık almıştı.</p>

  <p class="p6">Poirot, "Planınız acele yüzünden altüst oldu," dedi. "Yetimhanenin müdiresi olan rahibe Anne Morisot&rsquo;a telgraf çekti. Bu telgrafa aldırmazsanız çevrede kuşku uyandırabilirdiniz. Bu yüzden daha önce harekete geçmek zorunda kaldınız. Karınız benimle karşılaşınca da büsbütün acele ettiniz. Benim Anne Morisot&rsquo;u zorlayarak, kendisinden gerçeği öğrenmemden korkuyordunuz. Belki kannız da sizden kuşkulanmaya başlamıştı. Anne Morisot&rsquo;u otelden çabucak çıkararak, trene bindirdiniz. Ona prusikasidi zorla içirerek, şişeyi yanına bıraktınız."</p>

  <p class="p6">"Birtakım iğrenç yalanlar!"</p>

  <p class="p6">"Hayır. Karınızın boğazında morluklar vardı."</p>

  <p class="p6">"Yalan! Hepsi de yalan!"</p>

  <p class="p6">"Şişenin üzerinde de parmak izleriniz vardı!"</p>

  <p class="p6">"Yalan! Ben o gün elime el..."</p>

  <p class="p6">"Ah, demek eldiven giydiniz. Korkarım bu küçük itiraf boynunuza ilmiğin geçirilmesine neden olacak!"</p>

  <p class="p6">"Seni Allanın cezası şarlatan!" YÜZÜ öfkesinden morararak tanınmaz hale girmiş olan Norman, Belçikalıya doğru atıldı. Ama Japp ondan çevikti. Genç adamı sıkıca yakaladı.</p>

  <p class="p6">"James Richard, diğer adıyla Norman Gale elimde sizi cinayet suçuyla tutuklamak için hazırlanmış bir belge var. Bundan sonra söyleyeceğiniz her şeyin kaydedileceğini ve aleyhinizde kanıt olarak kullanılacağını uyarırım."</p>

  <p class="p6">Norman Gale korkunç bir şekilde titredi. Bayılacak durumdaydı. Dışarıda sivil memurlar bekliyorlardı. Norman Gale&rsquo;yi alıp götürdüler.</p>

  <p class="p6">Poirot&rsquo;yla yalnız kalan Bay Clancy heyecanla derin bir soluk aldı. "Mösyö Poirot, hayatımın en unutulmayacak anlarını yaşattınız bana."</p>

  <p class="p6">Belçikalı alçakgönüllü bir tavırla gülümsedi. "Hayır, hayır. Müfettiş Japp de benim kadar çalıştı. Gale&rsquo;nin Richards olduğunu ortaya çıkarmak için çok uğraştı. Kanada polisi de Richard&rsquo;ı istiyor. Orada ilgilendiği bir kız intihar etmiş. Ancak sonradan polis bunun bir cinayet olduğunu gösteren kanıtlar bulmuş."</p>

  <p class="p6">Bay Clancy kuş cıvıltısı gibi bir ses çıkardı. "Korkunç... Korkunç..."</p>

  <p class="p6">Poirot, "Katil ruhlu." dedi. "Tehlikeli bir tip. Bu yüzden de kadınların hoşuna gidiyor."</p>

  <p class="p6">Bay Clancy öksürdü. "Zavallı Janet Grey."</p>

  <p class="p6">Belçikalı üzüntüyle başını salladı. "Ona da dediğim gibi hayat çok acı. Ama cesur bir kız o. Bu sarsıntıyı atlatmasını da bilecektir." Norman Gale&rsquo;nin kendisine saldırırken ortalığa saçtığı dergileri dalgın bir tavırla topladı. Sonra da gözü bunlardan birindeki bir resme ilişti. Yarışlarda çekilmişti bu, Lady Venetia Kerr, Kont Horbury ve diğer bir arkadaşıyla konuşuyordu. Poirot fotoğrafı Bay Clancy&rsquo;e gösterdi. "Bunu görüyor musunuz? Bir yıl sonra gazetelerde bir yazı çıkacak. Lady Venetia Kerr&rsquo;le Kont Stepnen Horbury&rsquo;nin evlendiğini bildiren bir ilan. Bu evliliği kim hazırlamış olacak biliyor musunuz? Hercule Poirot... Bir başka çiftin evlenmelerini de kolaylaştıracağım."</p>

  <p class="p6">"Kontes Horbury&rsquo;le Raymond Barr&rsquo;inkini mi?"</p>

  <p class="p6">"Yok, yok. Onlar beni hiç ilgilendirmiyorlar." Poirot öne doğru eğildi. "Hayır. Ben Janet Grey&rsquo;le Charles Dupont&rsquo;u kastediyorum."</p>

  <p class="p6">Bu olaylardan bir ay sonra Janet, Hercule Poirot&rsquo;yu görmeye geldi.</p>

  <p class="p6">"Sizden nefret etmeliyim, Mösyö Poirot," Genç kızın rengi iyice uçmuş, yüz hatları gerilmişti. İri mavi gözlerinin altında mor lekeler vardı.</p>

  <p class="p6">Belçikalı şefkatle, "Eğer istiyorsanız benden biraz nefret edebilirsiniz," diye cevap verdi. "Yine de bence siz aptallara özgü bir cennette yaşamaktansa, gerçekleri olduğu gibi görmeyi tercih edecek insanlardansınız. Zaten... o cennette de fazla yaşayamazdınız. Kadınları ortadan kaldırmak giderek alışkanlık yaratan bir şeydir."</p>

  <p class="p6">Janet mırıldanırcasına, "O kadarda yakışıklıydı ki." Sonra ekledi. "Artık ölünceye dek âşık olamayacağım."</p>

  <p class="p6">Poirot ciddi ciddi başını salladı. "Tabii, tabii. Sizin için aşk defteri tümüyle kapandı artık."</p>

  <p class="p6">"Evet.." Genç kız içini çekti. "Oyalanmam gerek... Şöyle ilgimi çekecek bir iş bulabilseydim... o zaman bu olanları düşünmekten de vazgeçerdim."</p>

  <p class="p6">Poirot sandalyesinde arkaya yaslanarak gözlerini tavana dikti. "Bence en iyisi Dupont&rsquo;larla birlikte İran&rsquo;a gitmeniz olur. Onlarınki gerçekten ilginç bir iş."</p>

  <p class="p6">"Şey ben Dupont&rsquo;lara o sözleri mahsus söylediğinizi sanıyordum."</p>

  <p class="p6">Belçikalı "Hayır, hayır," diye cevap verdi. "Tersine... Arkeoloji ve milattan önce yapılan çanak çömlek beni öylesine ilgilendirmeye başladı ki Mösyö Dupont&rsquo;a söz verdiğim çeki yolladım. O da bu sabah bana telefon etti. Sizin de gruplarına katılmanızı bekliyorlarmış." Bir an durdu. "Hiç resim yapmasını biliyor musunuz, Miss Grey?"</p>

  <p class="p6">"Okuldayken iyi resim yaptığımı söylerlerdi."</p>

  <p class="p6">"Ah, işte bu harika. Orada oldukça zevkli günler geçireceğinizden eminim."</p>

  <p class="p6">Genç kız, "Dupont&rsquo;lar gerçekten gelmemi istiyorlar mı?" diye sordu.</p>

  <p class="p6">"Hem de nasıl. Size güvendiklerini söylediler."</p>

  <p class="p6">Janet, "Buradan hemen uzaklaşmak çok hoşuma gidecek." Ansızın kızardı. "Mösyö Poirot... bütün bunları... bütün bunları bana acıdığınız için yapmıyorsunuz ya?"</p>

  <p class="p6">Poirot adeta dehşetle bağırdı. "Acımak mı? Bana inanın, matmazel, işe para karıştı mı, acımayı filan unuturum. Bu bakımdan tam anlamıyla bir işadamı gibi davranırım." Çok alınmış gibi davranıyordu.</p>

  <p class="p6">Genç kız telaşla özür diledi. Sonra da, "Herhalde müzelere giderek, eski zamanlardan kalma çanak ve çömleklere bakmam iyi olur." dedi.</p>

  <p class="p6">"Evet. Güzel bir fikir bu."</p>

  <p class="p6">Genç kız tam kapıdan çıkarken durakladı. Geri dönerek, tekrar Poirot&rsquo;nun yanına gitti. "Belki işe para karıştı mı acımayı filan unutuyorsunuz. Ancak benim için dünyanın en iyi, en şefkatli insanısınız." Belçikalıyı tam tepesinden öperek dışarı çıktı.</p>

  <p class="p6">Hercule Poirot, "İşte bu hoşuma gitti," diye mırıldandı.</p>

  <p class="p6">&nbsp;</p>

  <p class="p6">&nbsp;</p>

  <p class="p3"><span class="t7">SON</span></p>

  <p class="p6">&nbsp;</p>
</body>
</html>
