<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal5" id="calibre_toc_4">Edebiyatımızda Mektup Türü</h2>

  <p class="normal">&nbsp;</p>

  <p class="sagnormal">Bu nâme o yâr-ı cânâ gitsin<br class="chapter" />
  Bir âhtır asumâne gitsin<br class="chapter" />
  Gerçi gâm-ı dil beyan olunmaz<br class="chapter" />
  Ateş gibi nihân olunmaz</p>

  <p class="sagnormal">Şeyh Galip</p>

  <p class="normal">İnsanlararası haberleşmenin, bilgi, görüş ve düşünce paylaşımının dolayısıyla iletişimin en sıcak dili olan “mektup” türünün, Farsça ifadesiyle “nâme”nin, başlangıcı ilk çağa kadar uzanır. Mısır ve Mezapotomya uygarlıklarında kil tabletlere ve papirüslere yazılmış mektuplar vardır. Bunlar, daha çok haberleşme amaçlı metinlerdir. Latin uygarlığında da mektup türü çok önemsenmiştir. Mesela İtalyan Tasso nerdeyse sadece mektuplarıyla tanınır. Yine Machiavelli bu türde hâlâ adı anılan bir isimdir.</p>

  <p class="normal">Mektubun bir edebiyat türü olarak gelişmesi ise XVII. yüzyıldan itibaren görülmeye başlanır. XIX. yüzyılda ise daha çok önem kazanmaya başlar. Bu gelişmede okur-yazar oranının artmasının payı elbette çok büyüktür. 1820 yılında mektup zarfının ve arkasından da posta pulunun kullanılmaya başlanmasının ve posta hizmetlerinin gelişmesinin rolü ise daha çok olmuştur.</p>

  <p class="normal">Mektup türü Türk edebiyatında da son derece önemli görülmüştür. İlk örneklerine Uygur çağında rastlanan bu metinler Anadolu çağında daha bir önem kazanmış bilhassa Divan edebiyatında mektup türü, inşa adı verilen düz yazının bir çeşidi sayılmıştır. Bundan dolayı Türk edebiyatında tanınmış yazar ve şairlerin sadece mektuplarının toplandığı müstakil eserler de yer almıştır. Bu müstakil eserlerin yanında çeşitli gazete ve dergilerde yayımlanmış mektuplar da bulunmaktadır. Ali Şir Nevai, Lamii Çelebi, Nabi, Akif Paşa, Namık Kemal…mektuplarıyla da tanınmış isimlerdir.</p>

  <p class="normal">Sonraki dönemlerde de mektup türü ilgi gören bir tür olmuştur. Mesela Voltaire’nin yirmi bin, Mozart’ın üç bin, Ziya Gökalp’in beş yüz civarında mektubu olduğu bilinmektedir. Bu durum gerek dünya gerekse Türk edebiyatında pek çok sanatçının mektup türüne büyük ölçüde rağbet ettiğini göstermektedir.</p>

  <p class="normal">Mektup türü zaman içinde bir üslup meselesi olarak algılanmış ve ortaya edebi nitelikli ürünler çıkmıştır. Edebiyatımızda Mehmet Âkif Ersoy’un, Cahit Sıtkı Tarancı’nın, Ahmet Hamdi Tanpınar’ın Nazım Hikmet’in Yahya Kemal Beyatlı’nın, Mehmet Kaplan’ın, Cemil Meriç’in mektupları bu niteliktedir.</p>

  <p class="normal">Türk edebiyatında olduğu gibi Arap edebiyatında da önemli olan mektup türünün bizi ilgilendiren örnekleri ise Hz. Peygamberin İslamiyet’in ilk yıllarında Rum kayserine, Mısır melikine, İran hükümdarına yazdığı İslam’a davet mektuplarıdır. Hz. Ali’nin de bu meyanda mektupları bulunmaktadır. Bu gelenek sonradan bilhassa tasavvuf muhitlerinde “sûfî bir gelenek” olarak algılanmış ve pek çok tasavvuf önderi yakın ve uzak çevresine irşad amaçlı mektuplar yazmışlar hatta bunların büyük bir kısmı “mektubat” adıyla bir araya getirilmiştir. İmam-ı Rabbani’nin Mevlâna Celaleddin-i Rumî’nin, Niyazi Mısrî’nin, Bediüzzaman Said Nursî’nin “Mektubatları” bu anlamda akla ilk gelen örneklerdir.</p>

  <p class="normal">Mektup, öncelikle bir haberleşme aracıdır ama muhtevası itibariyle bakıldığında birkaç türe ayrılır. Özel, iş, siyasi, dini ve seyahat mektupları….Yine mekatup türünde yazılmış hikaye ve roman, eleştiri türünde eserlerin bulunduğunu da söylemek gerekecektir. Mesela Ömer Seyfettin’in “Bahar ve Kelebekler”, Halide Edip Adıvar’ın “Handan” isimli eserleri mektup türünde yazılmıştır.</p>

  <p class="normal">Doğaldır ki bu mektup türleri içinde en çok önem taşıyanı ve özel bir yeri olanı özel mektuplardır. Çünkü bunlar eş dost, arkadaş, sevgili… gibi mektup yazanla çok yakın ve samimi bağı bulunan kişilere yazılırlar. Dolayısıyla içten, teklifsiz bir üslup taşırlar. Yazan kişilerin en mahrem sayılabilecek duygu ve düşüncelerine yer verirler. Öte yandan bilhassa sufi mürşitlerin, yazarların, fikir adamlarının mektupları muhataplarını özel bir çerçevede, din tasavvuf, edebiyat hayat sanat..konularında yetiştiricilik görevi de yapan eserlerdir. Edebiyatçıların özel mektupları da bu anlamda düşünülmelidir. Onlar da bilhassa genç yazar/şair adaylarına yazdıkları mektuplarda hem kendi sanat anlayışlarının ipuçlarını vermişler hem de yetiştiricilik görevi yapmışlardır.</p>

  <p class="normal">Mektup bir nesir tür olmakla beraber tarih içine manzum şekilde yazılanları da vardır. Klasik edebiyatta Kanuni Sultan Süleyman’ın oğlu Şehzade Beyazıt’a; Şehzade Beyazıt’ın da babası Kanuni’ye yazdığı mektuplar, yakın dönemde Necip Fazıl Kısakürek’in “Anneme Mektup”, “Zindandan Mehmet’e Mektup”, Bedri Rahmi Eyüboğlu’nun “Birinci, İkinci Mektup ve diğerleri”, Orhan Veli Kanık’ın “Oktay’a Mektupları”… edebiyatımızdaki belli başlı manzum mektuplardır.</p>

  <p class="normal">Bugüne geldiğimizde ise ne yazık ki mektup türü hakkında olumlu şeyler söyleyemiyoruz. Bu postmodern dönemde faks, e-posta, telefon; mektup türünü unutturdu. Artık, mektup denilince yaşanan bir olgudan değil bir hatıradan söz etmiş oluyoruz. Bu durum, zaman içindeki tutum, anlayış ve iletişim araçlarındaki değişikliğin bir sonucu olarak “makul” görülebilir ama kesinlikle “mazur” görülemez. Çünkü mektupsuzluk, yalnızlığın adıdır. Çağdaş insan, onca kalabalık içinde yalnızlığı yaşıyorsa bu durum, mektubun hayatımızdan çıkıp gitmesiyle de ilgilidir. İşte mektup, tam da bu anlamda önemini bize bir kere daha hatırlatıyor. Umulur ki, dünyamıza yeniden girer.</p>
</body>
</html>
