<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">16.6.1980 Ank.</p>

    <p class="normal">Sevgili Dostum,</p>

    <p class="normal">Umarım cümleten sıhhat ve afiyettesinizdir.</p>

    <p class="normal">Yazınızı henüz okuyamadım. Rasim’e verdim. Özel sayı bu ay çıkacaktı ama ben taraftar olmadım. İki sayının bir arada çıkmasını da istemiyorum. Aylık tempoyu, hele dağıtım ve ilan bulma girişimlerimizi duraksatacağı için. Mamafih ağustos başında iki sayı bir arada özel sayı olacak, ama eğer imkân bulabilirsek, tek sayı fakat kalın çıkaralım daha iyi benim teklifim. Tabiî kalın sayının, yükleyeceği ek masrafı ilan vs. den temin ederek.</p>

    <p class="normal">Sayfa hazırlığınıza sevindim. Sanıyorum teferruatlı olarak bazı önerilerde bulunmuştum. O ve benzerlerini yazı dosyanızın iç kapağına yapıştırın ki ilerleyen günler çalışmalarınızı rutinleştirmesin, elinizin altında bir program bulunsun. Sayfaya benim de katkılarım olabilir.</p>

    <p class="normal">Çevre edinme ve genişletme girişimleriniz beni sevindiriyor. Sohbetleriniz ve konuşmalarınızın daima faaliyete yönelik olmasına dikkat edin ve gıybetten kaçının. Açı’mızı “bütün dünya müslümanlarının sorunlarını görecek şekilde geniş tutarak, dar mekânların dedikodu ve gıybete götüren etkilerinden kurtulun.</p>

    <p class="normal">“İmam-ı Azam’ın Menkıbeleri” isimli bir eserde şunu okudum: “İmam-ı Azam Hazretleri biri yanıma girip de şöyle olmuş, böyle olmuş diye dedikoduya başladı mı, bırak bunları, şu meseleye ne dersin, diyerek sözünü keserdi. Ve insanların hoşlanmayacakları şeyleri nakletmekten sakının. Hakkımızda kötü söyleyenleri Allah affetsin. İyi söyleyenlerden de Allah razı olsun. Allah’ın dinini öğrenin. Halkın dedikodusunu ve özel hayatlarını bırakın. O zaman Allah onları size muhtaç eder, derdi.”</p>

    <p class="normal">Edebiyat âlemi dedikodularla doludur da onun için yazıyorum bunları. Biz bunlardan uzak kalalım. Ama İslâmî ve güzel olan neredeyse oraya gidelim. İstanbul’da büyük zatların ellerini öpüp dualarını alın. Ağabeylerin ve üstadların sohbetlerini dinleyin. Bunlar ve bunların kitapevleri, yayınevlerinin şuurlu ve hevesli ziyaretçileri olun. Hoş olmayan şeyler duyarsanız yaymayın. Güzel olanları görün, bu ikinciler gizli ama daha çoktur. Cümleten selamlar.</p>

    <p class="sagnormal">Cahit Zarifoğlu</p>
  </div>

  <div class="calibre1" id="calibre_pb_18"></div>
</body>
</html>
