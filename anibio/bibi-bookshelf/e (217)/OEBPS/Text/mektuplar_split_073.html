<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">28 Ağustos 1974</p>

    <p class="normal">Selam,</p>

    <p class="normal">Notaları aldım. İçindeki mektupçuk beni çok sevindirdi ve umutlandırmıştı. Gelen İşaret Çocukları ile bendekini keserek, yapıştırdım ve ikinci baskı için kitabı hazırladım. Ve hemen öykü kitabını hazırlamaya başladım. Meselâ “ins” adlı hikâyenin içine girecek ufak tefek bazı parçalar vardı koydum. Bazı yerleri düzelttim. Sonra sırasıyla, “Sessizlik”, “Karşı Çıkış”, “Savunma”, “Suçlular”, “Bir Şey Var Belirmiyor”, “Demir Kütleler Senfonisi”, “Zal Tepesine Doğru” ve “Yabancılıklar” başlıklarını taşıyan 9 hikayeyi düzenlemeye başladım. Bunlardan “Yabancılar” hazırdı temize çekecektim. Zal Tepesi ise dergi kapanınca yarım kalmıştı. Yani yayınlanan kısmını sonuna kadar okuyan herkes bunun yarım kaldığını anlar. Oturup devamını süratle yazacaktım bugünlerde. Böylece en az 150 sayfalık bir kitabı, sen “ha” deyince yollayacak hâle gelecektim en geç 20 gün içinde. Bunların yanında düz yazılarım da, yayımlanmış ve yayınlanmamış olanlar üçüncü bir kitap olacak şekilde hemen hemen hazır. Yalnız temize çekilecek ve yeniden gözden geçirilecek en az 80 sayfa vardı.</p>

    <p class="normal">Bunları neden bu kadar uzun uzun anlattığımı anlamışsındır. Kitabım çıkmış. Yolladılar. Şoke oldum. (...) Demin hikâye isimlerini saydım. Bak, bir kısmı kitapta yok. No’lacak onlar. Bu bir. İkincisi “Sizi Görmeliydim” diye bir yazı. Yani benim yazıları içine alan, artistik nesir tarzında bir şey o. Hikâye kitabına nasıl basarlar onu. (...) Bitmemiş Zal Tepesini nasıl basarlar.</p>

    <p class="normal">Biliyorsun, sana son yazdığım mektupta, borçlarım yüzünden, hikâyeleri ve “İşaret Çocukları” nın ikinci baskısını hatta gerekiyorsa düz yazıları alabilecek bir yayınevi rica ettim. Bunun böyle baltalanması caba, ama hiç önemli değil, feda olsun ama…</p>

    <p class="normal">Kusura bakma, içimi böyle sana döküyorum, zira boşalmazsam, onlara yazıp kalplerini kıracağım.</p>

    <p class="normal">Şimdi gelelim ne yapacağımıza. Ankara’ya gittiğinde lütfen yine aynı amaçla temaslarını yap kardeşim (...) konuş, eğer paraları varsa hiç olmazsa bana bu bakımdan yardımcı olsunlar. Sen ise, kimlerle temas kuracaktın bilmiyorum, onlarla “İşaret Çocukları” ve “İşte Yine Bir Şey Var” -yazılar için bu adı koyacağım sanırım- için konuş. 50-60 sayfalık ince bir şiir kitabı da çıkarabilirim. Son yayınlananlar ve hazırlarla.</p>

    <p class="normal">Unutalım.</p>

    <p class="normal">Kitaplar konusunda çok müsbet haberini bir an önce sabırsız bekliyorum. Cevap menfî olursa, ona göre, şu anda ne olduğunu, bilmediğim çareler araştıracağım. Benim yüzümden Maraş’taki kefilimin malını, varsa maaşını haczederlerse dünya ahiret acı çekeceğim. Her neyse, Tanrı büyük.</p>

    <p class="normal">Rasim’in hikâye kitabı da geldi. İyi kitap. Çok iyi. Buna sevindim hiç olmazsa. -Ama (...) bana nasıl acı geliyor. Yahu oturup iki satır yazmak böylesine zor mu? Yok azizim, vallahi billahi anlamıyorum, bunların basiretlerini ne bağladı böyle. Bir kere daha neyse.</p>

    <p class="normal">Bugün “Gelişme” de geldi. Benim konuşma yazısını okudum. Eminim içimden gelerek yapsam fena olmayacakmış. Pek deli dolu olmuş. Yer yer abuk sabuk, sen ne dersen de. Eylül’de inşallah geleceğim Erzurum’a. Yavaş yavaş bunalıyorum burada. Son bir buçuk ay çok yorucu geçti. Çok gün gece geç vakitlere kadar mesai yapıyorum. Hemen hemen bölüğün bütün yükü sırtımda. Kışlada kalmak ilk defa bu kadar çok sıkıyor beni. Hiç özel hayatım yok. Oturup bir şey yazamıyorum rahat rahat. Ya da yazarken doluşuyorlar. “Ne o” diyene “mektup” demekten bıktım. Fakat artık herkes, müşterek kullanılan oda, dolap yüzünden, tomar tomar kağıtlar, dosyalar yüzünden esrarengiz işler yaptığımı, en sonunda da şiirle, öyküyle, kitapla uğraştığımı anladı. Neyse…</p>

    <p class="normal">Yahu neyse Nazif, neyse ki neyse. Hoşça kal.</p>

    <p class="normal">Cümleten selam. “Gelişme”ci arkadaşlara da selamlarımı ilet gidersen. Hep doğudan örnekler vermelerine bayılıyorum. Aynı şeyi günlük gazetelerin de yapması gerekli. Waterget skandalı yerine, örneğin Pakistan’da falan köyün suya kavuştuğunu bildirmeli. Batı’yı adeta yok bellemeli azizim. Bazı mahut gazeteler “pis batı” demeye başladı. Yakında zeytinyağı gibi üste fırlar. Sonra ne olacak. Batının yerine, yerli malı batı mı önerecekler.</p>

    <p class="normal">Haydi hoşça kal.</p>

    <p class="sagnormal">Cahit</p>
  </div>

  <div class="calibre1" id="calibre_pb_74"></div>
</body>
</html>
