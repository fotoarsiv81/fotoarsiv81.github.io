<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">7.6.1982 Ank.</p>

    <p class="normal">Sevgili Ruhi,</p>

    <p class="normal">Burada bulunduğun sırada uygun bir zamanı yakalayarak ve Rasimle bir arada görüşemedik. Rasime uğrayamamışsın. Evvelki gün oturduk ve televizyon soruşturması üzerine konuştuk. Eldeki cevaplar iyi. Ancak sayı az. Bir denge mevcut değil. Burada bir kaç isim tesbit ettik. Onlarla arkadaşlar görüşecekler. Ben bir iki kişiye yolladım. Beşir Atalay gibi vs. Umarım zamanında gelir.</p>

    <p class="normal">İstanbul’da bir kişi daha tesbit edildi. İsmail Cem. Ona yollamış mıydın. Bizzat giderek temin etmeni rica ederim. Belki yazmaya fırsat bulamaz ama ayak üstü de konuşabilir, zabtedersin. Giderken Maveranın son bir kaç sayısını birlikte götürüp hediye et. Kendisine arzu ederse sürekli yollarız. Adresini al. Rasim Ağustos sayısında değerlendirmeyi düşündüğümüz bu soruşturma için uzunca bir giriş yazısı kaleme alacak, inşallah.</p>

    <p class="normal">Çocuk edebiyatı ile ilgili olanları ise daha ilerdeki bir sayıda ve üzerinde biraz daha düşünüp karar vereceğiz. O zaman sana ayrıca yazarım.</p>

    <p class="normal">Şimdilik böyle aziz kardeşim. Haberlerini beklerim. Selam ve sevgilerimle.</p>

    <p class="sagnormal">Cahit Zarifoğlu</p>
  </div>

  <div class="calibre1" id="calibre_pb_68"></div>
</body>
</html>
