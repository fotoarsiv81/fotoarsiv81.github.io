<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal5" id="calibre_toc_10">Ali Haydar Haksal’a</h2>

  <p class="normal">&nbsp;</p>

  <p class="normal">Sevgili Dostum.</p>

  <p class="sagnormal">Ankara, 5.4.1980</p>

  <p class="normal">Umarım sıhhat ve afiyettesin. Bizler hamdolsun iyiyiz.</p>

  <p class="normal">Bizim Nevzat’tan mektup aldım. Dergi Üsküdar’da söylenen yerlere verilmiş. Sanırım Göztepe için telefon etmiştir. İnşallah Üsküdar ve Kadıköy’de önemli bir satışa erişmede -başta senin- gayretlerinizi bekliyorum. Özellikle İstanbul için, aboneden çok fiili satışı canlandıralım. Bu arada Nevzat bazı firmalardan dergiye ilan teminine çalışacak. Çevrende katkısı olabilecek kişi ve firmaların ilgisini çekebilir miyiz?</p>

  <p class="normal">Çalışmalarını Rasim Bey’e vermiştik. Hikayelerin için olumlu konuştu.</p>

  <p class="normal">Afganistanlı mücahitlerin temsilcileri burada. Onlarla birazdan oturup sohbet yapacağız. Şimdi Rasim’le bu konuda telefonla konuştum. Bu arada sana mektup yazmakta olduğumu söyledim. O da not edebildiğim kadarı ile aynen şunları iletiyor:</p>

  <p class="normal">“Hikâyeler güzel. Bir kaçını bir arada okuyunca esprisi daha iyi anlaşılıyor. İroni gayet iyi. Son yıllarda solda da sağda da rastlamadığımız bir havada bu ironi. Benim tarzıma uygun değil ama sevdim. Bu tür hikâyeler yazmaya özendiğim çok olmuştur. İyi kullanıldığı takdirde başarılı hikâyeler olabilir.</p>

  <p class="normal">Hikâyelerde Müslümanların kendi ülkelerinde hissettikleri yabancılık duygusunu ustaca vermiş.</p>

  <p class="normal">Dil konusunda titizlik göstermeli. Gereksiz kelimeler var. Sehven olmuştur diye onları düzelttim. Ama yineleniyor, bu gereksiz kelime ve deyim ve ibareler. Cümle kuruluşları zaman zaman aksıyor. Hikâyenin akışı bakımından aksatıcı. Örneğin siga değişiyor. Bunlar sık değil, seyrek elbet, ama düzelmeli.</p>

  <p class="normal">Bu arada bir hikâye özel sayısı düşünülüyor. 1923’e kadar (değerlendirme) bir arkadaş üstlendi. Rasim sen ve Âlim’den de 1923–40, 40–60 dönemlerinden birini (ya da dilenirse tümü) ele alan yazı istiyor. İkiniz aynı dönemi de ele alabilirsiniz. Ama ayrıma göre alınırsa daha isabetli olur.</p>

  <p class="normal">Bu arada, o özel sayıda hikâyesi yayınlananların çok kısa biyografileri de gerekli. Senden onu da bekleriz.</p>

  <p class="normal">Tez çalışmana seninle birlikte baktığımız kadarıyla duruyorum. Rasim ve Nazif de bir göz atmışlar. Benim de katıldığım kanaat şu: ortada bir “tez” yok. Ele alınan değinilen kişilerin görüşleri yansıtılıyor. Bu haliyle Yeni Devir’de yayınlanabilir. Ve yararlı da olur. Tıpkı Nedim’in çalışması gibi. Bu arada senden bir tezi olan ve o tezin yöresinde yoğunlaşan “deneme”ler bekliyorum.</p>

  <p class="normal">Rasim ikinizden de “Çeşitlemelere” çeşitleme bekliyor. Dedikodu deyip geçmesinler, o tarz içinde fikirlerini söylesinler diyor. Zaten amacımız da o.</p>

  <p class="normal">Belki çok yazmaktan Haydar dostum, işte yazım böyle, umarım okurken çektiğin zorluk canından bezdirmemiştir.</p>

  <p class="normal">Salih Baba Divanı’nı severek okursun. Bu vesileyle belki de bir an önce bağlanma arzuları duyarsın, hoş olur.</p>

  <p class="normal">Gözlerinden öperim.</p>

  <p class="normal">Bütün arkadaşlarımıza sevgi ve saygılarımı iletmeni rica ederim.</p>

  <p class="sagnormal">Cahit</p>

  <div class="calibre1" id="calibre_pb_16"></div>
</body>
</html>
