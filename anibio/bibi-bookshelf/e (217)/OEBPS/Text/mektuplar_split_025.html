<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal5" id="calibre_toc_13">Âlim Kahraman’a</h2>

  <p class="normal">&nbsp;</p>

  <p class="sagnormal">30.5.1980 Ank.</p>

  <p class="normal">Sevgili Dostum,</p>

  <p class="normal">Mektubun ve yolladıkların için teşekkürler. Rasim’e yazdığını seyahatte olduğu için veremedim. Hikâyelerin için asıl onun söyleyecekleri olabilir. Ben başta üç bölümü okudum. Şunları söyleyebilirim: Genç bir adamsın ama kullandığın dil hayli ihtiyar. Türkoloji tahsili sende bir esere sistemli şekilde bakabilmeyi öğretmiş. Gül Yetiştiren Adam’la ilgili yazında bu açıkça görülüyor. Bu yeteneği kullanabildiğin, biraz modernleştirdiğin takdirde doğrusu senden çok şeyler bekliyorum şahsen. Ama Türkoloji tahsilinin sanatkârlığın üzerinde olumsuz etkileri olduğunu rahatlıkla söyleyebilirim. Bunu şiirlerinde de görmüştüm. Elimdeki hikâyeleri bundan 20–30 yıl önce yazmış gibisin. Daha ilk sayfalardan sonra bana A. Hamdi Tanpınar’ı çağrıştırdılar. Şiirlerin için oldukça kesin şeyler söylemiştim. Umutsuz konuşmuştum. Şairin kendini değiştirmesi zordur. Ama bu hikâyelerin gerek dilindeki gerekse genelindeki ihtiyarlığı aşabileceğini sanıyorum. Bunun biricik yolu bir “sil baştan” duygusu ile klasik batı romanlarını değil, hayır, modern batı romanlarını okumak olabilir. 1940’ların duyarlığı ile de olsa klasik bir basma yeri, ayak yeri sahibisin. Bir kaç eser Faulkner okumak, sonra Patrik Wite’dan başta Vos, bir iki eser okumak, sonra da 20–30 tane modern Amerikan İngiliz veya Fransız romanı okumak, bunlardan taptaze olan birini, hiç olmazsa 100-150 sayfasını bir deftere olduğu gibi kopya etmek, senin sanatını gençleştirme operasyonunun tümü olabilir. Sonuç ne olabilir, o konuda net bir tahminde bulunamıyorum.</p>

  <p class="normal">Bu hikâyeler evet bir roman akışı içinde Her bölüm kendi içinde bütünlenmiş mi, peş peşe okuduğum ve her biri bir öncekini açtığı için pek anlayamadım. Fakat yukarıdan beri söylediklerim başarıldığı takdirde hoş bir dizi olabilir. Tesettür vesair konuları işlemek sanıyorum ayrıca bir kıvraklık istiyor. Aksi takdirde konu okuyucuya ulaşmadan yazarın üzerinde kalıyor. Hem de bir kabalık şeklinde. Bunda edindiğimiz olumsuz duyguların rolü büyük, ama realite.</p>

  <p class="normal">Hikâyelerin için söyleyeceğim bir şey de şu olabilir... Ne olabilir. Öyle gelip gidenler var ki, bu kısa mektup kaç kere sekteye uğradı. Ne yazacaktım kim bilir. Acaba ideolojik tahliller yaptığın, yorumlar yaptığın yerleri mi fazla görmüştüm, onları anlatmadan anlatmak gerektiğini mi söyleyecektim.</p>

  <p class="normal">Peki, bu kadarla bırakalım.</p>

  <p class="normal">Benim söylediklerimi yine de ihtiyat kaydı ile oku. Umarım Rasim daha değerli ve işe yarar şeyler yazar.</p>

  <p class="normal">Özel sayı Temmuz’da iki sayı bir arada çıkacak. Fakat Temmuzda mı, yoksa bir ay bekleyip Ağustosta mı çıkacak tam olarak bilmiyorum. Temmuz’da çıkacaksa Haziran en geç 15’de yazılar elimizde olmalı. Başka kimlerden hikâyeler var, yazılar mevcut mu doğrusu bilmiyorum. Rasim geldiğinde yazmasını hatırlatırım.</p>

  <p class="normal">Ali Haydar’a Yeni Devir’in sanat sayfası konusunda yazmıştım. Birlikte ilgilenmenizi arzu ederim. Eylül iyi bir başlangıç olabilir. Şakir’in de katkısıyla sayfayı dışarıda hazırlamanızı önermiştim. Gazete dışında ve Ankara, İstanbul, Erzurum gibi ülkelerdeki özellikle su yüzüne henüz çıkmamış potansiyeli harekete geçirerek. Bazı asistan türleriyle temasa geçerek. Bilmiyorum, bir yerlerde hareketsiz duran bir şeyler var. Onları meydanın ortasına çekerek. Benim de tefrika edilmesini istediğim bir çalışmam var. Sayfayı profesyonelce, girişken, yabancılara boşu boşuna kızmadan, yakınları gereksiz yere pofpoflamadan yeniden ele alabilirseniz, açıkçası ben de katılırım.</p>

  <p class="normal">Aklımda olmadığı kadar uzattım. Umarım sana hızını kesici, sanattan caydırıcı şeyler yazmamışımdır.</p>

  <p class="normal">Tanıdıklara selamlarımı iletmeni rica eder, selam ve sevgilerimle gözlerinden öperim.</p>

  <p class="sagnormal">Cahit Z.</p>

  <div class="calibre1" id="calibre_pb_26"></div>
</body>
</html>
