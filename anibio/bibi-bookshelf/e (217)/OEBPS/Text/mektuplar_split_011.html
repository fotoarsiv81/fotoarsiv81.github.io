<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal5" id="calibre_toc_8">Ahmet Yalçınkaya’ya</h2>

  <p class="normal">&nbsp;</p>

  <p class="normal">&nbsp;</p>

  <p class="sagnormal">(Tarihsiz)</p>

  <p class="normal">Sevgili Kardeşim,</p>

  <p class="normal">Mektubunuz bir hayli eski tarihli. Bizlerin, Mavera’da kısmen izlediğiniz iki buçuk aylık uzun seyahatin organizasyonu ile ilgili meşguliyetlerimizin en yoğun olduğu zamanlarda elimize geçmiş ve cevaplamak üzere ayırdığımız halde cevap verememişiz. Umarım anlayışla karşılarsınız.</p>

  <p class="normal">Aralık ayı ile birlikte yeni bir yayın yılına giriyoruz.</p>

  <p class="normal">Günümüzün şartları artık birkaç kişinin idealistçe bir araya gelip ceplerinden harcayarak fikir ve sanat dergileri çıkarmaları ve etkili olmaları imkânını vermiyor. Müessese haline gelmek, hem okuyucuya, hem de yazarlara hâkim olabilmek için maddi güç şartı ön plana çıkıyor. Bizim gibi fikir ve sanat niyetiyle ortaya atılanlara ise istenen miktarda maddi güç sağlayacak “sermayedar” mevcut değil. İşte bizim fasit dairemiz. Yola çıktıktan sonra yine başladığımız noktaya geliyoruz. Yani kendimizden ve dostlarımızdan başka kimsenin bulunmadığı bir noktaya… Yani her ne üretiyorsak onunla işletme sermayesi yapmak noktasına… Yani yayınlarımızı ve aylık dergimizi çok tanıtıp çok satarak gittikçe çoğalan kârlar etmeye ve bununla büyümeye mecburuz. Durumu yüzlerce arkadaşımıza olduğu gibi size de duyuruyorum. Okuyucu sayımız arttıkça yukarda anlatmaya çalıştığım problemimiz kendiliğinden çözümlenmiş olacak.</p>

  <p class="normal">Bulduğumuz metod ise şu: Sermaye dergilerinin, etrafı adeta haraca kestiği bir devirde, yolları tuttuğu bir zamanda ve insanların renklere resimlere kolaya akıp gittikleri şu şartlarda problemimiz devasa bir kaya kütlesi ise, bizim de elimizde küçücük bir çekiç var. Bununla o dev kütleyi parçalamak mümkün mü? Evet mümkündür! Durmadan ısrarla hep aynı noktaya vurarak mümkündür.</p>

  <p class="normal">Biz durmadan ısrarla hep bunu söylüyoruz. Bize merhaba diyen herkese hep aynı şeyleri söylüyoruz. Ve istiyoruz ki bunu her duyurduğumuz insan, mesela bir öğretmen mi, otursun bütün devre arkadaşlarına, aklı başında bütün öğrencilerine, bütün akrabalarına ve tanıdıklarına Mavera’yı ve yayınlarımızı duyursun. Ama ilkin Mavera.</p>

  <p class="normal">Onlara hem duyurun ve sevdirin Mavera’yı hem de aynı şeyleri onlardan da isteyin. Arkadaşlarınıza Mavera’dan beğendiğiniz yazıları okuyun. Konuşun üzerinde.</p>

  <p class="normal">Görüyorsunuz hiç şiirden sanattan söz etmedik. Başımızın üstüne bir çatı çatamazsak, nakışları nereye koysak ıslanacak harap olacak.</p>

  <p class="normal">Selam ve sevgilerimle.</p>

  <p class="normal">Cahit Zarifoğlu<sup class="calibre4"><a href="../Text/mektuplar_split_084.html#footnote-342850-3" id="footnote-342850-3-backlink">[3]</a></sup></p>
</body>
</html>
