<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">10.8.1974</p>

    <p class="normal">Selam,</p>

    <p class="normal">Mektubuna teşekkürler.</p>

    <p class="normal">Bu ay da sanırım Sarıkamış’tan çıkamayacağım. Hafta sonları da garnizon dışına izinle çıkılabiliyor. İzin istemekten hiç hoşlanmıyorum. İzinsiz ayrılmam da alarm dolayısıyla sakıncalı. Aranıp bulunmazsam tatsız olur. Ayrıca birkaç günden beri Bölük Komutanı gitti. Bir aylığına. Ona vekâlet ediyorum. Birçok şey üzerime yüklendi. Sorumluluk üç buçuk misli arttı.</p>

    <p class="normal">Sezai Ağabeye yazdım. Kutladım. Dergi durumunu sormadım, çıkacak olursa haberim olur diye. Sezai Ağabeye özellikle benim kitaplar için yazdım. Birinci kitabın ikinci baskısı ile, hazır hikâye kitabım için herhangi bir yayınevine aracılık yapması için. Sana da aynı durumu yazmak istiyordum. Durum şu:</p>

    <p class="normal">20 gün kadar önce Kredi Yurtlar Kurumu’ndan haber aldım. Benim 10 bin küsur borcum vardı ve uzun süredir ödemeye başlamamıştım. Bu yüzden 1.300 lira zam ilave edilmiş. Fakat son af kanunu yüzünden bu zam düşmüş. Ne var ki bir şartla. Bana deniyor ki borcunun aslı 10 bin lirayı 18 Ocak 1975 tarihine kadar ödersen ne ala, yoksa 7.300 lira cezayı yeniden tahakkuk ettirip alacağız ve de senin ve kefillerin hakkında icraî takibat devam edecek.</p>

    <p class="normal">İki aydır bir miktar (toplam 500 TL) ödedim. Kimseye de katiyen borçlanmak istemiyorum. Elimdeki sözünü ettiğim iki kitap ve biraz meşgul olursam düz yazılarımdan meydana gelecek üçüncü bir kitaptan başka mal’ım yok.</p>

    <p class="normal">Edebiyat Yayınları malum.</p>

    <p class="normal">İmdi, İşaret Çocukları’nın ikinci baskısı ile, Hikâyeleri verebileceğim bir yer var mı? Bunları “okutmak” için bana yardım edebilecek misin? Tabii düşündüğüm tek şey 8 bin lira civarında bir para, yoksa kitapların basılması, değerleri v.s. değil.</p>

    <p class="normal">İki kefilim var. Biri babam. Kendisi avukattır. İşi formülüne uydurmuş. İşin içinden sıyrılmış. Fakat, bana ta o zamanlar sırf dostluk etmek için kefil olmuş, sevip saydığım Maraşlı bir zat var. İcra takibatı olan devam ettiği için bana haklı olarak ateş püskürüyor, “Bir iyilik edelim dedik, bize böyle mi davranacaktı, bana onun adresini verin, ben yazacağımı bilirim ona” diyormuş ki, bu haberi aldığımdan beri ruhum sıtmalandı. Fakat Tanrı şahit, hiçbir zaman, borcumu ödeyebilecek durumda olup da, ödemeyip, Maraş’taki kefilimin ne hâli varsa görsün diye düşünmedim, söylememe gerek yok. Kardeşim biz ne zaman iki ayağımız için bir çift pabuç edinebileceğiz. Şöyle 75’e doğru bakıyorum da, daha ilerde bile evlilik diye bir şey yok. Yaşım böyle koşuşturuyor ya, umutsuzluğa, evlatsızlıktan ileri gelen bir devam etmeme korkusuna kapılıyorum.</p>

    <p class="normal">Yolladığım yazı beni hiç de doyurmamıştı. O işin çok acemisiyim. Fakat öyle methediyorsun ki ürperdim, alışık değiliz. (...)in yüzüme karşı övgüleri de bana mahiyetini bilmediğim bir korku verirdi. Tanrı rızası için bizi böyle övmeyin.</p>

    <p class="normal">Ne diyecektim, benim şu kitaplar konusunda çok arkadaşça, çok çabuk, çok çabuk ve çok çabuk ciddi bir çaba sarf et.</p>

    <p class="normal">Bende bir adet “İşaret Çocukları”ndan var. Tertibi için kesip yapıştırmaya bir kitap daha gerekli. Acaba bildiğin yerde var mı?</p>

    <p class="normal">Hikâyeler aşağı-yukarı hazır. Bir ara Diriliş’te çıkmış olan Zal Tepesi nâm öykü Diriliş kapanınca yarım kaldı. Onu tezde tamamlarım. İki tane de yayımlanmamış, temize çekilecek var. Yani ki kolları sıvamam ve yazıyı çocukları seferber etmem (halinde), daktiloları iki hafta sonu tatilinde biter.</p>

    <p class="normal">İşte böyle.</p>

    <p class="normal">Erzurum’dan iki adet gitar penası istedim. Mektupla rahatça gelir.</p>

    <p class="normal">Ayrıca Erzurum’da çarşıya kitapçılara indiğinde kuzum Tanrı aşkına klasik Türk mûsikisi ile ilgili birkaç yaprak olsun nota bul Zarifoğlu’na. Muhtaçtır. (Azizim müziğe kabiliyetim çok az). Selamlar. İbrahim’e selam.</p>

    <p class="sagnormal">Cahit</p>
  </div>

  <div class="calibre1" id="calibre_pb_73"></div>
</body>
</html>
