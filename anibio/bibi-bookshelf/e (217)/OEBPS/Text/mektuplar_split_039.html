<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">26.10.1981 Ank.</p>

    <p class="normal">Sevgili Dostum,</p>

    <p class="normal">Mektubunu ve çizgilerini sevinçle aldım.</p>

    <p class="normal">Özel sayı için onları da özenle dosyaya koydum. Seni tebrik ederim. Benim gibi daha binlerce insan onları seyrederken heyecanlanacaklar. Haberleşelim. Bir proje geliştirelim. Bir albüm hazırlayalım. İyi kâğıda basalım. Beş on bölüm olmalı. Türkiye, Afganistan, Çin, ABD, Dostluk, Müslüman, İran... gibi bölümler. Teklif. Gelişebilir bu. Müşterek de olabilir. Bir sayfa benden yazı bir sayfa senden çizgi gibi. Önerilerini yazmanı bekliyorum.</p>

    <p class="normal">Bizim acele Mavera kapaklarına, eskizlerine ihtiyacımız var.</p>

    <p class="normal">Bir dost yapacak. Eskişehir’den de söz almıştım. Gelmedi. Gecikiyoruz. Aralık sayısı ve devamı için. Uğraşabilir misin? Kapakta şunlar olacak.</p>

    <p class="normal">Mavera</p>

    <p class="normal">Sayı 61(elbet sayı değişebilir)</p>

    <p class="normal">Aralık I981 (elbet her sayı ay adı değişecek. Ona göre aynı karakterden bütün aylar yazılmış olmalı ki her sayı filme ilave edilsin.)</p>

    <p class="normal">100 lira</p>

    <p class="normal">Mavera Dergisi, Selanik c. 52/27 Kızılay Ankara</p>

    <p class="normal">İşte altı çizili kelimeler olacak kapakta ve ressam bunları kendi zevkine göre istif edecek. Ben bunların tümünün üst başa çeşitli karakterlerde dizilmesini, çeşitli renklerle basılmasını düşünüyorum. Kapaktan “aylık edebiyat dergisi” lafını kaldırıyoruz. İçerde zikredilecek. Sayıyı gösteren rakamın başına belki çok küçük bir “sayı” yazısı koyuyoruz. Yalnız bir şey unuttum, bir köşeye amblemimizi koyacağız. Tabii elbette ilkin bir amblemimiz olmalı. Sadece ‘Akabe’ veya Maveranın Akabe A.Ş’nin bir yayını olduğu düşünülerek belki hem Akabe hem Mavera ikisi bir arada bir amblem. Bir çiçek bir atom ufuktan başını çıkarmış bir güneş.</p>

    <p class="normal">Tabii hep renkli düşünüyoruz. İyi bir kâğıda ofset baskı düşünüyoruz.</p>

    <p class="normal">Ama icabında siyah beyaz basılınca da olabilmeli. Hepsi bir yana senden sürekli beklediğim karikatürlerindir. Proje önerileridir. Ve elbet yazı çizilerimizi daha on kat insan görsün ve okusun için tanıtma ve abone faaliyetidir. Selamlarımla gözlerinden öperim.</p>

    <p class="sagnormal">Cahit Zarifoğlu</p>
  </div>

  <div class="calibre1" id="calibre_pb_40"></div>
</body>
</html>
