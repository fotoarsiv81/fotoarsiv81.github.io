<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">15.4.1981 Ank.</p>

    <p class="normal">Sevgili Dostum,</p>

    <p class="normal">Mektubunu aldım. Teşekkürler. Yazılarını da.</p>

    <p class="normal">Geçen sayı yayınladığımız hikâyen bu türdeki son hikâyen olsun arzusundayız. İlk yayınladığımız hikâyelerini başta Rasim olmak üzere bir başlangıç ve geçiş hikâyeleri olarak düşünmüştük. Sanırım bu geçiş dediğimiz durum uzun sürdü.</p>

    <p class="normal">Bundan sonraki hikâyelerini daha net, daha objektif konular üzerinde ve kişinin içinde katarak, olayı kişinin, hikâye kişisinin içinden dışarı bakarak değil de doğrudan doğruya dışarıda olup bitenle vermeyi denemek istiyorum. Şimdiye kadarki hikâyelerinde kişiler marazi bir ruh halini temsil ediyorlar. Şimdi bu adamı sıhhate kavuşturalım. Belki bir bakıma bir sil baştan yapalım. Aydınlık hikâyeler oku bugünlerde. Sait Faik olabilir. Çehov olabilir. Benim bu konuda fazla kültürüm yok. Ama bu söylediğim adımı atmazsan, henüz başlangıç hikâyelerinde şartlanıp kalırsan, yeteneğine yazık olabilir. Tarzını ve tavrını süratle değiştirmelisin.</p>

    <p class="normal">Yeni bir iş kurdun, bir işten ayrıldın. Bir teşebbüsü başardın. Mesela bunlar yaşadığın diri elle tutulur şeyler. Teşebbüsün şekillenişini, kararlarını, karşılaştığın güçlükleri ve işin aşamalarını, şimdiye kadarki hikâyelerinin o değiştir dediğimiz tavrı içine düşmeden anlatmayı deneyebilir misin? Bilmiyorum açıkça dikkatini çekebildim mi?</p>

    <p class="normal">Yer işi konusunda, mesela şu 40 bin liralık yer konusunda bir haber alamadık sizlerden. Sordunuz mu, şartları ne?</p>

    <p class="normal">Nevzat da henüz yazmadı. Bugün gelmiş olabilir mektubu. Kredi konusunda henüz gelişme yok. Olunca yazacağım.</p>

    <p class="normal">Selam ve sevgilerimle.</p>

    <p class="sagnormal">Cahit Zarifoğlu<sup class="calibre4"><a href="../Text/mektuplar_split_086.html#footnote-342850-5" id="footnote-342850-5-backlink">[5]</a></sup></p>
  </div>
</body>
</html>
