<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Sevgili Dostum,</p>

    <p class="sagnormal">3.7.1980 Ank.</p>

    <p class="normal">Mektubunu biraz önce aldım. İlkin hikâyeni okudum, güzel. O arkaik havadan sıyrılmışsın. Biraz daha modernleşmelisin ama nasıl. Asansör 3 sayfa daha uzun olabilirdi. O merdivenlerden ben de çıktığım, aşağı yukarı aynı duygularla indiğim için hikâyende benim için çok şeyler, çok değerli, acılı sevinçli çağrışımlar ve besleyici hüzünler var. Hikâyeni bu geniş çağrışımlar ve ortak anı dolayısıyla mı beğendim diye düşündüm ama değil, etkisi olsa bile. Galiba ilk satırlarımdaki yargılar sıhhatli. Bunu sen de hissetmişsin ki evvelkilere nazaran kıyaslayarak yolladın.</p>

    <p class="normal">O yolladığın hikâyeleri Rasim henüz okumadı. Vakti yok. Dairede tam mesai daireye veriyor kendini. Çıkınca da ancak gazete yazısını çıkarıyor. Özel sayı Eylüle olacağa benziyor. Yani Ağustos da normal çıkacak.</p>

    <p class="normal">44’ü genel olarak doyurucu buluyorlar. Bakalım herkesi bir “dinamitlemek” istiyorum. Yani Erdem, Rasim, Akif gibi dostların da katkısını sağlamak falan.</p>

    <p class="normal">Özel sayı için klasik sağ ile solun ele alınması iyi de ortada pek bir yazı yok. Yani gerçek sağ eksik. Neyse çalışmalarınızı bekliyoruz.</p>

    <p class="normal">Yeni Devir’de olanları duyduk. Tam kesin değil. Durlu Ankara’ya gelecekti. Onu bekliyoruz. Şakir’in mektubunu bekliyorum.</p>

    <p class="normal">Fakat sizin sanat sayfası hazırlığınızı ertelemenizi doğru bulmadım. Yeni Devir devam ediyor gibi hazırlık yapın. Dosya dosya yazılar ve planlar tasarılarınız olsun. Elimizde MALIMIZ olsun. Milli Gazete için daha değişik bir üslup ve amaçla sanat sayfası yapılabilir. Yani sanat-edebiyat ile ideolojinin kaynaştığı ve işçi, öğrenci, esnaf ve köylüye hitap eden fevkalade şuurlu, kıvrak, enerjili bir sayfa. Bunun da değişik bir örneği olarak Sanat Emeği dergisi ile Demokrat Gazetesi’nin ilgili sayfalarını inceleyebilirsiniz. Benim bu söylediğim aslında yapılması gerekenlerin en zoru. Çok kıvrak bir zekâ ister. Ve de mutlaka yapılması gereken bir şey.</p>

    <p class="normal">Müslüman geliyor şimdi</p>

    <p class="normal">Muşlu Süleyman çoktan beri</p>

    <p class="normal">Düşünüyordu şöyle:</p>

    <p class="normal">“Çıkıp bir ünlesen</p>

    <p class="normal">Hey Müslüman davran</p>

    <p class="normal">Ossaat sallanır yüksek yapıları</p>

    <p class="normal">Ankara’nın Ankara’nın Ankara’nın</p>

    <p class="normal">Anlatabiliyor muyum? Bu tür şiirler! Bu sadelikte kısa yazılar. Bunun üzerinde de şöyle bir kafa yoralım, ne dersiniz. Halk şiirlerinden falan yararlanabiliriz.</p>

    <p class="normal">Şimdilik böyle. Yaz sıcakları hızınızı kesmesin. Biz harıl harıl çalışıyoruz. Akabe’yi ve Mavera’yı ayrı ayrı yerlere taşıdık. 5–10 adam tonlarca yük taşıdık. Hamdolsun iyiyiz. Hep beraber çalışmaya devam edelim.</p>

    <p class="normal">Dostlara selamlar.</p>

    <p class="sagnormal">Cahit Zarifoğlu</p>
  </div>

  <div class="calibre1" id="calibre_pb_27"></div>
</body>
</html>
