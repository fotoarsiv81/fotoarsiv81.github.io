<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">19.3.1983</p>

    <p class="normal">Sevgili Dostum,</p>

    <p class="normal">Umarım sıhhat ve afiyettesin.</p>

    <p class="normal">Bizler de hamdolsun iyiyiz.</p>

    <p class="normal">Şiir ve yazılarınız, diğer arkadaşlarımızın yazılarıyla birlikte dosyalanıyor, derginin yazarlarının dosyasında, sonra da bunlar sırayla yayımlanıyor. Yayımlanırken elbette bir seçme yapılıyor. Bir de diğerleriyle bir dengeye dikkat ediliyor. Yani herkese, tabii seviyelerine göre belli bir ölçü içinde fırsatlar verilmeye çalışılıyor. Derginin sayfaları kısıtlı. Bu arada elbette herkes için, (bizimkiler dahil) tasvip görmeyen, beğenilmeyen yazı ve şiirler oluyor. Burada bulunan arkadaşlarla bunlar üzerine konuşma imkanı var da, uzakta olanlarla böyle bir şeyi yazışma ile kurma ve devam ettirmek mümkün olmuyor. Zira, cidden her birimiz bir hayli yorulduk. Hep belirttiğim gibi maddi sorunlar en büyük engel ve bu işi itiraf edeyim ki ancak bu kadar yapabiliyoruz. Şu mektubu sırf seni cevapsız bırakmamak için hemen hemen sekiz saat süren yoğun bir çalışmanın sonunda mesainin bitmesine biraz kala dairede yazıyorum. Birazdan Mavera’ya gideceğim ve muhtemelen birkaç saat daha çalışacağım. Böyle bir daire, gazete yazıları ve sair iş akışı içinde sanırım fazlasını yapmaya imkan yok. Yine de ben belki her şeye biraz daha fazla vakit ayırabiliyorum. Maalesef arkadaşlarımızla tek tek ilgilenemiyoruz. Onların kendilerini yetiştirmeleri ve senin mesela sorularına tek başına cevap bulman gerekiyor. Kadir Anadolu’da tek başına adeta çözülmüş gibi. Son aldığım bir mektubu kötümserliklerle doluydu Bari siz aranızda mektuplaşsanız. Ben bir ara hepinizin arasında böyle bir mektuplaşma trafiği kurmaya çalıştım. Bazılarınızın adreslerini verdim ama sonuç ne oldu bilmiyorum. Yayımlanmayan şiir ve yazılarınız için ilkin sırada olduğunu, aradan bir hayli zaman geçince de aktualitesinin geçtiğini, biraz daha geçince de yayımlanmayacağını düşünüp yenilerini yolla. Şuna da belirteyim, dergiye giren yazıların en az yüzde seksenini görmüyorum. Onları genellikle dergi çıkınca bir okuyucu gibi ben de okuyorum.</p>

    <p class="normal">Yapacağın tek şey şu:</p>

    <p class="normal">İster yayınlansın ister yayımlanmasın, şairlikte ve yazarlıkta kendinden başka dinamon yok. Bütün yayınlananları unutarak, her birinde yeni isteklerle, bir yenisini kaleme almaya devam et. Mavera’da kendini aş ki Mavera da kendini aşsın. Biz sizlerden daha değişik ilgiler ve enerjilerle bu işi üstlenip yürütmenizi de bekliyoruz. Bilemiyorum böyle daha ne kadar devam edecek.</p>

    <p class="normal">Daima yazılarını ve haberlerini bekleyeceğim.</p>

    <p class="normal">Selam ve sevgilerimle..</p>

    <p class="sagnormal">Cahit</p>
  </div>

  <div class="calibre1" id="calibre_pb_64"></div>
</body>
</html>
