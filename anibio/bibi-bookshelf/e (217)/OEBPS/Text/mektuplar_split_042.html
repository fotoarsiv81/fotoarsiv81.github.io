<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">19.3.1979</p>

    <p class="normal">Sevgili Dostumuz,</p>

    <p class="normal">Yeni hikâyenizi ve mektubunuzu aldık. Teşekkürler.</p>

    <p class="normal">Umarım bütün dostlar sıhhat ve afiyettedir.</p>

    <p class="normal">Son yolladığınız hikâyenizi henüz okumadım. Yayımlanacak mı bilmiyorum. Ona Erdem ve Rasim karar verecekler daha çok. Ama sanıyorum uzunluğu yine bir engel teşkil edecek. 48 sayfalık küçücük bir derginin 15–20 sayfasını bir tek hikâyeye ayırmak çok zor. Sahiden kâğıt vs. sıkıntılar yokken uzun şeyler yayımlayabiliyor, ona göre de derginin sayfa sayısını ayarlamaya çalışıyorduk. Oysa şimdi 48 sayfa çıkarmak bile büyük problem. Topu 300 Tl olan kâğıt karaborsa da 750 liraya bile bulunmuyor. Bu yüzden geçen mektubumda sizi kısa hikâyeye özendirmek ya da varsa kısa hikâyelerinizi yollamanızı tembih etmek istemiştim.</p>

    <p class="normal">Kitap konusunda bugünlerde yapacağımız hiçbir şey yok. Hepimizin kitapları yeniler, eskiler ve bir takım tercüme ve telif sair eserler (20 civarında) yayımlanmayı bekliyor. İnşallah çemberi yaracağız. Ne gün ne zaman bilmiyorum.</p>

    <p class="normal">Siz bugünlerde bir şey olacak diye değil fakat, genel olarak, prensip olarak kitaba hazırlanın. Geçen mektubumdaki sözlerimi böyle değerlendirin.</p>

    <p class="normal">Kitaba yayımlanmış hikâyeler alınır. Dergi okuyucusu ile kitap okuyucusu farklıdır. Dergi okuyucusu da kitabı, dergide okumamış gibi olur.</p>

    <p class="normal">Kitaba girecek hikâyelerinizi siz kendiniz saptayın. Çıkan hikâyelerinizi keserek bir dosyada, kitapta vermek istediğiniz sıraya göre muhafaza edin. Bunların içine elbette yayımlanmamış hikâyelerinizi de koyabilirsiniz. Bu arada en önemlisi, yayımlanmış ya da yayımlanmamış şimdiye kadar yazdıklarınızın kitaba alınıp alınmamasına karar vermek, hacim olarak, kitaba alabilmek ölçü değil elbet. İlkin bir araya toplayın. İleride bir zaman ele alırız.</p>

    <p class="normal">Esas belki hikâyeleriniz üzerine konuşmalıydık. Benim fazla anladığım bir konu değildir edebiyat. Söylediklerimin hepsi bir tür sezgilerdir. Tabii bu; tutarsız şeyler söylüyorum anlamına gelmez.</p>

    <p class="normal">Sizin hikâyeleriniz için de aynı metodla söylüyorum. Yabani hikâyeler. Kapalı. Kendi çizdiğin bir çemberin içinde gelişiyor her şey. Adeta kapalı bir sanat. Buna taşrada olmak neden olabilir. Mahdut şeyler okumak sebep olabilir. Diyelim ki ısrarla Dostoyevski okumak gibi. Bunlar, Bunlar, çok iyi kullanabilirseniz avantalarınız olabilir. Özellikle, yabaniliğin, naifliğin ve kapalılığın kendine özgü bir üstünlük kazanmanız halinde. Ama gelişme olmaması halinde yozlaşıp kalabilir. Henüz iyi bir hikâyeci değilsiniz. Fakat içinizde, biraz derinde o iyi hikâyeci oturup duruyor. Onu ayağa kaldırmak için(memur gibi) durmadan yazacaksınız ve söylenen hiçbir şeye aldırmayacaksınız. Kontrol etmeniz gereken şeyler olabilir. Menfilerin cazibesine kapılıp gitmeyin. Kötüyü anlatmak çok kolaydır. Buhran ve huzursuzluğu, kepazeliği, gönül tutkusunu, küçücük ilişkilerdeki rezilliği anlatmak çok kolaydır.</p>

    <p class="normal">Müslümanları yüreklendirecek şeyleri, yüreğin güzelliklerini, sevgi ve şefkati, merhameti, yiğitliği, şerefi, umut ve gururu, inanmış kalbin gururunu, bunları, hem de zıtlarıyla anlatma kolaylığını tercih etmeden, doğrudan doğruya kendilerini anlatarak anlatmaya çalışın. Teşhir etmeyin, aksine örtün, ayıpları ortaya dökmeyin.</p>

    <p class="normal">Bu açıdan edineceğiniz yazarlık edebinin ipuçları eski eserlerdedir. O nedenle okuyun, İmam-ı Şarani, Mevlana, Yunus, Reşahat, Eşrefoğlu Rumi…İpuçları, sırlar, edep, adap oralarda ve hadislerde. Batı tipi şiir, hikâye ve romandan sıyrılmak gerekiyor. Bizler için belki çok geç. Malzemenin yerli, eserlerin ruhunun yerli ve İslami olması yetmiyor. Gerçekleştirilmesi gereken tam anlamıyla “Müslüman sanatçı” olmaktır. Bunu tarif etmekten bile acizim. Bu konuda durmadan düşünün. Sanatkârlık, mücerret sanatkârlık, bu konularda göstereceğimiz hassasiyete, bin kere feda edilebilecek bir yetenektir. Bir yerde bir hiçtir. Bütün yazdıklarımızın içinde vazgeçilmeyecek bir cümlemiz var mıdır? Böyle bakın meseleye ve sakın ki ben de bir şey yapmıyorum duygusuna kapılmayın.</p>

    <p class="normal">Yalnız size değil, fakat aynı şeyleri kendime de söyleyerek yazdım. Madem sözü, kendimizi de katarak “Müslüman sanatçı” olmak noktasına getirdik, burada temayüz etmenin, rehber olmanın, makbul şeyler yazmanın yollarını da söyleyelim. İlkin Allah korkusu bu açıdan, yazılan her cümlenin sorumluluğunun idraki…Zinhar bir tek vakit olsun, namazı bile bile, göz göre göre kazaya bırakmamak, sabah namazlarını mümkünse camide kılmak, her an pırıl pırıl temiz olmak, her bakımdan ve hep Allah ve Paygamberi konuşan kişileri arayıp bulmak ve kendine kötülüklerden nasıl el etek çektiğini maddi delillerle ispat etmek, eylem halinde.</p>

    <p class="normal">Benim yazım oldukça okunaksız. Maalesef biraz ağır yazmak için sabrım ve zamanım yok. En iyisi daktilo kullanmak. O da her zaman mümkün olmuyor. Umarım bu mektup bazı şeyleri yeniden düşünmeye ve kavramaya vesile olur.</p>

    <p class="normal">Selam ve sevgilerimle..</p>

    <p class="sagnormal">Cahit</p>
  </div>

  <div class="calibre1" id="calibre_pb_43"></div>
</body>
</html>
