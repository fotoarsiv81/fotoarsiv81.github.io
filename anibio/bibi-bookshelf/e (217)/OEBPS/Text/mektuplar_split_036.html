<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">MAVERA</p>

    <p class="normal">Aylık Edebiyat Dergisi</p>

    <p class="normal">Kızılay, Selanik C.52</p>

    <p class="normal">ANKARA</p>

    <p class="sagnormal">Ankara,2.2.1982</p>

    <p class="normal">Sevgili Kardeşim,</p>

    <p class="normal">Görüşemediğimize üzüldüm. Umarım sıhhat ve afiyettesiniz. Çay hediyenizi almıştım. Çok zahmet etmişsiniz. O anda burada bulunanlarla bölüştük. Size dua ettik.</p>

    <p class="normal">Derginin vaziyeti ile ilgili söylediklerinizi biz de aynen düşünüyoruz. Yaygınlaşması konusunda elimizden geleni yapmaktayız. Ancak vaktimizin önemli bir kısmı hep maddi problemleri halletmekle geçiyor. Kendimizi derginin muhtevasına bir türlü yeteri kadar veremiyoruz. Maalesef yeni editör arkadaşlarımız da yetişmedi.</p>

    <p class="normal">Bize dergiyle ilgili her türlü teklif getiren dostlara, teklife göre tabi, kendilerinin katkılarının ne olabileceğini de soruyoruz. Tekliflerden bazılarını bizzat kendileri yapabilirler. Yazılar, incelemeler vs. gibi. Bu konuda siz de değişik bir yaklaşımı deneyebilir veya okuyucularımızın içinde ehil kimseler araştırabilirsiniz.</p>

    <p class="normal">Okuyucularla adı altında devam eden bölümü istedik ki yeni arkadaşlar yönetsin. İşi ele alsınlar. Ne yazık ki bir süre devam ettirdikten sonra bıraktılar. Bu konuda sürekli ısrarlar olduğu için ben bizzat yeniden başlamak istedim, ancak başlayamadık. Biliyorsunuz başka yerde yazıyorum.</p>

    <p class="normal">Diğer konularda aldığımız notlar var. Vakıflarla, padişahlarla, şahsiyetlerle, önemli kişi ve günlerle ilgili yazılar temin edelim de dikkat çekelim, fakat belirttiğim gibi başarısız kalıyoruz.</p>

    <p class="normal">Bu yıl derginin fiyatı da okuyucuyu çok etkiledi ve maalesef mevcut okuyucularımız da önemli oranda azaldı. Fakat her şeye rağmen, bu şekilde de olsa yürütmeye çalışıyoruz.</p>

    <p class="normal">Sanat ve düşünceye olan ilginin artması kolay olmuyor. Yavaş bir seyir takip ediyor. Sabır istiyor. Ama hepsinden önemlisi de gayretimiz ve ihlâsımız ne kadarına layıksa o kadarı nasip oluyor.</p>

    <p class="normal">Son verirken selam ve sevgilerimi sunar, gözlerinizden öperim.</p>

    <p class="sagnormal">Cahit</p>
  </div>
</body>
</html>
