<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">17.4.1980</p>

    <p class="normal">Sevgili Kardeşim,</p>

    <p class="normal">Mektubuna teşekkür ederim.</p>

    <p class="normal">Ali Haydar’a yazdığım mektuptan sanırım haberin olmuştur. Hikâye özel sayımızla ilgiliydi. Bu arada senin de hikâyelerini görmek isterim.</p>

    <p class="normal">Şiirlerini dikkatle okudum.</p>

    <p class="normal">Bir eleştirmen olmadığımı hep itiraf ederim. Ama açıklıkla yapmaktan çekinmediğim bir yönüm var. O da okuduğum şiirlerin ne kadar şiir olduğunu, anlayabildiğim kadarıyla çekinmeden söyleyebilmek. Eğer söylediklerimde yanılmıyorsam ve karşımdaki kavrayışı derin bir kişi ise bunun yaran oluyor. İşte bu çerçeve içinde sana “şairliğin, öze! Hayatının bir parçası gibi kalsın” diyorum. Bunu bendeki örneklere bakarak söylüyorum. Devam etmekte yarar görürsen nasıl bir gelişme gösterirsin bilemem.</p>

    <p class="normal">Yazar kişi sahasını mutlaka iyi seçmeli. Mavera’daki incelemen Rasim’den söz ettiği için yayımlanmadı. Sadece emek mahsulü bir verim de değil. Fakat orijinal sayılabilecek yakalayışların var. Yazını bunlar değerli kılıyor ve bize sebat gösterdiğin takdirde bir gelecek vaat ediyor.</p>

    <p class="normal">Hikâye ve romanında eğer şiirindeki kadar bir sanatkâr varsa, onlar için de barajı açan bir seviye söz konusu olmayabilir. Ama onları görelim isterim ilkin.</p>

    <p class="normal">Fakat onlardaki başarın ne olursa olsun kendine eleştirmenliği meslek edinmeni isterim. Edebiyat’ta, Mavera’da uzun zamandır şiir ve hikâye yayımlayan kabiliyetli insanlar var. Onlar hakkında,-küme küme yaparak- çok ciddi ve ahbap işi olmayan çalışmalar, planlayacağın konular olabilir.</p>

    <p class="normal">Düzenli arşiv, bir kitaplık, daima not alarak okumalar, çalıştığın konuyu ehil kişilerle tartışmalar ve bazı zevkleri, istirahatları yazabilmek için terk, yapılacak işlerin olmalıdır. Eleştiri, sahiplerini bekleyen bomboş bir meydan. Bunu da kabiliyetini bu yönde kullanman için bir motif olarak öne sürmek mümkün.</p>

    <p class="normal">Ali’ye ve diğer arkadaşlara selamlar.</p>

    <p class="normal">Gözlerinden öperim.</p>

    <p class="sagnormal">Cahit Zarifoğlu<sup class="calibre4"><a href="../Text/mektuplar_split_090.html#footnote-342850-9" id="footnote-342850-9-backlink">[9]</a></sup></p>
  </div>

  <div class="calibre1" id="calibre_pb_29"></div>
</body>
</html>
