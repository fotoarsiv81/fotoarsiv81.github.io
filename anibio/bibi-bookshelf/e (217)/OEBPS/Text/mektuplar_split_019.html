<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal5" id="calibre_toc_11">Ali İbrahim Savaş’a</h2>

  <p class="normal">&nbsp;</p>

  <p class="sagnormal">(Tarihsiz)</p>

  <p class="normal">Sevgili Kardeşim,</p>

  <p class="normal">Mustafa’dan gelen 44 kişilik abone listesinde sizin de isminiz var. Mustafa bu listeden 4 kişiyi ayrıca kısa bilgilerle tanıtıyor, kendilerine mektup yazmamı istiyordu. Hem Mavera’nın Almanya’da daha çok tanıtılmasında, hem de Mavera’ya yapılabilecek sair katkılarda bu arkadaşların yardımcı olabilecek yetenekte olabileceklerini, daha doğrusu olduklarını belirtiyordu.</p>

  <p class="normal">Sizin isminizin yanında, ayrıca yapmakta olduğunuz tahsili ve çalışmalarınızın olduğunu özellikle yazıyordu.</p>

  <p class="normal">Mustafa’nın mektubunda sizlerle olan kısmı bilerek böyle özetledim. Bununla önem verdiğimiz, sevindiğimiz bir durumla karşı karşıya olduğumuzu vurgulamak istiyorum.</p>

  <p class="normal">Tabir caizse, yakanız elime geçti, bırakmak taraftarı değilim.</p>

  <p class="normal">Bundan bir yıl kadar önce aynı şekilde Amerika’da Talat Çiftçi isimli bir öğrencinin adresini vermişlerdi. Kendisi mektuplarıma cevaplarında yazmamakta direndiği, Türkçesinin yeterli olmadığını, Türkçe’yi iyi kullanmadığını iddia ettiği halde, mektuplarla öyle ısrar ettim ki nihayet yazmaya razı oldu ve Mavera’da ilgiyle okunan bir “Amerika Mektubu” yayınlandı. Ne yazık ki aynı paralelde ikinci bir yazı temin edemedim. Mektuplarıma da karşılık vermiyor. Umarım siz de yazılarınızla Mavera’ya katılmayı arzu etmediğiniz takdirde böyle bir yol seçmezsiniz.</p>

  <p class="normal">Sizi, yapabileceğiniz çalışmaları, şu anda nelerle meşgul olduğunuzu detaylı olarak bilemediğim için sizden Mavera’ya neler neler talep edeceğimi sıralayamıyorum. Bunun için bir ilk mektubunuzu, sizi yormazsa kısa bir hayat öykünüzü bekleyeceğim.</p>

  <p class="normal">Biliyorsunuz Yusuf Aktürk “Almanya Notları” yazıyor. Sizin katkılarınız da bu tür olabilir. Bize Almanları ve Türkleri, kapılanları ve direnenleri, kısaca kültür çatışmasından doğan çarpıcı gözlemlerinizi yazabilirsiniz.-Ama sanırını sizden bekleyebileceğimiz çalışma türü daha farklı olacak. Belki gözlemlerin de yardımı ile, belki konuların bir inceleme veya deneme üslubu içinde işlenmesi..</p>

  <p class="normal">Umarım bu konuda düşüncelerinizi çok kısa zamanda öğreneceğim.</p>

  <p class="normal">İkinci olarak Mustafa ve diğer dostların başarıyla yürüttükleri abone çalışmasına büyük katkınızı rica ediyorum. Hep birlikte, başka şehirlerdeki dostları gerek veya onların ziyaretlerinde veya mektuplarla ateşliyerek, abone çalışmasını bütün Almanya’ya, hatta Avrupa’ya yaymak. Bu çalışmalarımızı yan yana koyarak Almanya’da en azından bir 500 aboneye erişelim.</p>

  <p class="normal">Sami bazı kütüphanelerin adreslerini yollamış. Amerika’dan da birçok adres temin ettik. Hatta bütün dünyada Türkoloji çalışmaları yapan kuruluşların adresleri.</p>

  <p class="normal">Buradan ve oradan dört koldan çabalar harcayarak Mavera’yı Dünya’da okunan bir dergi yapalım. Bu elimizden gelir. Ama inatla devam ederek. Mustafa’nın tarif ettiği kadar sizi bu çalışmada önemsiyor ve sizden çok şey bekliyorum.</p>

  <p class="normal">Tatilde Türkiye’ye geldiğinizde mutlaka uğramanızı isterim. Burada yapılacak, takip edilecek bir işiniz varsa mutlaka yazmanızı isterim.</p>

  <p class="normal">Ve uzun öneriler, istekler, projeler, çabalar, katkılar, heyecanlar dolu mektubunuzu beklemekteyim.</p>

  <p class="normal">Gözlerinizden öper selam ve sevgilerimi sunarım.</p>

  <p class="sagnormal">Cahit Zarifoğlu</p>

  <div class="calibre1" id="calibre_pb_20"></div>
</body>
</html>
