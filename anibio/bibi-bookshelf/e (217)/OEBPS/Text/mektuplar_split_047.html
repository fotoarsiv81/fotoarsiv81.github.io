<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">16.4.1989</p>

    <p class="normal">Sevgili Kardeşim,</p>

    <p class="normal">Geldiğim zamandan beri yazmak imkânı bulamadım. Hem dairede hem de Mavera ve Akabe’de çok meşguliyetim oldu.</p>

    <p class="normal">Kitap yayını konusunda aradığımız maddi imkânları henüz bulamadık. Bulamayınca da kitap hazırlıklarımız tavsadı. Buna rağmen elimizde bulunmasında fayda var elbet.</p>

    <p class="normal">Senin hikâyeleri bir araya getirmek konusunda çalışalım. Fakat bugünlerde değil. Yahut da benim doğrudan yardımım olmayacak bugünlerde. Ve söylediğim gibi kitap yayınına başlayınca aylarca yapamadığımız, yapmaya fırsat bulamadığımız şeyleri daha sıkı bir tempo ile bakarsın ki yapıveririz. Yani bazı şeyleri şartları olgunlaşmayınca kendisi de olgunlaşmıyor.</p>

    <p class="normal">Hikâyelerin güzel gidiyor. Sonuncusu da güzeldi. İstiyorum ki aynı düzeyde, uzunlukta daha bir süre devam et. Bu, sanırım roman yazmaya mani olmaz. Dergi için söylüyorum bunu. Bu arada roman çalışmanı da hızlandır. İlk romanını heyecanla bekliyorum. İnşallah yayınlayacağımız romanlardan biri olur. Rasim de roman çalışıyor.</p>

    <p class="normal">Mektuplarını, çalışmalarını beklerim.</p>

    <p class="normal">Selam ve sevgilerimle.</p>

    <p class="normal">Not: Zamanın yeterli sanırım. Diğer türlerde de denemeler yapmaz mısın? Eleştiri gibi, kitap tanıtma gibi. Müstear isimle de olur eğer sürekli yollayabilirsen. Bu tür çalışmalar sana açılımlar kazandırabilir diye düşündüm. Selam..</p>

    <p class="sagnormal">Cahit Zarifoğlu</p>
  </div>
</body>
</html>
