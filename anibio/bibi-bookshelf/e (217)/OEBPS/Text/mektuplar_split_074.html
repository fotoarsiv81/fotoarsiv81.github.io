<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">3.11.1974</p>

    <p class="normal">Selam,</p>

    <p class="normal">Mektubun için teşekkürler.</p>

    <p class="normal">Bayramın ilk iki günü. Erzurum’a gittim. Bayramdan sonra yine iki gün ordaydım. Dursun, Ahmet ve Beşir’le görüştük bu ara. Sonra telefon ettim, belki gelmişsindir diye, telefonu Dursun’a bağladılar, o şekilde görüştük, iyi oldu.</p>

    <p class="normal">Rasim yazmadı.</p>

    <p class="normal">Romandan söz ediyorsun. Demek benim düz yazılar işe yaramıyor. Şiir de. Tabii normal. Fazla bir şey hayal etmiyordum. Kendim İstanbul’da olsaydım belki bir şeyler yapabilirdim.</p>

    <p class="normal">Bu roman işinde de var bir hayır dedim ve dosyaları açtım. Süratle değilse bile emin bir şekilde ilerleyerek. Yani bu işi oldu kabul edelim. Ama ortaya çıkan roman mı olur, çok uzun bir hikâye mi kendi kendime bile söz veremem. Ne zaman biter onu da bilmem. Mamafih sen de “avans” deyimini kullanıyorsun.</p>

    <p class="normal">Erdem’e senin 2000 konusunda bir şey yazamadım.</p>

    <p class="normal">Erdem başka bir şey de diyemez.</p>

    <p class="normal">Demin Rasim’e de yazdım, onun için dostum, göreceksin inşallah onu da aramızda halledeceğiz.</p>

    <p class="normal">Yalnız şimdi roman işini ciddiye aldığıma göre, yayınevi hangisidir, kimlerdir yaz bana. Sonra bu 4000 konusunda en geç Aralık 15’de elle tutulur bir cevap almalıyım.</p>

    <p class="normal">Demek Mart’a kadar Ankara’dasın.</p>

    <p class="normal">Ben de kısmet olursa Nisan başında terhis olacağım. Sonra, bilhassa borcumu ödeyememiş olursam, Almanya’ya gitmeye çalışacağım. Zira İstanbul gibi bir yerde bir-iki bin lira maaşla çalışıp 15 bin lira ödemek, 5-6 sene tutar. Yaş 34.</p>

    <p class="normal">Vaziyet böyle.</p>

    <p class="normal">Selamlar, Sevgiler.</p>

    <p class="sagnormal">Cahit</p>
  </div>

  <div class="calibre1" id="calibre_pb_75"></div>
</body>
</html>
