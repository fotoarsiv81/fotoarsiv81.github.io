<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal5" id="calibre_toc_16">D. Ali Taşçı’ya</h2>

  <p class="normal">&nbsp;</p>

  <p class="sagnormal">24.6.1980 Ank.</p>

  <p class="normal">Sevgili Dostum,</p>

  <p class="normal">Mektubunuzu almakla bahtiyar oldum. İcazet töreni için davetiye almıştım. Erdem, Akif ve Rasim’le söz konusu da ettik ve “aslında gitmek gerekir dedik. Fakat hiç birimizin imkânı yok buna. Gazete yazılarının yanında Akabe ve Mavera’nın işleri, Anadolu’dan gelen ziyaretçiler ve bu ay sonuna kadar bitmesi gereken taşınma işimiz.</p>

  <p class="normal">Yayınevini Hacıbayram’da bir binaya, Mavera ve yayınevinin idare yerini ise Kızılay’da bir daireye taşıyoruz.</p>

  <p class="normal">Mavera’ya yakınlığınızı öğrendiğim için sizden Mavera’yı dostlarınıza tanıtmanızı, gerek Tütüncülerde gerek temasınız olan sair, köy ve kasabalarda tanıtmanızı ve mümkün olduğu kadar aboneler kaydetmenizi rica ederim. Size tabi öğrencilere, okuyabilenlere ücretsiz olarak dağıtabilmeniz için eski sayılardan bir miktar yollayacağım.</p>

  <p class="normal">Mektubunuzun uygun bölümünü ayın 27 veya 28’inde çıkacak şekilde gazeteye alıyorum. Gazete belki bu mektuptan önce gelir.)</p>

  <p class="normal">Nazik davetiniz için ayrıca teşekkür ederim. İnşallah bir gün o taraflara, özellikle sizi ve köyünüzü ve muhterem Resul Hocamızı ziyaret etmek üzere geleceğim. Allah gayretinizi artırsın. Allah sizlerden razı olsun.</p>

  <p class="normal">Hoca efendiye hürmetlerimi iletmenizi rica eder, bütün kardeşlerime selamlar ederim.</p>

  <p class="normal">İlginizin ve mektuplarınızın devamı dileğiyle, gözlerinizden öperim.</p>

  <p class="sagnormal">Cahit Zarifoğlu</p>

  <div class="calibre1" id="calibre_pb_36"></div>
</body>
</html>
