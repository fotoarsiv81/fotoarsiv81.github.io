<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">12.5.1981, Ankara</p>

    <p class="normal">Sevgili Kardeşim,</p>

    <p class="normal">Mektubunu ve yazını aldım. Teşekkürler. Yazını Erdem okumak istedi, vermiştim, sonucu henüz öğrenemedim. Hatta sana bir şeyler yaz diye yazdığımı unutmuşum. Normalde çok mektup yazdığım için böyle unutkanlıklarım oluyor. Sana hangi gerekçe ile yaz demiştim acaba? Bilmiyorum ama senin bir cümlen dikkatimi çekti: “Galiba bir yazarın devamlı hikâye yazması onun hakkında yeterli kanaat uyandıramıyor.” diyorsun.</p>

    <p class="normal">Sana eleştiri, deneme gibi şeyler yazmanı önerirken senin hakkında yeterli bir kanaat olur gerekçesi ile önerdiğimi hiç sanmıyorum. Sana uzun zamandır söylemek istediğim bir şeyi galiba bugün açıklıkla söylemek zorundayım. Senin hakkında yeterli bir kanaat oluşması için yazmanı istemiş olsam bile bunu senin tekrarlamanla benim söylemem galiba aynı şeyler değil. Benim düşündüğüm dergi, yani hepimizindir. Sense galiba yalnız Kadir Tanır’ı düşünüyorsun. Bu kanaate çabuk ve bir tek cümlede varmış değilim. Elimdeki mektubunda bunun başka işaretleri de var. “Kitabım için umudu kestim, başımız sağ olsun.” cümlesi gibi. “Sizler nasıl uygun bulursanız öyle yaparsınız.” cümlesi gibi.</p>

    <p class="normal">Bu iki cümle de bizim tutturmaya çalıştığımız ve bizde var olan düşünme tarzına pek aykırı geliyor bana. Kitap yayınımız devam ediyor da seninki hakkında tercihimiz gecikiyor değil. Yalnız senin kitabın için değil, kendi kitaplarımız yayınlamayı planladığımız bütün kitaplar için imkân peşinde koşmaktan yorulmaktayız. Birkaç milyona ihtiyacımız var başlamak için. Hep planlar, projeler yapıyoruz. Oysa sen kendi üzerinde merkezileştirdiğin düşünceleri yazıyorsun. Bu konuyu umarım bir daha açmayız. Uzakta olman, yeteri kadar yazışmamamız, yalnız olman, dediğin gibi ve tümümüzün hayatımızın bir bölümünde de olsa ağır şekilde yaşadığımız edebi yalnızlık nedenleriyle sıkıntıların var ve muhtemelen bunların etkisi altındasın ama ben seni aydınlatmak ve şunu söylemek istiyorum. Kendimizden soyutlanıp KADRO olarak düşünelim. Bir hareketi düşünelim. Bunun için de sen dahil hepimiz ve hepimizi de aşan bir amaç var. Bu amacın amelesi, kölesi olalım. Çözüm ve karar ve tercih bir tekimizin üzerinde kümelenmesin. Daima kitaplarımızı, yayınlarımızı akılda tutalım ve düşüncemiz asla “kitabım” olmasın.</p>

    <p class="normal">Seni başta Erdem olmak üzere Rasim ve ben ve sadece hikâyelerinden tanıyan dostlarım ne kadar beğenir, yani sanatkâr olarak beğenir ve severiz, şahsen de severiz. Bunu tahmin edemezsin. Tanışmamız benim için gerçek bir mutluluk olmuştur. Yukardan beri ağabeyce uyardığım konuda bile senin ne kadar safiyetle hareket ettiğini de biliyorum. Bunu gözlerimle gördüm. Hilesiz, net, açık ve dost yüzün ve bakışın şu anda gözlerimin önünde. Bütün söylediklerimi çok dostça ve art niyetsiz bir şekilde söylediğimi bilmen için ilave ettim şu son cümleleri.</p>

    <p class="normal">İş hayatının doluluğuna imrendim. Belki beklemediğin bir cümle. Gezdiğin köyler, gördüğün ve işin gereği bunaldığın insanlar bir nimet, bir ganimet. Hikaye ve romanlarının zenginleşmesinde bu hayatın umarım derin etkileri olur. O seyahatlere iştiyakla çık. Köy evleri önünde duran ve yadırgatıcı bir manzara arzeden traktörlere, zibilli, sümüklü çocuklara, yaban bakışlarına, görünüp kaybolan kadınlara, fistanlara, kurnazlık yapan, siyaset yapan köylülere, kupkuru topraklar üzerinde kurulmuş birkaç hanelik köylere, ancak ilerledikçe görülen evleriyle sık ağaçlar arasındaki köylere, köylünün silahına, kadına, araca, çocuğa bakışına ganimete yaklaşır gibi yaklaş ve kendine mal etmeye bak. Böylece hem mesleki zorlukların hayatı zorlaştıran etkilerinden kurtulacak ve hem de sanatın için depolama yapacaksın. Hiç itiraz etme çünkü biliyorum ve yanılmıyorum.</p>

    <p class="normal">İşte böyle.</p>

    <p class="normal">Gözlerinden öperim.</p>

    <p class="sagnormal">Cahit Zarifoğlu</p>
  </div>

  <div class="calibre1" id="calibre_pb_44"></div>
</body>
</html>
