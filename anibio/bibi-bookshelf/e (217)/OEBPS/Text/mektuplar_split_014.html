<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">(Tarihsiz)</p>

    <p class="normal">Sevgili Ali,</p>

    <p class="normal">Mektubuna teşekkürler. Eleştiriye koyulmaya kararlı oluşun iyi. Fakat bu işi küçümsenmeyecek bir ciddiyetle ele almazsan kötü bir yorgunluktan başka bir şey elinde kalmayacak. Edebiyat tahsilinin sana vermiş olması gereken olguları kullanmıyorsun.</p>

    <p class="normal">“Yaşamak” için yazın derecesiz zayıf. Bu kitap hakkında yazmanın zorluğunu biliyorum. Yazının zayıflığı buradan kaynaklanıyor ama neden bu zorluğa peşinen teslim oldun. En azından kitabı eleştiri için bir ilk tasnife tabi tutabilirdin. Âlim’in de kısmen yaptığı bu. Seninki de başka bir tasnif olabilirdi. Konu, motif tespiti gibi. Âlim’in yazısından sonra bir anlamı yok ama gene de gönderiyorum dediğin için bu eleştirileri de hak ettin.</p>

    <p class="normal">Demek ki yine de bir şey umdun.</p>

    <p class="normal">Benim şiirlerim için kitaplık bir çalışma yersiz. Sezai Karakoç için yeri var bunun. Her şeyiyle hak etmiştir ve gereklidir. Benim elimde olsa “Diriliş Enstitüsü” gibi bir şey de kurarım. Bu son cümleyi yine de ihtiyatla yazıyorum. Çünkü anlayışımız, kavrayışımız ilerliyor. Böyle olmuyorsa zarar ediyoruz demektir. Senin bu konuyla ilgili olarak söylediklerinde başka bir tehlike var. Edebiyat ve düşünce dünyamıza dar bir açıdan bakıyorsun. Baktığınız yerlerde, eleştirmenlerin baktıkları yerde sadece bizler olmayalım. Açıyı açalım solcusu ile sağcısı ile yabancısı ve yerlisi ile bütün dünyayı birden görmeye bakalım. Aksi halde etrafımızda döner durur ve kendimiz de okuyucumuz da yozlaşır.</p>

    <p class="normal">Açıyı geniş tutarsak, inanmış kişiler olarak bizler nasıl olsa odakta kalırız, laf bizim etrafımızda döner, bu sebeple başkalarından söz etmemizin bize bir zararı dokunmaz. Kitaplık çalışmayı ben eleştirmen olsam Zarifoğlu için değil belki K.Tahir için yaparım hatta A.İlhan için ne bileyim ben Tolstoy için. Ama sözünü ettiğim odakları es geçmeden hep onlarla ilinti kurarak falan.</p>

    <p class="normal">Bu söylediklerim umarım sana açılımlar verebilir. “Yaşamak”la ilgili yazın bir programdan yoksun. Yerinde olsam deneme yazmayı kesinlikle bırakırım. Deneme olarak yolladıklarınla, eleştiri olarak yolladıkların birbirlerine pek benziyor ve bir tür zararlı romantizmle içten içe çürümüş.</p>

    <p class="normal">Çok yavaş yaz. Sanırım bir plan yapman şart. İşi nereden ele alacağını bilmeden başlıyorsun. Bir duyguyu kovalayarak olmaz ki eleştiri. Hadi, yine başa dönelim. Bütün yazdıklarımızı yırtalım. Onlardan vazgeçecek kadar cesur olalım. Ne dersin?</p>

    <p class="normal">Sana bugün ve bundan sonra yazacaklarım hep bu anlamlar, ele alışlar etrafında olacaktı: Kendimi bir parça görevini yapmış hissediyorum bu konuda. Hep aynı şeyleri tekrarlamak zorunda kalırsam saçma olur. Mektubunu yeni aldım, hemen yazıyorum, ama bundan böyle yazmam çook seyrekleşebilir. Bundan sonrası sana kalıyor. Bütün yazdıklarını, yazarı olarak değil, bir eleştirmen olarak ilkin kendin tart ve öyle yolla. Umarım başaracaksın.</p>

    <p class="normal">Selam ve sevgilerimle.</p>

    <p class="sagnormal">Cahit Zarifoğlu<sup class="calibre4"><a href="../Text/mektuplar_split_085.html#footnote-342850-4" id="footnote-342850-4-backlink">[4]</a></sup></p>
  </div>
</body>
</html>
