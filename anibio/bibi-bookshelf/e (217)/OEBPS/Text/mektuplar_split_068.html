<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">7.7.1982</p>

    <p class="normal">Sevgili Mustafa Ruhi,</p>

    <p class="normal">Ramazan ve orucun mahmurluğu içinde girildiği bir dönemde biz matbaaya biriken üç aylık borcumuzu ödemek için durmadan koşuyoruz. Bu yıl bayram tebriki ilanı gibi yollara başvurmayalım dedik, ancak ekonomik durgunluk ve ilaveten ölü sezon nedeniyle Anadolu’dan para gelmeyince, ki belki milyona yaklaşıyor alacağımız yani borcumuzdan çok, biz de bu yıl da reklam toplayalım dedik. Nevzata bu konuda iki-üç mektup yazdım. Dostların yardımcı olmalarını da istedim. Sana da bunun için yazıyorum. Kartvizit boyunda küçük bayram tebriki ilanları toplayalım, tanesini beş bin liradan basalım. Gayret gösteren arkadaşlar, paraları peşin alsınlar, veya dergi çıkınca tahsil edelim, isterlerse fatura da keseriz. Devamlı ilan vermek isteyenler olursa, onlara fiat tarifemizi gösterelim. Nevzatta var. Gayret gösteren arkadaşların her türlü yol vesair masraflarını da toplanan paralardan karşılayalım. Böyle dedik. Umuyorum iyi bir çevren vardır. Araştıralım. Yakın esnaf bulalım. Doktor dişçi ve eczacı gibi kimseler de olabilir. Fiat bazıları için 4 bin veya hatta 3 bin de olabilir. Aşağı olmasın. Bir yere gidince ilan versin vermesin, ona, başka kimlerle temasımız olabilir diye soralım, işte bütün bu anlattıklarımı burada üç gündür tatbik ediyoruz. Yüzde 20 gibi sonuç alırsak bayram sonrası toplanacak ilan gelirleri ile belki de borcun tümünü yok ederiz. İlan çok olursa bunları bir Ramazan Eki’nde değerlendirmeyi de düşünüyoruz. Bunu başarabilir, dergiyi maddi olarak rahatlatabilirsek bazı özel sayılar veya ağırlıklı sayılar için imkânımız olacak.</p>

    <p class="normal">Soruşturma işi ne âlemde. Rasim burada görüştüğü insanlardan enteresan bir ilgi görmüş. Genellikle sol. Severek katılıyorlar. Enteresan olacak. Ancak ben kendimi bu işlere kaptırdım. Rasim bugünlerde bir daire başkanlığına getirildi planlamada. Hayri yeni evlendi geldi, biraz gevşedi işler, ama beş-on güne bir hız alır. İnşallah şu ilan işinde senin de azami katkını bekliyorum. Nevzatla ve diğer arkadaşlarla, mesela Alimle istişare edin ve bir plan yapın. Selamlar, gözlerinden öperim.</p>

    <p class="sagnormal">Cahit Zarifoğlu</p>
  </div>

  <div class="calibre1" id="calibre_pb_69"></div>
</body>
</html>
