<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektuplar2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal">11.4.1981<br class="chapter" />
    Ankara</p>

    <p class="normal">Sevgili Dostum,</p>

    <p class="normal">Mektubunu, şiirlerini aldım. Teşekkürler. Şiirlerin güzel. Geçen mektubumda, doğru, yollayacağın her şiir için bir şeyler yazmayı, bunu herkes için yapmayı cömertçe yazmıştım. Ama bu da bir sanat zamanı istiyor. Bir değerlendirme makinası olmaya imkan yok. Cömertçe, pervasızca yazdım, zira gönlüm öyle istiyor. Oysa benim ne haddime. Ben sadece bu sözlerimle daha çok böyle bir boşluğu işaret etmiş olmalıyım. Birilerinin yapmadığı bir şeyi. Birilerinin yapması gereken bir şeyi.</p>

    <p class="normal">Elimde olsaydı şiirlerini şiiriyet yönünden bir parça daha ideolojiden soyutlayarak güçlendirmek isterdim. Bir tek buna dikkatini çekeyim. İdeolojik açıdan biraz daha sabırlı ol. Bir süre belki lirik şiirler yazmak yararlı olabilir. Biraz aşk ve tasavvufi zevklere yönelsen. Ilık ve iyimser bir ruh halini benimsesen. Ne dersin.</p>

    <p class="normal">Yönelişler’den aynı tür mektuplar aldık. Ebubekir’e cevap yazdım. Bağnazca göz ardı etmeyen, fakat buna karşılık peşinen övgüler yakmayan, sıhhatli bir eleştiri ikliminin gereğinden söz ettim. Ve bu açıdan Yönelişler’in çıkışını çok olumlu buluyorum. Dergilerimiz çoğalmalı, kalemler karşılıklı söyleşmeli. Potansiyelimiz bu boyutlara erişti. Şimdi akıllıca yönlendirmek gerekecek. Alim, M. Maraşlıoğlu, Ali Açıköz, sen ve diğer arkadaşlarla daha koordineli yazılara yönelebilirsek ve diğer dergilerdeki arkadaşlar da bu gayret içinde olabilirlerse bir şeyler oluşturabileceğiz. Bunun için de dergilerde kümelenmek, o dergileri şekillendirmek, o dergilerin genel tutumlarını oluşturmak ve o tutumlar içinde ortaya birer şahsiyet olarak çıkmak gerekecek. Yönelişler’e yazı ve şiir yollayıp yollamamanın cevabı da bu son cümlenin içinde. Yönelişler’e yapacağımız yardım, o dergiyi sıhhatli bir şekilde değerlendirmek ve özlemini çektiğimiz ve ihtiyacımız olan edebiyat ve düşünce atmosferini oluşturmaktır. Yönelişler bu şekilde güçlenir. Ve güçlenmiş oluruz.</p>

    <p class="normal">Senden eleştiri yazıları, kitap tanıtma yazıları, denemeler de beklemekteyiz. Arkadaşların selamları var.</p>

    <p class="normal">Gözlerinden öperim.</p>

    <p class="sagnormal">Cahit Zarifoğlu</p>
  </div>

  <div class="calibre1" id="calibre_pb_62"></div>
</body>
</html>
