<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>Kendini Tanımak</h2>

  <p>Bu soruya olumlu bir cevap verebilmek için, bireyin büyük bir özenle benliğini sorgulama ve kendini tanıma çabasına gönüllü&nbsp;olması gerekir. Bu niyetinde kararlılık gösterirse, sadece kendi&nbsp;hakkında bazı önemli gerçekleri keşfetmekle kalmayacak, aynı&nbsp;zamanda, psikolojik bir kazanç da elde edecektir: kendisini ciddi bir ilgiye ve sevecen bir dikkate layık hissetmeyi başaracaktır. Kendi insanlık onurunu ilan etme cesaretini üstlenecek ve&nbsp;bilincinin temellerine doğru —yani dinsel deneyimin erişilebilir tek kaynağı olan bilinçdışına doğru— ilk adımları atacaktır.&nbsp;Kuşkusuz bu demek değildir ki bilinçdışı dediğimiz şey Tanrı&nbsp;kavramı ile aynı şeydir veya onun yerine geçer. Bilinçdışı dinsel deneyimin harekete geçip, aktığı ortamdır. Bu tür bir deneyiminin daha başka ne nedeni olabilir sorusuna gelince, bunun&nbsp;yanıtı insanlığın bilgi kapsamının dışındadır. Tanrı bilgisi&nbsp;transandental, fizikötesi, aşkın bir konudur.</p>

  <p><br /></p>

  <p>Dindar insan çağımızın başında Demokles'in kılıcı gibi dikilen o can alıcı soruyu yanıtlamakta büyük bir üstünlüğe sahiptir: kişisel (öznel) varlığının temelinin “Tanrı” ile ilişkisine dayandığını gayet net bir şekilde bilir. Burada etkinliğinin ve&nbsp;sembolizminin bilinçdışı psişe ortamında filtre edildiği antro-pomorfik (insan biçimci) bir düşünceyle uğraştığımız için Tanrı sözcüğünü tırnak içine alıyorum. Tanrıya inansın veya inanmasın, her insan eğer isterse bu tür deneyimlerin kaynağına, en&nbsp;azından, yaklaşabilir. Bu yaklaşım olmadan, ancak nadir durumlarda Paul’un Şam deneyiminin prototipini oluşturduğu&nbsp;türden mucizevi dönüşümlere tanık olabiliriz. Bu dinsel deneyimlerin gerçekten yaşandığına kanıt göstermeye artık gerek&nbsp;yoktur. Ancak, metafiziğin ve teolojinin Tanrı ve tanrılar diye&nbsp;adlandırdığı şeyin, bu deneyimlerin gerçek temelini oluşturup&nbsp;oluşturmadığından hiçbir zaman emin olamayız. Bu aslında&nbsp;beyhude bir sorudur ve deneyimin çok gizemli kişiselliği ile&nbsp;kendini açıklamaktadır. Bunu yaşayan insan onun tarafından ele&nbsp;geçirilir<sub>i</sub> dolayısıyla faydasız metafiziksel veya kuramsal spekülasyonlar yapmak durumunda kalmaz. Mutlak kesinlik kendi&nbsp;kanıtını getirir ve başka antropomorfik kanıtlara ihtiyacı yoktur.</p>

  <p><br /></p>

  <p>Psikoloji alanındaki genel cahillik ve psikoloji aleyhindeki önyargılar düşünülürse, bireysel varoluşun anlamına değinen o&nbsp;tek deneyimin kökeninin herkesin önyargısına maruz kalan bir&nbsp;ortamdan kaynaklanması büyük bir talihsizliktir, itirazlar bir&nbsp;kez daha yükselecektir: “Nazareth’den ne fayda gelir ki?” Eğer&nbsp;bilinçdışı tamamen bilinçli aklın altındaki bir çeşit çöp sepeti&nbsp;gibi görülmüyorsa, yine de “yalnızca hayvansal yapıya” sahip&nbsp;kabul edilmektedir. Oysa gerçekte, tanımı gereği bilinçdışının&nbsp;belirsiz bir kapsamı ve bileşimi vardır. Bu nedenle, ona gereğinden fazla veya az değer verildiği yolundaki iddialar dayanaksızdır ve önyargı olarak bir kenara atılabilir. Her koşulda,&nbsp;Efendilerinin bir ahırın samanlığında, evcil hayvanların arasında doğmuş olduğunu düşündüğümüzde, Hıristiyanların ağzından böyle yargılar duymak tuhaf kaçmaktadır. Eğer İsa kendisini bir tapmakta dünyaya getirtseydi, büyük çoğunluğun zevkini daha çok okşardı. Aynı şekilde, dünyevi zihniyetli kitle insanı böylesi saygı ve huşu uyandıran bir deneyimi kitle toplantılarında aramaktadır, zira öyle ortamlar bireyin kendi ruhundan çok daha görkemli bir zemin sağlarlar. Kilise Hıristiyanla-rı bile bu tehlikeli yanılgıyı paylaşmaktadırlar.</p>

  <p><br /></p>

  <p>Psikolojinin dinsel deneyimde bilindışı süreçlerin önemini ısrarla vurgulaması son derece karşı çıkılan bir tutumdur. Politik Sağ ile Solun birbirlerine karşı çıktıkları kadar şiddetle&nbsp;karşı çıkılır. Sağ için belirleyici unsur insana dışardan gelen tarihi bir vahiydir. Sol içinse bu tam bir saçmalıktır. İnsanın parti doktrinine inanmaktan başka hiçbir dini fonksiyonu yoktur&nbsp;ve bu fonksiyonunu yoğun bir bağlılıkla yerine getirmesi istenir. Üstüne üstlük, değişik imanlar farklı şeyleri öne sürerler ve&nbsp;her biri mutlak gerçeğe kendisinin sahip olduğunu iddia eder.&nbsp;Oysa günümüzde uzaklıkların haftalar ve aylarca değil, saatler&nbsp;içinde katedildiği bütünleşik bir dünyada yaşıyoruz. Egzotik&nbsp;ırklar artık etnoloji müzelerinde camekanların ardında seyredilmiyor. Onlar artık komşularımız oldu ve eskiden sadece etnologların yetki alanı olan konular bugün politik, sosyal ve psikolojik problemlerdir. Şimdiden ideolojik alanlar birbirlerine&nbsp;değmeye ve birbirlerinin içine girmeye başlamıştır. Karşılıklı&nbsp;anlayış sorununun daha da şiddetle hissedileceği günler uzakta&nbsp;değildir. Bir tarafın karşı taraftakinin görüş açısını kapsamlı şekilde anlamadan kendisini anlatabilmesi elbette olanaksızdır.</p>

  <p><br /></p>

  <p>Bunun için gerekli kavrayış her iki tarafta da yankılarını bulacaktır. Kendi geleneğimizdeki köklü ve iyi olan şeylere sıkıca sarılmak her ne kadar arzulanan ve psikolojik açıdan gerekli bir&nbsp;şey olsa da, bu kaçınılmaz gelişmeye direnmeyi iş haline getirmiş insanlar tarih sayfalarında yer alamayacaklardır. Tüm farklılıklara rağmen insanlığın birleşmesine direnilemez. Marksist&nbsp;doktrin tüm yaşamını bu karta oynamıştır, Batı ise teknoloji ve&nbsp;ekonomik yardımla durumu kurtarmayı ümit etmektedir. Komünizm ideolojik unsurun büyük önemini ve temel prensiplerin evrenselliğini gözden kaçırmamaktadır. Uzak Doğu ulusları bizim ideolojik zayıflığımızı paylaşmaktadırlar ve bizim kadar kırılgan durumdadırlar.</p>

  <p><br /></p>

  <p>Hafife alınan psikolojik faktör büyük olasılıkla intikamını alacaktır. Bu nedenle artık aklımızı başımıza almanın zamanıdır. Şimdilik bu bir dilekten öteye gidemiyor, çünkü kendini&nbsp;tanımak hiç sevilmeyen bir şey olduğu gibi, rahatsız edecek ölçüde idealist, ahlakçı kokan ve psikolojik gölgemizle fazla haşır neşir olan bir amaç olarak görülüyor. Bilindiği gibi psikolojik gölgemiz normalde daima inkar edilmekte veya en azından&nbsp;ağıza alınmamaktadır. İşte şimdi karşımıza dikilen bu görev&nbsp;neredeyse başa çıkılmaz ölçüde zor bir iştir. Bizden en yüksek&nbsp;düzeyde sorumluluk talep etmektedir. Dünyamızın içinde bulunduğu durumu anlayacak zekaya sahip yol gösterici ve nüfuz&nbsp;sahibi insanlara seslenmektedir. Böylesi kişilerin vicdanlarına&nbsp;başvuracakları beklenebilir. Ancak, bu yalnızca entelektüel anlayış konusu değil, aynı zamanda ahlaki yargı sorunu olduğu&nbsp;için, ne yazık ki, fazla iyimser olmamız mümkün değildir. Bildiğiniz gibi Tabiat, yüksek bir zekaya aynı zamanda ruh yeteneği de verecek kadar cömert değildir. Kural olarak, birinin olduğu yerde diğeri bulunmaz ve bir yetenek kusursuz biçimde&nbsp;var ise bu, genellikle diğer yeteneklerin pahasına gelişmiştir.&nbsp;En iyi koşullarda birbirinin önüne çıkan akıl ile duygu arasındaki zıtlık, insan psişesinin tarihinde acı dolu bir sayfadır.</p>

  <p><br /></p>

  <p>Çağımızın bize dayattığı bu görevi ahlaki bir talep olarak formüle etmenin bir manası yoktur. En iyi olasılıkla, dünyanın&nbsp;psikolojik durumunu miyopların bile görebileceği bir netlikte&nbsp;gösterebilir, işitme özürlülerin bile duyabileceği sözleri ve fikirleri dile getirebiliriz ancak. Anlayan insanların, iyi niyetli&nbsp;insanların çoğalacağını ümit edebiliriz ve bu nedenle bıkıp&nbsp;usanmadan ihtiyacımız olan düşünceleri ve anlayışı tekrarlama-lıyız. Önünde sonunda, sadece popüler yalanlar değil, gerçekler bile dalga dalga yayılabilirler.</p>

  <p><br /></p>

  <p>Bu sözlerle okuyucunun dikkatini karşılaşacağı en temel zorluğa çekmek istiyorum. Son diktatör Devletlerin insanlığımız üzerinde yarattığı dehşet, atalarımızın fazla uzak olmayan&nbsp;geçmişte yaptığı kötülüklerin ve mezalimin toplamından daha&nbsp;az değildir. Avrupa’nın tarihi boyunca Hıristiyan ulusların birbirlerine yapı ıklan barbarlıklar ve yarattıkları kan gölleri bir&nbsp;yana, Avrupah insan sömürgeleştirme döneminde kara derili&nbsp;insanlara karşı işlediği suçların da hesabını vermek zorundadır.&nbsp;Bu açıdan beyaz insan kuşkusuz çok büyük bir yükün altındadır. İnsanoğlunun ortak gölgesinin sergilendiği tablo bundan&nbsp;daha karanlık renklere boyanamazdı. İnsandan ortaya çıkan ve&nbsp;kuşkusuz onun içinde yaşamaya devam eden kötülük öylesi dev&nbsp;boyutlardadır ki, bunun yanında Kilisenin ilk günahtan bahsetmesi ve bunu Adem ile Havva’nın işledikleri görece masumane suça bağlaması neredeyse bir örtmecedir. Durum çok daha ciddidir, fakat tehlikeli biçimde hafife alınmaktadır.</p>

  <p><br /></p>

  <p>İnsanın sadece bilincinin kendisi hakkında bildikleri kadar olduğuna evrensel çapta inanıldığı için, kişi kendini zararsız&nbsp;zanneder ve kötülüğüne bir de aptallığı ekler. Korkunç şeylerin olduğunu ve olmaya devam ettiğini inkar etmez, ama bunları her zaman “ötekiler” yapar. Ve bu tür kötülükler yakın veya uzak geçmişte kaldıkları zaman, çabucak ve rahatça unutkanlık denizine gömülürler, arkasından “normallik” dediğimiz&nbsp;o kronik bulanık kafalılık geri gelir. Oysa çarpıcı gerçeğe göre&nbsp;hiçbir şey yok olmamış, hiçbir şey düzelmemiştir. Kötülük,&nbsp;suç, vicdanın derin rahatsızlığı ve karanlık kuşkular gözlerimizin önündedir, keşke görmeyi bilseydik. Bunları yapan insandır; ben de insan doğasından nasibini almış bir insanım; demek&nbsp;ki başkalarının yanısıra ben de suçluyum ve bu kötülükleri tekrar tekrar yapabilme kapasitesini ve eğilimini içimde hiç değişmez ve silinmez bir biçimde taşıyorum. Hukuken konuşursak,&nbsp;suçun ortağı olmasak bile, insan tabiatımız yüzünden her zaman potansiyel suçlularız. Sadece o cehennem gibi meydan&nbsp;kavgasına sürüklenecek uygun ortamı bulamadık şimdiye dek.&nbsp;Hiçbirimiz insanlığın o kolektif kara gölgesinin dışında değiliz. Suç, nesiller önce işlenmiş olsa da, bugün işleniyor olsa da,&nbsp;her zaman ve her yerde olan bir eğilimin semptomu olmaya devam etmektedir. Dolayısıyla insan biraz “kötülüğü hayal etse”&nbsp;iyi olurdu, zira ancak bir aptal kendi doğasının durumunu sürekli olarak görmezden gelebilir. Gerçekten de, bu gaflet insanı kötülüğün aracı yapmanın en etkili yoludur. Zararsızlık ve&nbsp;naiflik, bir kolera hastası ile yakınlarının hastalığın bulaşıcılı-ğından bihaber olmaları ne kadar işe yararsa, o kadar işe yarar.&nbsp;Aksine, zararsız ve naif olmak farkedilmeyen kötülüğün “ötekine” yansıtılmasına yol açar. Bu da ötekinin pozisyonunu gayet etkin biçimde güçlendirir, çünkü yansıtma kendi içimizdeki kötülükten gizlice ve gayri ihtiyari duyduğumuz korkuyu&nbsp;karşı tarafa taşır ve ondan gelecek tehlikenin boyutlarını arttı-nr. Daha da kötüsü, bu konudaki içgörü eksikliğimiz, kötülük&nbsp;ile baıa çıkabilme kapasitemizi yok eder. Tabii bu noktada, Hıristiyanlık geleneğinin en temel önyargılarından biriyle, bizi yolumuzda tökezleten büyük bir engelle karşı karşıya kalırız. Bize kötülükten sakınmamız, mümkünse, ona dokunmamamız,&nbsp;adını ağzımıza almamamız söylenmiştir. Zira kötülük aynı zamanda tabu olan ve korkulan bir uğursuzluk kehanetidir. Kötülüğe karşı bu tavır ve onun çevresinden, uzağından dolaşmak, kötülüğe gözlerimizi yumup onu başka bölgelere sürme&nbsp;eğilimimizi güçlendirir, tıpkı Eski Ahit’teki kötülüğü ıssız&nbsp;bölgelere götürdüğü farzedilen günah keçisi gibi.</p>

  <p><br /></p>

  <p>Ama eğer kötülüğün insanın, kendi seçimi olmadığı halde, doğasında daima yaşadığı gerçeğini idrak edersek, psikolojik&nbsp;dünyamızda kötülük iyinin eşit ve zıt partneri olarak yerini&nbsp;alır. Bu farkındalık doğrudan, dünyanın politik hizipleşmesinde zaten bilinçsizce gerçekleşmiş olan ve çağdaş insanın içindeki daha da bilinçsiz ayrışmada kendini gösteren, psikolojik bir&nbsp;ikiliğe yol açar. Ancak ikilik bu farkındalıktan kaynaklanmaz;&nbsp;aksine, daha başlangıçta bölünmüşüzdür. Bu kadar suçun sorumluluğunu kişisel olarak üstlenmemiz gerektiğini düşünmek dayanılmaz bir düşünce olurdu. Bu nedenle, kötülüğü tek&nbsp;tek suçlular veya suç grupları ile sınırlayıp ellerimizi kirden&nbsp;arındırmayı ve kötülüğe genel yatkınlığımızı görmezden gelmeyi tercih ederiz. Eğer, Hıristiyan görüşe uygun olarak kötülüğün metafizik bir prensibini önermeye istekli değilsek, bu&nbsp;yalancı iyilik ve dürüstlük uzun vadede sürdürülemez, çünkü&nbsp;kötülük insanın içindedir. Bu dünya görüşünün en büyük&nbsp;avantajı insanın vicdanını fazlasıyla ağır bir sorumluluktan&nbsp;muaf tutması ve İnsanın, kendi ruhsal yapısının yaratıcısından&nbsp;ziyade kurbanı olduğu gerçeğinin psikolojik yargısına uygun&nbsp;olarak topu şeytana atmasıdır. Günümüzdeki kötülüğün, insanlığa acı çektiren gelmiş geçmiş en büyük kötülükleri bile&nbsp;gölgede bıraktığı düşünülürse, adaletin dağıtılmasında, tıpta&nbsp;ve teknolojide kaydettiğimiz bunca ilerlemeye, insan yaşamına&nbsp;ve sağlığına gösterdiğimiz bunca ilgiye rağmen, insanlığı yeryüzünden kolaylıkla silebilecek o canavarca imha makinelerini&nbsp;nasıl olup da icat ettiğimizi insan kendisine sormak zorundadır.</p>

  <p><br /></p>

  <p>İnsan dehasının o acayip ürünü olan hidrojen bombasını icat eden atom fizikçilerinin bir grup suçlu olduklarını kimse kabul etmez. Nükleer fiziğin geliştirilmesine harcanan muazzam&nbsp;ölçüdeki entelektüel çalışma, kendilerini mümkün olan en büyük gayret ve özveriyle görevlerine adayan ve manevi başarı&nbsp;duygusunu insanlık için yararlı başka bir şey icat ederek kolaylıkla elde edebilecek adamlar tarafından gerçekleştirilmiştir.&nbsp;Çok ciddi bir icada giden yolda atılan ilk adım bilinçli bir kararın ürünü olsa bile, burada yine, her zaman olduğu gibi,&nbsp;spontan düşünce —içe doğuş veya önsezi— önemli bir rol oynamaktadır. Bir başka deyişle, bilinçdışı burada işbirliği yapmakta ve belirleyici kararlara katkıda bulunmaktadır. Demek&nbsp;ki, neticeden sorumlu olan yalnızca bilinçli çaba değildir; bir&nbsp;yerlerde, zorlukla farkedilebilen amaçları ve niyetleri ile bilinçdışı da devreye girmektedir. Eğer avucunuza bir silah koyuyorsa, amacı şu veya bu şekilde şiddet yaratmaktır. Gerçeğin bilgisine ulaşmak bilimin en baştaki amacıdır ve eğer ışığı ararken, muazzam bir tehlikeye takılıp tökezliyorsak, önceden tasarlanmış bir düşüncenin değil, daha ziyade kaderin etkisi olduğunu hissederiz. Günümüz insanı ilkel veya antik çağ insanından daha fazla kötülük yapma kapasitesine sahip değildir.&nbsp;Sadece, kötülüğe eğilimini harekete geçirmek için eskisiyle kıyaslanamayacak kadar güçlü araçlara sahiptir. Bilinci ne kadar&nbsp;genişlemiş ve farklılaşmışsa, ahlaki yapısı o denli geri kalmıştır. İşte bugün önümüzdeki sorun budur. Akıl tek bapna yeterli&nbsp;değildir.</p>

  <p><br /></p>

  <p>Teoride, nükleer parçalanma gibi cehennem ölçeğindeki deneyleri yapmaktan, sırf tehlikesi yüzünden de olsa, vazgeçmek aklın gücü dahilindedir. Ancak, insanın kendi bağrında değil&nbsp;de daima başkalarının bağrında gördüğü kötülükten korkması&nbsp;her seferinde mantığına engel olmaktadır, yoksa insan bu silahı kullanmanın canlı yaşamını dünya yüzünden sileceğini zaten&nbsp;biliyor. Evrensel yıkım korkusu bizi bu en kötü felaketten koruyabilir, ama, dünya çapındaki ruhsal ve politik bölünmeyi&nbsp;ortadan kaldıracak bir köprü -hidrojen bombasının varlığı kadar etkili bir köprü- bulunmadıkça, bu tehlike kara bir bulut&nbsp;gibi tepemizde asılı kalacaktır. Tüm bölünmelerin ve tüm düşmanlıkların ruhun içindeki karşıtların bölünmelerinden kaynaklandığı gerçeği tüm dünyanın bilincine yerleşirse, o zaman&nbsp;gerçekten nereye saldırmamız gerektiğini anlayabiliriz. Ama&nbsp;eğer ruhumuzdaki -kendi başına hiç önemli olmayan- en küçük&nbsp;ve en kişisel kıpırdanmalar bile, şimdiye dek olduğu gibi bi-linçdışmda fark edilmeden kalırlarsa, birikmeye devam edecekler ve aklın gücüyle denetlenemeyen, yararlı bir sonuca kanali-ze edilemeyen kitle gruplaşmalarına ve kitle hareketlerine yol&nbsp;açacaklardır. Bu hareketleri faydalı bir yöne çevirmek için gösterilen tüm dolaysız çabalar gölge boksu yapmaktan başka bir&nbsp;şey değildir. Bu gölge oyununun en tutkun sevdalıları da dövüşçülerin kendileridir.</p>

  <p><br /></p>

  <p>Burada belirleyici faktör, ikiliğine bir çare bulamayan bireyin kendisidir. Yüzyıllar boyunca tek Tanrı’nın insanı kendi görüntüsünde, küçük bir birim olarak yarattığı yolundaki huzur verici inançla yaşadıktan sonra, şimdi dünya tarihindeki en&nbsp;son olaylarla önüne bu derin uçurum açılmıştır. Bugün bile insanlar her bireyin çeşitli uluslararası organizmaların bünyesinde birer hücre olduğu, dolayısıyla bunların aralarındaki çatışmalara bulaştığı gerçeğinin pek farkında değildir.</p>

  <p><br /></p>

  <p>İnsan bireysel bir varlık olarak üç aşağı beş yukarı anlamsız olduğunu bilmekte ve kendini kontrol edemediği güçlerin&nbsp;kurbanı gibi hissetmektedir. Ama öte yandan, içinde politik&nbsp;canavarın karanlık entrikalarına görünmez bir şekilde yardımcı olan tehlikeli bir gölgeyi ve düşmanı da barındırmaktadır.&nbsp;Nasıl bireyin kendisiyle ilgili anlamadığı ve anlamak istemediği her şeyi bir başkasına yükleyerek başından atmak gibi vazgeçemediği bir eğilimi varsa, kötülüğü daima karşı tarafta görmek de politik oluşumların doğasında vardır.</p>

  <p><br /></p>

  <p>Bu sorumsuzluk ve kayıtsızlık kadar toplum üzerinde bölücü ve yabancılaştırdı bir etki yaratan başka hiçbir şey yoktur. Ve hiçbir şey, tarafların yansıtmalarını karşılıkla olarak birbirlerinin üzerinden çekmeleri kadar anlaşmayı ve uzlaşmayı teşvik edemez. Bu düzelmeyi sağlamak özeleştiri gerektirir, çünkü insan karşı tarafa yansıtmalarını üzerimden çek diyemez.&nbsp;Onların ne olduklarının ve kendisinin ne yaptığının farkında&nbsp;değildir. Önyargılarımızı ve yanılsamalarımızı ancak, kendimizi ve başkalarını daha geniş bir psikoloji bilgisiyle tanıyarak,&nbsp;varsayımlarımızın mutlak doğruluğunu sorgulamaya ve bunları özenle ve elimizi vicdanımıza koyarak nesnel gerçeklerle kıyaslamaya hazır olduğumuz zaman anlayabiliriz. İşin komik&nbsp;yanı, <sup>&lt;(</sup>’özeleştiri” Marksist ülkelerde bir hayli rağbet gören bir&nbsp;kavramdır, ama orada insanın insanla ilişkisindeki gerçeğe ve&nbsp;doğruluğa değil, ideolojik amaçlara ve Devlete hizmet eden bir&nbsp;bağlamda ele alınmaktadır. Kitle Devletinin insanların birbirlerini karşılıklı olarak anlamalarını teşvik etmek gibi bir niyeti yoktur; o daha ziyade insanı atomlarına ayırmanın ve bireyi&nbsp;ruhsal olarak soyutlamanın peşindedir. Bireyler birbirlerinden&nbsp;ne kadar kopuk olurlarsa, Devletin gücü o kadar pekişir, veya&nbsp;tam tersi.</p>

  <p><br /></p>

  <p>Kuşkusuz demokrasilerde de insanla insan arasındaki mesafe gerek kamu refahı, gerekse ruhsal ihtiyaçlarımız için gerekli olandan çok daha fazladır. Evet, göze batacak kadar keskin sosyal tezatları düzeltmek için insanların idealizmine, şevkine ve&nbsp;vicdanına seslenen her türlü girişimde bulunuluyor, ama karakteristik özelliğinden ötürü, insan gerekli özeleştiriyi ve şu&nbsp;soruların cevabını vermeyi unutuyor: Bu idealist talepte kim&nbsp;bulunuyor? Gölgesinin üzerinden atlayıp, kendisini ona iyi bir&nbsp;mazeret sunan idealist bir programa teslim eden biri olmasın?&nbsp;Çok farklı ve karanlık bir iç dünyayı aldatıcı renkler ile gizlemek ne kadar saygın ve ahlaklı? İnsan ideallerden söz eden kişinin her şeyden önce kendisinin de ideal olduğundan emin olmak ister, ancak o zaman sözleri ve işleri göründüklerinden daha&nbsp;fazla olur. İdeal olmak imkansızdır, dolayısıyla hiçbir zaman&nbsp;gerçekleşmeyen bir önerme olarak kalır. Bu bakımdan genellikle iyi koku alan bir burnumuz olduğu için, bize vaaz edilen&nbsp;ve önümüzde resmi geçit yapan idealizmlerin çoğu boş ve sahte gelir, ve ancak karşıtı olan şeylere de açıkça izin verildiği zaman kabul edilebilir olurlar. Bu dengeleyici ağırlık olmazsa,&nbsp;ideal denen şey bizim İnsanî kapasitemizi aşar, sevimsizliğinden ötürü inandırıcılığını yitirir ve, ne kadar iyi niyetli de olsa, bir blöf durumuna düşer. Blöf insanlara hükmetmenin ve&nbsp;onları bastırmanın gayri meşru bir yoludur ve hiçbir fayda getirmez.</p>

  <p><br /></p>

  <p>Diğer yandan, gölge yönümüzü tanımak, kusursuz olmadığımızı kabul ermemiz için bize gereken alçakgönüllüğü sağlar. Ve insanı bir ilişkinin kurulabilmesi için tam da bu bilinçli kabullenmeye ve saygıya ihtiyacımız vardır. İnsanî bir ilişki ayırımlara ve kusursuzluğa dayanmaz, zira bunlar sadece farklılıkları vurgularlar veya tam karşıtın ortaya çıkmasına neden olurlar. İnsanî bir ilişki, daha ziyade mükemmel olmamaya, zayıf,&nbsp;çaresiz ve desteğe muhtaç olmaya dayanır — bağımlılığın bizzat temelini ve itici gücünü oluşturan budur. Kusursuz olanın&nbsp;başkasına ihtiyacı yoktur, ama zayıf olanın vardır, çünkü o kendisine bir destek arar ve partnerini daha aşağı bir konuma düşüren, hatta aşağılayan herhangi bir şeyle yüzlemez. Bu aşağılama ancak idealizmin çok önemli bir rol oynadığı durumlarda&nbsp;çok kolaylıkla gerçekleşebilir.</p>

  <p><br /></p>

  <p>Bu tür düşünceler aşın duygusallık olarak kabul edilmemelidir. İnsanî ilişki ve toplumun birleşmesi sorunu, özgürlüğünü kaybetmiş, kişisel ilişkileri karşılıklı güvensizlik sonucu zayıflamış olan kitle insanının atomlara ayrıldığı günümüzde acil bir önem taşımaktadır. Nerede adalet belirsizse, polis casusluğu ve terör iş başındaysa, insanlar soyutlanmaya ve yalnızlığa&nbsp;düşerler, ki diktatör Devletin amacı ve hedefi de budur, çünkü&nbsp;varlığını güçleri ellerinden alınmış sosyal ünitelerin mümkün&nbsp;olduğunca çok sayıda bir araya yığılmasına dayandırır. Bu tehlikeyi göğüsleyebilmek için, özgür toplumun etkili bir birleştirici bağa ihtiyacı vardır, yani “komşunu sev" türünden bir ilkeye. Ama bu sevgi, içimizdekini karşımızdaki ne yansıtmamızdan doğan anlayışsızlık yüzünden acı çekiyor. Dolayısıyla,&nbsp;insan ilişkileri sorununu psikolojik bakış açısıyla düşünmek&nbsp;özgür topluma büyük fayda sağlayacaktır, çünkü toplumu bi-rarada tutan ve ona güç veren şey burada saklıdır. Sevginin bittiği yerde, güç savaşları, şiddet ve terör başlar.</p>

  <p><br /></p>

  <p>Bu düşünceler idealizme bir çağrı niyetini taşımıyor, sadece psikolojik durumun bilinçliliğini arttırmayı amaçlıyor. Hangisi daha zayıftır bilemiyorum: idealizm mi, yoksa toplumun iç-görüsü mü? Sadece herhangi bir kalıcılık vaat eden ruhsal değişimlerin gerçekleşmesi için zamana ihtiyacımız olduğunu biliyorum. Yavaş yavaş gelişen bir içgörünün etkilerinin, uzun&nbsp;süre dayanma ihtimali düşük olan tedirgin bir idealizmden, daha kalıcı olacağını düşünüyorum.</p>

  <p><br /></p>
</body>
</html>
