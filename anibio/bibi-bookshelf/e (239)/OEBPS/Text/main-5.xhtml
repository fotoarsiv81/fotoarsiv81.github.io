<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>Bireyin Kendisini Anlaması</h2>

  <p>Dünyadaki tüm gelişmeleri teşvik eden, icat eden ve taşıyan, tüm yargıların ve kararların yaratıcısı ve geleceğin planlayıcısı&nbsp;olan insanoğlunun kendisini bu kadar önemsiz bir niteliğe {quantité négligeable) indirgemesi akıl almaz bir şeydir. Bu çelişki,&nbsp;yani insanlığın bizzat insan tarafından değerlendirilmesindeki&nbsp;paradoks, gerçekten şaşılası bir konudur. Bunu ancak garip bir&nbsp;yargılama belirsizliğinden kaynaklanan bir durum olarak açıklayabiliriz. Bir başka deyişle, insan kendisi için bir muammadır. Bu anlaşılabilir bir şey, zira insan kendisini tanımak için&nbsp;gerekli olan karşılaştırma araçlarından yoksundur. Anatomi ve&nbsp;fizyonomi açısından kendisini diğer hayvanlardan ayırt etmesini bilir, ancak bilinçli, düşünen ve konuşabilen bir varlık olarak kendisini yargılamak için hiçbir kriteri yoktur. Bu gezegende, başka hiçbir şeyle kıyaslayamayacağı eşsiz bir fenomendir. Karşılaştırma yapma ve dolayısıyla kendini tanıma fırsatı ancak eğer başka yıldızlarda yaşayan insan gibi memelilerle ilişki kurabilseydi mümkün olurdu.</p>

  <p><br /></p>

  <p>O zamana kadar insan, anatomi açısından antropoidlerle hısımlık taşıdığını bilen bir münzeviye benzemeye devam edecektir. Ancak görünüşe bakılırsa, psişesi (ruhu) açısından yakın akrabalarından olağanüstü farklıdır. İnsan, tam da türünün bu&nbsp;en önemli özelliği nedeniyle kendini tanıyamamakta ve kendisi için anlaşılmaz bir gizem olmaya devam etmektedir. Kendi&nbsp;türü içindeki derece farklılıkları değişik bir kökenden gelen&nbsp;ama benzer yapıya sahip bir yaratıkla karşılaştığında doğacak&nbsp;kendini tanıma fırsatı ile kıyaslandığında önemsiz kalır. Yeryüzünde insan eliyle biçimlendirilen tüm tarihsel değişimlerden&nbsp;sorumlu olan ruhumuz, hâlâ çözümü olmayan bir bulmaca, anlaşılması imkansız bir mucize ve — tabiatın tüm gizemlerinde&nbsp;olduğu gibi— şaşırtıcı bir karmaşa nesnesi olarak karşımızdadır. Doğanın gizemleri konusunda hâlâ yeni keşifler yapma ve&nbsp;en zor sorulara yanıt bulma ümidimiz var. Ama iş ruha ve psikolojiye gelince, tuhaf bir çekingenlik ve tereddüt gösteriyoruz. Psikoloji, deneysel bilimlerin arasında en yenisi olduğu gibi, aynı zamanda konusu olan nesneye yaklaşmakta en büyük&nbsp;zorluğu çeken bilim dalıdır.</p>

  <p><br /></p>

  <p>Nasıl Kopernik güneş sistemi hakkındaki yanlış fikirlerimizi önyargılardan kurtardı ise, psikolojiyi de önce mitolojik fikirlerin büyüsünden, sonra da psişenin, bir yandan beynin biyokimyasal işleminde gerçekleşen sıradan bir epifenomen* olduğu, diğer yandan ise, yanına yaklaşılması neredeyse imkansız, belirsiz ve kapalı bir konu olduğu yolundaki önyargılardan kurtarmak için, tıpkı Kopernik'inki gibi devrimci nitelikli ve&nbsp;müthiş zorlu bir çabaya ihtiyaç vardır.</p>

  <p><br /></p>

  <p><sup># Epifenomen (Epiphenomenon) : Sonuç yaratmada başlı başına bir etkisi olmayan ve başka olayların yanında yer alan ikinci dereceden bir&nbsp;olay.</sup></p>

  <p><br /></p>

  <p>Beyin ile olan bağlantısı, psişenin bir epifenomen, yani biyokimyasal işlemlere bağımlı ikinci dereceden bir fonksiyon olduğunu doğrudan kanıtlayan bir durum değildir. Bununla&nbsp;birlikte, beyindeki ölçülebilir işlemlerin ruhsal fonksiyonu nasıl bozabildiklerini çok iyi biliyoruz. Bu durum o kadar etkindir ki, psişenin tabiatını kaçınılmaz olarak bağımlı hale getirir.&nbsp;Ancak, parapsikoloji fenomenleri bizi dikkatli olmaya çağırıyorlar, zira bunlar ruhsal olan ile fiziksel olan arasındaki paralelliklere getirdiğimiz naif ve aşırı aceleci açıklamaya gölge düşüren, zaman ile mekan arasındaki göreceliğin ruhsal faktörlerine işaret etmektedirler. İnsanlar, bu aceleci açıklamaya dayanarak parapsikolojinin bulgularını, ya felsefi nedenlerle, ya da&nbsp;sırf entellektüel tembellikten ötürü, tümüyle inkar etmektedirler. Bu durum, her ne kadar olağanüstü zor bir entelektüel&nbsp;problemden kaçmanın yaygın bir yolu olsa da bilimsel sorumluluk taşıyan bir tavır değildir. Ruhsal fenomeni hakkıyla değerlendirebilmek için, onunla birlikte giden tüm diğer fenomenleri de hesaba katmak zorundayız, dolayısıyla bilinçdışının&nbsp;ve parapsikolojinin varlığını görmezden gelerek psikoloji bilimi yapmak artık mümkün değildir.<br /></p>

  <p><br /></p>

  <p>Beynin yapısı ve fizyolojisi ruhsal sürece dair bir açıklama sağlamaz. Ruhun başka hiçbir şeye indirgenemeyecek kadar&nbsp;kendine özgü bir doğası vardır. Fizyoloji gibi o da görece kendine dönük bir ilgi alanını kapsayan ve özel bir önem vermemiz gereken bir araştırma konusudur, zira varolmanın iki vazgeçilmez koşulundan birini içinde barındırır, yani bilinç fenomenini. Bilincin olmadığı yerde, pratik anlamda bir yaşam&nbsp;yoktur, çünkü dünya ancak bir psişe tarafından bilinçli olarak&nbsp;düşünüldüğü ve bilinçli olarak ifade edildiği sürece varolabilir.&nbsp;Bilinç, varolmanın önkoşuludur. Dolayısıyla psişe, ona hem felsefi, hem de gerçek anlamda, fiziksel varlık prensibine eşdeğer&nbsp;bir konum bahşeden kozmik prensip payesi ile donatılmıştır.&nbsp;Bu bilinçliliğin taşıyıcısı olan bireydir. Ancak birey psişesini&nbsp;kendi iradesi ile üretmez, aksine, onun tarafından önceden&nbsp;oluşturulmuştur ve çocukluk çağında yavaş yavaş gelişen bir&nbsp;bilinçle beslenmiştir. Eğer psişeye deneysel bir önem bahşedilecekse, psişenin tek açık göstergesi olan bireye de önem vermek zorunludur.</p>

  <p><br /></p>

  <p>Bu gerçek iki nedenden ötürü açıkça vurgulanmalıdır. Birincisi, bireysel psişe (esas ruh), sırf bireyliğinden dolayı istatistik kuralının bir istisnasıdır. Bu nedenle istatistiksel değerlendirmenin tesviye edici işlemine tabi tutulduğunda, en temel özelliklerinden birini kaybeder. İkincisi, Kiliseler ancak dinsel&nbsp;dogmaların doğruluğunu kabul ettiği sürece, yani kolektif bir&nbsp;kategoriye teslim olduğu sürece psişenin varlığını kabul ederler. Her iki durumda da bireysel irade bencil bir inatçılık olarak görülür. Bilim onu sübjektif kabul ederek değersiz sayar,&nbsp;Kilise ise sapkınlık ve spiritüel gurur diye nitendirerek ahlaken&nbsp;mahkum eder. Bu ikinci suçlama konusunda unutulmamalıdır&nbsp;ki, Hıristiyanlık, başka dinlerden farklı olarak, özünde bir insanın, yani Adem Oğlu'nun, bireysel yaşamını sembol olarak&nbsp;taşıyan bir dindir, hatta bireyleşme sürecine bizzat Tann’nın&nbsp;vücut bulması ve vahiy olması (kendini açığa vurması) gözüyle bakar. Dolayısıyla, benlik gelişimi büyük anlam kazanmaktadır, ancak bunun önemi henüz pek az anlaşılmıştır, zira dış&nbsp;faktörlere fazlasıyla ilgi göstermek içsel hayatın yollarını tıkamaktadır. Bireysel özerklik pek çok insanın gizli özlemi olmasaydı bu fenomen kolektif baskıya ne ahlaken ne de ruhen dayanabilirdi.</p>

  <p><br /></p>

  <p>Tüm bu engeller insan ruhunu doğru değerlendirmemizi zorlaştırmaktadırlar, ama bunlar çok dikkate değer bir başka&nbsp;gerçeğin yanında fazla önem taşımazlar. En yaygın psikiatrik&nbsp;deneyim ruhun hor görülmesinin ve psikolojik aydınlanmaya&nbsp;karşı direnilmesinin büyük ölçüde korkuya —yani bilinçdışı&nbsp;dünyada yapılacak muhtemel keşiflere karşı bir panik korkusuna dayandığını göstermektedir. Bu korkulara kapılanlar sadece&nbsp;Freud’un bilinçdışı hakkında çizdiği tablodan ürken insanlar&nbsp;değildir; bu korkular bizzat psikoanalizin yaratıcısını bile tedirgin etmişlerdir. Freud bana da itiraf ettiği gibi, kendi cinsellik teorisini bir dogma haline getirmenin gerekli olduğunu,&nbsp;zira muhtemel bir "okültizm salgınına karşı bu teorinin tek&nbsp;mantık kalesi olacağını düşünmüştür. Freud bu sözleriyle bi-linçdışının “okült” yorumlara yol açabilecek pek çok şey barındırdığına inancını ifade etmekteydi, ki bu gerçekten de öyledir.&nbsp;Bu "arkaik izlerdin veya içgüdüler üzerine inşa edilen ve onları&nbsp;dile getiren arketipsel formların bazen korku uyandıran gizemli bir özelliği vardır. Bunlar yok edilmesi, silinmesi mümkün&nbsp;olmayan özelliklerdir, çünkü ruhun en derinlerine kök salan temelleri oluştururlar. Bunları akılla kavramak olanaksızdır ve&nbsp;insan bunların ortaya çıkışını bastırdığı zaman, bir başka biçimde yeniden belirirler. Yalnızca benlik bilgisinin gelişmesini&nbsp;değil, psikolojinin daha geniş anlamda anlaşılmasını ve bilinmesini de engelleyen işte bu bilinçdışı psişe (esas ruh) korkusudur: Çoğu kez bu korku o denli büyüktür ki insan kendisine&nbsp;bile itiraf etmeyi göze alamaz. Her dindar insanın ciddiyetle&nbsp;düşünmesi gereken bir sorudur bu; böylece belki aydınlatıcı bir&nbsp;yanıt bulunabilir.</p>

  <p><br /></p>

  <p>Bilimselliğe yönelik psikoloji soyut bir yöntem izlemeye mecburdur; yani ele aldığı nesneyi bütünüyle gözden kaçırmamak için o nesneden kendisini gerektiğince uzak tutmak zorundadır. Laboratuar psikolojisinin bulgularının çoğunlukla&nbsp;aydınlatıcı, hatta ilginç bile olamaması işte bu yüzdendir. Nesnenin kendisi görüş alanına ne kadar egemen olursa, ondan çıkartılacak bilgi o kadar pratik, ayrıntılı ve canlı olacaktır. Bu&nbsp;demektir ki araştırma konusu olan nesneler daha da karmaşık&nbsp;hale gelecekler, artan sayıları ile orantılı olarak tek tek nesnelerin belirsizlik faktörü de artacak, bu da hata yapma olasılığını&nbsp;arttıracaktır. Akademik psikoloji, bir ölçüde haklı olarak, bu&nbsp;riski almaktan korkar ve hata payının düşük olduğu daha basit&nbsp;sorular sorarak, karmaşık durumlara girmekten kaçınır. Doğayı araştıran sorulan seçmekte ise tam bir özgürlüğe sahiptir.</p>

  <p><br /></p>

  <p>Tıbbi psikoloji bu, az veya çok, gıpta edilesi konumdan çok uzaktır. Burada soruyu soran deneyi yapan kişi değil, nesnenin&nbsp;kendisidir. Doktor kendi seçimi olmayan, özgürce karar vere-bilseydi belki de hiçbir zaman seçmeyeceği gerçeklerle karşı&nbsp;karşıyadır. Hayati soruları soran hastalığın ya da hastanın kendisidir — bir başka deyişle burada Doğa doktorla deney yapar&nbsp;ve ondan yanıtları bekler. Bireyin ve onun durumunun tekliği&nbsp;(eşsizliği) doktorun yüzüne bakıp ondan bir cevap ister. Doktorun doktor olarak görevi belirsizlik faktörleri ile dolup taşan&nbsp;durumlarla başa çıkabilmektir. İlk başta genel deneyimlere dayanan prensipleri uygulayacaktır, ama kısa sürede bu tür prensiplerin gerçekleri ifade etmekte ve vakanın kendine özgü tabiatına yanıt vermekte yetersiz kaldığını görecektir. Doktorun&nbsp;kavrayışı ve bilgisi ne kadar derinleşirse, genel prensiplerin anlamı o kadar azalır. Ancak bu prensipler objektif bilginin temel&nbsp;taşlarıdırlar ve bilginin ölçüldüğü kıstasları oluştururlar. Gerek hastanın, gerekse doktorun “anlayışı” arttıkça, durum giderek daha kişiselleşir. Başlangıçta avantaj olan şey, tehlikeli bir&nbsp;dezavantaja dönüşebilir. Öznelleştirme (teknik terimiyle,&nbsp;transferans, yani geçmişte yaşanan duyguların analiste aktarılması ve karşı-transferans) çevreden soyutlanma, yani her iki tarafın da arzulamadığı, ancak anlamanın ağır bastığı ve artık&nbsp;bilginin dengeleyemediği durumlarda kaçınılmaz olan bir sosyal sınırlanma yaratır. Anlama derinleştikçe bilgiden uzaklaşır.&nbsp;İdeal bir anlama her iki tarafında diğerinin yaşadığı deneyimleri hiç düşünmeden birlikte yaşayabilmesidir —katıksız bir&nbsp;öznellik içinde hiçbir sosyal sorumluluk taşımadan ve hiç eleştiri yapmadan pasif bir anlayış durumuna girmektir. Bu derece&nbsp;ileri düzeyde bir anlama, kuşkusuz, mümkün değildir, zira iki&nbsp;ayrı bireyin birbiriyle bilfiil özdeşleşmelerini gerektirir. İlişki&nbsp;er veya geç öyle bir noktaya gelir ki, taraflardan biri diğerinin&nbsp;kimliğiyle bağdaşmak için kendi bireyiğini feda etmeye zorlandığını hisseder. Bu kaçınılmaz sonuç anlamayı durdurur,&nbsp;çünkü anlama her iki kişinin de bireyliklerine sahip çıkmalarını gerektirir. Dolayısıyla anlamayı anlama ile bilginin denge&nbsp;içinde olduğu noktaya kadar götürmekte yarar vardır, zira anlamak önünde sonunda her iki tarafa da zarar verir.</p>

  <p><br /></p>

  <p>Bu sorun karmaşık ve bireysel durumların bilinmesi ve anlaşılması gereken zamanlarda ortaya çıkar. Psikolojinin özgün görevi bu bilgi ve anlamayı sağlamaktır. Eğer bulunduğu konumdan ötürü, en kritik anda, kendisini ait olduğu mezhebin&nbsp;peşin yargılarına dayanan bir kıstası uygulamak zorunda his-setmeseydi, insanların ruhlarını tedavi etme gayreti içindeki&nbsp;günah çıkartıcı papazın da yapması gereken şey bu olurdu. Oysa, bireyin birey gibi varolma hakkı kolektif bir önyargı tarafından engellenmekte, çoğu kez en can alıcı yerinden sakatlanmaktadır. Bunun tek istisnası, bireyin dinsel sembolü, örneğin&nbsp;İsa'nın örnek yaşamını, somut biçimde anladığı ve bundan tatmin olduğunu hissettiği zamandır. Günümüzde bunun ne kadar gerçekleştiği sorusunun karşılığını başkalarına bırakıyorum. Her koşulda, bir doktor genellikle mezhepsel önyargıların pek az şey ifade ettiği veya hiç etmediği hastaları tedavi&nbsp;eder. Doktor mesleği gereği mümkün olduğunca az peşin hükümlü olmak zorundadır. Aynı şekilde, metafizik (yani kanıtlanması mümkün olmayan) inançlara ve fikirlere saygı göstermekle birlikte, bunlara evrensel bir geçerlilik tanımamaya dikkat eder. Bu tedbir gereklidir, çünkü kişiliğin bireysel (eşsiz)&nbsp;özellikleri dışardan gelen keyfi müdahaleler ile çarpıtılmamalı-dır. Doktor bunu çevresel etkilere, kişinin kendi iç gelişimine&nbsp;ve —en geniş anlamıyla— ister iyi, ister kötü, kaderin yargısına bırakmalıdır.</p>

  <p><br /></p>

  <p>Belki birçok insan bu tedbiri abartılı bulacaktır. Ancak, iki bireyin arasındaki diyalektik süreci etkileyen o kadar çok karşılıklı faktör vardır ki, bu süreç son derece ihtiyatla yürütülse&nbsp;bile, sorumluluk sahibi bir doktor hastasının zaten yenik düştüğü kolektif faktörlere bir de kendisi, gereksiz yere, yenilerini eklemekten kaçınmak zorundadır. Dahası, bir doktor çok iyi&nbsp;bilir ki ne kadar değerli olursa olsun ahlaki kurallar vaaz etmekle hastasını sadece açık bir düşmanlığa veya gizli bir direnişe itecek ve tedavisinin amacını gereksiz yere tehlikeye atmış&nbsp;olacaktır. Günümüzde bireyin ruhsal durumu reklam, propaganda ve diğer oldukça iyi niyetli öğüt ve telkinlerle o kadar&nbsp;tehdit altında tutulmaktadır ki, hastaya yaşamında bir kez olsun “yapmak zorundasın”, “etmek zorundasın" gibi yetersizliğini yüzüne vuran mide bulandırıcı sözler duymadan bir ilişki&nbsp;kurabilme fırsatı verilmelidir. Doktor, hem dışardan gelen sal-dınlara, hem de bunların bireyin ruhunda yarattığı geri tepmelere karşı bir savunma avukatı görevini üstlenmek zorunda hisseder kendisini. Gerek içimizde, gerekse dışımızda gayet belirgin emniyet kılıflarının bulunduğu düşünülürse, anarşik içgüdülerin dizginlerinden kurtulacağı korkusu fazlasıyla abartılan&nbsp;bir olasılıktır. Her şeyden önce, insanların çoğunda, sadece genel ahlaka değil, aynı zamanda uygun kabul edilen şeylere ve&nbsp;ceza kanunlarına kafa tutmayı engelleyen doğal bir korkaklık&nbsp;vardır. İnsanın değil bireyliğini özgürce yaşayabilmek, bireyliğin ilk kıpırtılarını bilincinde harekete geçirebilmek için bile&nbsp;harcadığı muazzam çabanın yanında bu korku hiç kalır. Ve bireysel dürtülerin fazlasıyla aceleci ve düşüncesizce dışa vurulduğu yerde, doktor bunları hastasının çare olarak gördüğü kendi dar görüşlülüğü, acımasızlığı ve alaycılığından korumak zorundadır.</p>

  <p><br /></p>

  <p>Diyalektik görüşmeler ilerledikçe, bir noktada bu bireysel dürtülerin değerlendirilmesi gerekir. O aşamaya gelindiğinde&nbsp;hasta, kolektif düşünceye katılıyor olsa bile, toplumsal eğilimi&nbsp;taklit etme isteği ile değil, kendi içgörüsü ve kararı ile hareket&nbsp;edebilmek için gerekli yargılama yeteneğine ulaşmış olmalıdır.&nbsp;Kendi ayaklan üzerinde sağlam durmadığı sürece, o sözde objektif değerlerin ona hiçbir yararı olamaz, çünkü o zaman bu&nbsp;değerler onun karakterinin yerine geçerler ve bireyliğini bastırmasına yol açarlar. Doğal olarak, toplumun kendini kötü bir&nbsp;öznelcilikten koruma hakkı vardır, ama toplumun kendisi bi-reyleşmemiş insanlar tarafından oluşturulduğu sürece, tamamen acımasız bireycilerin merhametine kalacaktır. Ne kadar&nbsp;gruplar ve örgütler halinde biraraya gelinirse gelinsin — toplumu bir diktatöre gönüllü olarak boyun eğmeye hazır kıvama&nbsp;getirende işte bu gruplaşma ve bireysel kişiliğin yok olmasıdır.</p>

  <p><br /></p>

  <p>Yanyana toplanan milyonlarca sıfır, maalesef, bir etmez. Önünde sonunda her şey bireyin kalitesine bağlıdır, ama, çağımızın, uzağı görememe alışkanlığı sadece büyük sayıları ve kitle örgütlerini hesaba katmaktadır. Sanki, iyi disiplinli bir kalabalığın bir tek deli adamın elinde neler yapabileceğini tüm dünya&nbsp;yeterince görmemiş gibi. Maalesef bu gerçek kafalarımızda pek&nbsp;derine işleyememiştir ve bu konudaki körlüğümüz son derece&nbsp;tehlikelidir. İnsanlar gayet hoşnut bir şekilde örgütlenmeye devam etmektedirler. En güçlü örgütlerin ancak liderlerinin korkunç acımasızlığı ve sloganların en ucuzu sayesinde ayakta kaldığı konusunda en ufak bir bilince sahip olmadan, çare kitle&nbsp;hareketinin egemenliğinde aranmaktadır.</p>

  <p><br /></p>

  <p>Kiliselerin bile — amacı bireysel (yalnız) ruhu kurtarmak olan o Kiliselerin bile — şeytanı başlarından kovmak için kendilerini kitle hareketinin hizmetine sunmaları çok tuhaftır.&nbsp;Onlar da kitle psikolojisinin temel gerçeğinden, yani kitle içindeyken bireyin ahlaken ve ruhen daha alt düzeyde olacağından&nbsp;bihaber görünmektedirler. Bu nedenle bireyin ruhunun yeniden doğmasına yardım etmek olan asıl görevleri ile fazla uğraş-mamaktadırlar. Maalesef çok açıktır ki, birey kendini ruhen yeniden yaratamazsa, toplum da yaratamaz, çünkü toplum kurtuluşu arayan bireylerin toplamından oluşur. Dolayısıyla, ben Kiliselerin yapmaya çalıştıkları şeyi —ki görünüşe bakılırsa yapıyorlar da— yani bireyi uyuşuk ve kafasız bir kitlenin içinden&nbsp;çekip çıkartmak ve ona en önemli unsurun kendisi olduğunu,&nbsp;dünyanın kurtuluşunun bireyin ruhunun kurtuluşunda yattığını anlatmak yerine, onu bir sosyal örgüte katılmaya zorlamalarını ve sorumsuz bir düzeye indirgemeye çalışmalarını büyük&nbsp;bir yanılsama olarak görüyorum. Kitlesel toplantıların kişiye&nbsp;böyle kurtuluş düşünceleri sergiledikleri ve kitle telkini yoluyla bu fikirleri ona aşıladıkları doğrudur, ancak bu sarhoşluk hali geçtiğinde kitle insanı kendisini bir başka daha bariz ve çığırtkan bir slogana hemen teslim eder. Bireyin Tanrı ile kişisel&nbsp;ilişkisi bu tehlikeli etkilere karşı güçlü bir kalkandır. İsa mü-ridlerini hiç kitle toplantılarına çağırmış mıdır? Beslediği beş&nbsp;bin kişiden bir teki bile, Peter gibi taş yürekli bir adamın bile&nbsp;tereddütler içinde kıvrandığı anlarda, "Çarmıha gerin!” diye&nbsp;bağıran güruhun karşısına dikilip “durun” diyebilmiş midir?&nbsp;İsa ile havarisi Paul, kamuoyunu gözardı ederek, kendi bireysel&nbsp;yollarında içsel deneyimlerine güvenerek, yoluna devam eden&nbsp;insanların prototipleri değil midir?</p>

  <p><br /></p>

  <p>Bu tartışma elbette Kilise’nin karşı karşıya bulunduğu durumun gerçekliğini gözden kaçırmamıza neden olmamalıdır. Kilise telkin yoluyla bireyleri birleştirerek, şekilsiz bir kitleyi&nbsp;inananlar topluluğuna dönüştürmeye ve bu organizasyonu bi-rarada tutmaya çalışırken, yalnızca büyük bir sosyal hizmet görmekle kalmaz, aynı zamanda bireye anlam dolu bir yaşamın paha biçilmez nimetini sunar. Ancak bunlar belli eğilimleri kural gereği teyid eden, ancak onları değiştirmeyen özelliklerdir.&nbsp;Ne yazık ki deneyimlerimiz kişinin, ne kadar topluluğa üye&nbsp;olursa olsun, içindeki insanın hep aynı kaldığını göstermiştir.&nbsp;Çevresi ona ancak kendi çabası ve acısı ile elde edebileceği şeyi&nbsp;bir armağan gibi veremez. Aksine, elverişli çevre koşulları her&nbsp;şeyi dışardan bekleme eğilimini sadece güçlendirir —hatta dış&nbsp;gerçeklerin sağlayamayacağı dönüşümü, yani insanın iç dünyasında gerçekleşen köklü bir değişimi bile dışardan bekleme&nbsp;eğilimini arttırır. Oysa böylesi bir dönüşüme, kitle fenomenin&nbsp;şiddetlendiği, artan nüfusla ilerde daha da şiddetleneceği çağımızda her zamankinden daha çok ihtiyaç vardır. Kitle örgütlerinde yan yana dizdiğimiz şeyin ne olduğunu ve bireysel insanın, yani istatistiksel değil gerçek insanın, doğasını neyin oluşturduğunu kendimize sormanın tam zamanıdır. Bu da ancak&nbsp;yeni bir kendini-besleme sürecini başlatmakla mümkün olabilir.</p>

  <p><br /></p>

  <p>Tüm kitle hareketleri, tahmin edebileceğimiz gibi, büyük sayılardaki kalabalıkların oluşturduğu düzlemden aşağı kolay&nbsp;kayarlar. Kalabalığın olduğu yerde güvenlik vardır; çoğunluğun inandığı şey tabii ki doğru olmalıdır; çoğunluğun istediği&nbsp;şey peşinden gitmeye değer, gerekli ve dolayısıyla iyi olmalıdır.&nbsp;Kalabalığın çıkarttığı gürültüde istekleri kaba kuvvetle elde&nbsp;etme gücü yatar; hepsinden tatlısı ise, çocukluğun ülkesine,&nbsp;ana şefkatinin cennetine, dertsiz, tasasız ve sorumsuz bir dünyaya yavaşça ve hiç acı çekmeden girivermekcir. Düşünmek ve&nbsp;halletmek yukandakilerin yapacağı işlerdir; her sorunun cevabı hazırdır; tüm ihtiyaçlar yerine getirilir. Kitle insanının gördüğü çocukluk düşleri o kadar gerçekdışıdır ki, bu cennetin&nbsp;bedelini kim ödüyor diye sormak aklına gelmez. Hesap dengesi daha üst bir politik veya sosyal otoriteye bırakılır, o da bu&nbsp;görevi istekle üstlenir, çünkü gücünü daha da arttıracaktır.&nbsp;Otoritenin gücü ne kadar artarsa birey o kadar zayıflar ve çare-sizleşir.</p>

  <p><br /></p>

  <p>Bu tür sosyal koşulların yaygın olarak geliştiği her yerde zorbalığa giden yol açılmıştır ve bireyin özgürlüğü spiritüel ve&nbsp;fiziksel köleliğe dönüşmüştür. Her zorba ipso facto (doğası gereği) ahlaksız ve acımasız olduğu için, yöntemlerini seçmekte hâlâ bireyi hesaba katan bir kurumdan çok daha özgürdür. Böyle&nbsp;bir kurum örgütlü Devlet'le bir çelişkiye düştüğü.zamâoJcen-di ahlak değerlerinin gerçek bir dezavantaj olduğunu farkeder&nbsp;ve kendisini rakibinin yöntemlerini benimsemek zorunda hisseder. Böylece, enfeksiyon direkt yoldan bulaşmasa bile, kötülük neredeyse zorunluluktan ötürü yayılır. Enfeksiyon tehlikesi, tüm Batı dünyasında olduğu gibi, büyük sayılara ve istatistiklere belirleyici önem verilen yerlerde daha da ciddidir. Kitlelerin boğucu gücü şu veya bu şekilde her gün gazeteler yoluyla gözlerimizin önünde resmi geçit yapar ve bireyin önemsizliği öyle kuvvetle aşılanır ki insan kendi sesini duyurabilme&nbsp;ümidini tümden kaybeder. O eskimiş liberté, égalité, fraternité&nbsp;(özgürlük, eşitlik, kardeşlik) fikirleri bireye yardımcı olamaz,&nbsp;çünkü isteklerini yöneltebileceği tek insanlar onun cellatları,&nbsp;yani kitlelerin sözcüleridir.</p>

  <p><br /></p>

  <p>Örgütlü kitleye direnebilmek, ancak ve ancak, insanın bireyliğini o örgütün organizasyonu kadar iyi organize etmesi ile mümkündür.&nbsp;Bu önerimin günümüzün insanına hemen hiç anlaşılmaz geleceğinin farkındayım. Bu konuda yardımcı olabilecek olan insanın bir mikrokozmos olduğu, büyük kozmosun minyatür bir&nbsp;yansıması olduğu yolundaki ortaçağ görüşü çok uzun zaman&nbsp;önce insanı bırakmıştır. Ne var ki onun dünyayı kucaklayan ve&nbsp;koşullandıran bir ruhu olduğu gerçeği dimdik ayaktadır. Mak-rokozmosun imgesi sadece ruhsal bir varlık olarak insanda izlerini bırakmakla kalmamıştır, insan da bu imgeyi giderek genişleyen ölçüde bizzat yaratmaktadır. Birey bir yandan bu kozmik ‘‘haberleşmeyi” yansıtıcı bilinci sayesinde kendi içinde yürütmekte, öte yandan, içgüdülerinin kalıtımsal ve arketipsel&nbsp;özelliği sayesinde dışına taşımakta ve çevresiyle bağlar kurmaktadır. Ama içgüdüleri onu makrokozmosa sadece bağlamaz, bir bakıma makrokozmostan kopartır da, çünkü arzuları&nbsp;onu değişik yönlere çeker. Bu şekilde kendisiyle sürekli bir çelişki yaşar ve yaşamına bölünmez bir amaç -doğasının diğer&nbsp;yönlerini bastırmak zorunda kalacağı için bedelini çok ağır&nbsp;ödeyeceği bir amaç- verebilmeyi nadiren başarır. İnsanın böyle&nbsp;bir tek-yönlülüğe kendini zorlamasının gerçekten değip değmeyeceğini sık sık kendine sorması gerekir, çünkü insan ruhunun doğal hali bileşimindeki unsurların birbirlerini itip kakmasından ve davranışlarının birbirleriyle çelişmesinden — yani bir ölçüde çözülmekten oluşur. Budizmde buna “on bin şeye” bağlanmak denir. Bu tür bir durum düzeni ve sentezi arzular.</p>

  <p><br /></p>

  <p>Nasıl kalabalıkların, hepsi de karşılıklı doyumsuzluk ve kızgınlıkla biten, kaotik hareketleri bir diktatörün iradesi ile&nbsp;belli bir yöne çekiliyorsa, Çözülmüş durumdaki bireyin de yönlendirilmeye ve düzene sokucu bir prensibe ihtiyacı vardır.&nbsp;Ego-bilinci bu rolü kendi iradesinin oynamasını ister, ama onu&nbsp;niyetlerinden saptıran güçlü bilinçdışı faktörleri görmezden&nbsp;gelir. Eğer sentez amacına ulaşmak istiyorsa, önce bu faktörleri tanımak zorundadır. Ya bunları bizzat deney imlemek zorundadır, ya da bu faktörleri açıklayan ve senteze ulaştıran kutsal ve&nbsp;esrarlı bir sembole sahip olması gerekir. Modem insanın ifade etmeye çalıştığı şeyi anlayan ve açıkça dile getiren bir dinsel&nbsp;sembol bu işi görebilir; ama bizim Hıristiyanlık sembolü anlayışımız bugüne dek bunu başaramamıştır. Aksine, dünyanın&nbsp;bölünmesiyle oluşan korkunç çatlak tam da “Hıristiyan” beyaz&nbsp;adamın yaşadığı bölgeden geçmektedir ve bizim Hıristiyan&nbsp;dünya görüşümüz, komünizm gibi arkaik bir sosyal düzenin&nbsp;yeniden hortlamasını önleyememiştir.</p>

  <p><br /></p>

  <p>Bu demek değildir ki Hıristiyanlık bitmiştir. Aksine, ben inanıyorum ki günümüzün dünya koşullan karşısında köhne-miş olan şey Hıristiyanlık değil, bizim onu kavrayışımız ve yo-rumlayışımızdır. Hıristiyanlık sembolü kendi içinde gelişmenin tohumlarını taşıyan canlı bir şeydir. Gelişmeye devam edebilir; bu tümüyle bize bağlı, kafamızı önümüze koyup Hıristiyanlığın önermelerini yeniden ve daha etraflıca düşünmemize&nbsp;bağlıdır. Bu, bireye ve benliğin mikrokozmosuna karşı eskisine göre çok farklı bir yaklaşımı gerektirmektedir. İnsanın&nbsp;önünde ne gibi yolların açık olduğunu, hâlâ nasıl içsel deneyimler yaşayabileceğini ve dinsel mitlerin altında hangi ruhsal&nbsp;gerçeklerin yattığını kimsenin bilmemesi işte bu yüzdendir.&nbsp;Bu durumun üstüne öyle evrensel bir karanlık çökmüştür ki&nbsp;hiç kimse niçin kendini bir şeye adaması gerektiğini, adarsa&nbsp;bunu nereye kadar götürmesi gerektiğini bilememektedir. Bu&nbsp;problemin karşısında hepimiz çaresiziz.</p>

  <p><br /></p>

  <p>Bunda şaşılacak bir şey yoktur, çünkü tüm kozlar karşıtlarımızın elindedir. Onlar büyük taburlara ve onların ezici gücüne başvurabilirler. Politika, bilim ve teknoloji onların tarafında-dır. Bilimin heybetli iddiaları insan aklının şimdiye dek ulaştığı en yüksek entelektüel kesinliği, netliği temsil etmektedir.&nbsp;Ya da en azından, eski çağların geriliği, karanlığı ve batıl&nbsp;inançları hakkında yüz kat aydınlanmış günümüz insanına öyle gelmektedir. Hocalarının ölçülebilmesi mümkün olmayan&nbsp;faktörleri birbirleriyle yalan yanlış karşılaştırarak ciddi biçimde hata yapmış olabilecekleri hiç aklına gelmez. Sorularını yönelttiği entelektüel seçkinlerin bugün bilimin imkansız gördüğü şeylerin her zaman imkansız olduğu konusunda fikir birliği&nbsp;ettiği günümüz ortamında bu daha da geçerlidir. Her şeyden&nbsp;önce, ona dünyaötesi bir bakış açısı verebilecek olan inancın&nbsp;gerçekleri, bilimsel gerçeklerle aynı bağlamda ele alınmaktadır. Birey Kiliseyi ve kendilerine ruhu tedavi etme görevinin&nbsp;verilmiş olduğu kilise sözcülerini sorguladığı zaman, bir imana —kesinlikle dünyevi bir kurum olan imana— mensup olmanın dinsel inancın zorunlu kıldığı bir koşul olduğu, bireyin&nbsp;kuşkuya düştüğü inanç sorunlarının somut tarihi olaylar olduğu, belli ritüel davranışların mucizevi sonuçlar yaratacağı,&nbsp;İsa’nın kendisinin yerine çektiği acıların onu günahtan ve sonuçlarından (yani ebedi lanetten) kurtarmış olduğu söylenmektedir. Eğer birey, elindeki sınırlı olanaklarla, bu sorular üzerinde düşünmeye başlarsa, hiçbir şey anlamadığını ve önünde sadece iki seçenek bulunduğunu itiraf etmek zorunda kalacaktır:&nbsp;ya tam inanacak, ya da anlayamadığı, içinden çıkamadığı bu&nbsp;iddiaları tümden reddedecektir.</p>

  <p><br /></p>

  <p>Günümüzün insanı kendisine Devlet tarafından sokuşturulan tüm o “gerçekleri” kolayca düşünüp anlayabildiği halde, açıklamaları olmadığı için dini konuları anlamakta büyük zorluk çekmektedir. (“Okuduğunu anlıyor musun?” O da dedi ki,&nbsp;“Biri bana yol göstermezse, nasıl anlayabilirim?” İncil, Bölüm&nbsp;8:30.) Eğer, buna rağmen insan hâlâ dinî inançlarının tümünü&nbsp;bir yana atmadıysa, bunun nedeni dinsel dürtülerin içgüdüsel&nbsp;bir temele dayanması ve dolayısıyla tamamen insana özgü bir&nbsp;fonksiyon olmasıdır. Bir insanın elinden tanrılarını alırsanız,&nbsp;karşılığında ona yeni tanrılar vermek zorunda kalırsınız. Kitle&nbsp;Devletinin liderleri tanrılaş t iril mayı önleyemezler ve bunun zor&nbsp;gücüyle yapılmadığı yerlerde, onun yerine saplantılı ve şeytansı bir enerjiyle dolu başka faktörler ortaya çıkar —örneğin, para, iş, politik nüfuz, vb. Ne zaman doğal İnsanî fonksiyonlar&nbsp;yok olsa, yani bunları bilinçli ve maksatlı ifade hakkı insanın&nbsp;elinden alınsa, genel bir kargaşa doğar. İşte bu yüzden, doğal&nbsp;olarak, modern insan Akıl Tanrıçasının da zaferiyle genel bir&nbsp;nevrotikleşme sürecine girmiştir. Demir Perde’nin dünyayı&nbsp;ayırması gibi insanın kişiliğinde de bir ayrışma olmaktadır. Sınır çizgisini oluşturan dikenli teller, hangi tarafta yaşıyor olursa olsun günümüz insanının ruhunu da sarmıştır. Ve nasıl tipik&nbsp;bir nevrotik kendi gölge yönünün farkında değilse, normal insan da, tıpkı nevrotik gibi, komşusunda ya da o büyük perdenin arkasındaki insanda kçndi gölgesini hissetmektedir. Hatta bir tarafın kapitalizmi, diğer tarafın da komünizmi şeytanın ta kendisi gibi göstermesi politik ve sosyal bir görev haline gelmiştir, böylece dışarıya bakan gözler büyülenip insanın içindeki yaşama bakması engellenmiş olur. Ama nasıl nevrotik insan, karanlık yüzünün bilincinde olmasa bile, ruhsal durumunda her şeyin yolunda gitmediğini belli belirsiz sezerse, Batılı insan da&nbsp;ruhuna ve “psikolojiye” karşı içgüdüsel bir ilgi geliştirmektedir.</p>

  <p><br /></p>

  <p>İşte bu noktada doktor ister istemez dünya sahnesine çağırılmış ve kendisine bireyin en mahrem ve gizli yaşamıyla ilgili, ama son kertede Zeitgeist'in (“Çağdaş Zamanın Ruhu”nun) direkt sonuçlarını yansıtan sorular yöneltilmiştir. Kişisel nitelikli belirtilerinden ötürü bu malzeme genellikle “nevrotik”&nbsp;olarak görülür ve bu doğrudur, çünkü bir yetişkinin psişesinin&nbsp;içeriği ile uyuşmayan, dolayısıyla eğer bilinç düzeyine çıkacak&nbsp;olursa ahlaki yargılarımızla bastıracağımız, çocuksu fantezilerden oluşan bir malzemedir bu. Bu tür fantezilerin çoğu, doğal&nbsp;olarak, çocuksu biçimleriyle bilinç düzeyine gelmezler. Hatta&nbsp;bunların bilinç düzeyine çıkabildiklerini ve bilinçli olarak bastırıldıklarını söylemek de çok güçtür. Daha ziyade, bunların&nbsp;her zaman varolduklarını, ya da her koşulda bilinçdışında geliştiklerini ve psikologun devreye girmesi ile bilinç eşiğine ulaşıncaya kadar bu durumda varlıklarını sürdürdüklerini söyleyebiliriz. Bilinçdışı fantezilerin faaliyete geçmesi bilincin kendisini kritik bir durumda hissettiği zaman gerçekleşen bir işlemdir. Öyle olmasaydı, fanteziler normal bir şekilde üretilir ve arkasından her zamanki nevrotik rahatsızlıklar baş gösterirdi.&nbsp;Oysa gerçekte, bu tür fanteziler çocukluk dünyasına aittirler ve&nbsp;bilinçli yaşamda, ancak anormal koşullar nedeniyle olgunlaşmadan önce uyarıldıkları için rahatsızlıklara yol açarlar. Bu durum özellikle, anne-babadan zararlı etkilerin geldiği, çocuğun&nbsp;içinde yaşadığı atmosferi zehirleyen ve ona ruhsal dengesini bozan çelişkiler yaşatan ortamlarda meydana gelir.</p>

  <p><br /></p>

  <p>Yetişkin bir insanda bir nevroz patlak verdiğinde, çocukluğunun fantezi dünyası yeniden ortaya çıkar ve nevrozun başlangıcı çocuksu fantezilerin varlığı ile bağlantılı bir nedensellikle açıklanır. Ancak bu, fantezilerin aradaki zamanda neden hiçbir&nbsp;patolojik etki geliştirmediklerini açıklamamaktadır. Bu patolojik etkiler ancak bireyin bilinçli yollarla üstesinden gelemediği bir durumda ortaya çıkarlar. Kişiliğin gelişiminde oluşan&nbsp;bu duraklama, herkeste saklı duran ve bilinçli kişilik engellenmeden yoluna devam ettiği sürece hiç faaliyet göstermeyen çocuksu fantezilere bir yol açar. Fanteziler belli bir yoğunluğa&nbsp;ulaştıkları zaman, bilinçte belirmeye başlarlar ve hastanın kendisinin de farkedeceği bir çatışma ortamı yaratırlar. Onu farklı&nbsp;karakterlere sahip iki ayrı kişiliğe bölerler. Ne var ki, bu ayrışma, (kullanılmadığı için) bilinçten akıp giden enerji bılinçdışı&nbsp;kişiliğin olumsuz özelliklerini, bilhassa çocuksu özelliklerini&nbsp;güçlendirdiği zaman, yani çok önceden, bilinçdışında hazırlanmıştır.</p>

  <p><br /></p>

  <p>Bir çocuğun normal fantezileri aslında içgüdüsel dürtülerden doğan hayalgiicünden başka bir şey olmadığı ve bu yüzden gelecekteki bilinçli faaliyetlerin bir ön alıştırması sayılabileceği için, bir nevrotiğin fantezileri, her ne kadar patolojik olarak&nbsp;şekil değiştirmiş ve belki de enerjinin bastırılması ile yolundan&nbsp;sapmış ise de, özünde normal içgüdüler taşır. Bunun işareti de&nbsp;koşullara ve çevreye uyum sağlama yeteneğidir. Nevrotik bir&nbsp;hastalık daima uyum sağlanamayan bir değişme gösterir, normal etkinlik ve buna uygun “hayalgücü” bozulur. Oysa, içgüdüler etkinlik ve form açısından son derece eski ve bir hayli tutucudurlar. Zihinde tasarlandığı zaman bu şekil (form), içgüdüsel dürtüyü görsel ve somut olarak, tıpkı bir resim gibi gösteren bir imge olarak belirir. Örneğin, eğer bir yucca güvesinin<a id="footnote1"></a><sup><a href="#bookmark0">1</a></sup>&nbsp;psişesini inceleyebilseydik, içinde gizemli ve hayret verici bir&nbsp;düşünce modeli bulunduğunu görebilirdik. Bu model güveyi&nbsp;döllenme ve gübreleme faaliyetini yucca bitkisi üzerinde yapmaya mecbur ettiği gibi, durumun bütününü de “fark etmesine'" yardımcı olurdu. İçgüdü kesinlikle kör ve belirsiz bir dürtü değildir, çünkü belli bir dış etki karşısında kendini ayarlar&nbsp;ve uyum sağlar. Bu durum ona belirli ve indirgenemez bir form&nbsp;verir. İçgüdü orijinal ve kalıtımsal olduğu için, formu da çok&nbsp;eski, yani arkeîipseldir. Bedenin formundan bile daha yaşlı ve&nbsp;tutucudur.</p>

  <p><br /></p>

  <p>Bu biyolojik gerçekler tabii ki, bilinç, irade ve akıl sahibi olduğu halde hâlâ genel biyoloji kapsamı içinde bulunan Ho-mo sapiens için de geçerlidir. Bilinçli aktivitemizin özünde içgüdüye dayandığı, dinamizmini ve düşünce biçiminin temel&nbsp;özelliklerini içgüdüden aldığı gerçeği hayvanlar dünyası için&nbsp;de, insan psikolojisi için de aynı önemi taşır. İnsanın bilgisi, aslında bize apriori (önsel) olarak verilen ezeli düşünce modellerine sürekli olarak uyum sağlama çabasından oluşur. Bu düşünceleri belli ölçüde değiştirmek gerekir, çünkü özgün şekilleriyle arkaik bir yaşam tarzına uygundurlar ve artık çok değişmiş&nbsp;bir çevrenin gereksinimlerine karşılık veremezler. Eğer yaşantımıza içgüdüsel bir dinamizm akışı sağlamak istiyorsak, ki varoluşumuz için bu çok gereklidir, o zaman bu arkeripsel formları günümüzün meydan okumalarına uygun ve yeterli fikirler&nbsp;olarak yeniden biçimlendiririmiz zorunludur.</p>

  <p><br /></p>

  <p><a id="bookmark0"></a><a href="#footnote1">1</a></p>

  <p><br /></p>

  <p><sup>Yucca güvesi, böcek ile bitki sembiyozunun (ortak yaşamının) klasik bir örneğidir.</sup></p>

  <p><br /></p>
</body>
</html>
