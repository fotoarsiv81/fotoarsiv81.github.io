<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>Yaşama Felsefî ve Psikolojik Yaklaşım</h2>

  <p>Fikirlerimiz, ne yazık ki, genel durumdaki değişimlerin gerisinde kalmak eğilimindeler. Başka cürlü de olamazdı, çünkü dünyada hiçbir şey değişmediği sürece, düşüncelerimiz de üç&nbsp;aşağı beş yukarı buna uyum sağlamışlar ve başarıyla işlev görüyorlar. Bu durumda değişmelerinin ve yeniden uyum sağlamalarının inandırıcı bir nedeni yok. Ancak koşullar çok şiddetli ve&nbsp;kesin bir şekilde değiştiği ve dış durum ile artık köhnemiş olan&nbsp;düşüncelerimiz arasında dayanılmaz bir çatlak oluştuğu zaman,&nbsp;Weltanschauung (dünya görüşü) veya yaşam felsefesi sorunu ortaya çıkar. Ve bu sorunla birlikte, içgüdüsel enerjinin akışını&nbsp;sağlayan ezelî imgelerin nasıl yeniden-yönlendirilecekleri veya&nbsp;yeniden-adapte edilecekleri sorusu gündeme gelir. Bunları atıp&nbsp;yerlerine yeni bir mantık düzenini yerleştiremeyiz, çünkü bu,&nbsp;dış koşulların kalıbına fazlasıyla uyan, insanın biyolojik ihtiyaçlarını yeterince dikkate almayan bir düzen olur. Dahası, ilk (orijinal) insana uzanan bir köprü kuramaz, aksine ona yaklaşmayı tümüyle engeller. Bu, Tanrı gibi insanı bir kalıba dökmeyi ama bunu Devlet adına yapmayı amaçlayan Marksist eğitim sistemiyle uyum içindedir. Günümüzde temel düşünce ve&nbsp;inançlarımız giderek daha mantıkçı oluyorlar. Felsefemiz artık,&nbsp;antik çağda olduğu gibi bir yaşam biçimi felsefesi değildir; salt&nbsp;entelektüel ve akademik bir uğraş haline gelmiştir. Arkaik törenleri ve kavramları ile mezhepsel dinlerimiz —kendi içlerinde savunulabilinir olmakla birlikte— Orta Çağda ciddi bir zorluğa yol açmayan, ama günümüzün insanına acayip ve anlaşılmaz gelen bir dünya görüşü sunmaktadırlar. Modern bilimsel&nbsp;dünya görüşü ile çelişkisine rağmen, insanın içindeki derin bir&nbsp;güdü onu bazı fikirlere —kelime karşılığıyla alınacak olsa, son&nbsp;beşyüz yıldan beri kaydedilen zihinsel gelişmeleri hiç hesaba&nbsp;katmayan düşüncelere— hâlâ sahip çıkmaya yöneltmektedir.&nbsp;Bunun bariz amacı insanın kendisini anlamsızlığın ve umutsuzluğun uçurumuna düşmekten kurtarmasıdır. Rasyonalist&nbsp;insanlar olarak çağımızın dinini körü körüne inanç bekleyen,&nbsp;dar kafalı ve köhnemiş bir din olarak eleştirebiliriz. Ancak asla&nbsp;unutmamalıyız ki imanlar, arketipsel karakterinden ötürü kendi içinde bir yaşam taşıyan sembollere (bu sembollerin yorumu&nbsp;tartışılabilir olsa da) sahip bir doktrin ileri sürerler. Sonuç olarak, entelektüel kavrayış her koşulda vazgeçilmez bir şey değildir. Sadece hissetme ve sezme yoluyla değerlendirme yapmanın&nbsp;yeterli olmadığı durumlarda, yani aklı en güçlü inanç vasıtası&nbsp;sayan insanlar karşısında gereklidir.</p>

  <p><br /></p>

  <p>Bu bakımdan inanç ile bilgi arasında açılan uçurumdan daha karakteristik ve semptomatik hiçbir şey yoktur. Bunların arasındaki karşıtlık o denli büyümüştür ki, artık insan bu iki kategorinin ve bunların dünyaya bakış açılarının birbirleriyle kıyaslanmasının imkansız olduğunu söylemeye zorlan maktadır. Oysa, ikisi de içinde yaşadığımız aynı ampirik dünya ile ilgilenmektedir, zira teoloji (dinbilim) bile inancın, kendi bildiğimiz dünyamızda algılayabileceğimiz tarihi gerçeklerle desteklendiğini söylemektedir. Örneğin, İsa gerçek bir insandır, birçok mucize gerçekleştirmiş, kaderine katlanmış, Pontius Pila-te döneminde ölmüş ve ölümünden sonra dirilmiştir. Teoloji&nbsp;Hıristiyanlığın en eski kayıtlarında yer alan ifadelerin yazılı efsaneler olarak kabul edilmesi ve dolayısıyla bunları sembolik&nbsp;olarak anlama eğilimini reddeder. Hatta bir süre önce, -hiç&nbsp;kuşkusuz "bilgiye” teslim olma eğilimi ile- bizzat Hıristiyan&nbsp;dinbilimciler inançlarının nesnesini “efsanelerden arındırma”&nbsp;girişiminde bulunmuşlardır. Bunu yaparken de, en önemli&nbsp;noktalarda çizgiyi keyfi olarak çekmeyi ihmal etmemişlerdir.&nbsp;Oysa, eleştirel bir aklın açık seçik bildiği gibi, efsaneler dinlerin ayrılmaz parçalarıdırlar ve inancı zedelemeden onları dışlamak mümkün değildir.</p>

  <p><br /></p>

  <p>İnanç ile bilgi arasındaki kopukluk, günümüzdeki zihinsel kargaşanın çok belirgin özelliği olan bölünmüş bilincin bir belirtisidir. Sanki iki ayrı insan, aynı konu üzerinde, ikisi de kendi&nbsp;bakış açısından, iki ayrı düşünceyi ileri sürmektedir. Ya da aynı insan yaşadığı şeyi iki farklı kafa yapısıyla resmetmektedir.&nbsp;“İnsan” yerine “modern toplumu” koyarsak, İkincisinin de zihinsel bir ayrışma, yani nevrotik bir sarsıntı geçirdiğini kolayca görebiliriz. Bu durumda, bir tarafın inatla Sağa, diğer tarafın Sola çekiştirmesi işleri hiç kolaylaştırmamak tadır. Her nevrotik psişe vakasında, kişinin kendisine de büyük acı veren durum işte budur. Ve bu derin acı yüzünden hasta doktora gider.</p>

  <p><br /></p>

  <p>Yukarıda kısaca, ama okuyucunun kafasını karıştırmamak İçin bazı pratik ayrıntıları da ekleyerek anlattığım gibi, doktor hastasının kişiliğinin her iki yansı ile de ilişki kurmak zorundadır, çünkü birinden alıp öteki yarıyı bastırdığı zaman değil, her ikisinden de aldığı zaman ortaya tam ve bütüncül bir insan&nbsp;koyabilir. Kişiliğin bir yarısı ile diğer yarısını bastırma alternatifi hastanın kendi başına yapmaya çalıştığı şeydir, çünkü Weltanschauung ona başka bir yol göstermez. Hastanın kişisel durumu prensipte kolektif durum ile aynıdır. İnsan toplumun bütününde görülen şeyleri kendi küçük Ölçeğinde yansıtan sosyal&nbsp;bir mikrokozmosdur veya tersine, en küçük sosyal birim olarak&nbsp;çoğala çoğala toplumsal ayrışmayı oluşturur. Bu ikinci olasılık&nbsp;daha muhtemeldir, çünkü yaşamın tek direkt ve somut taşıyıcısı bireysel kişiliktir. Oysa Toplum ve Devlet geleneksel fikirlerdir ve ancak belli sayıda birey tarafından temsil edilirlerse&nbsp;gerçeklik kazanabilirler.</p>

  <p><br /></p>

  <p>Tüm din-karşıtı özelliğine rağmen, çağımızın, kalıtımsal olarak, Hıristiyanlık tarihinin kendine özgü başarısının — Hıristiyan inancın temel direği olan Logosun ya da Kelamın Yüceliğinin — sıkıntısını çektiğine fazla dikkat edilmez. Hıristiyanlığı ancak söylenti yoluyla Öğrenmemize rağmen, kelâm&nbsp;(söz) gerçekten de tanrı haline gelmiş ve öylece kalmıştır. “Toplum” ve “Devlet” gibi sözcükler o denli somutlaştırılmıştır ki&nbsp;neredeyse birer kişilik haline gelmişlerdir. Sokaktaki insanın&nbsp;kafasında “Devlet” tarihte hiçbir kralın olmadığı kadar bitmez&nbsp;tükenmez bir iyilik vericisidir. Devletten istenir, onun himayesi talep edilir, sorumlu tutulur, ona şikayette bulunur, v$.. Toplum üstün bir ahlakî prenşip derecesine yükseltilir ve yaratıcı&nbsp;kapasitelerinden ötürü itibar görür.</p>

  <p><br /></p>

  <p>Tarihsel gelişimin bir aşamasında gerekli olan Kelâma büyük saygı göstermenin tehlikeli bir karanlık yönü olduğunu kimse farketmez görünüyor. Demek istiyorum ki, yüzyıllar boyu süregelen eğitimin sonucunda, kelâm evrensel bir geçerlilik&nbsp;kazandığı zaman, artık tanrısal insanla arasındaki esas bağa zarar verir. O zaman artık kişileşmiş bir Kilise, kişileşmiş bir&nbsp;Devlet ortaya çıkar; kelâma inanmak safdillik olur ve kelâmın&nbsp;kendisi her türlü yalana, kandırmaya gücü yeten şeytani bir&nbsp;slogan haline gelir. Arkasından her şeye inanan safdilli vatandaşı kandırmak için politik dalavereleri ve tavizleri ile propaganda ve reklam devreye girer. Ve yalan dünya tarihinde görülmemiş boyutlara ulaşır.</p>

  <p><br /></p>

  <p>Sonuçta, ilk özgün amacı tüm insanların birliğini ilan etmek ve onların birliğini bir yüce İnsan figüründe düşünmek olan kelâm, günümüzde herkesi birbirinden kuşkulandıran bir&nbsp;güvensizlik kaynağı haline gelmiştir. Kolay inanırlık en amansız düşmanlarımızdan biridir, ama nevrotik insanın kafasındaki kuşkuları bastırmak veya varolmanın külfetinden kaçmak&nbsp;için sığındığı geçici önlem de bu safdilliktir. İnsanlar bir insanı doğru yola sokmak için ne yapması “gerektiğini” “söylemenin” yeterli olduğunu düşünürler. Ancak onun bunu yapıp yapamayacağı veya yapmak isteyip istemediği apayrı bir konudur. Psikolog söylemekle, ikna etmekle, öğüt vermekle, akıl&nbsp;öğretmekle hiçbir şeyin elde edilemeyeceğini bilir. Hastasının&nbsp;ruhsal envanteri hakkında gerçek bilgilere sahip olmak ve detayları yakından tanımak zorundadır. Acı çeken hastasının bireyliği ile doğrudan, kişisel bir ilişki kurması onun kafasının&nbsp;içindekileri köşe bucak hissetmesi ve bu uğraşını bir öğretmenin veya hatta bir spirituel direktörün kapasitesinden çok öteye&nbsp;götürmesi gereklidir. Doktorun hiçbir şeyi dışlamayan bilimsel objektifliği hastasını sadece bir insan olarak görmesini değil, aynı zamanda sanki bedenine yapışmış bir alt-varlık, bir&nbsp;hayvan gibi, hissetmesini sağlar. Bilimin ilerlemesi, doktorun&nbsp;ilgisini bilinçli kişiliğin menzilinden öteye, cinselliğin ve güç&nbsp;(ya da kendini kabul ettirme) dürtüsünün egemen olduğu bi-lindışı içgüdü dünyasına çevirmesine yol açmıştır. Cinsellik ve&nbsp;güç dürtüleri Saint Augustine’in ikiz ahlak kavramlarına concu-piscentia ve superbia tekabül ederler. Bu iki temel içgüdü (türlerin devamını sağlama ve kendini koruma) arasındaki çatışma&nbsp;birçok çelişkinin kaynağıdır. Dolayısıyla, amacı bu içgüdüsel&nbsp;çatışmayı mümkün olduğunca önlemek olan ahlaki yargının da&nbsp;temel konusudur.</p>

  <p><br /></p>

  <p>Yukarıda açıkladığım gibi, içgüdünün iki temel açısı vardır. Biri dinamizm, dürtü ya da sürüklenmedir, diğeri ise, belli bir anlam ve maksattır. İnsanın tüm ruhsal fonksiyonlarının, hayvanlarda kesinlikle olduğu gibi, içgüdüsel bir temeli olması hayli muhtemeldir. Hayvanlarda içgüdünün onların tüm&nbsp;davranışlarının temel bir özelliği olduğunu hemen görüyoruz.&nbsp;Bu gözlem, öğrenme yeteneği gelişmeye başlayınca kesinliğini&nbsp;kaybediyor, örneğin daha gelişmiş maymunlarda ve insanlarda.&nbsp;Hayvanlarda, öğrenme kapasitelerinin sonucuna göre, içgüdü&nbsp;çeşitli değişimlere ve farklılaşmalara uğruyor. Uygar insanda&nbsp;ise içgüdüler o denli bölünmüş ki, yalnızca birkaçı herhangi bir&nbsp;kesinlikle orijinal haliyle tanınabilir durumda. En önemlileri,&nbsp;yukarıda söz ettiğimiz iki temel içgüdü ve bunların türevleridir ve bugüne kadar tıbbi psikolojinin özel ilgi alanını oluşturmuşlardır. Ancak, içgüdülerin türevlerini araştıran bilim&nbsp;adamları, iki gruba da kesin bir güvenle sokamadıkları bazı&nbsp;konfigürasyonlarla karşılaşmışlardır. Bir örnek vermek gerekirse: güç içgüdüsünü keşfeden araştırmacı, cinsellik içgüdüsünün tartışma götürmez bir belirtisi gibi görünen şeyin aslında&nbsp;“gücün düzenlenmesi” şeklinde açıklanmasının daha doğru&nbsp;olup olmayacağına karar verememiştir. Ve Freud en baskın konumdaki cinsellik içgüdüsüne ilaveten başka <sup>4</sup> ego içgüdülerinin” de bulunduğunu bizzat kabul ederek, Adler’in yaklaşımına açıkça katılmıştır. Bu tür belirsizliklerden ötürü, birçok durumda nevrotik semptomların, hemen hiçbir çekişmeye yol açmadan, her iki teorinin farklı terimleri ile izah edilmesine şaşmamak gerekir. Bu kargaşa, birinin veya diğerinin, ya da her&nbsp;ikisinin de yanlış olduğu anlamına gelmez. Daha ziyade, her&nbsp;ikisi de görece geçerlidir ve, bazı tekyönlü ve dogmatik tercihlerin aksine, başka içgüdülerin varlıklarına ve rekabet etmelerine imkan tanırlar. Dediğim gibi, insan içgüdüsü konusu asla&nbsp;basit bir mesele olmamakla birlikte, öğrenme kapasitesinin,&nbsp;hemen hemen yalnızca insana özgü olan bu Özelliğin, hayvanlarda bulunan taklit etme içgüdüsüne dayandığını söylemek&nbsp;herhalde yanlış olmaz. Başka içgüdüsel faaliyetleri bozmak ve&nbsp;sonunda değiştirmek bu içgüdünün doğasında vardır. Örneğin,&nbsp;kuşların başka melodileri benimseyip şarkılarını değiştirmeleri gibi.</p>

  <p><br /></p>

  <p>İnsan davranış kalıplarını ileri doğru dönüştüren gerçek bir dürtü olan öğrenme kapasitesinden başka hiçbir şey insanı'içgüdülerinin temel planından bu kadar uzaklaştıramaz. Varoluşumuzun değişen koşullarından ve uygarlığın getirdiği yeni&nbsp;uyum ihtiyacından en çok o sorumludur. Aynı zamanda, insanın içgüdüsel temeline yabancılaşmasından doğan çeşitli psişik&nbsp;rahatsızlıkların ve zorlukların, yani köklerinden kopmasının ve&nbsp;kendisi hakkındaki bilinçli bilgisi ile Özdeşleşmesinin ve bilin-dışını zedeleme pahasına bilinçle bu kadar ilgilenmesinin kaynağı da odur. Sonuç olarak, modern insan ancak kendisinin bilincinde olabildiği ölçüde tanıyabilmektedir kendisini. Bu da&nbsp;büyük ölçüde çevresel koşullara, bilgi edinme dürtüsüne ve özgün içgüdüsel eğilimlerini bir ölçüde değiştirerek kontrol altına almasına bağlı olan bir yetenektir. Dolayısıyla insanın bilinci çevresindeki dünyayı gözlemlemeye ve araştırmaya yönelir&nbsp;ve ruhsal ve teknik kaynaklarını bu dünyanın özelliklerine&nbsp;uyarlamaya çalışır. Bu iş o denli zorlayıcı ve yerine getirildiğinde o denli karlı bir iştir ki, insan bu süreç.içinde kendini unutur. İçgüdüsel doğası ile ilişkisini kaybeder ve gerçek benliğinin yerine kendi hakkındaki fikrini koyar. Ve hiç farkına varmadan bilinçli faaliyetinin ürünlerinin gerçeğin yerine geçtiği,&nbsp;tamamen kavramsal bir dünyanın içine kayar.</p>

  <p><br /></p>

  <p>İçgüdüsel doğasından kopması insanı kaçınılmaz olarak bilinç ile bilinçdışı, ruh ile doğa, bilgi ile inanç arasında çelişkiye sokar. Bu bölünme insanın bilincinin artık içgüdüsel yönünü görmezden gelemediği veya başaramadığı noktada patolojik hale dönüşür. Bu kritik aşamaya girmiş bireylerin çoğalarak birikmesi, ezilenlerin savunmasını üstlendiğini iddia eden bir&nbsp;kitle hareketini başlatır. Tüm kötülüklerin kaynağını dış dünyada arama eğiliminde olan bilinç uyarınca, politik ve sosyal&nbsp;değişim isteyen sesler yükselir. Bu değişimlerin, çok daha derinlerde yatan bölünmüş kişilik problemini otomatik olarak&nbsp;çözeceği zannedilir. Derken bu istekler yerine getirildiği zaman, aynı kötülükleri biraz değişmiş bir biçimde geri getiren&nbsp;politik ve sosyal koşullar ortaya çıkar. O zaman basit bir tersine dönüş yaşanır: alttakiler üste çıkar ve gölge ışığın yerine geçer ve gölge daima anarşi ve kargaşa getirdiği için, “kurtarılmışların özgürlüğü gaddarca elinden alınır. Tüm bunlar kaçınılmazdır, çünkü kötülüğün köklerine hiç dokunulmamıştır,&nbsp;sadece karşıt bir pozisyon aydınlığa çıkmıştır.</p>

  <p><br /></p>

  <p>Komünist devrim, insanı demokratik kolektif psikolojinin yaptığından çok daha fazla alçaltmıştır, çünkü sadece sosyal anlamda değil, ahlaki ve ruhsal açıdan da insanın özgürlüğünü&nbsp;yok etmiştir. Politik zorlukların yanısıra, Batı dünyası Nazi&nbsp;Almanyası günlerinde bile kendisini hissettiren büyük bir psikolojik dezavantaj yaşamıştır: bir diktatörün varlığı parmağımızı kendimizden uzağa, gölgeye uzatmamıza yol açar. Diktatör açıkça politik sınırın öteki tarafındadır, oysa biz iyinin ta-rafındayız ve doğru ideallere sahip olmanın tadını çıkartıyoruz.&nbsp;Tanınmış bir devlet adamı bir süre önce "kötülüğü hayal edemediğini” itiraf etmemiş midir? Bunu söylemekle kitlelerin&nbsp;adına şu gerçeği dile getirmiştir: Batı insanı gölgesini tümden&nbsp;kaybetme, kendini hayali bir kişilikle ve dünyayı da bilimsel&nbsp;akılcılığın çizdiği soyut bir resimle özdeşleştirme tehlikesi&nbsp;içindedir. En az onun kadar gerçek olan spiritüel ve ahlaki düşmanı, artık insanın kendi bağrında değil, coğrafi bölünme sınırının ötesinde barınıyor ve o sınır artık politik bir bariyer olmaktan çıkıp bilinci bilinçsiz insandan giderek daha tehlikeli&nbsp;bir şekilde ayırıyor. Düşünme ve hissetme içsel zıtlıklarını kaybediyorlar ve artık dinsel yönelimin etkisiz olduğu yerde, zincirlerinden boşanan ruhsal fonksiyonların yıkıcı hakimiyetini&nbsp;frenleyecek bir tanrı bile yok...</p>

  <p><br /></p>

  <p>Akılcı felsefemiz, “gölge” deyimiyle küçümsenen, içimizdeki o diğer insanın bilinçli planlarımızı ve amaçlarımızı destekleyip desteklemediğini sorgulama zahmetine katlanmaz. Açıkça, içimizde, varlığı içgüdüsel doğamızdan kaynaklanan, gerçek bir gölge taşıdığımızın farkında değildir. İçgüdülerin dinamizmi ve imgelemleri dikkate alınmadıkları takdirde insanı çok ciddi bir tehlikeye sokabilecek bir apriori oluştururlar. İçgüdünün çiğnenmesi veya ihmal edilmesinin hem fizyolojik,&nbsp;hem psikolojik açıdan büyük acı veren sonuçları vardır. Bunların iyileştirilmesi için tıbbi yardım şarttır.</p>

  <p><br /></p>

  <p>Elli yıldan fazla bir süredir biliyoruz, ya da bilebilirdik, ki bilince karşıt (onu dengeleyecek) bir bilinçdışı vardır. Tıbbi&nbsp;psikoloji bunun tüm gerekli ampirik ve deneysel kanıtlarını&nbsp;ortaya koymuştur. Bilinci ve onun içeriğini açıkça etkileyen bilinçdışı bir ruhsal gerçek vardır. Tüm bunlar bilinmektedir,&nbsp;ancak bundan hiçbir pratik sonuç çıkartılmamıştır. Hâlâ eskisi&nbsp;gibi düşünmeye ve davranmaya devam ediyoruz, sanki duplex&nbsp;(çift) değil, simplex (tek)mişiz gibi. Buna uygun olarak kendimizi zararsız, aklı başında ve insancıl olarak hayal ediyoruz.&nbsp;Güdülerimize, nedenlerimize güvenmemek veya içimizdeki insana dış dünyada yaptığımız şeyler hakkında ne hissettiğini&nbsp;sormak aklımıza gelmiyor. Oysa, bilinçdışının tepkisini ve bakış açısını görmezden gelmek, gerçekten bizim ciddiyetsizliğimizi, yüzeyselliğimizi ve mantıksızlığımızı, üstelik de fiziksel&nbsp;olarak sağlıksızlığımızı gösteriyor. Bir insan midesinin veya&nbsp;kalbinin önemsiz olduğunu, hor görülmeyi hak ettiğini düşünebilir, ama bu, aşırı yemek yemenin veya bedeni fazla yormanın o insanın bütününü etkileyecek sonuçlara yol açmasını engellemez. Oysa biz ruhsal hataları ve bunların yol açtığı sorunları salt sözcüklerle başımızdan def edebileceğimizi zannediyoruz. Zira pekçok insan için “ruhsal" kelimesi hava cıvadan öte&nbsp;bir şey değildir. Yine de, hiç kimse ruh olmadan bir dünya olamayacağını, hele hele insancıl bir dünya olamayacağını inkar&nbsp;edemez. Hemen her şey insan ruhuna ve onun işlevlerine bağlıdır. Ruhumuz verebileceğimiz kadar çok ilgiye layıktır, özellikle geleceğimizin iyi ya da kötü kaderinin vahşi hayvanların&nbsp;saldırıları veya doğal afetler veya dünya çapında salgın hastalıklar tarafından değil, sadece insanın içindeki ruhsal değişimler tarafından tayin edileceğinin herkesçe kabul edildiği günümüzde. Yöneticilerimizden yalnızca birkaçının kafasında oluşan belli belirsiz bir denge kaybı, dünyayı kan, ateş ve radyoaktivite cehennemine çevirmeye yeterlidir. Bunu başlatmak&nbsp;için gereken teknik araçlar her iki tarafın da elinde mevcuttur.&nbsp;Ve bazı bilinçli niyetlerin, bunları kontrol altında tutan içsel&nbsp;bir karşıt olmadığı zaman, ne denli kolaylıkla harekete geçebileceklerini bir “Lider’in örneğinde gördük. Modern insanın bilinci dış nesnelere hâlâ o kadar sıkı sıkıya bağlıdır ki, her şeyden sadece onları sorumlu tutar, sanki tüm kararlar bu nesnelere bağlıymış gibi. Bazı bireylerin ruhsal durumlarını nesnelerin davranışlarından kurtarabilecekleri, üzerinde pek az düşünülen bir konudur, oysa bu tür mantıksızlıklar her gün görülmekte ve herkesin başına gelebilmektedir.</p>

  <p><br /></p>

  <p>Dünyamızda bilincin kimsesizliğinin baş nedeni içgüdünün kaybedilmesidir ve bunun nedeni de insan aklının çok uzun bir&nbsp;zamandan beri gelişmekte olmasıdır. İnsanın doğa karşısındaki&nbsp;gücü arttıkça, aklına daha fazla bilgi ve beceri girdikçe, mantıksızca belirlenmiş salt doğal ve rastlantısal olan şeyleri —objektif psişe de dahil— küçümsemesi de derinleşir. Bilinçli aklın sübjektifliğine karşılık bilinçdışı objektiftir. Kendisini çelişkili hisler, fanteziler, duygular, ani dürtüler ve rüyalar şeklinde gösterir ve bunların hiçbirini insanın kendisi yapmaz, ona&nbsp;nesnel olarak gelir. Psikoloji bugün bile hâlâ, büyük ölçüde bilinçli olan, mümkün olduğunca kolektif standartlarla ölçülebilen, içeriği konu alan bir bilimdir. Bireysel psişe kendisini ancak gerçek, yani “mantıksızlığa” eğilimli insanda gösteren sadece bir rastlantı, “tesadüfi” bir fenomen haline gelmiş, bu arada bilinçdışı tümden gözardı edilmiştir. Bu, dikkatsizliğin veya bilgisizliğin sonucu değil, ego dışında ikinci bir ruhsal otoritenin var olabileceği ihtimaline karşı ısrarla direnmenin sonucudur. Egonun monarşisinden kuşkulanılması ona yöneltilen&nbsp;ciddi bir tehdittir. Diğer yandan, dindar insan kendi evinin mutlak efendisi olmadığı fikrine alışmıştır. En sonunda kendisinin değil, Tann'nın karar vereceğine inanır. Ama aramızdan kaçı Tanrı iradesinin kararlarına izin verme yürekliliğini gösterebilir? Hangimiz kararların Tann’dan geldiğini söylemekten&nbsp;utanmayız?</p>

  <p><br /></p>

  <p>Dindar insan, düşünebildiğimiz kadarıyla, bilinçdışından gelen reaksiyonun doğrudan etkisi altındadır. Ve genellikle bunu vicdanının işleyişi olarak niteler. Ama aynı ruhsal arka plan&nbsp;ahlaki olmayan başka reaksiyonlar da ürettiği için, inanç sahibi kişi vicdanını geleneksel etik standartlara, yani kolektif değer yargısına göre ölçer. Bu çabasında da sürekli olarak Kilise&nbsp;tarafından desteklenir. Birey geleneksel inançlara sıkıca sarıldığı ve zamanın koşulları bireysel özerkliği daha önemle vurgulamadığı sürece, halinden memnun yaşayıp gider. Ama, dışsal&nbsp;koşullara endekslenmiş ve dini inançlarını kaybetmiş dünyevi&nbsp;zihniyetli insanlar kitleler halinde ortaya çıkmaya başladığı zaman, yani günümüzde olduğu gibi, durum köklü biçimde değişir. O zaman, inançlı kişi savunmaya itilir ve inancının temellerine dayanarak kendisini yeniden eğitmek zorunda kalır.&nbsp;Artık consensus omniımım (mutlak fikir birliği) muazzam telkin&nbsp;gücüye desteklenmemektedir ve Kilise’nin zayıfladığının ve&nbsp;onun dogmatik varsayımlarının sallantılı hale geldiğinin farkındadır. Buna karşı durabilmek için Kilise sanki bu lütuf insanın iyi niyetine ve keyfine bağlıymış gibi ondan daha da fazla inanç talep eder. Oysa, inancın temeli bilinç değil, bireyin&nbsp;inancını Tanrı ile dolaysız yolla ilişkilendiren, spontan dinsel&nbsp;deneyimdir.</p>

  <p><br /></p>

  <p>İşte bu noktada kendimize şu soruyu sormalıyız: Beni bir birey olarak, kalabalıkların içinde erimekten koruyacak dinsel&nbsp;bir yaşamım ve Tanrı ile doğrudan, yakın bir ilişkim var mı?</p>

  <p><br /></p>
</body>
</html>
