<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>Din Konusunda Batı Dünyasının Tutumu</h2>

  <p>Batı dünyası, Hıristiyanlığın yirminci yüzyılında bu gelişimin karşısına Roma hukukundan devraldığı miras, metafiziğe da*&nbsp;yanan Musevi-Hıristiyan ahlakı ve vazgeçilmez insan hakları&nbsp;ideali ile çıkmaktadır. Batı dünyası kaygı içinde kendisine şu&nbsp;soruyu sormaktadır: Bu gidişat nasıl durdurulabilir veya tersine çevrilebilir? Sosyalist diktatörlüğü bir ütopyadır diyerek&nbsp;maskara etmenin ve onun ekonomik prensiplerini mantıkdışı&nbsp;ilan etmenin hiçbir faydası yoktur, çünkü her şeyden önce Batı dünyası bu durumu eleştirirken kendi kendisiyle başbaşadır,&nbsp;karşı çıktığı fikirler sadece Demir Perde’nin bu yakasında duyulmaktadır. Dahası, beğendiğiniz ekonomik prensipleri ancak&nbsp;bunların zorunlu kıldığı fedakarlıklara katlanmaya hazır olduğunuz sürece hayaca geçirebilirsiniz. Eğer Stalin’in yaptığı gibi, üç milyon köylüyü açlığa mahkum edip, bir o kadar işçiyi&nbsp;de ücretlerini vermeden emrinize amade ederseniz, istediğiniz her türlü sosyal ve ekonomik reformu gerçekleştirebilirsiniz. Böylesi bir Devlet’in korkacağı hiçbir sosyal veya ekonomik&nbsp;kriz yoktur. Gücüne d okunul madiği sürece — yani ortalıkta&nbsp;iyi beslenmiş ve sıkı disiplinli bir polis ordusu bulunduğu sürece— varlığını çok uzun bir süre sürdürebilir ve gücünü sürekli arttırabilir. Devlet, doğum oranının fazlalığına paralel&nbsp;olarak, büyük ölçüde ücretlerin düzeyine bağlı olan dünya piyasasından bağımsız olarak, ücretsiz işçilerinin sayısını arttırarak rakiplerine kafa tutabilir. Gerçek tehlike sadece dışarıdan;&nbsp;askeri saldırı şeklinde gelebilir. Ancak bu risk her geçen yıl daha azalmaktadır. Zira diktatör Devletlerin savaş gücü düzenli&nbsp;olarak artmaktadır. Öte yandan Batı dünyası Rusların veya&nbsp;Çinlilerin gizli milliyetçiliğini ve şovenizmini harekete geçirebilecek ve kendisinin iyi niyetli girişimini ümitsiz bir yöne ka-nalize edebilecek bir saldırıya başvurmaktan çekinmektedir.</p>

  <p><br /></p>

  <p>Görebildiğimiz kadarıyla geriye tek olasılık kalmaktadır: iktidar çöküşünün içten patlak vermesi. Ancak, bu olay kendi&nbsp;iç gelişiminin seyrine bırakılmak zorundadır. Bu aşamada, sürdürülen sıkı güvenlik önlemleri ve milliyetçi reaksiyon tehlikesi göz önüne alınırsa, dıştan gelen herhangi bir desteğin pek&nbsp;az etkisi olacağı açıktır. Mutlak Devlet dış politika konularında emirlere sıkıca itaat eden bir fanatik misyonerler ordusuna&nbsp;sahiptir ve bu misyonerler gerektiğinde, Batılı Devletlerin anayasa ve kanunlarının sığınma garantisi verdiği beşinci kolun&nbsp;(casuslar) yardımına başvurabilirler. Üstüne üstlük, bazı yerlerde çok güçlü olan (komünizm) inançlı yerel komünler Batılı&nbsp;hükümetlerin karar verme gücünü önemli ölçüde zayıflatabilirler, oysa Batı’nın rakipleri üstünde benzer bir baskı kurma olanağı yoktur. Bununla birlikte, Doğudaki kitleler arasında belli miktarda muhalefetin var olduğunu tahmin etmek de herhalde yanlış değildir. Yalan ve despotluğu nefretle karşılayan, dürüstlüğe ve gerçeğe gönül vermiş insanlar her yerde ve her zaman bulunurlar, ancak bunların polis rejimi altındaki kitleler&nbsp;üzerinde belirleyici etkilerinin olup olmadığını kestirebilmek&nbsp;güçtür.<a id="footnote1"></a><sup><a href="#bookmark0">1</a></sup></p>

  <p><br /></p>

  <p>Bu rahatsız durum karşısında Batı’da sürekli şu soru sorulmaktadır: Doğumdan gelen bu tehdite nasıl karşı durabiliriz? Batı dünyasının hatırı sayılır endüstriyel gücüne ve büyük askeri savunma potansiyeline rağmen, bunlarla yetinmemiz&nbsp;mümkün değildir, çünkü biliyoruz ki en öldürücü silahlar ve&nbsp;görece en yüksek yaşam standardını sunan ağır endüstri bile&nbsp;dinsel fanatizmin yaydığı ruhsal enfensiyonu kontrol altında&nbsp;tutmaya yetmez.</p>

  <p><br /></p>

  <p>Batı dünyası, bizim onca şevkle sunulan idealizm, akıl ve diğer hoşa giden erdemlere kapılmamızın sadece bir "ses ve öfke" olduğunun farkında değildir ne yazık ki. Dini inanç fırtınasının ortasında bu, bize ne kadar çarpıtılmış bir inanç gibi&nbsp;gelirse gelsin, sadece bir esimlik rüzgardır. Karşı karşıya olduğumuz şey, mantıklı veya ahlaki fikirlerle üstesinden gelebileceğimiz bir durum değildir. Dizginlerinden kurtulmuş duygusal güçler ve içinde yaşadığımız zamanın ruhundan kaynaklanan düşüncelerle karşı karşıyayız ve tecrübeyle biliyoruz ki&nbsp;bunlar mantıklı düşünceden, hele ahlaki öğütlerden hiç etkilenmezler. Bu durumun panzehiri, birçok yerde doğru biçimde&nbsp;gerçekleştirildiği gibi, en az diğeri kadar güçlü ve farklı, maddecilikten uzak bir inanç olmak zorundadır ve buna dayanan&nbsp;dinsel bir tavır ruhsal enfeksiyona karşı tek etkili silahtır. Maalesef, “olmak zorundadır” deyimi, arzulanan inancın yokluğunu göstermese bile, belli bir zayıflığa işaret ediyor. Batı fanatik&nbsp;bir ideolojinin ilerlemesini engelleyecek homojen bir inançtan&nbsp;yoksun olmakla kalmayıp, Marksist felsefenin babası gibi, o da&nbsp;tam tamına aynı spiritüel varsayımları, aynı iddiaları ve amaçları kullanmaktadır. Batı’daki Kiliseler tam bir özgürlük yaşamalarına rağmen, Doğu’dakilerden daha az dolu veya daha boş&nbsp;değiller. Bununla birlikte, genel politik gidişat üzerinde elle&nbsp;tutulur bir etkileri yoktur. Kamusal bir kurum olarak imanın&nbsp;dezavantajı iki efendiye hizmet etmektir: bir yandan varlığını&nbsp;insanın Tanrı ile ilişkisinden kazanır, öte yandan Devlet e, yani&nbsp;dünyaya bir görev borçludur ve bu bağlamda “Sezar’ın hakkını&nbsp;Sezar’a ver” türünden İncirde yer alan çeşitli öğütlere başvurabilir. Eski zamanlarda ve oldukça yakın bir tarihe kadar “Tan-rı’nın tayin ettiği güçler”den söz edilirdi (Romalılar, Bölüm&nbsp;13:1). Günümüzde bu kavram köhnemiştir. Kiliseler geleneksel ve kolektif inancı temsil ederler ve pekçok kilise mensubunun durumunda olduğu gibi, bu inanç artık kişinin kendi içsel&nbsp;deneyimine dayanan bir olgu değil, düçünmeksizin gelen bir&nbsp;inançtır. İnsan onu düşünmeye başladığı anda yok olmaya yüz&nbsp;tutar. İnancın içeriği o zaman bilgi ile çarpışmaya girer ve&nbsp;inanan mantıkdışılığı çoğu kez bilginin akılcılığı ile boy ölçüşemez. İnanç, içsel yaşamın yerini tutmakta yeterli değildir ve&nbsp;içsel deneyimin olmadığı yerde güçlü bir inanç bir lütuf gibi&nbsp;mucizevi bir şekilde gelse de, yine mucizevi bir şekilde çekip&nbsp;gidebilir. İnsanlar inancın gerçek dinsel deneyim olduğunu&nbsp;zannederler ve onun aslında ikinci derecede bir fenomen, daha&nbsp;önceden içimize güven ve bağlılık aşılayan bir şeyin olmasıyla&nbsp;ortaya çıkan bir fenomen olduğunu düşünmezler. Bu deneyimin, mezhepsel imanların kavramlarıyla yorumlanabilecek kesin bir içeriği vardır. Ama bu ne kadar çok olursa, bilgi ile anlamsız çatışma olasılıkları o kadar artar. Demek istiyorum ki,&nbsp;imanların bakış açıları arkaiktir; bunlar etkileyici mitolojik&nbsp;sembollerle doludurlar ve kelimesi kelimesine alınacak olurlarsa, bilgi ile uzlaşmaz bir çelişkiye düşerler. Ama örneğin,&nbsp;İsa’nın ölümden dirildiği sözü kelime karşılığı ile değil de&nbsp;sembolik anlamında anlaşılırsa, bilgi ile çatışmadan yorumlanabilir ve sözün anlamı zedelenmez. Bu sözü sembolik olarak&nbsp;almanın Hıristiyanların ölümsüzlük umutlarına son verdiği&nbsp;yolundaki itiraz geçerli değildir, zira Hıristiyanlık doğmadan&nbsp;çok önce bile insanlık ölümden sonra bir yaşam olduğuna inanıyordu ve ölümsüzlüğü garanti etmesi için Paskalya yortusu&nbsp;gibi bir olaya ihtiyacı yoktu. Mitolojiyi salt sözcük anlamıyla&nbsp;ve Kilisenin öğrettiği gibi anlamanın, onun her yönüyle tümden reddedilmesine yol açabileceği tehlikesi bugün her zamankinden daha fazladır. Artık Hıristiyan mitolojisini tamamen silip atmak yerine, bir kez olsun sembolik olarak anlamaya çalışmanın zamanı gelmedi?</p>

  <p><br /></p>

  <p>Marksistlerin Devlet dini ile Kilisenin Devlet dini arasındaki tehlikeli paralelliğin kabul edilmesinin getireceği sonuçları söylemek için henüz çok erkendir. İnsanla temsil edilen mutlakçı ideal Hıristiyan Toplumu iddiası, Devletin "kutsallığı” ile&nbsp;talihsiz bir benzerlik içindedir ve Ignatius Loyola’nın Kili-se’nin otoritesinden çıkarttığı ahlaki yargı ("sonuç aracı kutsal&nbsp;kılar”), yalanın son derece tehlikeli bir şekilde politik bir araç&nbsp;olarak kullanılmasını beraberinde getirir. Her ikisi de inanca&nbsp;kayıtsız şartsız boyun eğilmesini ister ve böylece kişinin özgürlüğünü kısıtlar. Bir yandan kişinin Tanrı karşısındaki özgürlüğünü, diğer yandan Devlet karşısındaki özgürlüğünü sınırlandırarak, bireyin mezarını kazmış olurlar. Gerek Kilisenin Devlet dini, gerekse Marksistlerin Devlet dini, sırasıyla insana manevi ve maddi idealleri vaat ettikleri halde, her ikisi de bireyin,&nbsp;yani hayatın eşsiz taşıyıcısının, kırılgan varlığını tehdit ederler&nbsp;— “eldeki bir kuş, ağaçtaki iki kuşa bedeldir” atasözünün anlattığı gerçeğe karşı kaçımız uzun süre direnebiliriz ki? Dahası, yukarıda anlattığım gibi, her şeyi istatistiklere indirgeyen&nbsp;“bilimsel” ve mantıkçı Weltanschauung*u (dünya görüşü) ve materyalist amaçları ile Batı dünyası da Doğu blokunun Devlet&nbsp;dini ile aynı değerleri paylaşmaktadır.</p>

  <p><br /></p>

  <p>O zaman, tüm politik ve mezhepsel hizipleşmeleri ile Batı modern insanın ihtiyacına karşılık ne sunmaktadır? Ne yazık&nbsp;ki, tümü de Marksist idealden hiç farkı olmayan bir hedefe&nbsp;doğru giden bir takım yollar sunmaktan başka, hiçbir şey. Komünist ideolojinin, zamanın kendi yanında olduğu ve dünyanın değişme vaktinin yaklaştığı yolundaki kesin inancını nereden edindiğini anlamak için fazla düşünmeye gerek yoktur.&nbsp;Gerçekler bu konuda apaçık bir dille konuşmaktadırlar. Batıda&nbsp;bizim bu duruma gözlerimizi yummamız ve ölümcül kırılganlığımızı görmezden gelmemiz faydasızdır. Kolektif bir inanca&nbsp;kayıtsız şartsız boyun eğmeyi, ebedi hakkı olan özgürlüğünden&nbsp;ve yine ebedi görevi olan bireysel sorumluluğundan vazgeçmeyi bir kez öğrenmiş olan insan, bu tutumunu ısrarla sürdürecektir ve bir başka, görünüşte “daha iyi” bir inanç, onun sözde&nbsp;idealizmine zorla kabul ettirilmeye çalışıldığında, aynı safdillik ve eleştiri yoksunluğu ile aksi yöne çark edip o yolda yürümeye başlayacaktır. Bakın, kısa zaman önce uygar bir Avrupa&nbsp;ulusunun başına neler geldi? Almanları olup bitenleri şimdiden unutmakla suçluyoruz, ama gerçek şu ki, benzer bir şeyin&nbsp;başka bir yerde olmayacağından da emin değiliz. Olursa ve bir&nbsp;başka uygar ulus, bir örnek ve tek yönlü bir düşüncenin bulaşıcı mikrobuna yenilirse, bu bir sürpriz olmayacaktır. Batı Avrupa'nın gerçek politik belkemiğini oluşturan Amerika açık-sözlülükle benimsediği karşıt-pozisyonundan ötürü bu konuda&nbsp;bağışıklığa sahip görünüyor, ama gerçekte belki Avrupa'dan&nbsp;bile daha nazik bir durumda, zira Amerika'daki eğitim sistemi,&nbsp;istatistiksel gerçekleri ve rakamları ile bilimsel 'Weltanschauungdan, yani dünya görüşünden, en çok etkilenen eğitim sistemidir ve Amerika’nın karışık nüfusu, kelimenin tam anlamıyla tarihten yoksun bir toprakta, köklerini derine salmakta&nbsp;zorluk çekmektedir. Bu koşullar altında son derece gerekli olan&nbsp;tarihsel perspektifli ve insancıl bir eğitim tarzı, aksine, bir&nbsp;Sinderella yaşamına yol açmaktadır. Avrupa bu gereksinime sahip olmakla birlikte, bunu milliyetçi bencillikler ve güçten&nbsp;düşüren bir şüphecilikle kullanarak kendi yıkımına neden olmaktadır. Gerek milliyetçi bencillik, gerekse şüphecilik maddeci ve kolektivist bir amaç taşır, ama her ikisi de bütünleşmiş&nbsp;bir insanı ifade eden ve onu etkileyen şeyden, yani tam tamına&nbsp;söylersek, bireyi her şeyin ölçeğinde tam ortaya oturtan o fikirden yoksundur.</p>

  <p><br /></p>

  <p>Bu fikir tek başına, her yönde en şiddetli kuşkuları ve tepkileri ayaklandırmaya yeterlidir. Büyük sayılarda insanlarla kıyaslandığında bireyin değersiz olduğu inancının, evrensel çapta ve oybirliği ile onay gördüğü bile iddia edilebilir. Şu kesin ki hepimiz, bu yüzyılın sıradan insanların çağı olduğunu, toprağın, havanın ve suyun efendisinin bu sıradan insanlar olduğunu ve ulusların tarihsel yazgılarının bu alelade insanların elinde olduğunu söylüyoruz. İnsanoğlunun görkemine onurlu bir&nbsp;bakış getiren bu tablo, ne yazık ki sadece bir hayaldir ve bambaşka bir gerçekle karşı karşıyadır. Gerçekte insanoğlu, onun&nbsp;adına uzayı ve zamanı fetheden makinelerin kölesi ve kurbanı olmuştur. Onun fiziksel varlığını koruyacağı iddia edilen savaş teknolojisi tarafından sindirilmekte ve tehlikeye atılmaktadır.&nbsp;Dünyanın bir yarısında belli sınırlar dahilinde garanti edilen&nbsp;ruhsal ve ahlaki özgürlüğü kaotik bir kafa karışıklığı ile karşı&nbsp;karşıyadır. Dünyanın öteki yarısında ise, bu özgürlükler tamamen yok edilmiştir. Son olarak, trajediye biraz komedi eklemek&nbsp;gerekirse, doğa unsurlarının — toprağın, havanın, ateşin ve suyun — bu efendisi, evrenin bu hakemi onurunu hiçe sayan ve&nbsp;bağımsızlığını bir saçmalığa dönüştüren fikirleri kendi bağrında beslemektedir. Başarıları ve malvarlıkları onu daha büyük&nbsp;bir insan yapmaz; aksine, üretimin “adaletli” dağılımı kuralı&nbsp;altında çalışan fabrika işçisinin kaderinin de bize apaçık gösterdiği gibi, bu insan küçüktür.</p>

  <p><br /></p>

  <p><a id="bookmark0"></a><a href="#footnote1">1</a></p>

  <p><br /></p>

  <p><sup>Polonya ve Macaristan’daki son olaylar, bu muhalefetin öngörülenden daha güçlü olduğunu göstermiştir.</sup></p>

  <p><br /></p>
</body>
</html>
