<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>Kendini Tanımanın Anlamı</h2>

  <p>Çağımızın “gölge" ve ruhun daha alt konumdaki parçası olarak düşündüğü şey sadece olumsuzlukları barındırmaz. Kendimizi&nbsp;tanıdıkça, yani kendi ruhumuzu keşfettikçe, içgüdülerimizle&nbsp;karşılaşırız ve onların imgelerle dolu dünyası ruhun içinde&nbsp;uyuklamakta olan ve her şey yolunda gittiği sürece bizim nadiren farkettiğimiz güçlere ışık tutar. Bunlar, müthiş bir etkinliğe sahip potansiyel güçlerdir. Bu güçlerin ve bunlarla bağlantılı imgelerin ve düşüncelerin olıimlu ve yapıcı bir alana mı,&nbsp;yoksa felakete mi yöneltileceği tamamen bilinçli aklın hazırlıklı olmasına ve yaklaşımına bağlıdır. Öyle görünüyor ki, çağdaş&nbsp;insanın ruhsal hazırlığının ne kadar nazik ve sallantılı bir konu&nbsp;olduğunu deneyimlere dayanarak bilen tek insan, psikologdur.&nbsp;Çünkü bireyin karanlığın ve tehlikenin içinde doğru yolu tekrar tekrar bulabilmesini sağlayan o faydalı güçleri ve düşünceleri insanın içinde aramak zorunda olduğunu anlayan tek insan psikologdur. Büyük titizlik ve enerji gerektiren bu iş için psikologun sonsuz bir sabıra ihtiyacı vardır; tüm çabayı karşısındakine bırakıp, danışmanlık ve öğüt vericilik gibi kolay bir rol üstlenerek, “olmalı” ve “olsa gerekir” gibi geleneksel fikirlere&nbsp;yaslanamaz. Herkes arzulanan şeyler hakkında vaaz vermenin&nbsp;ne kadar faydasız olduğunu bilir, yine de bu durumda genel çaresizlik o kadar büyük ve ihtiyaç o kadar acil ki, insan kişisel&nbsp;ve Öznel bir sorun hakkında beynini zorlamak yerine bu eski&nbsp;hatayı tekrarlamayı tercih eder. Ayrıca, sorun on binlerce kişiyi değil, bir bireyi tedavi etmektir. Mümkün olsaydı belki on&nbsp;bin kişiden alman sonuç daha etkileyici olurdu, ama biliyoruz&nbsp;ki birey tek başına değişmedikçe hiçbir şey değişmez.</p>

  <p><br /></p>

  <p>İnsanın gerçekleştiğini görmek istediği şey, yani tüm bireylerin üstündeki etki daha yüzyıllarca görülmeyebilir. İnsanlığın ruhsal dönüşümü bir nesil içinde meyvelerini veremez, yüzyılların ağır ilerleyişini takip eder ve hiçbir bir akılcı süreç&nbsp;ile ne hızlandırılabilir, ne de yavaş la t ila bil ir. Bizim gücümüzün&nbsp;yeteceği şey, yakın çevrelerinde benzer zihniyetli insanları etkileme olanağına sahip, veya bu olanağı yaratabilecek, insanlarda&nbsp;bir değişim sağlamaktır. Bunun zorlayarak, ikna ederek veya&nbsp;vaaz vererek yapılacağını söylemiyorum. Daha ziyade, kendi&nbsp;davranışları hakkında içgörü sahibi olan ve dolayısıyla bilinç-dışına erişim imkanı bulmuş bireylerin, ister istemez çevre üzerinde de etkili olacakları genel kabulünden söz ediyorum. İnsan bilincinin derinleşmesi ve genişlemesi, ilkel kavimlerin&nbsp;“mana” dedikleri türden bir etki yaratır. Başkalarının bilinçdı-şı üzerinde kasıtlı olmadan yaratılan bir etki, bir çeşit bilinçdı-şı prestijdir bu, ve tesiri ancak bilinçli niyetlerle bozulmadığı&nbsp;sürece devam eder.</p>

  <p><br /></p>

  <p>Kendini tanıma çabası sosyal gelişme umudundan da tamamen uzak duramaz, çünkü tümüyle gözardı edilmesine rağmen, beklentilerimizi yarı yarıya karşılayan bir faktör daha vardır. Bu faktör bilinçdışı Zeitgeist, yani Zamanın Ruhudur. Bu, bilinçli aklın tutumunu telafi eder ve gelecekteki değişimleri&nbsp;önceden sezer. Bunun mükemmel bir örneği modern sanattır:&nbsp;ilk bakışta estetik sorunlarla uğraşıyor gibi görünse de, insanların biçimsel güzellik ve anlam içeriği hakkında daha önceki&nbsp;estetik anlayışlarını bozarak ve yıkarak, aslında halkın psikolojik eğitimi üzerinde bir iş başarmaktadır. Sanatsal ürünün hoşluğu yerini, duyuların naif ve romantik zevkine ve nesnelere&nbsp;karşı zorunlu sevgisine kapıyı hoyratça kapatan, en sübjektif ve&nbsp;ürpertecek kadar soğuk soyutlamalara bırakmıştır. Bu bize, yalın ve evrensel bir dille, sanatın kehanet yüklü ruhunun nesnelerle olan eski ilişkisinden uzaklaştığını ve —şimdilik— kişiselliğin karanlık kaosuna yöneldiğini anlatır. Anlayabildiğimiz kadarıyla, kuşkusuz, sanat bu karanlığın içinde tüm insanları birarada tutan ve ruhsal bütünlüklerine ifade veren şeyin ne&nbsp;olduğunu henüz keşfetmiş değildir. Bu amaç için düşünce gerektiğinden, belki de bu tür keşifler başka uğraş alanlarında&nbsp;gerçekleşecektir.</p>

  <p><br /></p>

  <p>Nitelikli sanat şimdiye dek verimliliğini daima mitlere ve aklın bilinçdışı sembolleştirme yeteneğine borçlu olmuştur. Bu&nbsp;süreç, insan ruhunun ezeli tezahürü olarak yüzyıllardır sürmektedir ve gelecekte de tüm yaratıcılığın özünü oluşturmaya devam edecektir. Görünüşte parçalanıp dağılmaya doğru giden&nbsp;nihilistik eğilimi ile modern sanatın gelişimi, çağımıza damgasını vuran, top yekûn yıkım ve tekrar yenilenme ruhunun&nbsp;hem semptomu, hem de sembolüdür. Bu ruh hali kendini politik, sosyal ve felsefi açıdan her yerde hissettirmektedir. Antik&nbsp;Yunanlıların “tanrıların metamorfozu”, yani temel prensip ve sembollerin değişimi, için tam zamanı dedikleri bir çağda yaşıyoruz. Zamanımızın kendine özgü tarafı, ki kuşkusuz bu kendi bilinçli seçimimiz değildir, değişmekte olan içimizdeki bi-linçdışı insanı dile getirmektir. Yetişmekte olan nesiller, eğer insanoğlu yarattığı teknoloji ve bilimin gücüyle kendi kendini&nbsp;yok etmek istemiyorsa, bu çok Önemli dönüşümü ciddiye almak zorundadır.</p>

  <p><br /></p>

  <p>Hıristiyanlık çağının başlarında olduğu gibi bugün de bilimsel, teknik ve sosyal gelişmelere ayak uyduramayan bir ahlaki gerilik problemi ile karşı karşıyayız. Tehlike altında olan ve modern insanın psikolojik yapısına bağlı olan o kadar çok&nbsp;şey var ki. Bireyin, gücünü dünyayı ateşe vermek için kullanmaya kışkırtan dürtüye direnecek kapasitesi var mı? İzlediği&nbsp;yolun bilincinde mi? Dünyanın şu andaki durumundan ve kendi ruhsal durumundan çıkartması gereken sonuçlar neler? Hıristiyanlığın ona miras bıraktığı, hayat kurtaran “içimizdeki&nbsp;insan” mitini kaybetmek üzere olduğunun farkında mı? Eğer&nbsp;bu felaket gerçekleşirse başına neler gelebileceğini biliyor mu?&nbsp;Hatta bunun bir felaket olduğunu anlayabilme yeteneğine sahip mi? Ve son olarak, teraziyi dengeleyen o küçük, ekstra ağırlığın kendisi olduğunu biliyor mu?</p>

  <p><br /></p>

  <p>Mutluluk ve hoşnutluk, ruhun huzuru ve yaşamın anlamı —bunları Devlet değil ancak birey deneyimleyebilir. Devlet&nbsp;bir yandan, bağımsız bireylerin oluşturduğu bir düzenden başka birşey değildir, öte yanda ise, bireyi sürekli bastırma ve felç&nbsp;etme tehditi altında tutmaktadır. Sosyal alanları sayılamayacak&nbsp;kadar farklı biçimlerde etkileyen insan ruhunun sağlık koşullarını en iyi bilenlerden biri psikiatristlerdir. Zamanın sosyal ve&nbsp;politik koşulları kuşkusuz büyük önem taşır, ama bunların tek&nbsp;belirleyici faktör olarak birey üzerinde, iyi veya kötü, etkisi fazlasıyla abartılmaktadır. Bu bakımdan birey için amaçlanmış&nbsp;olan sosyal hedeflerimizin bireyin psikolojisini gözardı etmesi&nbsp;ve —çok sıklıkla— sadece yanılsamalarım ve kuruntularını&nbsp;teşvik etmesi büyük bir hatadır.</p>

  <p><br /></p>

  <p>Bu nedenle, uzun bir yaşam boyunca kendini ruhsal bozuklukların nedenlerine ve sonuçlarına adamış bir psikiatrist olarak, günümüz dünyasının sorunları hakkındaki görüşlerimi, birey olmanın tüm alçakgönüllüğü içinde ifade etmeme izin&nbsp;verileceğini umut ediyorum. Beni harekete geçiren şey ne aşırı&nbsp;bir iyimserlik, ne de yüce idealler aşkıdır, ben sadece bir birey&nbsp;olarak insanın kaderi ile ilgileniyorum. Bütün dünyayı sırtında taşıyan ve, eğer Hıristiyanlığın mesajını doğru anlarsak,&nbsp;Tanrı’nın amacını da içinde taşıyan o zerre kadar küçük birimin&nbsp;kaderi için endişe ediyorum.</p>

  <p><br /></p>

  <div>
    <div>
      <br />

      <p><b>Astroloji/ Psikoloji</b></p>

      <p><br /></p>

      <p><b>KEŞFEDİLMEMİŞ BENLİK</b>: Cari Jung’un toplumsal krizler ve bunların bireysel insan ruhuyla ilişkisi Çizerine araştırması. Birey tek başına değişmedikçe toplumda hiçbir şeyin değişmeyeceğini anlatıyor.<br /></p>

      <p><br /></p>
    </div>
  </div>

  <div style="text-align: right;">
    “Sayısız yazar, kitapları ve makaleleriyle. Dr. Jung'un muhteşem görüşlerini açıklamaya çatıştı. Hepimiz başarısız olduk. Ama bu küçük kitapla. <b>Keşfedilmemiş&nbsp;Benlik</b>. Dr. Jung. 83 yaşında, diğerlerinin yapamadığını yaptı. Meslek dışı, ama eğitimli herkes bu kitabı anlayabilir ve Jung’un temel görüşünü kavrayabilir. OKUYUN.”
  </div>

  <div style="text-align: right;">
    <br />
    Philip Wylie
  </div>

  <p style="text-align: right;">"Jung'un genel okur için bu kadar önemli ve değerli bir kitap daha yazdığından kuşkuluyum.”</p>

  <p><br /></p>

  <p style="text-align: right;">J.B. Priestley</p>

  <p><br /></p>

  <p style="text-align: right;">"Bugüne kadar Jung’un herhangi bir kitabını okumamış olanlar için çok iyi bir başlangıç sağlayan değerli bir kitap."</p>

  <p><br /></p>

  <p style="text-align: right;">Denver Post</p>

  <p><br /></p>

  <p style="text-align: right;">“<b>Keşfedilmemiş Benlik</b> sorgulayan bir kitap. Onu okurken, kendinizi dünyanın en büyük psikiatristlerinden birinin yanında oturuyor ve insanın en önemli sorunlarından birisi üzerine söyleşisini dinliyor gibi oluyorsunuz. Konuşma tarzında yazılmış, bu nedenle anlaşılması çok kolay. Jung’un en popüler kitabı olabilir."</p>

  <p><br /></p>

  <p style="text-align: right;">Washington Post</p>

  <p><br /></p>
</body>
</html>
