<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;">ARKAİK İNSAN<br /></h2>

  <h2 id="sigil_toc_id_1">Arkaik İnsan</h2>

  <p>“Arkaik” sözcüğü en eski, ilk -orijinal- demektir. Bugünün uygar insanı hakkında bir şeyler söylemek en zor ve en nankör işlerden birisidir, ama arkaik insanla ilgili konuşmak için daha iyi bir konuma sahibiz. Uygar insanda yetkili ve etkili bir bakış açısına ulaşmamız gerekirken, hakkında konuşmak istediğimiz insanınkine benzer önyargıların ve varsayımların tuzağına yakalanırız. Oysa arkaik insanda, onun zaman içindeki konumundan oldukça uzak dururuz ve ussal kapasitemiz onunkinden daha farklıdır. Bu nedenle, kuşkusuz, onun dünyasını ve bu dünyanın onun için anlamını inceleyebileceğimiz avantajlı bir noktada durabiliriz.</p>

  <p><br /></p>

  <p>Bu cümle önünüzdeki makalede anlatılacak konuyu sınırlandırmaktadır. Kendimi arkaik insanın ruhsal yaşamıyla sınır-landırsam dahi, onun yapısını bu kadar kısıtlı bir alanda kapsayabil mem çok zor. Yine de tabloyu oldukça kapsamlı çizmeye çalışacağım ve antropolojinin ilkel ırklarla ilgili bulgularına yer vermeyeceğim. İnsandan genel olarak söz ettiğimizde, gözümüzde onun anatomisi -kafatasının biçimi veya derisinin rengi- canlanmaz, daha ziyade onun ruhsal yaşamından, bilinç düzeyinden ve yaşam tarzından bahsederiz. Bütün bunlar da psikolojinin konusu olduğuna göre, burada temel olarak arkaik veya ilkel zihniyeti ele alacağız. Bu sınırlamaya rağmen neticede konumuzun kapsamını daha da genişletmiş oluyoruz, çünkü ruhsal süreçleri arkaik olan sadece ilkel insan değildir. Günümüzün uygar insanında da bu arkaik süreçleri gözlemleyebiliyoruz, üstelik bunlar modern sosyal yaşamın düzeyinde tek tük “geçmişin yeniden canlanışı” biçiminde değiller. Aksine, bilinç gelişimi ne düzeyde olursa olsun, her uygar insan ruhunun derinliklerinde arkaik bir insan olmaya devam eder. İnsan vücudu bizi nasıl memelilere bağlıyorsa ve sürüngenler çağına kadar uzanan evrimsel sürecin hatıralarını taşıyorsa, insan ruhu da, başlangıcına kadar izlerini takip ettiğimizde, sayısız arkaik özellikler gösteren bir gelişimin ürünüdür.</p>

  <p><br /></p>

  <p>İlkel insanlarla ilk karşılaştığımızda veya bilimsel çalışmalardan ilkel zihniyet hakkında bir şeyler okuduğumuzda arkaik insanın tuhaflığından etkilenmeden duramayız. İlkel top-lumların psikolojisi konusunda bir otorite olan Lévy-Brühl zihnin "mantık öncesi” düzeyi ile bizim bilinçli görüntümüz arasındaki çarpıcı farklılıkları vurgulamaktan hiçbir zaman yorulmamıştır. İlkel insanın deneyimlerin bariz derslerini gözardı etmesini, en aşikar neden-sonuç ilişkilerini reddetmesini ve olayların rastlantısallığını kabullenmek veya onları mantıklı bir şekilde açıklamaya çalışmak yerine onların “kolektif simgeselliğini" bir çırpıda geçerli saymak eğilimini, kendisi uygar bir insan olarak, açıklanması mümkün olmayan bir şey olarak düşünmüştür. Lévy-Brühl “Kolektif simgesellikle doğruluğu aşikar kabul edilen, yaygın biçimde geçerli düşünceleri, örneğin ruhlar, cinler, büyü, büyüsel malzemelerin gücü gibi konuları içeren ilkel düşünceleri kastetmektedir. Bizim için insanların yaşlılık veya ölümcül bir hastalık nedeniyle ölmesi gayet mantıklı görünürken, ilkel insan için durum farklıdır. O, yaşlı bir insan öldüğünde, ölümün yaşlılık sonucu olduğuna inanmaz. Daha uzun yaşayan insanların bulunduğunu söyler. Benzer şekilde, hiç kimse bir hastalık sonucu ölemez, çünkü aynı hastalıktan iyileşen veya o hastalığa hiç yakalanmayan insanlar vardır. Ona göre asıl neden her zaman büyüdür. İnsanı ya bir ruh öldürür ya da büyü. Çoğu ilkel kabile ancak savaş esnasında ölümü doğal bir ölüm olarak kabul eder. Ancak savaşta ölümü bile doğal görmeyen kabileler vardır, onlara göre ölümü getiren düşman ya bir büyücüdür ya da kullandığı silah büyülüdür. Bu garip düşünce zaman zaman daha çarpıcı bir biçime bürünür. Örneğin bir Avrupalı tarafından öldürülen bir timsahın karnında iki tane halhal bulunmuştu. Yerliler bu iki halhalin bir süre önce bir timsah tarafından yutulan iki kadına ait olduklarını söylediler. Anında bir büyü söylentisi yayıldı; çünkü bir Avrupalıyı hiç kuşkulandırmayacak kadar doğal olan bu olay, Lévy-Brühlun “kolektif simgesellik” dediği varsayımlardan birinin ışığında, öngörülemez bir açıklamaya bürünmüştü. Yerliler belirsiz bir büyücünün timsahı büyülediğini ve ona iki kadını getirmesini emrettiğini söylediler. Timsah da emri yerine getirmişti. Peki, hayvanın karnındaki halhalları nasıl açıklıyorlardı? Yerliler bir timsahın emir almadıkça insanları yemediğini belirttiler. Timsah halhalları büyücüden ödül olarak almıştı.</p>

  <p><br /></p>

  <p>Bu hikaye zihnin “mantık öncesi” düzeyinin özelliklerini gösteren mükemmel bir örnektir. Buna “mantık öncesi” diyoruz, çünkü böyle bir açıklama bize bütünüyle mantıksız görünüyor. Ama bunu bu kadar çarpıcı kabul etmemizin nedeni ilkel insanın varsayımlarından tamamiyle farklı varsayımlardan yola çıkmamızdır. Eğer biz de, doğal nedenler olarak bilinen şeyler yerine, büyücülerin ve gizemli güçlerin varlığına onun kadar inansaydık, onun açıklamaları bize de son derece mantıklı gelecekti. Aslında, ilkel insan bizden daha mantıklı veya daha mantıksız değildir. Onun varsayımları bizimkilerden farklıdır ve onu bizden farklı kılan da bu özelliğidir. Düşünceleri ve davranışları bizimkilerden değişik temeller üzerine oturur. Olağanın dışındaki her şey onu huzursuz eder, korkutur ve o bunu bizim doğaüstü dediğimiz şeylerle bağlantılandırır. O bunları elbette doğaüstü olarak görmemektedir; aksine, bunlar onun deneyim dünyasına aittirler.</p>

  <p><br /></p>

  <p>Biz “bu ev yıldırım çarptığı için yandı” dediğimizde, bir doğal olaylar zincirini ifade ettiğimizi düşünürüz. İlkel insan da “büyücü bu evi yakmak için yıldırımı kullandı” dediğinde, benzer bir duygu içinde, doğal bir zinciri izlediğini düşünmektedir. Bütünüyle tuhaf ve olağandışı olmadıkça, ilkel insanın yaşamında benzer temellere oturt ulamayacak hiçbir şey yoktur. Olayları kendi tarzında açıklarken bize çok benzer; varsayımlarını sorgulamaz. Nasıl ki onun için hastalığın ruhlar veya büyüler kanalıyla gelmesi şaşmaz bir doğruysa, bizim için de hastalığın doğal nedenlerinin olması uzun zaman önce kararlaştırılmıştır. Biz nasıl bunu büyüye bağlayamazsak, o da doğal nedenlere bağlayamaz. Zihinsel aktivitesi bizimkinden farklı değildir. Daha önce dediğim gibi, onu bizden farklı kılan sadece varsayımlarıdır.</p>

  <p><br /></p>

  <p>Genellikle ilkel insanın bizden değişik duygulara ve ahlaki bakış açısına sahip olduğu -yani “mantık öncesi” zihnin bu açılardan da farklılık gösterdiği- varsayılır. Kuşkusuz onun ahlaki kuralları değişiktir. Bir Kızılderili reisine iyi ile kötü arasında ne fark olduğu sorulduğunda, şöyle demiştir: “Ben düşmanımın karısını çalarsam, bu iyidir, ama o benim karımı çalarsa, bu kötüdür.” Birçok bölgede bir insanın gölgesine basmak büyük bir hakarettir, bazı bölgelerde de ayıbalığı kürkünü çakmak taşından yapılmış bıçak yerine demir bir bıçakla sıyırmak affedilmez bir günahtır. Ama gelin dürüst olalım. Biz de balığı çelik bıçakla yemenin, kapalı bir yerde şapka giymenin veya ağzında püroyla bir hanımı selamlamanın ayıp olduğunu düşünmüyor muyuz? Bizim için, ve ilkel insan için, bu tür şeylerin ahlakla hiçbir ilgisi yok. Çok dürüst ve asil kafa avcıları var, ' dinî ve vicdanî duygularla vahşi törenler düzenleyenler var veya haklı olduğuna inanarak cinayet işleyenler var. İlkel adam ahlaklı bir davranışı değerlendirmek konusunda bizden daha yeteneksiz değil. Onun iyisi en az bizim iyimiz kadar iyi, onun kötüsü en az bizimki kadar kötü. Sadece iyinin ve kötünün görünme biçimleri değişik; ahlaki yargının süreci aynı.</p>

  <p><br /></p>

  <p>Benzer şekilde, ilkel insanın duyu organlarının bizimkilerden daha duyarlı olduğu veya bir şekilde değişik olduğu düşünülür. Ama onun oldukça gelişkin yön duygusu veya duyma ve görme duyusu tamamen onun uğraşlarıyla ilgilidir. Yaşam deneyimine yabancı durumlarla karşı karşıya geldiğinde, inanılmaz derecede yavaş ve beceriksizdir. Bir keresinde şahin gibi görme kapasitesine sahip yerli avcılara bir dergiden, çocuklarımızdan herhangi birinin anında insan figürü olarak tanımlayabileceği, resimler gösterdim. Avcılar sayfaları evirdiler, çevirdiler ve sonunda içlerinden biri önce parmağını resmin üstünde gezdirdi, sonra “Bunlar beyaz adam” dedi. Hepsi bunu büyük bir keşif olarak kutladı.</p>

  <p><br /></p>

  <p>Birçok yerlinin sahip olduğu, kendi alanını çok iyi tanıma duygusu bir alışkanlık ve pratik konusudur. Balta girmemiş ormanlarda yollarını bulmak onlar için bir zorunluluktur Bir Avrupalı bile, Afrika’da bir süre geçirdikten sonra, daha önce fark edebileceğini hayal bile edemeyeceği şeyleri fark etmeye başlar; bunu pusulasına rağmen, çaresiz bir şekilde kaybolma korkusuyla yapar.</p>

  <p><br /></p>

  <p>İlkel insanın bizden köklü bir şekilde farklı düşündüğünü, hissettiğini ve algıladığı gösteren hiçbir şey yoktur. Ruhsal işleyişi aynıdır -ancak temel varsayımları değişiktir. Bununla kıyasladığımızda, bize oranla daha sınırlı bir bilince sahip olması, veya sahipmiş gibi görünmesi, veya zihinsel faaliyetlerini fazla, hatta hiç, odak lay amam ası göreceli olarak daha önemsiz bir veridir. Zihinsel açıdan odaklanamama Avrupalılara çok acayip gelmektedir. Örneğin, ben asla bir sohbeti iki saatten uzun sürdüremedim, çünkü yerliler yorulduklarını belirttiler. Çok zor olduğunu söylediler, oysa ben gelişigüzel biçimde çok basit sorular soruyordum. Ama aynı yerliler avlanırken veya bir yolculuk esnasında harika bir odaklanma kapasitesi ve dayanıklılık gösteriyorlardı. Örneğin benim mektuplarımı taşıyan yerli hiç durmadan yetmiş beş mil koşabiliyordu. Altı aylık hamile bir kadının sırtında bebeği, ağzında uzun piposu, 95 derece sıcaklıkta, bir ateşin çevresinde sabaha kadar hiç yorulmadan dans ettiğini gördüm. Bu nedenle ilkel insanların kendilerini ilgilendiren konulara odaklanma kapasitelerini inkar etmek mümkün değildir. Eğer biz de bizi ilgilendirmeyen konulara dikkatimizi yoğunlaştırmaya uğraşırsak, ne kadar kısa sürede odaklanma gücümüzün azaldığını görebiliriz. Onlar gibi, biz dc duygusal dip akıntılarımıza bağımlıyız.</p>

  <p><br /></p>

  <p>İlkel insanın, iyide ve kötüde, bizden daha basit ve daha çocuksu olduğu doğrudur. Biz bunu kendi içinde çok tuhaf karşılamayız. Buna rağmen, arkaik insanın dünyasına yaklaştıkça, tuhaf duygular hissetmeye başlarız. Benim analiz edebildiğim kadarıyla, bu duygu arkaik insanın temel kabullerinin bizim-, kilerden köklü bir şekilde farklı olduğunu -yani bizden çok değişik bir dünyada yaşadığını- düşünmemizden kaynaklanmaktadır. Varsayımlarını anlayana kadar, o bize çözmesi zor bir bilmece gibi gelir, ama eğer bunları bilirsek, her şey basitleşir. Bunu şu şekilde de ifade edebiliriz: İlkel insanın bilmecesi biz kendi varsayımlarımızı anlamaya başladıkça çözülür.</p>

  <p><br /></p>

  <p>Bizim her şeyin doğal ve açıklanabilir bir nedeni olduğunu düşünmemiz rasyonel bir varsayımdır. Biz bunu ikna edilmi-şizdir. Neden-sonuç ilişkisi, nedensellik bizim en kutsal dog-malarımızdandır. Bizim dünyamızda görülmez, gizli, kişinin görüşüne bağlı ve doğaüstü güçler diye bilinen şeylerin geçerli bir yeri olamaz -tabii modern fiziğin atomun, içinde şaşırtıcı şeylerin gerçekleştiği, küçük ve gizli dünyasını irdeleme çalışmalarını izlemediğimiz sürece. Ama bu bile sürekli izlenen yoldan oldukça uzaktadır. Biz gizli ve keyfi güçler fikrini kesinlikle reddederiz, çünkü rüyalar ve hurafelerin korkutucu dünyasından kaçalı ve insanın en son ve en büyük başarısı olan, kendimiz için kozmosun mantıklı bir bilinçten oluşan resmini çizeli çok zaman geçmemiştir. Şimdi rasyonel kurallara itaat eden bir dünyayla çevirili durumdayız. Her şeyin nedenini bilemediğimiz doğrudur, ama zaman içinde onları da keşfedeceğiz ve bu keşifler bizim mantıklı beklentilerimizle uyum içinde olacaklar. Biz bunu umut ediyoruz ve bunu ilkel insanın kendi varsayımlarına güvendiği kadar garantiye alıyoruz. Kuşkusuz rastlantısal olaylar da var, ama bunlar tamamen kazara yaşanan olaylar ve bunların da kendilerine özgii nedenselliklerinin bulunduğunu kabul ederiz. Tesadüfi şeyler düzeni seven bir akıla itici gelirler. Bunların olayların öngörülebilen nedenlerini devreden çıkartma yolları tuhaf, gülünç ve sinir bozucudur. Tesadüfi olaylar fikrini gizli güçler fikri kadar uzaklaştırmaya çalışırız, çünkü bize şeytanı, iblisi, kötülüğü hatırlatırlar. Bizim özenli hesaplarımızın en tehlikeli düşmanlarıdırlar ve bizim garantilerimizi sürekli tehdit ederler. Mantığa kesinlikle karşıt oldukları için küçümsenmeyi hak ederler, ama yine de onlara karşı adil olmamız gerekir. Araplar onlara bizden daha fazla saygı gösterirler. Mektuplarının üzerine Insha-allah, “Allah isterse” diye yazarlar, çünkü mektup ancak o zaman ulaşabilir. Tesadüfü kabullenme konusundaki isteksizliğimize ve olayların genellikle genel kurallara göre gerçekleşme özelliğine rağmen, her zaman ve her yerde hesaplanamaz kazalara açık olduğumuzu da inkar edemeyiz. Tesadüften daha gizli ve görülmez başka bir şey var mıdır? Bu kadar savunmasız olduğumuz ve sinirlerimizi bozacak başka bir şey var mıdır?</p>

  <p><br /></p>

  <p>Eğer bu konu üzerinde düşünürsek, olayların genel kurallarla nedensellik ilişkisi teorisinin yarı yarıya geçerli olduğunu, geri kalan zamanda tesadüf şeytanının yolunun açık olduğunu söyleyebiliriz. Rastlantısal bir olayın da kendi doğal nedenleri vardır ve genellikle bu nedenlerin oldukça sıradan olduklarını üzülerek keşfederiz. Bizim canımızı sıkan, kazaların nedenlerini bilemememiz değildir; asıl sinirlendiğimiz şey kötü olayların burada ve şimdi keyfi bir biçimde başımıza gelebileceğidir. En azından, bizi bu şekilde çarpar. Bir kaza her zaman sinir bozucudur ve en katıksız rasyonalist bile lanet okuyacak kadar bundan etkilenebilir. Rastlantısal bir olayı nasıl yorumlarsak yorumlayalım, onun bizi etkileme gücüne sahip olduğu gerçeğini değiştirenleyiz. Yaşam koşullarını düzene sokmak çabası arttıkça, tesadüf daha fazla dışlanmış olur ve kendimizi ona karşı koruma gereksinimimiz azalır. Yine de, her ne kadar resmi “söylem” bu inancı desteklemiyorsa da, herkes tesadüflerin olasılığını göz önünde bulundurur, veya onlara bel bağlar.</p>

  <p><br /></p>

  <p>Biz, bunun olumlu bir şey olduğunu düşünerek, her şeyin doğal diye isimlendirdiğimiz ve en azından tahmin edilebilir olduğunu zannettiğimiz bir nedeni bulunduğunu varsayarız. Diğer yandan, ilkel insan her şeyin gizli, görülmez ve denetlenemez güçlerle getirildiğini, yani her şeyin tesadüf olduğunu varsayar. Ama o buna tesadüf demez, niyet, maksat der. Doğal nedensellik onun için sadece bir dış görünüştür ve kayda değer değildir. Eğer üç kadın su taşımak için nehir kenarına giderlerse ve bir timsah ortadaki kadını yakalarsa, bizim bakış açımız o kadının seçilmesinin tamamen bir tesadüf olduğunu düşünmemize neden olur. Bu hayvanlar insan yediklerine göre timsahın o kadını yakalaması çok doğaldır. İlkel insana göre bu tür bir açıklama gerçeği bütünüyle çarpıtmaktadır ve bu enteresan hikayenin hiçbir boyutuyla ilişkisi yoktur. Arkaik insan bizim bu öyküye bakış açımızı yüzeysel hatta saçma bulmakta haklıdır, çünkü bu kaza hiç gerçekleşmemiş olabilir, ama aynı yorumu o koşulda bile yapabiliriz. Avrupalının önyargısı onun olayları ne kadar az açıklayabildiğim görmesini engellemektedir.</p>

  <p><br /></p>

  <p>İlkel insan daha fazla açıklama bekler. Bizim tesadüf dediğimiz onun için denetlenemez güçtür Bu nedenle, diğer iki kadının ortasında duran kadını yakalamak -herkesin gözlemleyebileceği gibi- timsahın amacıdır. Eğer amacı bu olmasaydı diğer kadınlardan birini de alabilirdi. Peki ama niçin timsahın böyle bir amacı var? Bu hayvanlar genellikle insan yemezler. Bu iddia, Sahra çölünde yağmurun yağmadığı savı kadar, doğrudur. Timsahlar gerçekten ürkek hayvanlardır ve kolay korkutulurlar. Onların sayılarını göz önünde bulundurursak, çok az sayıda insan öldürdüklerini görürüz. Bir insanı yakalamaları çok şaşırtıcı ve doğal olmayan bir olaydır. Böyle bir olayın açıklanması gerekir. Bir timsah tek başına bırakılırsa bir insanın canını almaz, O zaman, bu emri kimden almıştır?</p>

  <p><br /></p>

  <p>İlkel insan yargılarına çevresindeki dünyanın gerçeklerine dayanarak ulaşır. Beklenmedik bir olay gerçekleştiğinde haklı olarak şaşırır ve bunun özel nedenlerini bilmek ister. Bu noktaya kadar aynı bizim gibi davranır. Ama o bunun da ötesine gider, bizi geçer. Tesadüfün denetlenemez gücü hakkında bir, veya birden fazla, teorisi vardır. Biz “Tamamen tesadüf” deriz. O “Hesapçı bir niyet” der. O bilimin beklentisi olan neden-so-nuç bağlantılarını göstermeyen olayları, yani nedensellik zincirini kıran akıl karıştırıcı şeyleri, yani olayların geri kalan yarısını oluşturan şeyleri vurgular. Uzun zaman önce genel kurallara itaat ederken kendisini doğaya uydurmuştur; onu asıl korkutan şey içinde gücü nedeniyle, denetlenemez ve hesaplana-maz bir temsilcinin varlığını gördüğü beklenmedik rastlantıdır. İlkel insan burada da haklıdır. Olağanın dışındaki her şeyin onu korkutmasını anlamak kolaydır. Bir süre kaldığım, El-gon dağının güneyindeki bölgelerde çok sayıda karıncayiyen bulunuyordu. Karı ncay iyen ürkek, gece yaşayan, nadiren görülebilen bir hayvandır. Bunlardan birisini gündüz görmek, yerliler için, bizim bir derenin yokuş yukarı aktığını görmemiz kadar şaşırtıcı ve olağandışı bir olaydır. Derenin aniden yerçekimini yendiği bazı durumları biliyor olsak bile daha az şaşırmayız. Büyük miktarda su ile çevrili yaşıyoruz ve suyun yerçekimine uymamaya karar verdiği zaman neler olabileceğini kolayca hayal edebiliriz. İşte ilkel insan da kendi dünyasındaki olaylar hakkında böyle hisseder. Karmcayiyenlerin alışkanlıklarını çok iyi bilmektedir, onlardan birinin doğa kurallarına uymaması hesaplanamaz bir hareket tarzını gösterir. İlkel insan her şeyden o kadar etkilenir ki, dünyasının kurallarının bozulması onu öngörülemez olasılıklara karşı savunmasız bırakır. Bu tür bir istisna bir kuyruklu yıldıza veya güneş tutulmasına benzer bir işaret, bir kehanettir. Arkaik insanın bakış açısıyla, karıncayiyenin gündüz vakti görülmesinin doğal bir nedeni olamayacağına göre bunun arkasında gizli bir gücün bulunması gerekir. Ve kozmik yasaları çiğneyen bir gücün alarm verici gösterisi elbette kendini savunmayı veya öfkeyi yatıştırmak için sıradışı şeylerin yapılmasını gerektirir. Komşu köylerin uyarılması ve karıncayiyenin acılar içinde yakalanarak öldürülmesi zorunludur. Karıncayiyeni gören adamın anne tarafından en büyük dayısı bir boğasını kurban verir. Adam sunak çukuruna inerek hayvanın etinden ilk parçayı kopartır, sonra dayısı ve törendeki diğer katılımcılar da hayvanın etinden yerler. Bu şekilde doğanın tehlikeli isteğinin kefareti ödenir.</p>

  <p><br /></p>

  <p>Bize gelince, biz sular bilinmeyen bir nedenle ters akmaya başlayınca kesinlikle panikleriz, ama bir karıncayiyeni gündüz görünce veya bir albino doğunca veya güneş tutulunca alarma geçmeyiz. Bu tür olayların anlamını veya hareket alanını biliriz, ama ilkel insan bilmez. Olağan olaylar onun için onu ve diğer bütün yaratıkları kapsayan tutarlı bir bütün oluştururlar. Bu nedenle çok tutucudur ve her zaman yapılagelen şeyleri yapar. Nerede olursa olsun, bu bütünü bozan bir şey gerçekleşirse, iyi düzenlenmiş dünyasında bir çatlağın varlığını hisseder. Bir şekilde çarpıcı olan bütün hadiseler hemen sıradışı bir olayla bağlantılandırılır. Örneğin, bir misyoner evinin önüne Pazar günleri Union Jack’i çekebilmek için bir bayrak direği dikmişti.</p>

  <p><br /></p>

  <p>Ama bu masumane arzusu ona pahalıya mal oldu. Bu hiç görülmemiş, huzursuzluk veren bir davranıştı ve kısa bir süre sonra korkunç bir fırtına çıktığında, bundan bayrak direği sorumlu tutuldu. Bu olay misyonere karşı genel bir isyan için ye-terliydi. İlkel insana kendi dünyasında güvenlik duygusu veren şey olağan hadiselerin düzenliliğidir. İstisnai her durum kefareti ödenmesi gereken denetlenemez bir gücün korkutucu gösterisidir. Sadece olağan düzeni bozan bir şey değil, aynı zamanda diğer uğursuz olayların işaretidir.<br /></p>

  <p><br /></p>

  <p>Biz büyükanne-babalarımızm ve onların büyük anne-babalarının dünya hakkında nasıl hissettiklerini unuttukça bu tür yaklaşımların saçma olduğunu daha fazla düşünürüz. Bir buzağı iki başlı ve beş ayaklı doğar. Komşu köyde bir horoz yu-murtlamıştır. Yaşlı bir kadın bir rüya görmüştür, gökte bir kuyruklu yıldız belirir, en yakın kasabada büyük bir yangın başlar ve sonraki yıl bir savaş çıkar. Tarih eski çağlardan onse-kizinci yüzyıla kadar bu şekilde yazılmıştır. Bizim için çok anlamsız olan, bilgileri böyle yanyana koymak ilkel insan için çok önemli ve ikna edicidir. Ve bütün beklentilerin aksine, o bunu yapmakta haklıdır. Onun gözlem gücü çok güvenilirdir. O, tarih öncesi deneyimlerden, bu tür bağlantıların gerçekten bulunduğunu bilmektedir. Bize tamamiyle anlamsız gelen böyle tek tük, rasgele hadiseler -çünkü biz olayları tek tek ve kendilerine özgü nedenlerle ele alırız- ilkel insan için son derece mantıklı bir kehanetler ve bu kehanetlerin işaret ettiği olaylar dizisidir. Kendisini istikrarlı bir şekilde gösteren şeytansı gücün ölümcül patlamasıdır.</p>

  <p><br /></p>

  <p>İki başlı buzağı ve savaş aynı şeydir, çünkü buzağı yalnızca savaşın tahminidir, ilkel insan bu bağlantıyı sorgusuz sualsiz kabul eder, çünkü dünyadaki olaylar arasında tesadüfün isteği yasalara uygunluk ve düzenlilikten daha önemli bir faktördür. Rastlantısal olayların gruplar veya diziler halinde geldiklerini keşfederken ilkel adamın bize sunduğu sıradışı olanı gözleme özelliğine şükran borçluyuz. Klinik çalışmalarda bulunan bütün doktorlar vakaların tekrarladığım bilirler. Würzburg’da eski bir psikiatri profesörü ender görülen bir klinik vakasından-dan söz ederken her zaman şöyle derdi: “Baylar, bu kesinlikle eşsiz bir vakadır -yarın bunun aynısını tekrar göreceğiz.” Ben bir akıl hastahanesinde çalıştığım sekiz yıl boyunca buna çok şahit oldum. Bir keresinde bir insanın bilinci ender görülen bir alacakaranlık düzeyine geçmişti -o güne kadar rastladığım ilk vakaydı. İki gün sonra aynı olaya tekrar rastladık ve bu son oldu. “Olayların tekrarlaması" klinikçiler arasında bir şakadır, ama aynı zamanda tarih öncesi zamandan beri ilkel bilimin bir gerçeği olmuştur. Son dönemlerde bir araştırmacı şöyle demiştir: “Büyü balta girmemiş ormanların bilimidir." Astroloji ve diğer kehanet yöntemleri, tereddütsüz biçimde, eskinin bilimi olarak isimlendirilebilirler.</p>

  <p><br /></p>

  <p>Düzenli bir şekilde gerçekleşeni gözlemek kolaydır, çünkü ona hazırlıklıyızdır. Bilgi ve hüner ancak olayların düzeninin kavranamaz biçimde denetimsizce bozulduğu durumlarda gerekir. Olayları gözleme sorumluluğu kabilenin en zeki ve uyanık adamlarından birisine verilir. Onun bilgisinin bütün sıra-dışı olayları açıklamaya ve hünerinin onlarla mücadele etmeye yeterli olması gerekir. O, tesadüfi olaylar konusunda uzmandır, bilgindir ve aynı zamanda kabilenin geleneksel inançlarının arşivini muhafazayla yükümlüdür. Saygı ve korkuyla çevrelenmiş, otoritesinin tadını çıkartır, ama o kadar büyük değildir, kabilesi gizliden gizliye komşu kabilenin büyücüsünün kendi-lerinkinden daha güçlü olduğuna inanmaktadırlar. En iyi ilaç asla hemen el altında bulunmaz, olabildiğince uzaktadır. Bir süre geçirdiğim kabilenin ilaçlarını yapan büyücüsü çok saygın birisiydi. Ama ona ancak insanların ve hayvanların önemsiz hastalıklarında danışılıyordu. Ciddi vakalarda yabancı bir otorite çağırılıyordu -Uganda’dan büyük bedeller ödenerek bir M*ganga (büyücü) getirtiliyordu- aynı bizim yaptığımız gibi.</p>

  <p><br /></p>

  <p>Tesadüfi olaylar genellikle büyük veya küçük seriler veya gruplar halinde olurlar. Hava durumunu tahmin etmenin eski ve çok denemiş yollarından biri, eğer birkaç gündür yağmur yağıyorsa yarın da yağacağını söylemektir. Bir deyişe göre: “Şanssızlıklar teker teker gelmezler”. Bir başkasına göre: "Asla yağmaz, boşanır.” Bu tür deyişlere dayanan bilgelik ilkel bilimdir. İnsanlar buna inanırlar ve korkuyla karışık saygı gösterirler. Okumuş insansa buna güler -başına olağandışı bir şey gelene kadar. Size bir hikaye anlatacağım. Tanıdığım bir kadın bir sabah komodininin üzerinde bir çıngırtıyla uyandı. Bir süre baktıktan sonra nedenini keşfetti: bardağının kenarı iki santim kalınlığındaki bir halka halinde kırılmıştı. Bu tuhafına gitti ve bir bardak daha istedi. Yaklaşık beş dakika sonra aynı çıngırtıyı duydu, yine bardağın kenarı kırılmıştı. Bu defa çok endişelendi ve üçüncü bardağı istedi. Yirmi dakika içinde bardak aynı sesi çıkartarak kırıldı. Üç tane peşpeşe kaza artık biraz fazla gelmişti. Doğal nedenlere inancını bir kenara bıraktı ve onun yerine "kolektif simgeselliğe” -denetlenemez bir gücün devrede olduğuna- yöneldi. Bir çok modern insan -çok inatçı olmadıkları sürece- doğal nedenselliğin açıklayamadığı olaylarla karşılaştıklarında böyle düşünürler. Doğal olarak bunlardan kaçınmaya çalışırız. Bize tatsız gelirler, çünkü yaşamımızın düzenli gidişatını bozarak her şeyin olası olduğunu hissettirirler. Bunların üzerimizdeki etkisi ilkel aklın hala ölmediğini gösterir.</p>

  <p><br /></p>

  <p>İlkel insanın denetlenemez güce inancı, hep varsayıldığı gibi, hiç yoktan kaynaklanmaz, deneyimlerle temellendirilmiştir. Onun batıl inançları dediğimiz şey tesadüfi olayların gruplan-dırılmasıyla geçerli nedenlere kavuşmuştur. Zaman ve mekan içinde olağandışı olayların yaşanma olasılığını ölçmek mümkündür. Bu açıdan kendi deneyimimize güvenemeyeceğimizi asla unutmamalıyız. Bizim gözlemlerimiz yetersizdir, çünkü bakış açımız bu konuları gözardı etmemize neden olmuştur. Örneğin ciddi bir ruh halindeyken aşağıdaki olayların birbirini izleyen halkalardan bir zincir oluşturduğunun asla farkına varamayız: sabahleyin odanıza bir kuş girer, bir saat sonra yolda bir kazaya şahit olursunuz, öğleden sonra bir akrabanız ölür, akşam ahçmız çorba kasesini devirir, geç vakit eve döndüğünüzde anahtarınızı kaybettiğinizi fark edersiniz. İlkel adam bu olaylar zincirindeki hiçbir halkayı atlamaz, çünkü her yeni halka onun beklentilerini yanıtlamaktadır. Ve bunda haklıdır -kabul etmeye gönüllü olacağımızdan daha fazla haklıdır. Onun endişeli beklentileri haklı çıkarlar ve bir amaca hizmet ederler. Ona göre, böyle bir gün lanetlidir ve o gün hiçbir şey yapılmamalıdır. Bizim dünyamızda bu kötü bir batıl inançtır, ama ilkel adamın dünyasında çok doğru bir akıllılıktır. O dünyada insan, bizim korunaklı ve düzenli yaşantımıza oranla, kazalara daha açık yaşamaktadır. Vahşi bir dünyada yaşarken riske anlamazsınız. Bir Avrupalı bile bunu kısa zamanda anlayabilir.</p>

  <p><br /></p>

  <p>Pueblo yerlisi iyi bir ruh halinde değilse, erkekler konseyine katılmaz. Eski Romalı evinden ayrılırken eşiğe takılırsa o günkü planlarını değiştirirdi. Bu bize anlamsız gelebilir, ama ilkel koşullar altında bir insanın bu kehanetlere karşı en azından tetikte olması gerekir. Kendime tam olarak hakim değilsem, bedensel hareketlerim baskı altında olabilir; dikkatim kolay dağılır; dalgınlaşırım. Bunun sonucunda, bir şeylere çarparım, tökezlerim, bir şeyi düşürürüm veya unuturum. Uygar koşullar altında, bunlar önemsiz şeylerdir, ama ilkel ormanlarda ölümcül öneme sahip olurlar. İçinde timsah kaynayan bir nehi-rin üzerinde köprü amacıyla kullanılan, yosun tutmuş bir ağaç gövdesinde yanlış bir adım atmanız ölümünüze neden olabilir. Düşünün ki yoğun otların arasında pusulamı kaybediyorum veya tüfeğimi doldurmayı unutuyorum ve kendimi ormanda bir gergedan sürüsünün ortasında buluyorum. Düşüncelerimle aşırı meşgul olduğum için, zehirli bir Afrika yılanına basıyorum. Akşamüstü sivrisinek botlarımı zamanında giymeyi unutuyorum ve on bir gün sonra tropikal sıtmadan ölüyorum. Yıkanırken ağzını kapamayı unutmak bile dizanterinin saldırısına uğramak için yeterli. Bize göre bu olayların nedeni dikkatsizliktir. İlkel insana göre bunlar maksatlı kehanetler veya büyüdür.</p>

  <p><br /></p>

  <p>Ama burada dikkatsizlikten fazlası da söz konusu olabilir. Elgon dağının güneyindeki Kitoshi bölgesinde, Kabras ormanında bir yolculuğa katılmıştım. Orada, kalın otların arasında, neredeyse bir yılana basmak üzereyken son anda kendimi kenara atabildim. Öğleden sonra bana eşlik eden arkadaşım avdan döndü. Suratı bembeyazdı, her yeri titriyordu. Bir beya2 karınca tepesinin içinden fırlayan ikibuçuk metre uzunluğundaki bir mamba yılanı tarafından yutulmak üzereymiş. Eğer son anda hayvanı yaralamayı başaramasaymış ölmesi işten değilmiş. Gece saat dokuzda kampımız açlıktan gözü dönmüş sırtlanların saldırısına uğradı. Bu sırtlanlar bir gün önce bir adamı rüyasında korkutup hırpalamışlardı. Ateşe rağmen, çığlık atarak çitin üzerinden atlayan, ahçımızın barakasına coplandılar.</p>

  <p><br /></p>

  <p>O geceden sonra yolculuğumuzda bir kazayla karşılaşmadık. Yaşadığımız o gün Yerlilere düşünmek için malzeme verdi. Bize göre bunlar sadece peşpeşe gelen kazalardı, ama onlara göre vahşi dünyaya girdiğimiz ilk gün gerçekleşen bir kehanetin yerine getirilmesiydi. Öyle oldu ki, geçmeye çalıştığımız bir akıntının içine düştük: araba, köprü, her şey. Yanımızdakiler birbirlerine “İşte, iyi bir başlangıç” der gibi baktılar. Zirveyi tamamlamak üzere, bir fırtına başladı, sanki gök yarıldı. O kadar ıslandık ki günlerce ateşli yattım. Arkadaşımın avlanmaktan son anda kurtulduğu o günün sonunda, biz, beyaz adamlar birbirimize bakarken dayanamadım ve şöyle dedim: “Bana öyle geliyor ki bu sorun daha önce başlamıştı. Zürih’ten ayrılmadan önce bana anlattığın rüyayı hatırlıyor musun?” O zaman çok ilginç bir kabus görmüştü. Rüyasında Afrika'da avlanıyordu, aniden kocaman bir mamba yılanının saldırısına uğramıştı, öyle korkmuştu ki, çığlık atarak uyanmıştı. Rüya onu çok rahatsız etmişti ve şimdi ikimizden birinin öleceğini düşündüğünü itiraf'ediyordu. Elbette benim öleceğimi düşünmüştü, çünkü her zaman “diğer insanın” olmasını, ümit ederiz. Ama daha sonra, ölümün eşiğine kadar getiren sıtmaya yakalanan o oldu.</p>

  <p><br /></p>

  <p>Dünyanın yılanların ve sıtma taşıyan sivrisineklerin bulunmadığı bir köşesinde bu konuşmayı okumak pek bir şey ifade etmeyebilir. Kişinin tropikal ormanın kadifemsi maviliğini, bakir ormanın dev gibi ağaçlarının insanın üstüne eğilen karanlığını, gecenin esrarengiz seslerini, doldurulmuş tüfekler yanında çatılmış duran ateşi, sivrisinek cibinliklerini, kaynatılarak içme suyu yapılmış bataklık suyunu ve hepsinden önemlisi, ne dediğini çok iyi bilen yaşlı bir Afrikalının söylediği “Burası insanın ülkesi değildir -Tanrı Yun ülkesidir” sözüyle ifade edilen inancı hayal edebilmesi gerekir. Burasının kralı insan değil, doğadır -hayvanlar, bitkiler ve mikroplar. Mekana uygun ruh halini düşünerek, başka herhangi bir yerde gülümsemeye neden olacak şeylerden uyandırıcı bir anlamı nasıl çıkarttığımızı anlayabilirsiniz. Burası ilkel insanın her gün baş etmek zorunda olduğu denetlenemez ve kaprisli güçlerin dünyasıdır. Olağandışı olay onun için bir şaka değildir. O bundan kendi sonuçlarını üretir. "Burası iyi bir yer değil” - "Bugün uğursuz” - ve bu tür uyarılara dikkat etmesi sayesinde kaçınabildiği tehlikeleri kim bilebilir?</p>

  <p><br /></p>

  <p>"Büyü balta girmemiş ormanın bilimidir.” Bir kehanet, bir hareketin'seyir yönünü, planlanmış bir şeyden vazgeçilmesini, ruhsal tepkinin değişimini etkiler. Tesadüflerin gruplar halinde geldiğini ve ilkel insanın ruhsal nedenselliğin bilincinde olmadığını düşünürseniz tüm bunların oldukça yararlı reaksiyonlar olduklarını anlarsınız. Bizim doğal nedensellik denilen olguyu tek yönlü vurgulamamıza teşekkür borçluyuz, bu sayede sübjektif ve ruhsal olanı objektif ve “doğal” olandan ayrıştırmayı öğrendik. Oysa, ilkel insan için ruhsal olan ile objektif olan dış dünyada birleşirler. Olağandışı bir şeyin karşısında şaşıran ilkel insan değildir, o şey şaşırtıcıdır. O, büyünün gücüyle donanmış manadır. Bizim hayalgücü ve telkin gücü diyebileceğimiz şeyler ilkel insana dışarıdan onunla oynayan gizli güçler gibi görünürler. Onun ülkesinin jeolojik veya politik bir mevcudiyeti yoktur. Orası onun mitolojisini, onun dinini, bütün düşüncelerini ve duygularını kapsayan yerdir. O, bir dereceye kadar, bu fonksiyonların bilincinde değildir. Korkusu "iyi olmayan” bazı yerlerle sınırlanmıştır. Ayrılanların ruhları şu veya bu ormanda bulunurlar. Şu mağara içeri girenleri boğazlayan şeytanları barındırmaktadır.</p>

  <p><br /></p>

  <p>Oradaki dağda büyük yılan yaşamaktadır, şu tepe efsanevi kralın mezarıdır; bu nehirin veya ağacın veya kayanın yanına gelen her kadın hamile kalır; şu yüksek ağaç bazı insanları çağıran bir ses çıkartır; şu sığ geçit yılan-şeytanlarca korunur. İlkel insan psikolojik değildir. Ruhsal şeyler onun dışında objektif bir şekilde cereyan ederler. Hatta rüyasında gördüğü şeyler bile ona gerçek gibi görünürler; sadece. bu nedenle rüyalarına dikkat eder. Elgon’lu hamallarımız asla rüya görmedikleri konusunda ciddiyetle ısrar ettiler -sadece büyücü rüya görüyordu. Büyücüye sorduğumda, o da İngi-lizler ülkesine girdikten sonra rüya görmeyi bıraktığını söyledi. Söylediğine göre eskiden babası “büyük” rüyalar görüyordu ve sürülerin nerede gezindiğini, sığırtmaçların buzağılarını nereye götürdüklerini ve ne zaman savaş veya salgın olacağını biliyordu. Şimdi her şeyi bilen Bölge Komiseriydi ve onlar hiçbir şey bilmiyorlardı. Büyücü timsahların İngiliz Hükümeti tarafına geçtiklerine inanan bazı Papualılar gibi boyun eğmişti. Yerli bir mahkum otoritelerin elinden kaçmıştı ve nehri geçmeye çalışırken bir timsah tarafından parçalanmıştı. Bu nedenle, yerliler de onun bir polis timsah olduğu sonucuna varmışlardı. Tanrı şimdi rüyalar kanalıyla İngilizlerle konuşuyordu, Elgon’nun büyücüsüyle konuşmuyordu, çünkü gücü İngilizler ellerinde bulunduruyorlardı. Rüya faaliyeti dışarıya göç etmiş-ti. Bazen yerlilerin ruhları da göç ediyorlardı ve büyücü onları kuşlar gibi yakalayıp kafeslere koyuyordu; veya garip ruhlar köye gelip hastalık yayıyorlardı.</p>

  <p><br /></p>

  <p>Bu ruhsal şeylerin yansıtılması doğal olarak insanlarla insanlar arasında, insanlarla hayvanlar veya olaylar arasında bize anlaşılmaz gelen bir ilişkinin kurulmasını sağlar. Beyaz adam bir timsahı vurur. Anında en yakın köyden bir grup öfkeli insan koşarak gelir ve bunun bedelini ister. Açıkladıklarına göre o timsah silahın ateşlendiği anda köylerinde ölen yaşlı bir kadındır. Timsah besbelli kadının yaban ruhudur. Bir başka adam sürüsünü gözleyen bir leoparı vurur. O anda komşu köyde bir kadın ölür. Kadın ve leopar birdir, aynı şeydir.</p>

  <p><br /></p>

  <p>Lévy-Brühl bu ilginç ilişkiler için participation mystique (gizemli ortaklık) deyimini geliştirmiştir. Bence "mistik” sözcüğü iyi seçilmemiş. İlkel insan bu konularda gizemli hiçbir şey görmez, onları doğal kabul eder. Onları tuhaf bulan biz iz, bunun nedeni de bu ruhsal fenomenler hakkında bir şey bilmeme-mizdir. Aslında bunlar bizde de görülürler, ama biz daha uygar biçimde ifade ederiz. Günlük yaşamımızda daima diğer insanların ruhsal süreçlerinin bizimkiyle aynı olduklarını varsayarız. Bize hoş gelen veya arzuladığımız bir şeyin diğer insanlar için de aynı şeyi ifade ettiğini düşünürüz. Bize kötü gelenin onlar için de kötü olması gerekir. Nihayet son dönemlerde mahkemelerimiz psikolojik bir açıyı benimsediler ve hüküm verirken suçun göreliliğini kabul ettiler. Deneyimsiz, acemi ^insanlar hâlâ quod licet Jovi non licet bovi (Bir öküze değil Jüpiter'e yakışır) ilkesini duyduklarında hınçla dolarlar. Kanun önünde eşitlik ilkesi hâlâ insanın en büyük başarısını temsil eder; henüz yerine yenisi konulamamıştır. Ve biz hâlâ kendimizde görmek istemediğimiz bütün kötülükleri ve değersizlikleri “diğer insana” atfetmeye devam ederiz. Bu nedenle, onu eleştirmemiz ve ona saldırmamız gerekir. Bu durumda asıl gerçekleşen şey aşağılık bir “ruhun” bir insandan diğer insana göç etmesidir. Dünya hâlâ tiksinilen insanlar (bétes noires) ve günah keçileriyle doludur, aynı eskiden cadılarla ve kurtadamlarla dolu olduğu gibi.</p>

  <p><br /></p>

  <p>Ruhsal yansıtma psikolojinin en sık görülen olgularından biridir. Lévy-Brühl'ün ilkel insanın belirgin bir özelliği olarak gösterdiği participation mystique (gizemli ortaklık) ile aynı şeydir. Biz sadece ona değişik bir isim veririz ve genellikle bunun ^suçlusu olduğumuzu inkar ederiz. Kendimizde bilincinde olmadığımız her şeyi komşumuzda keşfederiz ve ona göre davranırız. Uygarlığımızda ona zehir içirtmeyiz; onu yakmayız veya onu çivilemeyiz; ama onu en derin inançlarla vurgulanmış ahlaki yargılar kanalıyla yaralarız. Onda mücadele ettiğimiz şey genellikle bizim kendi kötü yönümüzdür.</p>

  <p><br /></p>

  <p>İlkel insan, zihninin ayrıştırmaktan yoksun düzeyi ve, sonuçta, kendisini eleştirmemesi nedeniyle yansıtmaya bizden fazla eğilimlidir. Ona göre her şey objektiftir ve dili bunu radikal biçimde yansıtır. Biz biraz mizahla zihnimizde bir kaplan kadın yaratabiliriz. Sık sık bir insanı kaz, inek, tavuk, yılan, öküz veya eşek olarak betimleriz. Bu imgeler övgü içermeyen lakaplar olarak hepimize aşinadırlar. Ama ilkel adam bir insana yaban bir ruh atfettiğinde ahlaki yargının zehirini kullanmaz. Arkaik insan bunun için çok doğacıdır; o her şeyden, yargılamayacak kadar, oldukları gibi etkilenir, bu bedenle yargıya bizden daha az eğilimlidir. Pueblo Yerlileri gerçekçi bir havayla benim Ayı Totemine ait olduğumu -bir başka deyişle, ayı olduğumu- söylemişlerdi, çünkü ben merdivenden inerken bir insan gibi vücudum öne dönük inmiyordum, bir ayı gibi merdiveni ellerimle tutarak iniyordum. Eğer bir Avrupalı benim bir ayının mizacına sahip olduğumu söylese aynı kapıya çıkar, ama anlamı biraz değişiktir. İlkel topluluklarda karşılaştığımızda çok yadırgadığımız yaban ruhu kavramı, bizde, diğer bir çok şeyde de olduğu gibi, mecaza dönüşmüştür. Eğer benzetmelerimizi somut biçimleriyle ele alırsak ilkel bakış açısına geri döneriz. Örneğin tıp alanında biz “bir hastayı ele almak” deyimini kullanırız. Somut anlamıyla bu ellerini üzerine koymak üzerinde ellerinle çalışmak demektir. Ve bu, büyücü doktorun kendi hastalarıyla yaptığı şeyin aynısıdır.</p>

  <p><br /></p>

  <p>Yaban ruhu kavramını anlamakta zorluk çekeriz, çünkü her şeye bu kadar somut bakamayız. “Ruhu” göç eden ve vahşi bir hayvana yerleşen bir şey olarak algılayanlayız. Birisini eşek olarak tanımladığımız zaman, onun her açıdan, eşek denilen dört ayaklı bir hayvan olduğunu kastetmeyiz. Özel bir açıdan eşeği anımsattığını kastederiz. Söz konusu insanın kişiliğinin veya psişesinin bir bölümünü alarak, o bölümü eşeğin imajıyla bütünleştiririz. İlkel insan için leopar-kadın bir insandır, ancak onun yaban ruhu bir leopardır. Bilinçdışı ruhsal yaşamın tümü ilkel insan için somut ve objektif olduğuna göre, o bir leopar olarak tanımlanabilecek bir insanın bir leoparın ruhuna sahip olduğunu söyler. Eğer somutlaştırmada ileri giderse, böyle bir ruhun çalılıkta gerçek bir leopar biçiminde yaşadığını söyler.</p>

  <p><br /></p>

  <p>Ruhsal olayların yansıtılmalarıyla ulaşılan bu Özdeşleşmeler insanın sadece fiziksel açıdan değil, aynı zamanda ruhsal açıdan da içinde yaşadığı bir dünya yaratırlar. İnsan bir noktaya kadar bununla bütünleşir. Hiçbir açıdan, bu dünyanın hakimi değildir, sadece bir elemanıdır. Örneğin Afrika'da, ilkel insan insanın güçlerini yüceltmekten çok uzaktır. Kendisini yaradılışın hakimi olarak hayal edemez. Onun zoolojik sınıflandırması korno sapienlerle sona ermez, fillerle sona erer. Sonra aslan, sonra piton veya timsah, sonra insan ve daha aşağı varlıklar gelir. Asla doğayı yönetebileceğini düşünmez; doğaya egemen olmaya çalışan ve bütün çabalarını, kendisine doğanın gizli laboratuarının anahtarını verecek olan, doğal nedenlerin keşfine yönelten uygar insandır. Bu yüzden, denetlenemez güçler fikrinden hiç hoşlanmaz ve onu reddeder. Bu güçlerin varlığı uygar insanın doğayı denetleme çabasının beyhudeliğini ispatlamaya yeterlidir.</p>

  <p><br /></p>

  <p>Toparlayacak olursak, arkaik insanın en belirgin özelliği, kozmik boyutta doğal nedenlerden daha önemli bir faktör olarak gördüğü, tesadüfün güvenilmezliğine ve değişkenliğine karşı takındığı tavırdır. Rastlantısal olayların iki boyutu vardır; bir yandan, seriler halinde gerçekleşirler, diğer yandan, bi-linçdışı ruhsal faktörlerin -yani participation mystique'm (gizemli ortaklığın)- yansıtılması kanalıyla belirgin bir amaçla donatılmışlardır. Arkaik insan kesinlikle böyle bir ayrım yapmaz, çünkü ruhsal olayları fiziksel olaylarla bütünleşecek kadar yansıtır. Bir kaza ona keyfi ve amaçlı bir hareket -canlı bir varlığın müdahalesi- olarak görünür, çünkü olağandışı olayların onu ancak kendi korkusunun veya şaşkınlığının gücünün etkisi kadar etkilediğinin farkında değildir. Evet, burada tehlikeli bir alana giriyoruz. Bir şey biz ona güzelliği atfettiğimiz için mi güzeldir? Büyük düşünürlerin dünyaları aydınlatanın parlak güneş mi, yoksa güneşle ilişki nedeniyle insan gözü mü olduğu sorusuyla güreştiklerini biliyoruz. Arkaik insan bunun güneş olduğunu, uygar insansa göz olduğunu -şimdiye kadar, herhalde, bütünü yansıttığı ve sanatçı hastalığına yakalanmadığı sürece- düşünür. Doğaya egemen olabilmek için onu ruhsal özelliklerden kurtarması gerekir; dünyasını objektif görebilmesi için bütün arkaik yansıtmalarını geri alması gerekir.</p>

  <p><br /></p>

  <p>İlkel dünyada her şey ruhsal niteliklere sahiptir. Her şey adamın psişesinin elemanlarıyla donanmıştır -veya şöyle diyelim, insanlık ruhunun, kolektif bilinçaltının elemanlarıyla, Çünkü henüz bireysel bir ruhsal yaşam yoktur. Bu vesileyle, Hıristiyanlığın vaftiz töreninin insanlığın ruhsal gelişimi için anlamının çok önemli olduğunu unutmayalım. Vaftiz, insanoğluna eşsiz bir ruh verir. Elbette bununla vaftiz töreninin bir kerelik bir gösteriyle hemen etkili büyülü bir şey olduğunu söylemek istemiyorum. Vaftiz düşüncesinin insanı dünyayla arkaik Özdeşleşmenin dışına çıkarttığını ve onu bunun üstünde bir yerde duran bir varlığa dönüştürdüğünü söylüyorum. İnsanlığı bu düşünce düzeyine yükselten şey en derin anlamıyla vaftizdir, çünkü o doğayı aşan spiritüel insanın doğumu demektir.</p>

  <p><br /></p>

  <p>Her nisbeten bağımsız ruhsal içeriğin bir fırsat doğduğu an canlanacağı, bilinçaltı incelemelerinde kabul edilen bir gerçektir. Bunun en net örneklerini bir delinin sanrılarında ve medyumca iletişimlerde görürüz. Bir otonom ruhsal içerik ne zaman ve nereye yansıtılırsa görülmez bir insan çıkar ortaya. Bu, spiritüel seansların ruhlarını ve ilkel insana görünen hayaletleri açıklamaktadır. Eğer önemli bir ruhsal içerik bir insana yansıtılırsa, o bir mana olur -yani olağandışı etkiler yaratma gücüyle donanır. Bir büyücü, bir cadı, bir kurtadam veya benzeri bir şey olur. Büyücü doktorun gece dolaşan ruhları yakalayıp onları kuşlar gibi kafeslere kapattığına dair ilkel inanç çarpıcı biçimde bunu göstermektedir. Ruhsal yansıtmalar büyücü doktoru mana'ylz donatırlar; hayvanların, ağaçların ve taşların konuşmalarını sağlarlar; ruhsal aktivite oldukları için, insanı kendilerine itaat etmeye zorlarlar. Bu nedenle bir deli umutsuzca kendi seslerinin insafına kalmıştır. Yani yansıtılan şey onun kendi ruhsal aktivitesidir. Bunu bilmeden, kendi sesleri kanalıyla konuşan kendisidir, nasıl ki duyan, gören ve itaat eden de kendisiyse.</p>

  <p><br /></p>

  <p>Psikolojik bakış açısından, ilkel insanın tesadüfün keyfî gücünün ruhların ve büyücülerin maksatlarına hizmet ettiğine inanması çok doğaldır, çünkü onun gördüğü kadarıyla tesadüf, olayların unsurlarının kaçınılmaz bir sonucudur. Gelin bu bağlantıda kendimizi yanıltmayalım. Eğer bilimsel yaklaşımımızı zeki bir yerliye açıklarsak bize komik bir batıl inançlılıkla ve mantıksızlıkla yaklaşır. O dünyanın insan gözüyle değil, güneşle aydınlatıldığına inanır. Pueblo şefi, arkadaşım Dağ Gölü bir keresinde klasik bir cümleyi -Non est hic sol Dominus noster, sed qui Ulum fecit (Bunu yapan bizim efendimiz Güneş değildir, fakat o bunu yapıyor)- söylediğim için beni açıklama yapmaya zorlamıştı. Güneşi işaret ederek, öfkeyle konuştu: “Orada giden babamızdın Onu görebilirsin. Bütün ışık, bütün hayat ondan gelir -onun yapmadığı hiçbir şey yoktur.” Heyecanlandı, sözcükleri bulmaya çalıştı ve sonunda haykırdı: “Dağlara yalnız başına giden bir adam ateşini bile onsuz yakamaz.” Arkaik bakış açısı bundan güzel açıklanamazdı. Bizi yöneten güç dış dünyadan gelmektedir ve ancak o izin verirse yaşayabiliriz. Her ne kadar günümüzde tanrılar elimizden alınmışsa da, dinsel düşünce zihnin arkaik düzeyini bizde canlı tutmaktadır. Milyonlarca insan böyle düşünmektedir.</p>

  <p><br /></p>

  <p>İlkel insanın tesadüfün kaprisine bakış açısından söz ederken, bu yaklaşımın bir amaca hizmet ettiğini ve bu nedenle de bir anlamı olduğunu söylemiştim. Denetlenemez güçlere olan ilkel inancın doğruluğunun sadece psikolojik bir bakış açısıyla değil, aynı zamanda gerçeklerle de ispatlanabileceği hipoteni-ze, en azından şimdilik, cüret edebilir miyiz? Bu tehlikeli görünüyor, ama kızgın tavadan ateşe atlayıp büyücülüğün gerçekten var olduğunu ispatlamaya çalışmak niyetinde değilim. Eğer bütün ı^jğın güneşten geldiğini, nesnelerin ve varlıkların oldukları gibi güzel olduklarını ve leoparın insanın yarı-ruhu olduğunu varsayarak ilkel insanı izlersek hangi sonuçlara ula- s şabileceğimizi düşünmek istiyorum. Bunu yaparak ilkel mana fikrini kabulleniriz. Bu fikre göre, güzel bizi etkiler Ve güzeli yaratan biz olmayız. Bir insan kötüdür -biz kendi kötü ruhumuzu ona yansıtmamışızdır ve bu yansıtmayla onu şeytan yapmamışızdır. Bizim hayalgücümüzün ürünü olmayan, kendi özelliklerine dayanarak etkileyici -mana kişilik- olan insanlair vardır. Mana kavramında dış dünyada geniş bir alana yayılmış, alışılmamış bütün etkileri yaratan bir güç var gibidir. Var olan, hareket eden her şey, yoksa bu gerçek olamazdı. Sadece bu gücü sayesinde gerçek olabiliyor. Varlık bir güç alanıdır. İlkel mana kavramı, görebildiğimiz gibi, enerji teorisinin taslağı gibidir.</p>

  <p><br /></p>

  <p>Buraya kadar bu ilkel düşünceyi kolay izleyebiliyoruz. Zorluk onun olası sonuçlarını saptamaya çalışırken çıkıyor, çünkü anlattığım ruhsal yansıtma sürecini tersine çeviriyorlar. Bu sonuçlar şunlardır: bir büyücü doktoru büyücü yapan benim ha-yalgücüm veya benim duygum değildir; aksine, o bir büyücüdür ve büyülü güçlerini benim üzerimde uygulamaktadır. Hayaletler benim zihnimin sanrıları değildirler, bana kendi iradeleriyle görülürler. Bu ifadeler mana fikrinin mantıklı türevleri olmalarıma rağmen, onları kabullenme konusunda tereddüt ederiz ve bize rahatlık veren ruhsal yansıtma teorimizi aramaya başlarız. Buradaki soru şudur: Ruhsal olan -yani ruh veya bi-linçdışı- genellikle bizim içimizde mi belirir; yoksa ruh veya bilinçdışı, bilincin erken dönemlerinde, aslında bizim dışımızda kendi amaçlarına sahip denetlenemez güçler biçimindedir de ruhsal gelişim sürecinde derece derece bizim içimize mi yerleşir? Modern terimlerimizi kullanırsak, bağlantısız ruhsal içerikler bireylerin psişelerinin parçaları mıdırlar, yoksa onlar başlangıçtan itibaren, ilkel görüşe göre hayaletler, atalarımızın ruhu ve benzerleri şeklinde kendi biçimleriyle var olan ruhsal varlıklar mıdırlar? Onlar gelişim süresince yavaş yavaş insanın içine girip, orada bizim şimdi psişe dediğimiz dünyayı mı oluşturdular?</p>

  <p><br /></p>

  <p>Bu düşünce bizi tehlikeli ve paradoksal biçimde çarpıyor, ama yine de bir şeyler düşünebiliyoruz. Sadece dinî öğretmenler değil, pedagoglar da insan ruhuna daha önce orada olmayan bir şeyi yerleştirmenin olası olduğunu varsayarlar. İkna ve etki gücü bir gerçektir; en modern davranışçılık bile bundan uzun vadeli sonuçlar beklemektedir. Ruhu inşa etmenin karmaşık düşüncesi bir çok yaygın inançta ilkel bir düzeyde ifade edilmektedir -örneğin sahip olma, araların ruhunun bedenlenmesi, ruhların göç etmesi ve diğerleri. Birisi hapşırdığında “Tanrı seni kutsasın" deriz ve bununla “Yeni ruhunun sana rahatsızlık vermemesini dilerim” demek isteriz. Kendi gelişimimiz süresince çok yönlü çelişkileri aşarak bütünleşmiş bir kişiliğe ulaşırız, ruhu zorlu bir biçimde biraraya getirme deneyimi yaşarız. İnsan bedeni bir dizi Mendeki birimlerin miras edinilmesiyle yapılandığına göre, insan ruhunun da benzer şekilde biraraya toplandığını düşünebiliriz.</p>

  <p><br /></p>

  <p>Günümüzün materyalistik görüşleri arkaik düşüncede de görebileceğimiz bir eğilime sahiptirler. İkisi de bireyin sadece bir sonuç olduğu noktasına varırlar; birinci görüşe göre insan doğal nedenlerin sonucudur, ikinci görüşe göre ise tesadüfi olayların. Her iki hesapta da, insan bireyliği kendi hakkına sahip bir şey değildir, nesnel dünyada bulunan güçlerin tesadüfi bir ürünüdür. Bu düşünce, insanın asla eşsiz ve kendine özgü kabul edilmediği, hej zaman yerine bir yenisinin konabileceği, kolay vazgeçilebilinir bir şey olarak düşünen arkaik dünya kavramı kanalıyla gelmiştir. Nedenselliğin dar perspektifi nedeniyle, modern materyalizm arkaik insanın bakış açısına geri dönmüştür. Ama materyalist daha radikaldir, çünkü ilkel insandan daha sistematiktir. İlkel insan daha tutarsız olma avantajına sahiptir; mana kişilik istisnasına sahiptir. Tarih boyunca bu mana kişilikler kutsal figürler düzeyine yükseltilmişlerdir; tanrıların gençleştirici yiyeceklerinden yiyerek onların ölümsüzlüğüne ulaşabilen kahramanlar ve krallar olmuşlardır. Bireyin ölümsüzlüğü ve onun sonsuz değeri düşüncesi ilkel top-lumlarda görülmektedir -her şeyden önce hayaletlere inançta, sonra da henüz ölümün insanın dikkatsizliği veya aptallığı yoluyla bir geçiş yolu bulamadığı dönemlerin mitolojilerinde.</p>

  <p><br /></p>

  <p>İlkel insan görüşlerindeki bu tutarsızlıkların farkında değildir. Bizim yerli hamallarımız öldükten sonra başlarına ne geleceğini bilmediklerini söylemişlerdi. Onlara göre bir insan sadece ölüyordu; artık nefes almıyordu ve cesedi sırtlanların yemek için bekledikleri çalılıklara taşınıyordu. Gündüz böyle düşünüyorlardı, ama gece sürülere ve insanlara hastalık taşıyan, yolculara saldıran ve çeşitli vahşiliklere neden olan ölülerin ruhlarıyla doluydu. İlkel insan bu tür tutarsızlıklarla doludur. Bunlar bir Avrupalıyı deliye döndürebilirler, ama o, benzer şeylerin bizim uygar dünyamızın ortasında da bulunduğunu asla düşünmeyebilir. İlahi konuları tartışılamayacak kadar önemsiz gören, ama eğitim programında ilahiyat bulunan üniversitelerimiz var. Doğal bilimlerde bir araştırmacı hayvan türünün en küçük biriminin Tanrı'nın bir eseri olduğu fikrini saçma bulurken, kafasındaki bir başka bölüm onu Pazar günleri ayinlerde Hıristiyan inancını göstermeye yöneltebilir. İlkel tutarsızlık konusunda kendimizi niçin tahrik etmemiz gerekiyor?</p>

  <p><br /></p>

  <p>İlkel insanın basit düşüncelerinden herhangi bir felsefe sistemi türetmek olası değildir. Bu düşünceler bize ancak kullanılabilecek elemanları verirler. Ama yine de bunlar, zihinsel çabanın bitmez tükenmez kaynağıdırlar ve bütün zamanlarda ve bütün uygarlıklarda ki düşünce problemlerini temin ederler.</p>

  <p><br /></p>

  <p>İlkel insanın “kolektif simgeleri” gerçekten önemli midir, yoksa önemli gibi mi görünmektedir? Bu zor soruyu yanıtlayansam, ama Elgon'un dağ kabilesindeki bir gözlemimi anlatabilirim. Dinsel düşünceler ve törenlerin izlerini enine boyuna araştırmış, ama haftalar sonra hiçbir şey keşfedememiştim. Yerliler her şeyi görmeme izin vermişler ve bilgilerini özgürce sunmuşlardı. Arada tercüman engeli olmadan onlarla iletişim kurabiliyordum, çünkü yaşlıların çoğu Swahili konuşuyorlardı. Başlangıçta gönülsüzdüler, ama buzlar eridikçe beni içtenlikle kabullendiler. Dini gelenekler hakkında hiçbir şey bilmiyorlardı. Ama ben vazgeçmedim ve sonunda, uzun müzakerelerimden birini bitirmek üzereyken yaşlı bir adam birdenbire konuştu: “Sabahleyin, güneş yükselirken, kulübelerimizden çıkarız, ellerimize tükürürüz ve onları güneşe tutarız.” Onlardan bu merasimi benim için yapmalarını ve tam olarak göstermelerini istedim. Ellerini ağızlarının önüne getirdiler ve kuvvetle tükürdüler veya üflediler. Sonra ellerini çevirdiler ve avuçlarını güneşe doğru tuttular. Onlara yaptıklarının ne anlama geldiğini -niye ellerine üflediklerini veya tükürdüklerini- sordum. Sorum beyhudeydi. “Bu her zaman böyle olmuştur” dediler. Bir açıklama almak imkansızdı ve onların sadece ne yaptıklarını bildiklerine, niçin yaptıklarını bilmediklerine ikna oldum. Davranışlarında bir anlam görmüyorlardı. Yeni ayı da aynı hareketlerle karşılıyorlardı.</p>

  <p><br /></p>

  <p>Zürih’te tamamen bir yabancı olduğumu ve bu şehire buranın geleneklerini araştırmaya geldiğimi varsayalım. Önce dış bölgelerde banliyö evlerinin yakınlarına yerleşiyorum ve evsa-hipleriyle komşuluk ilişkisi geliştiriyorum. Sonra Bay Müller ve Bay Meyere şöyle diyorum: “Lütfen bana dinsel adetlerinizden bahsedin.” İkisi de şaşırıyor. Asla kiliseye gitmemişler, hakkında hiçbir şey bilmiyorlar ve üstüne basa basa hiçbir geleneği uygulamadıklarını söylüyorlar. Bir sabah Bay Müller’i ilginç bir faaliyet içinde yakalıyorum. Bahçede koşturuyor, renkli yumurtaları saklıyor ve özel tavşan heykellerini yerleştiriyor. Onu suç üstü yakalamış oluyorum. “Bu ilginç töreni niçin benden saklıyorsunuz?” diye soruyorum. “Ne töreni?” karşılığını veriyor "Bu önemsiz bir şey. Paskalya zamanı herkes yapar.” “Ama bu heykellerin ve yumurtaların anlamı ne ve niçin onları saklıyorsunuz?” Bay Müller afallıyor. Bilmiyor, zaten Noel ağacı hakkında da çok az şey biliyor. Buna rağmen bu şeyleri yapıyor. Aynı ilkel adam gibi. Elgon’ların ataları ne yaptıklarını biliyorlar mıydı? Çok düşük ihtimal. Arkaik insan ne yapıyorsa onu yapıyor -sadece uygar insan ne yaptığını biliyor.</p>

  <p><br /></p>

  <p>Biraz önce anlattığım Elgon töreninin anlamı nedir? Açık seçik belli ki, bu tören güneşe, sadece doğuş anında, yerliler için mungu -yani mana veya kutsal- olanı sunmaktır. Eğer ellerine tükürürlerse, bu ilkel inanca göre, kişisel mana'yı -iyileştiren, sihirbazlık yapan ve hayatı besleyen gücü- içeren maddedir. Eğer ellerine üflerlerse, nefes rüzgar ve ruhtur -rohoâm, İbran i ced e ruachy Yunancadapneuma. Hareketin anlamı: Yaşayan ruhumu Tanrıya sunuyorum. Bu, sözsüz oynanan bir duadır. Şöyle de diyebilirlerdi: "Tanrım, senin ellerine ruhumu bırakıyorum.” Bu tesadüfen mi böyle olmuştur, yoksa bu düşünce insan varolmadan önce zaten tasarlanmış ve amaçlanmış mıdır? Bu soruyu yanıtsız bırakmak zorundayım.</p>

  <p><br /></p>
</body>
</html>
