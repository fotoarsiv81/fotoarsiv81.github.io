<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2007-10-11T21:02:24+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_13"><b class="calibre5">Referandum Vakit Kaybettirdi</b></h2>
<p class="calibre2">Ondan sonra o kadarlık bir sürenin gecikmesi, belirsizlik meydana getirdi. Türkiye'yi 4 Şubat kararlarına kadar götürdü. Halbuki hiç bunlara lüzum yoktu. Çok daha yumuşak bir geçiş yapabilirdik. </p>
<p class="calibre2">Ve belki bugün enflasyon da daha aşağıda olabilirdi onu söylemek istiyorum. Ama maalesef o devrenin anormal bir şeye gitmesi, "Ne olacak yarın?" diye herkesin dövize hücum etmesi. Çünkü hakikaten kaosa gidiyordu. Yani tekrar büyük bir problem devresine düşüyorduk. Allah'tan o devreyi ben çok iyi idare ettim. </p>
<p class="calibre2">En büyük performansımı ben o sene gösterdim. Yani 87 senesi-dir. Hem referandum, hem seçim. Hem seçimin bozulup tekrar yapılması. İki tane ameliyat... Tabii 1987'nin sonunda büyük zamlar, bazı zamlar yapıldı. Aslında o zamla beraber 4 Şubat kararlarının da 4 Aralık'ta alınması lazımdı. </p>
<p class="calibre2">106</p>
<p class="calibre2">"Eski ile Yeni'nin Mücadelesi" </p>
<p class="calibre2">Sonra 1988'de yaptıklarımıza bakın... Yükselen enflasyondan ötürü bize bir sürü hücumlar varken, faizi ve dövizi serbest bıraktık... Sonra da, 1989 Mart'ına gelmeden altın ithalatı serbest bırakıldı. </p>
<p class="calibre2">1989'da, konvertibiliteye gittik. </p>
<p class="calibre2"> <i class="calibre6"><b class="calibre3">Korkmadan Yapılan İcraat</b></i></p>
<p class="calibre2">Belki icraatımızın en büyük bazı kararlarını biz 1980'den 87'ye kadar aldık. Ama unutmamak lazım. </p>
<p class="calibre2">En çok hücuma uğradığımız enflasyonun arttığı dönem olan 1988-89'da, hatta mahalli seçim mağlubiyetini aldıktan sonra, inanılmaz derecede o söylediğimiz icraatı yaptık. Yani korkmadan yapılan icraat. Bugün Türkiye bir noktaya gelmişse o riski alabilmektendir. </p>
<p class="calibre2">Bu riski almak çok zor. Bizim gibi biraz gözü kara adam lazım, korkmadan alacak ve bu böyle olacak diye inanacak, inanmas.r lazım. Eğer bilmiyorsa, inanmıyorsa zaten alması mümkün değil. Yani korkarak elini uzatıyorsa mümkün değil. </p>
<p class="calibre2">Bunların hepsinin neticeleri müspet çıkmıştır. Şimdi tabii bir şey daha var; 1986 senesinde sıkıntılarımızdan bir tanesi, ara seçime girdik. Biz 1987'de seçim yapılacağını bilseydik belki hiç ara seçim yaptırmazdık. Ara seçim genellikle iktidarın aleyhine olur. Ama bizim en iyi devremizdir. Gerçi en fazla oyu da biz aldık yüzde 32. O kadar korkacak bir şey de değildi ama, biz daha fazla alırız diye yola çıktığımız için, 11 milletvekilinden 6'sını biz aldık. 5'ini muhalefet aldı. </p>
<p class="calibre2">Orada bir ilk üzüntü oldu. Bizi de biraz sarstı onu söyleyebilirim. Akabinde benim en önemli hadiselerimden biri olan ameliyatım geldi. 1987 Şubat'ında. Döndüm o meşhur Ege Krizi, Londra'da yakaladı. </p>
<p class="calibre2">107</p>
<p class="calibre2">Onikinci Bölüm</p>
<p class="calibre2">"Bu Kadar Vergiden Sonra Ayakta Durabilmek Kolay İş Değildir" </p>
<p class="calibre2"> <i class="calibre6">"Genelkurmay Operasyonu ile, 12 Eylül rejimi, bir nev'i bitirildi." </i></p>
<p class="calibre2"> <i class="calibre6">"Öztorun, 'Hiç olmazsa iki ay Genelkurmay Başkanı olayım' dedi... 'Olmaz' dedim." </i></p>
<p class="calibre2"> <i class="calibre6">"Org. Saltık'in görev süresini</i></p>
<p class="calibre2"> <i class="calibre6">uzatamadım... Belki de, Evren Paşa, </i></p>
<p class="calibre2"> <i class="calibre6">Üruğ'dan çekiniyordu." </i></p>
<p class="calibre2"> <i class="calibre6">BARLAS- Pek icraat sayılmaz... Ama, sizin 'Genelkurmay O-</i></p>
<p class="calibre2"> <i class="calibre6">perasyonu' diye bilinen bir adımınız var iktidarınızın ilk döneminde... Bunu nasıl yorumluyorsunuz?... </i></p>
<p class="calibre2">ÖZAL- 12 Eylül rejiminden çıkışın işaretlerinden biridir bu olay... Bir diğeri de, siyasi yasakların yasaklarının sona ermesi için yapılan Anayasa Referandumu'dur... </p>
<p class="calibre2">'Genelkurmay Operasyonu'na dayanan olayları ve şahısları anlatayım... </p>
<p class="calibre2">Burada bazı isimler var... Mesela Necip Torumtay'la ilgili bir hatıram, 12 Eylül 1980 sabahından... </p>
<p class="calibre2">Askeri müdahale olunca beni başbakanlığa getirdiler... Sonra Genelkurmay'dan biri telefon etti. </p>
<p class="calibre2"/>
<p class="calibre2">•109-</p>
<p class="calibre2">Turgut Özal'ın Anıları</p>
<p class="calibre2">"Başbakan Müsteşarı olarak vazifenize başlayın... Sonra buraya, Genelkurmay'a gelin" dedi... </p>
<p class="calibre2">Bu telefon eden zat, o zaman Korgeneral olan Necip Torum-tay'dı... Zannediyorum, Genelkurmay'da, Plan ve Prensipler Dairesi başkanıydı... </p>
<p class="calibre2">Böylece Torumtay'ı 12 Eylül günü tanıdım... Sonra da, Genel-sekreter falan oldu... </p>
<p class="calibre2">'Operasyon' diye anlatılan meseleye gelince... </p>
<p class="calibre2">Hadise, Necdet Üruğ Paşa'nın, Genelkurmay Başkanlığından ayrılma süresinin dolmaya yaklaşması sırasında başladı. </p>
<p class="calibre2">Kendisi, vaktinden önce emekliliğini istedi... Normal emeklilik vaktine kadar görevde kalsa, yani Ağustos'a kadar, sade kendisi değil, Necdet Öztorun Paşa da emekli oluyor.. </p>
<p class="calibre2">Yani böylece, Öztorun'un önünü açıyor... Ama bir şey var işin özünde. Eğer biz Öztorun'u tayin etmezsek, yani Genelkurmay Başkanlığı'na, emekli oluyor... </p>
<p class="calibre2"> <i class="calibre6"><b class="calibre3">Saltık'ı, Üruğ İstemedi</b></i></p>
<p class="calibre2">Bunun için Necdet Üruğ Paşa erken emeklilik istiyor. Böylece, normal alışılmış olan, Kara Kuvvetleri Komutanı, Genelkurmay'a gelecek... O da, Öztorun... </p>
<p class="calibre2">Hep böyle süre ve uzatma meseleleri vardır... </p>
<p class="calibre2">1985'te de, Haydar Saltık Paşa bana geldi, "Beni bir süre uzatın" dedi... </p>
<p class="calibre2">Ben gittim Evren Paşa'ya söyledim... Çünkü onun da imzası gerekiyor, "Saltık'ı uzatalım" dedim... </p>
<p class="calibre2">Evren Paşa, Necdet Üruğ'un istemediğini söyledi. </p>
<p class="calibre2">Askeri Şura toplantılarında, Saltık'la Üruğ, geçinemiyorlar, kavga ediyorlarmış... </p>
<p class="calibre2">110</p>
<p class="calibre2">"Bu Kadar Vergiden Sonra..." </p>
<p class="calibre2">Anlaşılan istemiyorlar işte Saltık'ı... Yerine Öztorun'un gelmesini planlamışlar... </p>
<p class="calibre2">Neticede ben Evren'i ikna edemedim. Bilmiyorum Üruğ'dan mı çekindi?... O tarafını bilmiyorum. </p>
<p class="calibre2">Yoksa o sırada Saltık'ın görev süresini uzatırsak, Öztorun emekli olacak... </p>
<p class="calibre2">Eğer her şey uzatmasız gitse, Öztorun'un 1984'te emekli olması lazım. Haydar Saltık da, 1985'te gidince, yerine Necip Torumtay gelecek... </p>
<p class="calibre2">Derken Öztorun'un süresi uzatıldı... 1985'te de Kara Kuvvetleri Komutanlığı’na geldi. Bu durumda, Torumtay'ın 1986'da emekli olması gerekiyor. Bu defa da, Torumtay'ı bir sene uzattılar. </p>
<p class="calibre2">Yani normal olarak, Torumtay, 1987'de Kara Kuvvetleri Komutanı olacak, Öztorun da Genelkurmay Başkanı... </p>
<p class="calibre2">Hadise böyle... Necdet Üruğ, normal olarak, erken emeklilik istemeyip, 30 Ağustos'a kadar beklese, Öztorun da, Torumtay da gidebilir. Yani üçünün de süresi gelmiş... </p>
<p class="calibre2">Haziran sonunda (24 Haziran 1987), mesele, Bakanlar Kurulu'nda önümüze geldi. <b class="calibre3">Ben </b>bizim bakanlara, şöyle dedim: "Siz karışmayın... Merak etmeyin. Bu konuyu ben halledeceğim." </p>
<p class="calibre2">O sırada, bunlar, yani Üruğ'la Öztorun, görev devir teslim davetiyelerini dağıtmışlar bile. </p>
<p class="calibre2">Oysa, biz, Bakanlar Kurulu olarak, Orgeneral Öztorun'u, Genelkurmay Başkanı olarak istemiyoruz... </p>
<p class="calibre2">Torumtay'ı daha münasip görüyoruz... </p>
<p class="calibre2">Kalktım, Evren Paşa'ya gittim... Bu tutumumuzu anlattım... Dedim ki: "Eğer bunlara siz söyleyemezseniz, ben söylerim." Evren Paşa, "Hele ben söylemeye çalışayım" dedi... Pazar günüydü... </p>
<p class="calibre2">Evren Paşa söylemiş... Bir baktım, Öztorun arıyor. </p>
<p class="calibre2">111</p>
<p class="calibre2">Turgut Özal'ın Anıları</p>
<p class="calibre2">Telefona çıktık... Bayağı, fevkalade üzgün, neredeyse ağlamaklı diyeceğim bir ses tonuyla konuşuyor. </p>
<p class="calibre2">"Acaba beni kabul etseniz de, bir görüşsek" diyor. </p>
<p class="calibre2">Ona şöyle dedim:</p>
<p class="calibre2"> <i class="calibre6"><b class="calibre3">Daha İleri Gidemezsiniz</b></i></p>
<p class="calibre2">"Paşam... Orgeneral oldunuz... Yani Harbiye'den çıkan herkes, orgeneral olmuyor. Siz çalıştınız, bu makama kadar geldiniz. Kara Kuvvetleri Komutanı oldunuz... Bana sorarsanız daha ileri gide-mezsiniz... Bu sizin için kafidir. Daha ilerisini düşünmeniz yanlış olur. Onun için biz bu konuyu böyle yapacağız..." </p>
<p class="calibre2">Öztorun dedi ki, </p>
<p class="calibre2">"Ben iki ay sonrasına istifamı vereyim... İki ay içinde Genelkurmay Başkanı olayım... Sonra istifamı yürürlüğe koyun..." </p>
<p class="calibre2">Bunun da mümkün olamayacağını anlattım. </p>
<p class="calibre2"/>
<p class="calibre2">İstanbul'a gitmiştik. Galiba Salı günüydü... Gazeteyi açtım... Bir demeç... Üruğ, "Tabii ki Öztorun olacak" demiş.. Acaba o mu söyledi, yoksa gazeteci mi uydurdu... </p>
<p class="calibre2">Bunu görür görmez, aşağıya basını çağırdım, </p>
<p class="calibre2">"Size verilecek bir haberim var. Kara Kuvvetleri Komutanı olarak, Orgeneral Necdet Oztorun'u, hükümetimiz, Genelkurmay Başkanlığı'na getirmeyecek", dedim. </p>
<p class="calibre2">Benim açıklamam bitmeden, gazeteciler yıldırım hızıyla fırlayıp, dağıldılar... Gözlerime inanamadım. </p>
<p class="calibre2">Konuşma bitmeden, kimse kalmadı. Bomba düşmüş gibi... Ertesi gün bütün manşetler bu... Demek, basın da, Öztorun'un mutlaka olabileceğini zannediyormuş... </p>
<p class="calibre2">İşte bu hadise ile, aşağı yukarı resmen bitti 12 Eylül... </p>
<p class="calibre2"> <i class="calibre6">BARLAS- Anlattıklarınıza göre, iki yönden, yani siyaset ve ekonomi yönlerinden yeni kararlar alarak</i> <i class="calibre6">1987'yi geçirip, 1988' e geldiniz... </i></p>
<p class="calibre2">112</p>
<p class="calibre2">"Bu Kadar Vergiden Sonra..." </p>
<p class="calibre2">ÖZAL- Baştan beri temel konularda, korkmadan, yapıyı değiştirici kararlar aldık... Bana bu yüzden</p>
<p class="calibre2">'gözü kara adam' da dediler... Ama çok işler yaptık... </p>
<p class="calibre2"> <i class="calibre6">Radikal Kararlar</i></p>
<p class="calibre2">Vergi politikasında, tepeden tırnağa sistem değiştirdik... Katma Değer Vergisi'ni getirdik... İdarede, </p>
<p class="calibre2">'redtape' denilen kırtasiyeciliği azalttık. Bütün bunları, ilk dört senede yaptık... </p>
<p class="calibre2">Bugün birçok konulardaki değişikliğe alışıldı... Kimse farkında değil... Herkes alıştı, cebine koydu bir nev'i. </p>
<p class="calibre2">Evlenecek misiniz? Artık soruşturmalar bitti. Beyana itibar ediliyor. Ehliyet alma, nüfus kağıdı alma kolaylaştı. </p>
<p class="calibre2"> <i class="calibre6">'■</i></p>
<p class="calibre2">Bu arada, devletin adam almasını, çok kayıtlara bağladık... Biz iktidar olduktan sonra, devlet kadroları en fazla 150 bin kişi arttı O da, öğretmen, polis ve imam... Biz personel alımını kayıtlara bağla-masak, devlet kendini büyütür giderdi. Öğretmen, polis, imam, nüfus artışına bağlı... </p>
<p class="calibre2">Onun haricinde bilakis azalma var kadrolarda. Ama biz kadroyu kanunla getirdik. Yani her kadro kanunla getirilir. Başka türlü de devleti aksi takdirde çok anormal büyütürsünüz. Bir de 'innovative' </p>
<p class="calibre2">işler yaptık. Bu üretken işlerin başında 'Toplu Konut ve Kamu Ortaklığı', 'Savunma Sanayii' geliyor. </p>
<p class="calibre2">Bir de 'Sosyal Dayanışmayı Geliştirme Fonları', 'Türkiye'yi Tanıtma Fonu' geliyor. </p>
<p class="calibre2">'Mesleki ve Çıraklık Eğitimi'. Bu kanunu çıkardık, içine bir fon yerleştirdik. Bugün Türkiye'nin en önemli tarafına hitap ettik, kanaatim öyle... </p>
<p class="calibre2">Küçük sanayiye el attık. Küçük sanayide çıraklık meselesini Çözdük. Bugün 250 bin tane sigortalı çırak var. Yoktu bu 14 bin 15 bin kişi idi. Mesleki eğitimde, özellikle bu sanat enstitüleri, eski sanat enstitüleri, Endüstri Meslek Liseleri haline geldi ve dual eğitime geçildi. Üç gün endüstride, iki gün okulda. Adamın işi hazır, hemen, </p>
<p class="calibre2">• 113 •</p>
<p class="calibre2">Turgut Özal'ın Anılan</p>
<p class="calibre2">mezun olur olmaz endüstride hazır. Ve bugün zannediyorum 250 bin kadar bu okullarda öğrenci var ve her devre artıyor bunlar. </p>
<p class="calibre2">Savunma Sanayii ile Savunma Sanayinin bel kemiğini kurduk. Yani F16 projesi, motor projesi, ondan sonra radarlar, zırhlı muharebe aracı, roket, roket sanayii. Ondan sonra ECSS telsizler. Şu anda ellerinde helikopter projeleri var. Yani söylemek istediğim şu: Elektronikten uçağa, zırhlı muharebe aracına ve diğer roket sanayiine kadar bir çok sanayi bugün Türkiye'de artık kuruldu, kuruluyor, kurulacak hale getirildi. Ve bunun için de bir fon kurulması kafi gelmiştir, güzel bir idare kurulması kafi gelmiştir. Bakın işte 4 sene i-çerisinde olan netice budur. </p>
<p class="calibre2"> <i class="calibre6">850 <b class="calibre3">Bin Konut</b></i></p>
<p class="calibre2">İkinci olarak Toplu Konut Kamu Ortaklığı. Şimdi ikiye ayrıldı: Kamu Ortaklığı ve Toplu Konut. </p>
<p class="calibre2">Aşağı yukarı 850 bin konuta kredi verdik. Bunun 550 bini tamamlanmış vaziyette. Her sene aşağı yukarı 100-120 bin konut devreye giriyor. Zaten söylediğimiz gibi 1985'ten itibarendir bunun fiilen çalışması Demek ki 800 bin 850 bin civarında konut var. Parasının bulunuşu fevkalade innovatiftir. </p>
<p class="calibre2">Biz fonlar için gelirleri, mevcut gelir sisteminden almadık. Herkesin yanılgısı oradadır. Hepsi için yeni kaynaklar ürettik. Yoksa mevcut gelir sisteminden alsak, bütçeden alsak çok daha büyük açığı olur bütçenin. Elektrik mesela; santrallerin, barajların gelirlerini sattık, tabii ki elektrik fiyatı yükseldi, doğrudur, bunun da böyle yapılması lazımdı. Ondan sonra PTT fiyatlarını yükselttim. Yoksa bu PTT</p>
<p class="calibre2"/>
<p class="calibre2">yatırımlarının hiçbirisini yapamazdık. Ondan sonra akaryakıtın üzerine vergi koyduk. İlk önce yüzde 9'la başladık. 1987'den sonra yüzde 60'a, 70'e kadar çıkardık. </p>
<p class="calibre2"> <i class="calibre6"><b class="calibre3">Ayakta Durabilmek Başarıdır</b></i></p>
<p class="calibre2">Bunlar yapılmadan neyi yapıyorsunuz yani? Yani hiçbir devrede bunlar yapılmamış. Yani biz bütün bunlara rağmen ayakta durabili-114</p>
<p class="calibre2">"Bu Kadar Vergiden Sonra..." </p>
<p class="calibre2">yorsak çok başarılıyız demektir. Yani ayakta durabilmek bile başarıdır. Bu kadar vergi koymuşuz. </p>
<p class="calibre2">Katma Değer Vergisi'nden Akaryakıt Tüketim Vergisi'ne kadar. Ondan sonra ithalattaki fonlara kadar. </p>
<p class="calibre2">Şimdi tabii 'kaynak kullanımı' dediniz, faizlerden aldınız, birtakım şeylerden aldınız. Yani gelir kaynaklarını ürettiniz. İşte elektrik fiyatlarını arttırdınız, telefon ücretlerini arttırdınız. Onlardan aldığınız gelirleri barajları yapmakta kullandınız. </p>
<p class="calibre2">Barajlar, oto yollarımız misal olarak söyleyeyim, başlı başına yeni hamledir. Ama bu innovatif buluşlar olmasaydı bunların hiç birisi yapılamazdı 20 senede bitiremezsiniz. Bu hakikaten bugün şöyle herkes geliyor ya yabancılar, bunları öğrenmeye çalışıyorlar. Nasıl yaptınız diye. Kolay mı? Ben baktım bizden evvelki dönemde 40 sene içerisinde zannediyorum hepsi yıllık 10 bin civarında ev yapabilmiştir. Şimdi 100 bin yapıyoruz. </p>
<p class="calibre2">Bu sadece bizim yaptığımız; özel sektörün kendi yaptığı ayrı. Eğer bu konutlar yapılmasaydı kiralar iflahı keserdi. Bakmayın siz kira bugün pahalı falan diyorlar. Hikayedir onlar. Eğer yapılmasaydı çok daha anormal fiyatlar olurdu. </p>
<p class="calibre2">115</p>
<p class="calibre2">Onüçüncü Bölüm</p>
<p class="calibre2">"Bürokratlar Atatürkçü Değil Inönücüdür. Statükocudur" </p>
<p class="calibre2"> <i class="calibre6">"Başkan Bush'u, Saddam konusunda</i></p>
<p class="calibre2"> <i class="calibre6">Ocak ayında uyarmıştım... </i></p>
<p class="calibre2"> <i class="calibre6">Ama CIA, Saddam'in Kuveyt'e</i></p>
<p class="calibre2"> <i class="calibre6">saldıracağını Temmuz'da bile göremedi!..." </i></p>
<p class="calibre2"> <i class="calibre6">"Boru hattını kapatmasaydık, </i></p>
<p class="calibre2"> <i class="calibre6">limanlarımıza abluka uygulayacaklardı." </i></p>
<p class="calibre2"> <i class="calibre6">"27 Mayıs'tan beri, seçilmişler değil bürokratlar hakim." </i></p>
<p class="calibre2"> <i class="calibre6">"Bana kalsa, Körfez' e asker de gönderirdim... İleri teknolojiyi öğrenirdik." </i></p>
<p class="calibre2"> <i class="calibre6">BARLAS Sizin yıldızınızın indiği ve yükseldiği anlar pek çok.. </i></p>
<p class="calibre2"> <i class="calibre6">ANAP yerel seçimleri kaybedince, adeta dibe vuruyor yıldızınız 1989'da... Ama bir yıl sonra, Körfez</i> <i class="calibre6">Krizi'nde, yıldızınız yine parlıyor... </i></p>
<p class="calibre2">ÖZAL- Önceden de anlattım size... İç politikada da, dış politikada da, kavgayla değil, kendinizi anlatarak neticeye ulaşabilirsiniz... </p>
<p class="calibre2">•117. </p>
<p class="calibre2">Turgut Özal'ın Anıları</p>
<p class="calibre2">Körfez Krizi patlak vermeden çok önce, Amerika'nın Başkanı George Bush ile, böyle bir diyalog kurmuştum. Başbakan olarak gittiğimde, Reagan Başkandı... Bush da yardımcısıydı... Rea-gan'dan sonra onu ziyaret ettim. Orada tanıştık... </p>
<p class="calibre2">Houston'da yine görüştük sonra... Kendisi Texas'lıdır. Sonra telefonla görüştük, yazıştık... Başkan adayı olunca, kendisini birkaç defa aradım.. Tavsiyelerde bulundum... Dedim ki, </p>
<p class="calibre2">"Kampanyanızda ağırlığı dış politikaya verin... bu alanda büyük tecrübeniz var... Rakibiniz Dukakis, dış politikayı hiç bilmiyor. Halbuki siz büyükelçilik, CIA Başkanlığı, Birleşmiş Milletler Temsilciliği yapmışsınız... Bu bakımdan bu tecrübenizi ortaya koyun." </p>
<p class="calibre2">Bush'a, Amerika'nın bir süpergüç olduğunu hatırlattım.. Dünyanın ufaklığını, Rusya'da Avrupa'da olan şeylerin Amerika'yı da alakadar ettiğini hatırlattım. </p>
<p class="calibre2"> <i class="calibre6"><b class="calibre3">Bush'a Seçim Tavsiyeleri</b></i></p>
<p class="calibre2">Zannediyorum tavsiyem etkili oldu... Kampanyasında, dünya meselelerini ön plana çıkarttı. </p>
<p class="calibre2"/>
<p class="calibre2">Başta, Dukakis onun önündeydi. Sonra ilerledi ve Başkan seçildi. Daha, görevi Reagan'dan devir almamıştı. Ben bir Amerika gezisinde, yine buluştum Bush'la. Beraber yemek yedik... Müstakbel yönetim takımı da vardı bu yemekte. Orada dostluğumuz daha ilerledi. </p>
<p class="calibre2">Ben Başbakanken, bir Japonya gezisinde yine beraber olduk... </p>
<p class="calibre2">Ben Cumhurbaşkanı olarak Amerika'ya gittiğimde, kendisiyle uzun uzun görüştük... O görüşmede Saddam meselesi gündeme geldi... </p>
<p class="calibre2">En tehlikeli adam bu Saddam'dır... Kaddafi'yle uğraşıp, yanlış yapıyorsunuz... </p>
<p class="calibre2">Bunları, 1990'in 26 Temmuz'unda konuştuk... </p>
<p class="calibre2">Daha sonra, Amerikalılar, Yunanlılarla üsler konusunda bir anlaşma yaptılar... Bu anlaşmada, Washington'un, Atina'ya bir nevi dış tecavüze karşı garanti verdiği lafları çıktı... </p>
<p class="calibre2">• 118 •</p>
<p class="calibre2">"Bürokratlar, Stadükocu" </p>
<p class="calibre2">Ben o zaman Başkan Bush'a bir mektup yazıp, bunun esasını sordum. Beni telefonla arayıp, böyle bir şeyin bahis konusu olmadığını söyledi... "Peki bu söylediklerinizi, mektuba, yazıya döker misiniz" </p>
<p class="calibre2">dedim. </p>
<p class="calibre2">Yani elimizde vesika olsun, diye... "Olur, dökerim" dedi... Hakikaten faksla yollamış... İmzalı olarak... </p>
<p class="calibre2">O konuşmaların geçtiği sırada, Saddam, Kuveyt sınırına asker yığıyordu... </p>
<p class="calibre2">Bush'a sordum; </p>
<p class="calibre2">"Bu asker yığınağının sonunda bir şey olmasın? Ben size Ocak ayında söylemiştim... Bu adam en tehlikeli adamdır... Başımıza iş açar... Böyle demiştim size... Dikkatli misiniz Saddam'ın yığınağı hakkında?" </p>
<p class="calibre2">Bush bana şöyle dedi:</p>
<p class="calibre2">"Evet... Saddam asker yığdı ama, aldığımız istihbarata göre geri çekiliyor. Merak edeceğiniz, endişesi bir durum yok..." </p>
<p class="calibre2">Aramızda 26 Temmuz'da (1990) böyle bir de konuşma geçti... Aradan altı gün geçti ve Saddam 2</p>
<p class="calibre2">Ağustos'ta Kuveyt'e girdi... </p>
<p class="calibre2">Yani adam, hepsini gafil avladı bunların... Kesin söyleyeyim... 'CIA' falan uyudu, haber alamadı. </p>
<p class="calibre2">Bizim üstünlüğümüz, daha başlangıçta, Körfez krizindeki anahtar ülkenin Türkiye olduğunu gör-memizdir. Oturup hesabı yaptık... "Biz Irak boru hattını kapatmazsak, bize kapattırırlar" diye mütalaa ettim durumu. </p>
<p class="calibre2"> <i class="calibre6">Dışişleri'nin Statükosu</i></p>
<p class="calibre2">Yani Irak'ın yanında yer almaya veya tarafsız kalmaya dayanamayız... Hem Amerika, hem de Batı ile aramız açılır... Bu mümkün olamayacağına göre, hızlı ve akıllı davranmak şart.. </p>
<p class="calibre2">ikincisi de, Irak'ın böyle büyüyüp etrafa saldıracak hale gelmesi, bizim lehimize değil, aleyhimize bir durum değil mi? </p>
<p class="calibre2">119</p>
<p class="calibre2">Turgut Özal'ın Anıları</p>
<p class="calibre2">Yani bu adam, Saddam, Türkiye için de bir tehlike... Bunun bir ders alması, bizim için iyi olur... Bu da, işin diğer bir pozitif tarafı... </p>
<p class="calibre2">Saddam'in adamlarından Taha Yasin Ramazan Ankara'ya geldiğinde, ona da aynı şeyleri söylemiştim... </p>
<p class="calibre2">"Yapmayın... Altından kalkamazsınız" demiştim. </p>
<p class="calibre2">Bütün bu politikaları ve tutumları tespit ederken, tabii kendi içimizde problemler oldu. </p>
<p class="calibre2">Mesela Dışişleri Bakanlığı, statükoyu muhafaza eden bir politika izler. Bürokrasi, içte de, dışta da riske girmek istemez... </p>
<p class="calibre2">Riske girecek olanlar, seçilmişlerdir, politikacılardır. </p>
<p class="calibre2">Ama biz bu ayrımı yapmayı, 1960 askeri müdahalesinden beri u-nuttuk... Politikacı ile bürokrat ayrımını yapmayı unuttuk yani. </p>
<p class="calibre2">Mesela kanunlara, 'yetki bakanlığındır' diye yazdırırlar... Hayır... Yetki bakanlığın değil, bakanındır... </p>
<p class="calibre2">Yani bakan, o yetkiyi, aşağıdakilere verir. Ama siz yetkinin bakanlığa ait olduğunu söylerseniz, o zaman müsteşardan aşağıya iner iş... </p>
<p class="calibre2">Ama hep böyle yazdırırlar kanunlara... </p>
<p class="calibre2">Bizim seçilmişlerin gücünü ve üstünlüğünü ortaya koymamız lazım. </p>
<p class="calibre2">Ama ne yazık ki, 1960 ihtilalinin kötü tesirlerinden biri olarak, hep politikanın kaka olduğu telkin edildi... </p>
<p class="calibre2"/>
<p class="calibre2">"Politikacı kötüdür, ülkeyi hep kötüye götürür... Bu kötüye gidişi de, bürokrasi, profesörler, ulema, hakimler düzeltir" denildi... </p>
<p class="calibre2">Peki bu beyler, gelip seçilsin... </p>
<p class="calibre2">Ama oy alamazlar ki!... </p>
<p class="calibre2">Yani hep böyle bir direnme ile karşı karşıyayız... Atanmışlar, hep dışarıdan gazel okurlar... İhtilale, darbeye hep davetiye çıkartırlar... Siyasetçileri hep engellerler... </p>
<p class="calibre2"> <i class="calibre6">BARLAS- Körfez Krizi'nde siz aktif taraflılık politikası izlerken, Dışişleri bürokrasisi ile mi karşı</i> <i class="calibre6">karşıya geldiniz? </i></p>
<p class="calibre2">ÖZAL- Dışişleri Bakanlığı'nın görevi, Türkiye'nin durumunu ve çıkarlarını korumak... Türk sınırlarını muhafaza etmek... İnanmışlar</p>
<p class="calibre2">• 120 •</p>
<p class="calibre2">"Bürokratlar, Stadükocu" </p>
<p class="calibre2">ki, biz başımızı çıkartırsak, bizi muhakkak vururlar. Onun için, etliye, sütlüye karışmayalım... </p>
<p class="calibre2"> <i class="calibre6"><b class="calibre3">Atatürk - İnönü Farkı</b></i></p>
<p class="calibre2">Dışişlerine göre, politika tespit edilirken, önce etrafı gözlemek geliyor... Herkes ne yapıyorsa, onun ortalamasını almak, en başarılı sayılıyor. Herkesin peşinden gitmek, akıllı olmak zannediliyor. İsmet İnönü'nün devrinden kalan korkunç temenni, bizim Dışişlerinin hakim çizgisi... </p>
<p class="calibre2">Herkese uzun uzun anlatmaya çalıştım... </p>
<p class="calibre2">Türk dış politikasında, iki çizgi var... Biri Atatürk'ün, biri İsmet Paşa'nın çizgisi... </p>
<p class="calibre2">Atatürk, şartlar elverince, Hatay'ı alıyor, Boğazlar rejimini Montrö'de değiştiriyor... İtalya'ya ve Almanya'ya karşı, İngiltere'nin, Fransa'nın yanına geçiyor... </p>
<p class="calibre2">Fakat İnönü'nün çizgisi fevkalade tutucu... Sadece statükoyu devam ettiriyor. Alınabilecek şeyleri de almaya çekiniyor. </p>
<p class="calibre2">Şimdi herkes Atatürkçülükten bahseder, Atatürk'ü göklere çıkartır... Ama bürokrasi, bütün çizgisi ile İnönü çizgisindedir... Atatürk çizgisinde asla değildir... </p>
<p class="calibre2">İsmet İnönü, bir nevi son Osmanlı Paşası'dır... Atatürk ise, statükoyu değiştirmeye çalışan bir reformcudur hep... </p>
<p class="calibre2">Askeri, sivili, hariciyesi, dahiliyesi ile, Türk bürokrasisi, Atatürk'ün değil, İsmet İnönü'nün çizgisindedir... </p>
<p class="calibre2"> <i class="calibre6"><b class="calibre3">Fedakarlığın Karşılığını Alamayacaksınız</b></i></p>
<p class="calibre2">Dış politikada ve Körfez Krizi'nde bu tutumu devam ettirdiğiniz takdirde, hem zelil duruma düşeceksiniz, hem ondan sonra da hiçbir yaptığınız fedakarlığın karşılığını alamayacaksınız... </p>
<p class="calibre2">Ben bunu gördüm, ama etrafa anlatmakta çok zorluk çektim... A-ma bağıra, çağıra, ikna ede ede, anlattığımızı sanıyorum... </p>
<p class="calibre2">• <b class="calibre3">121 </b>•</p>
<p class="calibre2">Turgut Özal'ın Anıları</p>
<p class="calibre2">Körfez Krizi başlayınca, Başkan Bush, bize, "Boru hattını kapatır mısınız" dedi. </p>
<p class="calibre2">Kapatırsak, Türkiye'nin uğrayacağı zararı karşılayacağını falan söyledi. </p>
<p class="calibre2">Onun üzerine kendisine, "Birleşmiş Milletler'den bu konuda, uyulması zorunlu kararı hemen aldır... O</p>
<p class="calibre2">zaman yapabiliriz" dedim... </p>
<p class="calibre2">Zaten o kararı hemen aldılar Güvenlik Konseyi'nde... </p>
<p class="calibre2">Şimdi bize, Dışişleri Bakanı Baker'ı, diğer ülkelere de Savunma Bakanı Cheney'i yolluyor. </p>
<p class="calibre2">Ben, Baker'in hangi tarihte geleceğini biliyorum.. Bizim Dışişleri de, 'gizli haber' diye veriyor. </p>
<p class="calibre2">Halbuki aynı saatte, CNN televizyonu da, Baker'in geliş programını veriyor... </p>
<p class="calibre2">Baker'in gelmesinden iki gün önce, Güvenlik Konseyi'nin zecri tedbirlerin Irak'a karşı alınması için karar çıktı... Ben hemen, Bakanlar Kurulu'nu toplantıya çağırdım, "Derhal Türkiye-Irak petrol boru hattını kapatıyoruz" dedim. </p>
<p class="calibre2">Tabii bu karar şok tesiri yaptı... </p>
<p class="calibre2">Oysa ben Baker'in gelince, aynı şeyi isteyeceğini biliyorum... O söyledikten sonra kapatırsanız, </p>
<p class="calibre2">"Amerika baskı yapıp, kapattı" diyecekler... </p>
<p class="calibre2">Nitekim Baker geldiği zaman bir talepte bulunamadı. Biz zaten kapatmıştık boru hattını. "Size şöyle yardım edeceğiz, böyle destek vereceğiz" gibi laflar söyledi... </p>
</body>
</html>
