<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2007-10-11T21:02:24+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_33"><b class="calibre5">342</b></h2>
<p class="calibre2">Geleceğe Bakış / Değişim</p>
<p class="calibre2"/>
<p class="calibre2">arabayı kim satın alıyor? Bilmem, 1 milyondan fazla televizyonu, bu zenginler mi alıyor? Zenginler alıyor depo mu yapıyorlar? Yok, bunu gene normal insanlar alıyorlar. Gidin bakın, her tarafta şimdi bu kadar televizyon olduğuna göre, evlerde bir televizyon değil, iki. televizyon olmaya başladı. </p>
<p class="calibre2">Pakistan Cumhurbaşkanı ile Ankara üzerinde helikopterle gezerken, yukarıdan aşağıya Yenimahalle semtine baktık. Pakistan Cumhurbaşkanı, "Aşağıda çok araba görüyorum. Her sokakta, her evin önünde araba var" dedi. Demek ki, herkes ev sahibi, araba sahibi oluyor. Ki, bu söylediği yer de Yenimahalle'dir. Ankara'nın öyle zengin bir semti değildir. Bilakis orta hallinin altında insanların oturduğu bir yerdir. Gecekondu bölgelerine yakın. E, gecekondu bölgelerine bakın, onlarda da arabalar var. Gezdiğiniz zaman bunlar da gözüküyor. Onun için gelir dağılımının bozulduğu iddialarına ben hiçbir zaman inanmıyorum. Tabii vaktiyle söyleseydik kimse aldırmazdı, çünkü iktidardayız. İşte bunlar propaganda yapıyorlar derlerdi. Ama şimdi rahat söylüyorum. </p>
<p class="calibre2">Soru: Ama efendim, çok alkışlandı, Demek ki, beklenti bu. </p>
<p class="calibre2">Cumhurbaşkanı: Şu sualleri bir görebilir miyim? Şimdi efendim, belki en önemlisi bunların içerisinde, tabii benim dönüşüm falan değil, o mesele ayrı bir konudur. Esas itibariyle, Barlas'ın suali, ondan sonra Fehmi Koru'nun suali, aşağı yukarı aynı hususlar var. Bu baştaki de onun bir yönünü söylüyor. </p>
<p class="calibre2">Ondan sonra Vedat Beyi de anladım. Siyasi yapıya gerçekleşebilir mi, demek ki paralel sualler aşağı yukarı bunlar. </p>
<p class="calibre2">Aslında ben burada siyasi bir suale cevap verme durumunu ta başta söyledim. Vermek istemiyorum, dedim. </p>
<p class="calibre2"> <i class="calibre6">Başkanlık Sistemi</i></p>
<p class="calibre2">Tabii siyasi yapıda bazı problemler var. Bunu kabul etmemek mümkün değil. Türkiye'nin tecrübesine bir bakalım. Her şeyden uzak, Türkiye'nin tecrübesine bakalım. Türkiye hangi devirde önemli hamleler yapabilmiştir? Atatürk devri, bilhassa tek parti</p>
<p class="calibre2"><b class="calibre3">■343' </b></p>
<p class="calibre2">Turgut Özal'ın Anıları</p>
<p class="calibre2">Geleceğe Bakış / Değişim</p>
<p class="calibre2">devri, bir nev'i Başkanlık Sistemi'nin uygulandığı devredir. Orada bazı hamleler var, ciddi önemli hamleler var. Münakaşa edilebilir. Ona girmek istemiyorum. Ondan sonra Demokrat Parti devri var. </p>
<p class="calibre2">Aşağı yukarı 10 sene. Demokrat Parti dönemi şehirleşmenin, kalkınmanın hızlandığı bir devredir. Çok basit bir ispatı var bunun. Türkiye'nin 1923'ten, 1927'den nüfus sayımından, 1950'ye kadar olan şehirleşme nispetine baktığınız zaman, yüzde 14 şehirleşme iken, bu yüzde 16'ya erişmiş. İki puan artmış. 23 senede 2 puan artmış Ama 10 senede yüzde 16'dan yüzde 31'e çıkmış. Zaten dikkat ederseniz, birçok gecekondu, gerek İstanbul'un, gerek Ankara'nın etrafında, 1950'li yıllarda yapılmıştır. Demek ki, büyük bir şehirleşme olmuş. Bu tabii gelişmenin işaretidir. Kim ne derse desin. </p>
<p class="calibre2">Biz şehirlerimizi tam yapmamışız, şehirlerimizi düzgün hale getirememişiz. Belediyeler bize imkan vermemiştir, onu da söyleyeyim. Tabii belediyelerimiz de o zaman bugünkü gibi biraz parayı çarçur edemiyorlar, imkanları da yoktu. Şimdi büyük toplu sözleşmeler de veriyorlar. Bana kalırsa, onlar da devlette olduğu gibi, mümkün olduğu kadar dışarıya teşerona iş vermelidirler. Daha az parayla daha çok iş yaptırma yollarını aramaları lazım. Ancak, belediyelere biraz daha fazla imkan vermemiz lazım. </p>
<p class="calibre2">Yalnız şu var: onlar onu götürüp de, yanlış yerlere, aynen devletin harcadığı gibi harcamamak kaydıyla, birçok işleri tamamiyle profesyonel, dışarıdaki ekiplere vermek kaydıyla yapmalılar. </p>
<p class="calibre2">1950'den 1960'a kadar bu gelişme var. İkinci gelişme dönemini, Adalet Partisi'nin tek başına iktidar olduğu dönem olarak görüyorum. 1965-71 arası veya 1965-69 arası, 5 sene, 6 sene neyse. Orada da gene biraz Başkanlık sistemi var diyeceğim. Onu da biraz açıklamam lazım. Ondan sonra üçüncü gelişme dönemi bizim fiilen iktidarda olduğumuz 6 sene sonraki devredir. Bu devrelerde şöyle bir şey gözüküyor. Neden bu devreler böyle oldu diye baktığınız zaman, evet Başkanlık Sistemi yok Türkiye'de ama, eğer bir parti tek başına hakim olursa, o hem parlamentoyu kontrol ediyor, hem de icrayı kontrol ediyor. Çünkü parlamentodan istediği kanunu çıkarabiliyor, bu bir nev'i Başkanlık Sistemi'ne benzer bir hadise oluyor. </p>
<p class="calibre2">•344-</p>
<p class="calibre2">Ama bunun olmadığı devreler de var. Koalisyon devreleri var. Hiçbir radikal hareket yapılmadı. O</p>
<p class="calibre2">devrelerde olmadı. Mümkün değil, zaten koalisyonların bünyeleri buna müsait değildir. Bir taraf onu ister, öbürü istemez. Bunu tabii görmek lazım. İlle biz koalisyonları tenkit ediyoruz, gibi kimse bir şey anlamasın Ama, koalisyonlar statükocudur daha ziyade. </p>
<p class="calibre2">Peki, bir sual daha şurada geliyor. Başkanlık Sistemi nerelerde var? Parlamenter sistemler nerelerde var? Ve benim gördüğüm Başkanlık sistemi mesela Amerika'daki. Bunu iyi inceledim. Hakiki manada kuvvetler ayrılığı. İcra ayrı, yasama ayrı ve yargı. Birincide Başkanlık sistemi yok, parlamenter sistem varken, eğer tek parti hakim olursa, parlamentoya, o vakti icra hem yasamaya hakim oluyor, hem de icraya. Ama eğer koalisyon varsa, bu sefer parlamento hem icrayı kontrol ediyor, hem de yasamayı kontrol ediyor. Bu sefer de o ona üstün geliyor. </p>
<p class="calibre2">Bir şey daha nazarı dikkatimi celbetti. Parlamenter sistemler umumiyetle, ya monarşi olan yerlerde kurulmuş, daha evvel monarşi varmış, monarşiye karşı parlamento gelmiş. Veyahut da bir başka özellikleri daha var, çok genç, kültürlü, yani homojen toplumlarda oluyor. Bir Alman toplumu da böyle. Bir Fransız toplumu da böyle. İngiliz de öyle. İskoç diyoruz ama, bunlar kültür bakımından birbirine fevkalade yakın gruplardır. Buna mukabil Başkanlık Sistemi'ne bakarsanız Amerika'da çok çeşitli insanların geldiği yer. Güney Amerika'da. Şimdi Uzakdoğu'da bir kısım yerlerde ve Sovyetler Birliği'nden ayrılan ülkelerde var. Büyük ekseriyetle bunlar meydana getiriyor. Bu toplumlar daha karışık toplumlardır. Tek bir homojen değilse, parlamento çok çeşitli imkanlardan meydana geliyor. O</p>
<p class="calibre2">arada mezhep farklılıkları, etnik farklılıklar, bölge farklılıkları aksediyor, her şey aksediyor. Ama, birleştirici unsurlar azalmaya başlıyor. Buna mukabil, Başkanlık sistemi'nde siz bir adam seçiyorsunuz. O vakit mecbursunuz en iyisini seçmeye. Öbür türlü "Bu benim adamım olsun da, işte fazladan olsun, fark etmez. Benim bölgemin insanı olsun veya benim etnik grubumdan olsun da, hiç fark etmez," diyorsunuz. Ama iş bir adamı seçmeye kalktığınız zaman, iki ülke arasında o vakit en</p>
<p class="calibre2">• 345 •</p>
<p class="calibre2">Turgut Özal'ın Anıları</p>
<p class="calibre2">iyisini seçmeye çalışıyorsunuz, başka çaresi de yok. Orada artık, etnik fark veya mezhep farkı veya başka farklılıklar ikinci derecede. Zannediyorum esas analizi buralarda yapmak lazım. </p>
<p class="calibre2">Türkiye bu bakımdan bir Alman toplumuna benzemiyor. Bir Fransız toplumuna benzemiyor. Biz daha ziyade bir imparatorluk bakiyesiz. Çok çeşitli insanları, çok çeşitli kültürlerin mecz olduğu bir yerdeyiz. Ve maalesef, ayrışmaya da müsait durumlarımız var. Belki bu bakımdan sistemin değişmesinde fayda da olabilir diye düşünüyorum. Ama bu konular bence toplumda münakaşa edilmelidir. Bizim söylediğimiz esas değildir. Başka birisi de çıkar, başka tezler ileri sürer. Bence bir münakaşa sürecinin başlaması lazım. Bu münakaşa süreci, neticede daha iyi fikirleri ortaya getirir, insanlar birbirleriyle kavga etmeden konuşmak kaydıyla bu fikirler ortaya daha etraflı bir şekilde getirilirse fayda sağlanır. Benim burada söyleyeceğim bundan ibaret. Daha fazlası siyasete getirir. </p>
<p class="calibre2"> <i class="calibre6"><b class="calibre3">Ceremesini Milletçe Çekeriz</b></i></p>
<p class="calibre2">O zaman da kıyameti kopardım, açık söyleyeyim. Hatta benim eski partim iktidarda olmasına rağmen bağırdım. Hiç aldırmam, çünkü bu yapılan yanlış bir iştir, bunun ceremesini sonra milletimiz, hepimiz beraber çekeriz. Bugün bunları düzeltecek daha ciddi bir tedbir almadık. Ama, kötü bir huyumuz var, yumurta kapıya gelmeden çok ciddi tedbirler almıyoruz. Ben bunu 1980'de gördüm. Türkiye 24 Ocak 1980'de de aynı duruma düştü. Çok daha kötü duruma düştü, bugünkü durum kötü değil. Yani o günle mukayese edersek hiç kötü değil, ama, arada bir fark var, onu da çok iyi bilmemiz lazım. 24 Ocak'a gelirken, demin de söyledim, bizim bildiğimiz bakkal, manav, tuhafiyecei, kasap vesaire idi. Bugün çok şey biliyoruz. Migros'a gittiğiniz zaman 30 bin çeşit şey var. Dondurulmuş gıda maddelerinden mikro dalga fırınlarına kadar her şeyi biliyoruz. O zamanın insanları 198O'in insanları azla kanaat ediyorlardı. Onlar bir şey bulamadıkları takdirde, çok fazla aglamayabilirlerdi, zaten alışmış değillerdi ki böyle şeylere. Üç saat elektrik kesiliyor. Her türlü problem var. Turistik otellerimizde</p>
<p class="calibre2">•346-</p>
<p class="calibre2">Geleceğe Bakış / Değişim</p>
<p class="calibre2">havyardı, Fransız şarabıydı, öyle şeyler de yok. Peynir çeşitleri, şu bu hiçbir şey yok. Bunların çoğu kaçak gelirdi. Belli insanlar ancak yiyebilir, belli şarküterilerde bunlar, o da tezgahın altından satılırdı. </p>
<p class="calibre2">Bugün herkes bunları Migros'ta görüyor... Bırakınız öyle şarküterileri vesaireyi, şimdi herkes birtakım alışkanlıklar içinde. Şimdi bunları kaybetmek çok zor. 1980'e benzer mi bu iş? Yani o günkü gibi zorluk olsa, biz bugün mahvoluruz, onu söyleyeyim. O günkü gibi değil bugün halimiz, çok daha iyiyiz. Ama bu sefer kaybedeceğimiz ufacık bir şey için çok bağıracağımızı biliyorum. Onun için meseleleri yumurta kapıya gelmeden halletmek lazım. Yoksa iş büyüyerek gider. Kamu İktisadi Teşebbüsleri'nin muhakkak halledilmesi lazım. Hatta benim tavsiyem şu: Burada bir konsensüs lazım, bu bir politika işi değildir, bu bir parti politikası olamaz, bu artık bir devlet politikası olmalıdır. Burada devlet politikası olacaktır, başka da hiçbir çaresi yoktur. </p>
<p class="calibre2"> <i class="calibre6"><b class="calibre3">Sosyal Güvenlik Sistemi</b></i></p>
<p class="calibre2"/>
<p class="calibre2">Üzerinde duracağım ikinci mesele, Sosyal Güvenlik sistemidir. Bu da benim kanaatime göre artık parti politikası olamaz, bu bir hesap kitap meselesidir. Yani siz bir nev'i prim vereceksiniz, belli bir süre bu primi vereceksiniz, ondan sonra da şu yaşta emekli olacaksınız, ondan sonra da şu kadar süreyle bu primin karşılığı emekli maaşı alacaksınız. Bütün dünyada buna 'aktuarye hesabı' derler, bu hesabı yapanlar, A yatırırsanız, işte emekli olduğunuz zaman ancak B alabilirsiniz. Bizde öyle değil ki... Siz ne yatırırsanız yatırın, Meclis'te parmaklar kalkar, bu rakamlar artırılır. Bunun hesabı kitabı var, böyle şey olur mu? Ondan sonra kim karşılayacak? Karşılığı nerede bunun? Biz şunlara, şunlara bakıyoruz, sağlık olarak. Arkasından anasına, babasına da bakacağız, kardeşine de bakacağız, veyahut da dul kızma da bakacağız. Bunlar güzel, yani çok güzel sosyal meselelerin çözümü ama, karşılığını al ondan sonra yap. Karşılığını almaya kalktığın zaman da kimse vermez. Ondan sonra da devlet içeri girer. </p>
<p class="calibre2">Bugün şu söyleniyor, ben duyuyorum. Her ay Sosyal Sigorta'nın 2.5 trilyon <b class="calibre3">147</b></p>
<p class="calibre2">Turgut Özal'ın Anıları</p>
<p class="calibre2">maaş ödemesi var. Kusura bakmayın, daha erken emeklilik de çalışmaya başlamadı. Bir o çalışmaya başlasın ki yavaş yavaş devreye giriyor o vakit bu iş çok daha kötüye gider. Şimdi durup dururken bir de erken emeklilik çıktı. 25 sene erkekler, 20 sene hanımlar çalışacak, ondan sonra kaç yaşında emekli olacak... Hasabı yapalım, hanımlar için 38 yaşında, erkekler için 42 yaşında. Peki, hangi sosyal güvenlik sistemi buna dayanır? Dünyada bir tek misali var mı? Hiçbir ülkede, ileri ülkelerde bugün 65</p>
<p class="calibre2">yaşından evvel kimseye e-mekli maaşı vermiyorlar. 65 yaşında emekli oluyor, 10 sene daha yaşıyor. </p>
<p class="calibre2">Yani 40 sene ödeyeceksiniz, 10 sene emekli maaşı alacaksınız. Başka hesap tartı yok. Bütün dünyada bu hesap var. Aslında bunun kanunla alakasının olmaması lazım. Bu bir hesap kitap meselesi. Hatta benim kanaatime göre bu gibi konular, Meclis'in halledeceği konular da değil. Bunlar basit, aynen sizin alışveriş ettiğiniz gibi. Meclis'in belki halledeceği konu şudur: 1) Siz prim yatırı-yorsanız, bu vergisiz olacak. Bundan devlet vergi almayacak. 2) İşveren de yatırıyor. Onun ki de aynı miktardır veya biraz fazla yatırması lazım. Devlet ondan da vergi almayacak. Devletin sadece bunu söylemesi kafi. Gerisini sistemler halletsin. Sigorta sistemleri halletsin. Ama yanlışlık burada. Devlet bu işe karıştıkça aynen Kamu İktisadi Teşebbüsleri gibi, bu işi üzerine aldıkça iş kötüye gider. Nitekim, Türkiye'de bugün bütün Sosyal Güvenlik sistemi çöküyor. Sebebi gayet basit; şu anda ortalama olarak iki tane çalışan, bir tane emekli var. Halbuki, Batı'da 56 tane çalışana bir tane emekli düşer. Yoksa emekliler para alamayacaklar veyahut da enflasyondan hiç kurtulamayacağız. Bu da konsensüste yapılacak bir iştir. Burada artık, şu parti böyle düşünüyor, bu parti böyle düşünüyor diye, olmamalıdır. </p>
<p class="calibre2">Bir devlet politikasını ortaya koyacağız. Ve o devlet politikası götürülecektir. Başka çaresi yoktur. Bu bir hesap kitap meselesi, bununla fazla oynamanız da mümkün değildir. Ben bir hususu daha ilave edeyim. Benim kanaatime göre; sosyal güvenlik sisteminde, insanları belki minimum bir miktara mecbur edersiniz, şundan aşağı olamaz dersiniz, gerisini de insanların kendisine bırakırsınız. Kendisi bugünkü güvenliğini, emekli olduğu zamanki güvenliğini temin etmek istiyorsa vayahut da erken emekli olmak istiyorsa, </p>
<p class="calibre2">348</p>
<p class="calibre2">Geleceğe Bakış / Değişim</p>
<p class="calibre2">Sosyal Güvenlik sistemi para vermez ama, o birikim yapıyorsa yapsın. Gidip bir yerde hisse senetleri almış, biraz para kazanmış, ondan sonra mal almış, mülk almış, altın almış, o hesabı kendisinin bilmesi lazım. Artık bir bürokratın veya bir devletin oturup da "Sen arkadaş, kendi geleceğini iyi hesap edemiyorsun kendi geleceğine i-yi bakamıyorsun, ben seni şunları şunları yapmaya zorluyorum" de-mekten vazgeçmesi lazım. Zaman içinde vazgeçmemiz lazım. Tabii ki birden vazgeçemeyiz, onu ben de biliyorum. Bir sürü politik meseleler ortaya çıkar, ama ileride bunun böyle olacağını söyleyebilirim. </p>
<p class="calibre2">İleride bu yola doğru gidecektir. Bırakalım da insanlar daha a-kıllıca olsun, birçok şeyleri öğrendiğine göre, en kârlı nerede değişiklik olacaksa oraya gitsin. Bu da benim kanaatime göre serbest sistemin işlerinden bir tanesi. Sosyal güvenlik sisteminde, bir hadise daha oluyor. Biz bunu yaşadık. Prim olarak verdiğimiz para, devlet tarafından alınmış, 1983'e kadar Kamu İktisadi Devlet Teşeb-büsleri'ne düşük faizli kredi olarak verilmiştir. Ve o paralar çarçur oldu. O paraların karşılığı yok. Ödediği zaman, düşük faizlerde ö-dediler. Ondan sonra bir baktım, bütün işçi meskenleri oradan finanse edilmiş, yüzde 5 faizle. Yüzde 5 faiz olur mu? O para yüzde 5 ile ödendiği zaman, aslında ne kadar aşağıya gider? Yüzde 50-60 faiz varken, yüzde 5'e indirirseniz, bütün o prim kanalları geriye gider. Bu sefer biz kaldırdık onları. "Gelin, Toplu Konut Fonu'ndan alın' dedik, bir kıyamet koptu. Çünkü  <i class="calibre6">herkes</i> <i class="calibre6">alışmış beleşe. </i> Ama bilin ki, bugün siz istifade edersiniz, yarın emekli olacaklar bu işten çok büyük mahrumiyete uğrar. Nitekim, geçen gün gazetede gördüm, işçi emeklilerinin başındaki zat diyor ki, </p>
<p class="calibre2"/>
<p class="calibre2">"Aman bu erken e-meklilikten vazgeçin. Bir an evvel kaldırın." Neden? O da anlamaya başladı, iş</p>
<p class="calibre2">kötüye gidiyor. Sonu kötüye gidecektir. Zannediyorum, üzerinde ikinci konsensüs yapacağımız konu, parti farkı gözetmeden anlaşacağımız konulardan biri de budur. </p>
<p class="calibre2"> <i class="calibre6"><b class="calibre3">Devletin Sanayideki Rolü ve Vergi</b></i></p>
<p class="calibre2">Üzerinde önemle duracağım bir nokta da şu: Ben devletin sanayideki rolünün asgariye indirilmesini istiyorum. Devletin</p>
<p class="calibre2">349</p>
<p class="calibre2">Turgut Özal'ın Anıları</p>
<p class="calibre2">sanayideki rolü şöyle olmalı; organize sanayi bölgeleri ve küçük sanayi sitelerinin kurulmasında, yapılmasında yardımcı olmalıdır. Buralara teşvikler verilebilir, kalkınmada öncelikli yörelerde birtakım tedbirler getirilir. Bazı vergi kolaylıkları ve finansman kolaylıkları sağlanır. Ama bunun için de devletin iki yakasının bir araya gelmesi ve parasının olması lazım. Bunun dışında devletin altyapıdan başka bir tarafa katiyen gitmemesi lazım. Hatta bazı altyapı projelerini siz 'Yap-işlet-devret' </p>
<p class="calibre2">formülüyle yapabilirsiniz. Bunların çoğu elektrik projeleridir, santrallardır, hidro elektrik santrallar. </p>
<p class="calibre2">Bir kısmı otoyollardır, paralı köprülerdir, bunlar dahi 'Yap-işlet-devret' formülüyle yapılabilir. Devleti mümkün olduğu kadar daha az masraflı hale getirebilirsek neticede insanların eline daha fazla imkan geçer. Vergilerin de aşağıya çekilmesi lazım. Onun detayına girmek istemiyorum. </p>
<p class="calibre2">Bir hususa daha değineceğim. Benim kanaatime göre; bugün Türkiye'de bir normal hesaba giren ekonomi var, bir de hiç hesaba girmeyen ekonomi var. Neden? Şöyle bir İstanbul'u gezin, bir de helikoptere binip havadan bir dolaşın. Hayretler içinde kalmamamız mümkün değil. Her tarafta demir çubuklar, kat üzerinde kat çıkıyor. Her tarafta kırmızı tuğla, kiremit. Şehrin birçok kenar mahallerinde veyahut Boğaz açıklarında her tarafında inşaat var. Bazı yerlere lüks villalar, apartmanlar, toplu konutlar yapılıyor. Şimdi düşünüyor, tartışıyoruz. Bunun parası nereden geliyor? Bu para acaba kayda giriyor mu? Hiç zannetmiyorum girdiğini. Aslında bir ikinci ekonomi var. Normal hesabı yapılan ekonominin dışında bir başka ekonomi var. Belki, Türkiye'nin bugünkü canlılığı buradan geliyor. </p>
<p class="calibre2">Bunlar vergi vermeyenler, vergiyi çok az verenler veyahut da gelirlerini hiç göstermeyenler. Böyle büyük bir kitle olduğu kanaatindeyim. Yoksa İstanbul'un her zaman taşı toprağı altın olmaz. Ben bunun çok karşısında da değilim. Devlet alıp da bunu çarçur edeceğine, bari bunlarla doğru dürüst bir şey yapıyorlar. </p>
<p class="calibre2">Ama bir tek işin karşısındayım, onu da söyleyeyim. Eşitsizlik meydana geliyor. Vergisini ödeyen var, hiç vergi ödemeyen var. Hesabı bilen var. Bu da bir toplumda gerginlik yapar. Kolayı şudur: Günün birinde sistemi şu hale getirmek lazım. Vergiyi asgariye</p>
<p class="calibre2">•350-</p>
<p class="calibre2">Geleceğe Bakış / Değişim</p>
<p class="calibre2">çekmek lazım. Devlet fazla şey almasın. Demin söylediğim bütün sistem buraya geliyor. Mesela misal olarak vereyim, gelir vergisi herhalde tek kaleme inmeli, yüzde 21. Kurumlar Vergisi de bu civarda olmalı. Ama Katma Değer Vergisi yüzde 15 olabilir tek kalemde. Bu, harcama üzerine alınan vergidir. </p>
<p class="calibre2">Ondan sonra Gelir, Kurumlar ve Katma Değer Vergisini alabilmek için her türlü cezai hükmü koymak lazım. Hiç korkmadan. "Artık o kadarını da vermezsen, kusura bakma, çok büyük ceza içerisine girersin, para cezası da değil, hapis bile olabilir." Dünyanın her tarafında bu yapılır. Ve herkes vergisini de tıkır tıkır öder. "Biz sizden yüzde 50-60 vergi almayacağız, 15 alacağız, 20 alacağız ama arkadaş vereceksin." Bunu yaptığımız zaman para çarçur edilmez, o insanlar daha fazla kendi işlerini kendileri görürler, devlet de kendi üzerine düşen vazifeyi, azaltılmış vazifeyi layıkıyla yapar ve belki bugünkünden çok daha fazla gelir sağlar. Zannediyorum işin temelinde yatan hadise budur. </p>
<p class="calibre2"> <i class="calibre6">Sağlık, Eğitim ve Yüksek Teknoloji</i></p>
<p class="calibre2">Şimdi üzerinde duracağım üç konu; eğitim, sağlık ve yüksek teknolojidir. Türkiye'nin önündeki önemli meselelerdir. Benim kanaatim eğitimde bizim bazı değişiklikler yapmamız lazım. Demin söylediğim prensipleri uygulayabilmemiz için,  <i class="calibre6">eğitim sisteminde, artık bu tekdüze eğitimden</i> <i class="calibre6">vazgeçmemiz gerekli. </i> Eğitimde ve sağlıkta, aynen sanayide ve ticarette olduğu gibi, rekabetin girmesi şart.  <i class="calibre6">Rekabetsiz eğitim olmaz, gelişemez. </i> Birisi öbüründen daha iyi yapacak. Kusura bakmayın, paralı eğitime doğru gitmemiz lazım. Paralı eğitim deyince, hemen bir kıyamet kopuyor, efendim, fakirden de para mı alacağız? Kim para alacağımızı söylüyor? Ama, talebeye burs verelim, parayı da geri almayalım veya pek azını alalım. Ama yapacağımız tek şey şu: Zaten biz o parayı harcıyoruz, nereye harcıyoruz, öğretmenlerin maaşını veriyoruz, birtakım hizmetlerini yapıyoruz, şimdi onu da oraya girecek çocuklara versek veyahut da onların ailelerine versek, onlar da gelip oraya ödeseler. Herkesin iyi çalışması lazımdır. Artık "Ben daha iyi</p>
<p class="calibre2">• 351-</p>
<p class="calibre2">Turgut ÖzaFın Anıları</p>
<p class="calibre2">hizmet verirsem, benim talebem daha çok olur, ona göre öğretmen bulurum" diyebilir. Ve bir rekabet başlar. Ama biz bütün okulları Milli Eğitim Bakanlığı'na bağlamışız. Size açık söyleyeyim. Hiçbir ileri ülkede böyle bir sistem yok. Olamaz böyle bir sistem. Milli Eğitim Bakanlığı'na bağlı merkezi bir sistem, Talim Terbiye heyetinden tek kitap çıkıyor, o tek kitap veya iki üç kitap, herkes onu okuyor. </p>
<p class="calibre2">Açık söyleyeyim, o tek kitap yüzünden bizim kitap okuma alışkanlığımız yok. Hep ezbercilik yapıyoruz, işte şunu öğren diyoruz, işte bunu öğren diyoruz, tamam geçersin. İmtihanda da o suale cevap veriyor, çıkıyor, halbuki ileri ülkelerde böyel değil ki. Size bir konuyu veriyorlar, gidin kütüphaneden bunları inceleyin, rapor yazın diyorlar. Adam hem rapor yazmasını öğreniyor, hem kitap okuma alışkanlığına kavuşuyor, araştırma yapmasını ve ekip halinde çalışmayı öğreniyor. Bunların hiçbirini öğrenmiyoruz. Ben şuna şaşırıyorum, biz demek ki, o kadar kabiliyetli milletiz ki, bunların hiçbirini öğrenmiyoruz. Mezuniyetten sonra, Allah ne verdiyse, problemlerle karşılaştıkça, o problemlerin içinde öğreniyoruz, geçiyor gidiyor. Neredeyse okullar olmasa da bu işi yapacağız gibi bir hale gelmişiz. </p>
<p class="calibre2">Sonuçta  <i class="calibre6">okulların ve sağlık tesislerinin millete maledilmesi lazım. </i>Özetle söyleyeceğim,  <i class="calibre6">mahalleli bu</i> <i class="calibre6">benim okulum diyebilmeli, onun yönetiminde söz sahibi olmalı, Milli Eğitim Bakanlığı değil. </i>"Bu benim okulum" deyip, oraya gözü gibi bakmalı, çocuğu gibi bakmalı.  <i class="calibre6">"Lise benim bölgemin lisesi, bu</i> <i class="calibre6">üniversite benim şehrimin üniversitesi," </i> diyebilmeli, ona sahip olmalı. </p>
<p class="calibre2">Hastaneler de böyle. Hastaneler de Sağlık Bakanlığı'na hele hiç olmaması icap eden Sosyal Sigortalar'a bağlı. Siz sigorta işi yapacaksınız, hastane kurmak neyinize? Ondan sonra büyük masraflar. Ve o yüzden bugün birçok işçi dışarıda özel hastaneye gitmeyi tercih ediyor. Mümkün olsa da tedaviyi orada yaptırmayarak, bir özel hastaneye gönderilse diye arzu ediyor. Onun için orada da sistemin değişmesi lazım. Bunlar yeni, daha verimli sistemlerdir. Ve rekabet geldiği müddetçe de bunlar daima daha iyiye gider. Daha kalifiye insanlar gelir, daha iyi gelişme olur. </p>
<p class="calibre2">352</p>
<p class="calibre2">Geleceğe Bakış / Değişim</p>
<p class="calibre2"> <i class="calibre6">Ankara Zirvesi</i></p>
<p class="calibre2">Şimdi Türkiye'nin önünde çok önemli bir imkan, kapı açıldı. Ben bunu birkaç kere söyledim. </p>
<p class="calibre2">Balkanlar'dan, ta Orta Asya'ya kadar, Türk Cumhuriyetlerinin bütün Cumhurbaşkanları, Cumhuriyet Bayramı'nda Ankara'ya geliyorlar. İlk defa onlarla birlikte bir zirve toplantısı yapılacak. Ve kanaatime göre, bu bizim için de, onlar için de çok önemli bir fırsat. Türkiye'nin, bölgesinde güçlü bir ülke olabilmesi için bizim bu noktaya da ağırlık vermemiz lazım.  <i class="calibre6">Bu tarihi bir fırsattır. Bundan kocamayız. </i></p>
<p class="calibre2"> <i class="calibre6">Bundan hem biz istifade etmeliyiz, hem de bu kardeşlerimiz istifade etmelidir. Onların birçok problemi</i> <i class="calibre6">var. Bütün dünya da Türkiye'ye bakıyor, haberiniz olsun. Bütün dünya işin merkezinin Türkiye</i> <i class="calibre6">olacağını bizden evvel görüyor. </i> Birkaç yabancıyı tanıyorum, bu işi bildiğim için bana hep gelmişlerdi. </p>
<p class="calibre2">"Biz burada merkezi kuralım, sizinle beraber oraya gidelim" diyorlar. Ama, bu işi de daha iyi organize ve kontrol etmemiz lazım. Yanlışlıklar yapılırsa, ondan sonra bir iki kırgınlık meydana gelirse, iş</p>
<p class="calibre2">bozulur. Çok dikkatli davranmalıyız. Hakikaten bu kardeşlerimize yardımcı olmalıyız, insanlarımızın doğru işi yapıp yapmadıklarını da kontrol etmeliyiz. Bir yanlışlık yapılmamalıdır. </p>
<p class="calibre2"> <i class="calibre6"><b class="calibre3">21. Asır Türkiye'nin </b>ve <b class="calibre3">Türkler'in Asrı Olmalıdır</b></i></p>
<p class="calibre2">Tabii tek kapı sadece bu ülkeler değil. İşte kocaman bir Rusya'nın kapısı açıldı. Bu kapı kapalıydı bize. Bütün Güneydoğu Avrupa ülkeleri açıldı, Bulgaristan, Romanya, Macaristan, Çekoslavakya, Polonya. Avrupa Ortak Pazarı ile de ilişkimiz var. Bütün bunlar Türkiye için çok önemli. Bu tarafta güneyde Arap alemiyle yakınlığımız var.  <i class="calibre6">Kim ne derse desin, Türkiye 60 milyonluk büyük bir ülke</i> <i class="calibre6">olmaya namzettir. Ama bunun gereğini yerine getirmek zorundayız. Kendi ülkemizde demin anlattığım</i> <i class="calibre6">değişimi bir konsensüse vararak götürmek mecburiyetindeyiz. Bunu götüremezsek, ileride çok daha</i> <i class="calibre6">büyük problemlerle kaışılacağız. </i> Ama çıkmasını şimdiden önleyebilirsek ve burada bu uzlaşmayı 353</p>
<p class="calibre2">Turgut Özal'ın Anıları</p>
<p class="calibre2">gösterebilirsek, emin olunuz ilerisi çok daha parlak olacaktır. Çocuklarımıza, torunlarımıza, bizden sonra geleceklere daha birikimli, daha ileri bir Türkiye bırakacağız. Kanaatime göre bu çok önemli. </p>
<p class="calibre2">Batı'nın zenginliği buradan geliyor. Batı, hep birikim yaparak gelmiş Biz Cumhuriyet'ten bu tarafa yeni yeni başladık. Ancak şu anda çok büyük imkan var elimizde. Bunu yapabiliriz zannediyorum. Ve inşaallah, 21. asra çok daha iyi girmeliyiz. Ve 21. asır Türkiye'nin Türklerin asrı olmalıdır. </p>
<p class="calibre2">Hepinize çok teşekkür ederim. </p>
</body>
</html>
