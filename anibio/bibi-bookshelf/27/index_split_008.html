<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2007-10-11T21:02:24+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_7"><b class="calibre5">41</b></h2>
<p class="calibre2">Turgut Özal'ın Anıları</p>
<p class="calibre2">Kalktım Org. Üruğ'a gittim... </p>
<p class="calibre2">Sordum ona; </p>
<p class="calibre2">"Bana verilen parti kurma müsaadesi geri mi alınıyor? Evren Paşa, benim parti kurmak için hızlı çalışmamdan memnun değilmiş.. Ulusu öyle söyledi bana... Yani bir nevi, şununla bununla birleşeceksin telkini mi geliyor? Bu parti kurma işi ciddi iş... Yarı yolda bırakamayız bunu..." </p>
<p class="calibre2">Böyle dedim Üruğ'a... </p>
<p class="calibre2">Üruğ, "Yok... öyle olmaması lazım" dedi... </p>
<p class="calibre2">Ulusu'nun parti kurmak görevini bırakıp bırakmadığını sordum. "Olabilir" dedi Üruğ. </p>
<p class="calibre2">Ben konuşurken, hep not alıyordu... Bunların böyle usulleri var. </p>
<p class="calibre2">Sonra dedi ki: "Peki başka bir general olsa, birlikte çalışır mısın?" </p>
<p class="calibre2">İki isim verdi... Biri Erzurum'daki ordunun komutanı Orgeneral Selahattin Demircioğlu... Diğeri de, Konya'daki Orgeneral Bedrettin Demirel... </p>
<p class="calibre2">Bakın... Daha önce Bülent Ulusu parti kurarken, bana "Hızlı çalış, kendi partini kur" diyen adam, şimdi "Şu generallerle birlikte çalışır mısın?" diyor. </p>
<p class="calibre2">Ben şu cevabı verdim:</p>
<p class="calibre2">"Bülent Ulusu ile ben aynı hükümette 22 ay çalıştım. Çok iyi tanıyorum. İyi bir insan. Ben fikirlerimi hayata geçirebilmek için onunla bile çalışmaya razı olmadım. Şimdi, onun kadar bile tanımadığım isimlerle nasıl birlikte çalışırım? Sonra neden hep, partinin başına askerleri düşünüyorsunuz? Bir sivil arayın..." </p>
<p class="calibre2">Neticede konuşa konuşa şunu anladım... </p>
<p class="calibre2">Anlaşıldı ki, Ulusu'dan aldığımız haber doğru... Sunalp'in desteği Üruğ'dan geliyor. </p>
<p class="calibre2">Ulusu bana şöyle demişti: "Aman bu Sunalp'i yapmasınlar... Evren Paşa'yı hiç sevmez... Sunalp, Evren için, 'köylü paşası' der. </p>
</body>
</html>
