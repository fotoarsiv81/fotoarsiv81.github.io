<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Yirmiüçüncü Bölüm: Poirot'nun Toplantısı</title>
</head>

<body>
  <h2 class="h21">Yirmiüçüncü Bölüm: Poirot'nun Toplantısı</h2>

  <p>Caroline kalktı. "Şimdi bu çocuk yukarı çıkıp, biraz yatacak."</p>

  <p>Ursula, tereddütle, "Köşke dönmem gerek," diye mırıldandı.</p>

  <p>"Ne münasebet! Biraz dinlenmeniz gerek."</p>

  <p>Poirot da, "Böylesi daha iyi," dedi. "Çünkü bu akşam matmazel -pardon- Madam Ursula'nın küçük toplantıma katılmasını istiyorum. Saat tam dokuzda evimde olmalı. Bu çok önemli."</p>

  <p>Caroline başını sallayarak, Ursula'yı odadan çıkardı. Kapı onların arkasından kapanınca Belçikalı da bir sandalyeye çöktü. "Ah, bu da tamam... İşler yolunda..." Bana baktı. "Bazen arkadaşım Hastings'! çok özlüyorum. Bazen budalaca bir şey söyler ama bu şekilde bana doğru yolu gösterirdi. Sonra o, ilgi çekici olaylar hakkında notlar da tutardı.</p>

  <p>Utangaç bir tavırla öksürdüm. "Şey... Ben Bay Hastings'in yazılarını okudum... Bazılarını... Aynı şeyi ben. de denemeye kalktım." Yüzüme ateş basmıştı.</p>

  <p>Poirot yerinden fırladı. Bir an onun Fransız usulü beni kucaklamasından korktum. Ama nedense bunu yapmadı. "Demek olayları yazdınız? İşte bu fevkalade! Onu hemen okumalıyım."</p>

  <p>Notlarımı hemen isteyeceği hiç aklıma gelmemişti. Bazı ayrıntıları anımsamaya çalıştım. "Şey... " diye kekeledim. "Bana kızmayacağınızı umarım... Galiba... bazı yerde işi kişiliğe döktüm..."</p>

  <p>"Anlıyorum, anlıyorum... Herhalde benden bazı yerlerde, 'Komik,' ya da 'gülünç,' diye söz ettiniz. Zararı yok, zararı yok. Hastings de daima terbiyeli davranmazdı. Ama ben böyle şeylerin çok üstündeyim."</p>

  <p>Tereddütle yazdıklarımı ona getirdim. Poirot kâğıtları alarak benim atölyeye kapandı. Ben de çıkıp hastalarımı dolaştım. Uzak yerde oturan birini de görmek zorunda olduğum için eve ancak sekizde dönebildim. Caroline bana yemeğimi tepsiyle getirdi.</p>

  <p>"Biz Mösyö Poirot'yla yedi buçukta yemek yedik. O yine atölyeye gitti. Yazdıklarını okuyup bitirecek." Bir an durdu. "Benim hakkımda doğru dürüst şeyler yazdığını umarım James."</p>

  <p>Ağzım bir karış açık kaldı. Zira bu konuda hiç de dikkatli davranmamıştım. Caroline yüzümdeki ifadeden durumu anlamıştı. "Önemli değil," dedi. "Mösyö Poirot nasıl olsa beni senden iyi anlıyor."</p>

  <p>Atölyeye gittim. Belçikalı dedektif, pencerenin önünde oturuyordu. Kâğıtlar yanındaki iskemlenin üzerine bırakılmıştı. Beni görünce elini bunların üzerine koydu. "Sizi... tebrik ederim... Alçakgönüllülüğünüzden dolayı."</p>

  <p>Şaşırdım. "Ya."</p>

  <p>İlave etti. "Abartmaya kaçmamanızdan dolayı da."</p>

  <p>Yine, "Ya?" dedim.</p>

  <p>Poirot, "Hastings böyle yazmazdı," diye devam etti. "Her sayfada bir sürü 'Ben, ben, ben,' olurdu. Ne düşündüğünü, ne yaptığını uzun uzun anlatırdı. Siz kendinizi ikinci plana almışsınız. Sadece kişiliğiniz evdeki sahnelerde belli oluyor." Gözlerindeki muzip pırıltıyı görünce kızardım.</p>

  <p>Sonra da endişeyle, "Yazım hakkında ne düşünüyorsunuz?" diye sordum.</p>

  <p>Poirot'nun alaycı tavırları kayboldu. "Dikkatle yazılmış bir şey bu. Her şeyi olduğu gibi, büyük bir titizlikle kaydetmişsiniz."</p>

  <p>"Bu karalamalarımın size bir faydası dokundu mu?"</p>

  <p>"Evet. Bir hayli yardımı dokundu. Gelin artık, bize gidelim. Bu akşamki oyun için sahneyi hazırlamamız gerek."</p>

  <p>Caroline holdeydi. Sanırım Belçikalının onu da davet etmesini istiyordu. Poirot bu sorunu diplomatça halletti.</p>

  <p>"Küçük toplantımda sizin de bulunmanızı çok isterdim, matmazel. Ama bu doğru olmaz.. Bu gece geleceklerin hepsi de kuşkulandığım kimseler. Ackroyd'un katilini de onların arasında bulacağım."</p>

  <p>Hayretle, "Buna gerçekten inanıyor musunuz?" diye sordum.</p>

  <p>Poirot alayla, "Sizin inanmadığınız anlaşılıyor," dedi. "Hercule Poirot'nun değerini hâlâ anlayamadığınız belli." Aynı anda Ursula merdivenlerden indi. Belçikalı, ona döndü. "Hazır mısınız, yavrum? İyi. Birlikte gideriz. Matmazel Caroline, sizin için elimden gelen her şeyi yapacağımdan emin olabilirsiniz." Larches'da her şey hazırdı. Salondaki masanın üstündeki tabaklarda bisküviler vardı. Poirot bir süre ışıklarla uğraştı durdu. Böylece odanın bir bölümü aydınlık, diğer tarafı ise karanlık olacaktı. Poirot'nun karanlıkta oturacağını düşündüm.</p>

  <p>Nihayet zil çaldı. Poirot, "Hah," dedi. "Geldiler."</p>

  <p>Kapı açıldı ve Fernly Köşkü'nden gelenler içeri girdiler. Belçikalı dedektif onları selamladıktan sonra Ursula'mn elini tutarak onu öne doğru çekti. "Sizi Bayan Ralph Paton'la tanıştırayım. Kendisi Ralph'le evlendi."</p>

  <p>Bayan Ackroyd, tiz bir sesle bağırdı. "Ralph'le mi evlendi? Geçen Martta mı? Saçma! Buna inanamam." Ursula'ya sanki onu ilk kez görmüş gibi bakıyordu. Ursula kıpkırmızı kesildi. Tam bir şey söyleyeceği sırada Flora onun yanına gitti. "Hayretimize şaşma. Böyle bir şey olduğu hiçbir zaman aklımıza gelmedi. Ralph'le sırrınızı iyi sakladınız." Ursula, usulca, "Çok iyisiniz," dedi. "Halbuki kızmaya hakkınız var. Çünkü Ralph size karşı hiç de iyi davranmadı."</p>

  <p>Flora dostça bir tavırla kızın koluna vurdu. "Ralph sıkışık durumdaydı. Başka kurtuluş yolu da yoktu. Onun yerinde olsaydım herhalde ben de aynı şekilde davranırdım. Yalnız bana güvenmeli ve sırrını söylemeliydi. Ben bu konuda onu desteklerdim."</p>

  <p>Poirot usulca masaya vurarak hafifçe öksürdü.</p>

  <p>Flora, "Toplantı başlıyor," dedi. "Yalnız önce şunu öğrenmeniz gerek, Ralph nerede?"</p>

  <p>Atıldım. "Onun nerede olduğunu kimse bilmiyor."</p>

  <p>Raymond güldü. "Mösyö Poirot dışında tabii."</p>

  <p>Belçikalı bu şakaya ciddi bir tavırla cevap verdi. "Evet, ben her şeyi bilirim. Bunu hiçbir zaman unutmayın."</p>

  <p>Geoffrey Raymond kaşlarını kaldırdı. "Her şeyi mi? Vay, vay, vay..." Poirot'nun işareti üzerine grup koltuklara yerleşti. O sırada kapı açılarak içeriye iki kişi daha girdi. Bunlar kapının yanındaki iskemlelere oturdular. Bunlardan biri Bayan Russel, diğeriyse Parker'dı."</p>

  <p>Belçikalı, "Herkes burada," dedi. "Tamam." Sesi sevinçle çınlıyordu. O zaman odanın diğer ucuna toplanmış olan gruptakilerin yüzünde endişeli ifadelerin belirip kaybolduğunu fark ettim. Belçikalı sanki avını tuzağa düşürmüş gibi konuşmuştu. Poirot ciddi bir tavırla elindeki üsteyi okumaya başladı. "Bayan Ackroyd,</p>

  <p>Matmazel Flora, Bay Blunt, Bay Raymond, Bayan Ralph Paton, John Parker, Elizabeth Russel... işte şüphelilerin listesi bu. Hepiniz de Roger Ackroyd'u öldürebilirdiniz."</p>

  <p>Bayan Ackroyd haykırarak ayağa fırladı. "Ben eve gidiyorum."</p>

  <p>Poirot haşin bir tavırla, "Sözlerimi bitirmedikçe hiçbir yere gidemezsiniz, madam," dedi. Bir an durdu. Sonra, "Öyküme başından başlayacağım," dedi. "Matmazel Ackroyd, benden olayı incelememi istediği zaman Dr. Sheppard'la birlikte Ferniy Köşkü'ne gittim. Müfettiş Raglan bana ayak izlerini gösterdi. O sırada gözüme yazlık pavyon ilişti. Orada bir kaz tüyüyle kolalı bir kumaş parçası buldum. Bu kumaşın bir hizmetçinin kolalı önlüğünden yırtılmış olduğu belliydi. Kaz tüyü ise bir eroinmana aitti. Önce bu iki şeyin cinayetle ilgisi olduğunu düşündüm. Fakat sonra bu sorunların iç yüzünü öğrendim. Ursula Bourne yazlık payonda Ralph Paton'la buluşmuştu. Doktorun cinayet gecesi köşkün bahçe kapısının önünde rastladığı yabancı ise orada Kâhya Bayan Russel'la konuşmuştu.</p>

  <p>Ursula Bourne'la Ralph Paton, gizlice evlenmişlerdi. Yani... onların da Bay Ackroyd'un ölümünü istemeleri için ortada önemli bir neden vardı. Fakat... Ralph, Ursula'yla yazlık köşkte dokuz buçukta buluşmuştu. O halde o saatte çalışma odasında Ackroyd'la konuşan Ralph değildi... Yabancı dediğimiz Charles Kent de olamazdı bu. Çünkü o da o saatte köşkten çoktan ayrılmıştı. O halde kimdi o? O zaman kendi kendime şu cüretli soruyu sordum: Aslında Roger Ackroyd'un yanında biri var mıydı?"</p>

  <p>Etkili bir hali vardı. Fakat Raymond buna aldırmayarak, sakin sakin itiraz etti. "Bilmiyorum beni yalancı durumuna düşürmeyi mi istiyorsunuz, Mösyö Poirot? Ama bu sorun sadece benim sözlerime dayanmıyor. Bay Blunt da Bay Ackroyd'un biriyle konuştuğunu duymuş. Bunu unutmayın."</p>

  <p>Poirot başını salladı. "Bunu unutmadım. Fakat Bay Blunt'a Bay Ackroyd sizinle konuşuyor gibi gelmişti."</p>

  <p>Raymond şaşırdı. Sonra da kendisini topladı. "Fakat Bay Blunt yanıldığını biliyor."</p>

  <p>Avcı, "Evet," dedi.</p>

  <p>Poirot düşünceli düşünceli mırıldandı. "Fakat Bay Blunt'un böyle düşünmesinin bir nedeni olmalıydı... " Elini kaldırdı. "Hangi sebebi ileri süreceğinizi biliyorum. Ama bu yeterli değil. Durumu başka açıdan incelemeliyiz. Bunu şu şekilde anlatayım: ta başından beri bir şey dikkatimi çekti. Bay Raymond'un duyduğu sözler. Başkalarının bu sözleri acayip bulmaması da çok tuhafıma gitti." Bir an durdu. Sonra usulca yineledi. "Son zamanlarda cüzdanım üzerindeki talepler o kadar arttı ki korkarım bu isteğini yerine getiremeyeceğim... Bu sözler size garip gelmiyor mu?"</p>

  <p>Raymond, "Bana gelmiyor," dedi. "Çünkü Bay Ackroyd, bana sık sık yazdırdığı mektuplarda hemen hemen aynı sözleri kullanırdı."</p>

  <p>Poirot bağırdı. "Tamam! İşte ben de bunu açıklamak istiyorum. Bir insan konuşurken böyle kelimeler kullanılır mı? Bu sözler gerçek bir konuşmanın bir bölümü olamazdı. Fakat Bay Ackroyd, mektup yazıyordu... "</p>

  <p>Raymond atıldı. "Yazdırıyor değil, okuyordu, demek istiyorsunuz, herhalde? O halde Bay Ackroyd, bir mektubu birine yüksek sesle okuyordu."</p>

  <p>"Neden? Bay Ackroyd'un yanında birinin olduğunu gösteren kati bir delil yok ki. Ackroyd'un sesinden başka bir ses duyulmamış ki... "</p>

  <p>"Bir insanın bir mektubu kendi kendine yüksek sesle okuması için onun çıldırmış olması gerek."</p>

  <p>Poirot usulca, "Bir şeyi unutuyorsunuz," dedi. "Önceki çarşamba köşke uğrayan adamı." Hepsi de ona hayretle baktılar. Belçikalı onlara cesaret vermek ister gibi başını salladı. "Çarşamba günü. Aslında o genç adam önemli değildi. Mümessili olduğu firma mühimdi."</p>

  <p>Raymond bağırdı. "Diktafon şirketi. Şimdi anladım. Bir diktafon. Demek mesele bu?"</p>

  <p>Poirot, "Evet," diye cevap verdi. "Bay Ackroyd, bildiğiniz gibi bir diktafon almaya karar vermişti. Ben meraklı bir adamım. Bahsi geçen şirkete sordurdum. Bana Bay Ackroyd'un, mümessillerinden bir diktafon almış olduğunu bildirdiler. Bilmem Bay Ackroyd, bunu sizden neden sakladı."</p>

  <p>Raymond mırıldandı. "Herhalde bana sürpriz yapacaktı. O herkesi şaşırtmaktan adeta çocuksu bir zevk alırdı. Diktafonu bir iki gün saklayacak, bir süre bununla oynayacaktı. Evet, şimdi uyuyor. Haklısınız hiç kimse alelade bir konuşma sırasında öyle bir cümle kullanmazdı."</p>

  <p>Poirot, "Böylece Bay Blunt'ın çalışma odasındaki kimsenin neden siz olduğunu sandığı da anlaşılmış oluyor."</p>

  <p>Sekreter başını salladı. "Evet... Bu keşfiniz çok zekice olmakla beraber durum yine de değişmiyor. Bay Ackroyd, muhakkak dokuz buçukta hayattaydı. Diktafona konuşması da bunu gösteriyor...</p>

  <p>Charles Kent denilen yabancı o sırada köşkten uzaktaymış. Ralph Paton'a gelince... ben daima onun suçsuz olduğuna inandım." Ursula'ya baktı. "Ama onun durumu hiç de hoş değil. Eğer ortaya çıkar ve,..." Poirot onun sözünü kesti. "Demek öneriniz bu? Ralph'in ortaya çıkmasını istiyorsunuz?"</p>

  <p>"Evet. Tabii onun nerede olduğunu biliyorsanız... "</p>

  <p>Belçikalı güldü. "Bunu bildiğime bir türlü inanamadığmız anlaşılıyor." Birdenbire dramatik bir tavırla elini kaldırdı. "İşte Ralph Paton." Herkes döndü.</p>

  <p>Gerçekten Ralph Paton odanın kapısında duruyordu...</p>

  <p><span class="t1">&nbsp;</span></p>
</body>
</html>
