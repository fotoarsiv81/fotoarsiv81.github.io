<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>İkinci Bölüm: King's Abbot Köyündekiler</title>
</head>

<body>
  <h2 class="h21">İkinci Bölüm: King's Abbot Köyündekiler</h2>

  <p>Caroline'la yaptığımız konuşmayı anlatmaya devam etmeden önce size köyümüz hakkında bilgi vermeliyim. King's Abbot'un diğer köylerden pek farkı yoktur. Güçleri yerinde olan gençler daima burayı bırakıp giderler. Buna karşılık köyde evlenmemiş zengin kadınlar ve emekliler çoktur. Eğlencemizi bir tek kelimeyle anlatabilirim: "Dedikodu."</p>

  <p>Köyde önemli yalnızca iki ev vardır. Bunlardan biri Bayan Ferrars'a ölen kocasından kalan "King's Paddock"tur. Diğeri ise Roger Ackroyd'un köşkü "Fernly Park"dır.</p>

  <p>Roger Ackroyd her zaman ilgimi çeker. Onda eski tip bir malikâne sahibi hali vardır. Kırmızı yüzlü, sportmen bir malikâne sahibine benzer. Aslında başarıya ulaşmış bir imalatçıdır. Yaklaşık elli yaşları nda, kırmızı yüzlü, kibar tavırlı bir adamdır. Rahiple iyi dosttur, kiliseye cömertçe bağışlar yapar. Başka kurumlara da öyle. (Ama dedikoducular onun özel hayatında pek cimri olduğunu söylemekten de geri kalmazlar.) Ona, sakin köyümüzün canı ve ruhudur diyebiliriz.</p>

  <p>Roger Ackroyd yirmi bir yaşlarındayken, kendisinden büyük bir çocuklu dulla evlenmiş. Kadın, alkolikmiş ve Roger Ackroyd'la evlendikten dört yıl sonra içkiden ölmüş.</p>

  <p>Ondan sonraki yıllarda da Roger Ackroyd, tekrar evlenmeyi düşünmemiş. Kadın öldüğü zaman çocuğu yedi yaşındaymış. Şimdi bu çocuk yirmi beş yaşında. Ackroyd ona kendi oğlu gözüyle bakmış ve yetiştirilmesine de özen göstermiş. Fakat delikanlı bir hayli haşarı ve dik başlı. Üvey babasını da daima endişelendiriyor. Fakat biz, King's Abbotlular Ralph Paton adındaki bu genci çok severiz. Bir kere son derece yakışıklıdır.</p>

  <p>Daha önce de söylediğimiz gibi hepimiz dedikodu yapmaktan büyük zevk alırız. Bayan Ferrars'la Roger Ackroyd'un aralarının pek iyi olduğu başından beri köy halkının gözünden kaçmamıştı. Kadının kocasının ölümünden sonra bu samimiyet daha da belirginleşti. Artık her yerde beraber gözüküyorlardı. Herkes, kadının yası sona erince Roger Ackroyd'la evleneceğini düşünüyordu. Ayrıca köydekilere göre bu uygun bir evlilik olacaktı. Roger Ackroyd'un karısı içkiden ölmüştü.</p>

  <p>Ashley Ferrars'da alkoliğin biriydi. İçki düşkünlerinin kurbanı olan bu kadınla, bu adamın teselliyi birbirlerinde aramaları da normal bir şeydi.</p>

  <p>Ferrarslar köye bir yıl önce gelmişlerdi. Fakat Roger Ackroyd hakkında yıllardan beri dedikodu yapılmaktaydı. Ralph Paton'un gelişme çağlarında evi çeşitli kâhya kadınlar idare etmişti. Caroline'la arkadaşları bu kadınlardan sürekli kuşkulanıyorlardı tabii. Özellikle sonuncu kâhya kadından... Bayan Russel adındaki bu kadın Ackroyd'un evini tam beş yıl idare etmişti. Ve herkes, "Bayan Ferrars, gelmeseydi Ackroyd, Bayan Russehn elinden de kurtulamazdı," diyordu. "Bir onun gelmesi, bir de Ackroyd'un yengesinin köşke yerleşmesi... " Ackroyd'un serserinin biri olduğu anlaşılan erkek kardeşinin karısı Bayan Cecil Ackroyd, kızıyla kalkıp Kanada'dan gelmişti.</p>

  <p>Ve Caroline'a göre Kâhya Bayan Russel'a da haddini bildirmişti.</p>

  <p>Bu "haddini bildirme"nin ne olduğunu bilmiyordum. Fakat Bayan Russel artık köyde kindar bir gülümsemeyle dolaşıyor ve sık sık zavallı Bayan Cecil Ackroyd'a ne kadar acıdığını söylüyordu. "Zavallı... Kocasının ağabeyinin eline bakıyor. Ne acı bir şey bu değil mi? Eğer ben hayatımı çalışarak kazanmasaydım, çok üzülürdüm." Bilmiyorum. Bayan Cecil Ackroyd, kayınbiraderinin Bayan Ferrars'la olan samimiyeti hakkında ne düşünüyordu? Herhalde Roger Ackroyd'un hiçbir zaman evlenmemesi kadının daha işine gelirdi. Fakat o Bayan Ferrars'a daima nazik davranır, hatta bunda bir hayli de ileriye giderdi.</p>

  <p>İşte son birkaç yıldır King's Abbot köyünde böyle işlerle meşguldük. Ackroyd'u ve onunla ilgili sorunları hemen her açıdan incelemiştik. Bayan Ferrars'ın da bunlarda yeri vardı.</p>

  <p>Fakat şimdi görüş açımızı değiştirmek zorunda kalacaktık. Düğün armağanlarından söz etmeye başlamışken birdenbire bir felaketle karşılaşmıştı k.</p>

  <p>Hastalarımı ziyaret ederken bir taraftan da bunları düşünüyordum. Kadın gerçekten intihar mı etmişti? Ama o zaman da geride bir mektup bırakması gerekmez miydi?</p>

  <p>Kendi kendime, "Onu en son ne zaman gördüm?" diye sordum. "Bir hafta kadar oluyor sanırım... Her şey göz önüne alınacak olursa, hali normaldi."</p>

  <p>Sonra birdenbire Bayan Ferrars'ı bir gün önce görmüş olduğumu anımsadım. Ama kendisiyle konuşmamıştım. Kadın, Ralph Paton'la beraberdi. Buna da hayret etmiştim. Zira delikanlının köyde olduğunu bilmiyordum. Onun üvey babasıyla şiddetli bir kavga ettiğini sanı yordum. Zaten Ralph Paton da altı aydan beri ortalarda yoktu.</p>

  <p>Bir gün önce delikanlı, Bayan Ferrars'la beraberdi. Kafa kafaya vermişlerdi ve kadın ona heyecanlı heyecanlı bir şeyler anlatıyordu.</p>

  <p>Sanırım o anda gelecekle ilgili bir endişe hissettim. Ralph Paton'la Bayan Ferrars'ı n böyle baş başa konuşmaları hoş değildi.</p>

  <p>Hâlâ bu durumu düşünürken Roger Ackroyd'la burun buruna geldim. "Sheppard," diye bağırdı. "Ben de seni arıyordum. Korkunç bir olay bu."</p>

  <p>"Demek duydun?"</p>

  <p>Başını salladı. Bu darbenin onu çok sarsmış olduğu belliydi. Kırmızı yanakları çökmüştü. "Durum sandığından da kötü," diye fısıldadı. "Buraya bak, Sheppard. Seninle konuşmam gerek. Şimdi benimle eve gelebilir misin?"</p>

  <p>"Bu olanaksız. Daha ziyaret etmem gereken üç hastam var. Saat on ikide de muayenehanemde bulunmam gerek."</p>

  <p>"O halde bu akşamüzeri... Hayır, daha iyisi bu gece benimle yemek ye... Yedi buçuk uygun mu?"</p>

  <p>"Evet, yedi buçukta gelebilirim. Ne var? Sorun Ralph'le mi ilgili?"</p>

  <p>Bunu neden söylediğimi bilmiyordum. Ama Ralph, Ackroyd'u daima üzerdi. O, ne dediğimi anlayamamış gibi bana boş gözlerle baktı. "Ralph mi? Hayır, hayır, bunun onunla ilgisi yok. Ralph, Londra'da... Hay Allah, ihtiyar Bayan Ganett geliyor. Onunla o korkunç olaydan söz etmek istemiyorum. Bu akşam görüşürüz, Sheppard. Seni yedi buçukta bekliyorum."</p>

  <p>Başımı salladım. O telaşla uzaklaştı. Ben, şaşkın şaşkın, "Ralph, Londra'da mı? Fakat o dün akşamüzeri buradaydı... Fakat Ackroyd, sanki Ralph aylardır köye gelmemi ş gibi konuştu," diye söylendim.</p>

  <p>Daha fazla düşünemedim. Zira olanları öğrenmek için can atan Bayan Ganett, yanımda belirmişti. Boncuk gözlerini bana dikerek, arka arkaya bir sürü soru sordu. Onu atlatarak eve döndüm. Muayenehanemde birkaç hasta beni bekliyordu. Onları muayene ettim. Sonuncusu da çıkarken ben de öğle yemeğinden önce bahçede biraz oturmaya karar verdim. Fakat son bir hastanın beni beklediğini fark ettim. Ackroyd'un eski Kâhyası Bayarı Russel'dı. Uzun boylu, güzel ama sert tavırlı bir kadındı. Ayrıca sağlığı da daima yerindeydi. Bayan Russel, "Günaydın, Dr. Sheppard," dedi. "Şu dizime bir bakarsanız çok memnun olurum."</p>

  <p>Kadının dizine bakmasına baktım ama bir şey de bulamadım. Eğer Bayan Russel'ın dürüstlüğünden emin olmasaydım, onun sırf Bayan Ferrars' ın ölümü hakkında benden bir şeyler öğrenebilmek için bu öyküyü uydurduğunu düşünecektim. Kendisine bir merhem verdim.</p>

  <p>"Çok teşekkür ederim, doktor," dedi. "Ama açıkçası bana bir faydası olacağını sanmıyorum."</p>

  <p>Ben de aynı kanıdaydım ama buna itiraz ettim.</p>

  <p>Bayan Russel raftaki şişelere aşağı gören bir tavırla baktı. "Benim bu ilaçlara hiç güvenim yok. Aslında ilaçların çok zararı oluyor. Örneğin kokainmanlara bakın."</p>

  <p>"O başka... "</p>

  <p>"Yüksek sosyetede kokainman çok."</p>

  <p>Herhalde Bayan Russel, sosyeteyi benden iyi biliyordu. Onun için kendisiyle tartışmaya girmedim.</p>

  <p>Bayan Russel, "Bana söyleyin doktor," dedi. "Diyelim ki beyaz zehire tutkunuz var. Bundan kurtulabilir misiniz?"</p>

  <p>Kendisine bu konuda kısa bir konferans verdim. Fakat onun Bayan Ferrars'ın ölümü hakkında bilgi almaya çalıştığından iyice kuşkulanmıştım. Onun için, "Sonra uyku ilaçları," diye devam ettim.</p>

  <p>Fakat bu konunun onu ilgilendirmediği belliydi. Onun yerine, "Bazı zehirler otopside bile anlaşılmazmış," diye mırıldandı. "Bu doğrumu."</p>

  <p>"Hah," diye güldüm. "Polisiye romanlar okuduğunuz anlaşılıyor."</p>

  <p>"Orası öyle... "</p>

  <p>"Korkarım böyle iddiaların hepsi de uydurma... Tabii kurar" var, o da başka... " Ona bu zehir hakkında bir hayli bilgi verdim ama beni pek dinlemedi.</p>

  <p>Sadece, "Zehir dolabınızda kurar var mı?" diye sordu. Olmadığını söyleyince de kadının gözünden düştüm sanırım.</p>

  <p>O çıkarken, ben de hayretle arkasından bakıyordum. Doğrusu Bayan Russel' ın polisiye romanlara meraklı olduğu hiç aklıma gelmemişti.</p>

  <p><span class="t6">&nbsp;</span></p>

  <p><span class="t6">&nbsp;</span></p>

  <p><span class="t1">&nbsp;</span></p>
</body>
</html>
