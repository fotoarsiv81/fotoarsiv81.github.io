<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Dördüncü Bölüm: Fernly Köşkü'nde Akşam Yemeği</title>
</head>

<body>
  <h2 class="h21">Dördüncü Bölüm: Fernly Köşkü'nde Akşam Yemeği</h2>

  <p>Fernly Köşkü'nün kapısını çalarken yedi buçuğa birkaç dakika vardı. Eşikte hemen uşak Parker belirdi. Gece o kadar güzeldi ki köşke kadar yürümüştüm. Büyük, dört köşe hole girdim. Parker pardösümü aldı. O sırada Ackroyd'un sekreteri holden geçti. Raymond adında kibar bir gençti. Elinde bir sürü kâğıtla Ackroyd'un çalışma odasına doğru gitti.</p>

  <p>"Hoş geldiniz, doktor. Yemeğe mi davetlisiniz? Yoksa biri mi hasta?" Bu son sözleri elimdeki siyah çantam dolayısıyla söylemişti.</p>

  <p>Çantayı, meşe masanın üzerine bırakarak bir doğuma çağrılmam ihtimali olduğunu anlattım.</p>

  <p>Raymond başını sallayarak ilerledi; sonra da omzunun üzerinden, "Salona gidin," diye seslendi. "Yolu biliyorsunuz. Hanımlar bir iki dakikaya kadar inerler. Ben bu kâğıtları Bay Ackroyd'a götürüyorum. Kendisine geldiğinizi söylerim." Raymond gözükünce Parker çekilmişti. Şimdi holde yalnızdım. Büyük aynaya bakarak, kravatımı düzelttim. Tam salonun kapısını açarken kulağıma bir ses geldi.</p>

  <p>Sanki bir pencere kapanmıştı. Ama o sırada bunu belirsiz bir şekilde fark ettim ve üzerinde de durmadım.</p>

  <p>Kapıyı açarak, içeri girdim. Az kalsın, Bayan Russel'la çarpışıyordum. Kâhya kadının yanakları pembeleşmişti. O anda gayet hoş bir hali vardı. Hiç ak düşmemiş saçlarıyla gerçekten güzel bir kadındı. Dalgın dalgın, acaba dışarıdan mı geliyor, diye düşündüm. Çünkü kadın soluk soluğaydı.</p>

  <p>"Korkarım birkaç dakika erken geldim," dedim.</p>

  <p>"Ah, sanmıyorum... Saat tam yedi buçuk, doktor." Bir an durdu. "Bu akşam yemeğe geleceğinizi bilmiyordum. Bay Ackroyd bundan hiç söz etmedi." Bana yemeğe davet edilmem hiç hoşuna gitmemi ş gibi geldi. Ama bunun sebebini de anlayamadım. "Diziniz nasıl?" diye sordum.</p>

  <p>"Teşekkür ederim, doktor. Eskisi gibi. Ben artık gideyim. Bayan Ackroyd, neredeyse aşağıya iner. Be... ben buraya çiçeklere bakmak için geldim." Çabucak odadan çıktı.</p>

  <p>İlerledim. Kadının odada neden bulunduğunu açıklamaya kalkışması da tuhafıma gitmişti. Sonra, duyduğum pencere sesi olamaz, diye düşündüm. Zira bu odada pencere değil, camlı kapılar vardı. Bunu daha önce düşünmem gerekirdi. Vakit geçirmek için, duyduğum ne sesiydi diye kendime sordum. Ocakta yanan kömürlerin çıtırdısı mı? Hayır... Kapanan bir çekmecenin gürültüsü mü? Olanaksız... Sonra gözüm "vitrin masa" denilen bir şeye ilişti. Bunun kapağını açıyor ve alttaki camdan içindekileri seyrediyordunuz. Yaklaşarak buna baktım. Vitrinde sadece bir iki eski gümüş parça. Kral Charles l'in bebeklik pabucu, yeşimden yapılmış Çin bibloları ve Afrika'da yapılmış eşyalar vardı. Y eşim biblolardan birini daha yakından incelemek istediğim için kapağı açtım. Fakat kapak elimden kayarak kapandı. O zaman çıkan sesi tanıdım. Duyduğum kapağın kapanmasından çıkan gürültüydü.</p>

  <p>Kapağı tekrar açarak, bibloların üzerine eğildim. Ben bunları incelerken kapı açılarak Flora Ackroyd içeri girdi. Birçok kişi ondan hoşlanmazdı. Ama herkes ona hayrandı. Uçuk sarı saçlı, koyu mavi gözlü, kadife ciltli gayet sağlıklı bir kızdı. Genç kız, yanıma yaklaşarak, vitrindeki eşyalara baktı ve Kral Charles'ın bebek ayakkabıları giydiğine inanmadığını söyledi. Sonra da, "Beni tebrik etmediniz, Dr. Sheppard," dedi. "Yoksa duymadınız mı?"</p>

  <p>Sol elini uzattı. Parmağında bir tek inci olan harikulade güzel bir yüzük vardı. "Ralph'le evleneceğim. Amcam pek memnun. Böylece ben ailede kalmış olacağım."</p>

  <p>İki elini birden avuçlarına aldım. "Çok mutlu olacağını umarım, yavrum." Flora, o sakin sesiyle, "Ralph'le bir aydan beri nişanlıyız," diye devam etti. "Fakat bunu daha dün ilan ettik. Amcam, Croos-Stones'u onartacak. Biz de Ralph'le güya çifçilik yapacağız. Aslında bütün kış avlanacak, kentteki toplantılara katılacak, sonra da yatla dolaşacağız. Ben denize bayılırım." Kapı açılarak, Bayan Cecil Ackroyd içeri girdi. Geç kaldığı için özür dileyip duruyordu. Burada istemeyerek Bayan Cecil Ackroyd'dan nefret ettiğimi açıklıyorum. Kadın diş, kemik ve sıra sıra zincirden ibaretti. Hiç de hoş olmayan bir yaratıktı. Ufak, uçuk mavi gözleri vardı. Ne kadar tatlı konuşursa konuşsun, daima buz gibi soğuk olurdu bu gözler.</p>

  <p>Kadının elini sıkarken, "Flora'nın nişanını duydunuz mu, doktor?" diye sordu. "Bir anne kalbi için bunun ne kadar tatlı bir şey olduğunu bilemezsiniz." Ne kadar hisli olduğunu belirtmek için derin derin içini çekti. Ama o soğuk gözleriyle beni süzüp duruyordu. "Aklıma bir şey geldi. Siz sevgili Roger'ın eski arkadaşlarındansınız. Zavallı Cecil'in dul karısı olarak bu işi halletmek benim için güç. Halbuki bir sürü sıkıcı şey var. Roger' ın sevgili Flora'ya önemli bir para vermek niyetinde olduğunu biliyorum.</p>

  <p>Ama sevgili Roger para işlerinde 'birazcık' acayiptir. Siz... bu konuda onun ağzını arar mısınız? Flora sizi çok sever. Artık sizi eski dostlarımızdan sayıyoruz. Halbuki tanışalı ancak iki yıl oldu." Kapı açılınca rahat bir soluk aldım. Böylece kadın bu lafı fazla uzatmayacaktı. "Bay Blunt' ı tanıyorsunuz, değil mi, doktor?"</p>

  <p>"Evet," dedim. "Tabii." Çok kişi Hector Blunt'm adın ı duymuştur. En olmayacak yerlerde vahşi hayvanlar avlar. Ondan söz ettiğiniz zaman hemen, "Blunt mı, şu ünlü avcı değil mi?" derler.</p>

  <p>Hector Blunt'm Ackroyd'la olan dostluğu beni daima şaşırtırdı. İki adam arasında büyük bir tezat vardı Hector Blunt, Ackroyd'dan altı yedi yaş küçüktü sanırım. Onlar çok gençken arkadaş olmuşlardı. Sonradan yollarının ayrılmasına rağmen dostlukları devam etmişti. Blunt iki yılda bir on beş gün kadar Fernly'de kalırdı. Ön kapıdan girer girmez gözünüze ilişen duvardaki kocaman boynuzlu bir hayvan başı da size onların arkadaşlağım anımsatırdı.</p>

  <p>Hector Blunt o kendisine has kesin fakat yumuşak adımlarıyla salona girdi. Orta boylu, güçlü kuvvetli bir adamdı. Daima ifadesiz olan yüzü güneşten yanarak bakır rengini almıştı. Gri gözleri insanda onun uzaklarda olan bir şeyi algılıyormuş hissine kapılmasına neden olurdu. Pek az konuşurdu Hector Blunt. Cümleleri de sanki bunları istemeyerek söylüyormuş gibi kesik kesik olurdu.</p>

  <p>"Nasılsın, Sheppard?" dedi. Sonra da şöminenin önünde durarak, başımızın üzerinden ilerideki bir noktaya baktı. Timbuktu'dan gelen çok ilginç bir şeyi seyrediyordu. Flora, "Bay Blunt," dedi. "Bana şu Afrika eşyalarını izah etsenize. Onların ne işe yaradıklarını bildiğinizden eminim."</p>

  <p>Hector Blunt'm kadınlardan kaçtığını söylerlerdi. Fakat adamın adeta hevesle hemen Flora'nın yanına gittiğini fark ettim. Birlikte vitrinin üzerine eğildiler.</p>

  <p>Bayan Ackroyd'un tekrar para konusunu açacağından korktuğum için hemen yeni bir karanfilden söz açtım. Zira o sabahki gazetede bundan söz ediliyordu. Bayan Cecil Ackroyd'un çiçeklerden anladığı yoktu ama kadın bilgili görünmeye de meraklıydı. Böylece yemek zamanına kadar tatlı tatlı konuştuk.</p>

  <p>Sofrada yerim, Bayan Ackroyd'la Flora'nın arasındaydı. Geoffrey Raymond ise adamın yanında oturuyordu.</p>

  <p>Yemek hiç de eğlenceli geçmedi. Ackroyd'un aklının başka yerde olduğu belliydi. Berbat bir haldeydi adam. Hemen hemen hiçbir şey diyemedi. Bayan Ackroyd, ben ve Raymond konuşmaya çalıştık. Amcasının üzüntüsü Flora'yı etkilemiş gibiydi. Blunt ise konuşkan bir adam değildi zaten.</p>

  <p>Yemekten hemen sonra Ackroyd koluma girdi. Ve beni çalışma odasına götürdü. "Kahve içtikten sonra kimse bizi rahatsız etmez. Raymond'a yanı mıza kimseyi sokmamasını tembih ettim."</p>

  <p>Belli etmeden usulca onu inceledim. Büyük bir heyecanın etkisinde olduğu belliydi. Bir süre odada bir aşağı bir yukarı dolaştı. Parker elinde kahve tepsisiyle içeri girince de, şöminenin önündeki bir koltuğa çöktü.</p>

  <p>Çalışma odası rahat bir yerdi. Duvarlardaki raflar kitap doluydu. Mavi deri koltuklar çok genişti. Pencerenin önündeki büyük masada düzenle sıraya dizilmiş bir sürü kâğıt vardı. Yuvarlak bir masaya ise dergiler ve spor gazeteleri konulmuştu. Ackroyd kayıtsız bir tavırla, "Son zamanlarda yemekten sonra tekrar o ağrıları hissetmeye başladım," dedi. "Bana o tabletlerinden biraz daha vermelisin." Anlaşılan uşak da konuşmamızın tıpla ilgili olduğu izlenimini uyandırmak istiyordu.</p>

  <p>Ona uydum. "Bunu tahmin etmiştim. Yanımda tablet getirdim."</p>

  <p>"Aferin. Onları versene."</p>

  <p>"Tabletler çantamda. Hole bıraktım. Gidip alayım."</p>

  <p>Ackroyd, beni durdurdu. "Zahmet etme. Parker, çantanı getirir." Uşağa döndü. "Parker, lütfen doktorun çantasını getir."</p>

  <p>"Emredersiniz efendim." Uşak çıktı.</p>

  <p>Ben tam konuşacağım sırada Ackroyd, elini kaldırdı. "Acele etme. Bekle. Sinirlerimin ne kadar gergin olduğunun... kendimi güçlükle tuttuğumun farkında değil misin?"</p>

  <p>Bu belliydi. Bir hayli endişelendim. Aklıma türlü şeyler geliyordu. Ackroyd, "Pencereler kapalı mı, bak," dedi.</p>

  <p>Biraz şaşırmıştım. Kalkıp pencereye gittim. Kalın mavi perdeler kapalıydı ama cam aralıktı.</p>

  <p>Ben penceredeyken Parker elinde çantamla içeri girdi. Perdenin altından çıktım.</p>

  <p>"Tamam."</p>

  <p>"Mandalı çevirdin mi?"</p>

  <p>"Evet, evet. Nen var senin, Ackroyd?" Kapı o sırada Parker'ın arkasından kapanmıştı. Yoksa bu soruyu sormazdım.</p>

  <p>Ackroyd, cevap vermeden önce bir dakika bekledi. Sonra ağır ağır, "Cehennem azabı çekiyorum," diye mırıldandı. "Bırak o Tanrı'nın cezası tabletleri şimdi.</p>

  <p>Ben onlardan mahsus söz ettim. Hizmetçiler ve uşaklar çok meraklı oluyorlar. Gel otur. Kapı da kapalı değil mi?"</p>

  <p>"Evet, evet. Konuşmamızı kimse duyamaz. Endişelenme."</p>

  <p>"Sheppard, son yirmi dört saat içinde neler çektiğimi kimse bilemez. Bütün dünyası başına yıkılan bir adam varsa, işte o da benim. Şu Ralph sorunu da bardağı taşıran son damla. Ama şimdi ondan söz edecek değiliz. Önemli olan diğer... diğeri... Ne yapmam gerektiğini bilmiyorum. Halbuki çabucak karar vermem gerekiyor."</p>

  <p>"Sorun nedir?"</p>

  <p>Ackroyd, bir iki dakika sesini çıkarmadı. Sonra da bana hiç beklemediğim bir soru sordu. "Sheppard, son hastalığı sırasında Ashley Ferrars'a sen baktın, değil mi?"</p>

  <p>"Evet, ben baktım."</p>

  <p>Ondan sonraki soruyu daha da güçlükle sordu. "Şey... hiç aklına... hiç aklına... onun zehirlenmiş olabileceği geldi mi?"</p>

  <p>Bir an sesimi çıkarmadım. Sonuçta Roger Ackroyd, kız kardeşim Caroline değildi.</p>

  <p>"Sana gerçeği söyleyeceğim. Adam öldüğü sırada hiçbir şüphem yoktu. Fakat kız kardeşimin gevezeliği yüzünden bu sorunu düşünmeye başladım. O zamandan beri de bu şüpheyi kafamdan atamadım. Fakat o şüphenin dayandığı bir temel de yok." Ackroyd, "Adam zehirlenmişti," dedi. Boğuk, kuru bir sesle konuşmuştu. Çabucak sordum. "Kimin tarafından?"</p>

  <p>"Karısı... "</p>

  <p>"Nereden biliyorsun?"</p>

  <p>"Bunu bana kadın kendisi söyledi."</p>

  <p>"Ne zaman?"</p>

  <p>"Dün... Tanrı'm. Dün! Bana aradan on yıl geçmiş gibi geliyor!" Bekledim.</p>

  <p>Kısa bir sessizlikten sonra o sözlerine devam etti. "Tabii bunları sana her şeyin aramızda kalması koşuluyla anlatıyorum. Senden fikir almak istiyorum. Bu yükü tek başıma taşımam mümkün değil. Demin de söylediğim gibi, ne yapacağımı bilmiyorum."</p>

  <p>"Bana bütün öyküyü anlatabilir misin?" dedim. "Henüz durumu öğrenmiş değilim. Bayan Ferrars nasıl oldu da sana böyle bir itirafta bulundu?"</p>

  <p>"Mesele şöyle... Üç ay önce Bayan Ferrars'a evlenme teklif ettim. Beni reddetti. Sonra teklifimi yineledim. Bu kez razı oldu. Fakat nişanımızı onun yas devresi sona erinceye kadar açıklamamamı istedi. Dün kendisine giderek, kocasının ölümünün üzerinden bir yıl, üç hafta geçtiğini söyledim. 'Artık nişanımızı herkese ilan edebiliriz,' dedim. Birkaç günden beri hali, tavrı bir tuhaftı. Sonra birdenbire bana açılıverdi. O alçak kocasından nasıl nefret ettiğini... Bana âşık olduğunu... Ve sonunda o korkunç yola başvurduğunu anlattı... Zehir! Tanrı'm! Soğukkanlılıkla işlenmiş bir cinayetti bu!"</p>

  <p>Ackroyd'un yüzünde dehşet ve tiksinti olduğunu görüyordum. Herhalde Bayan Ferrars da aynı şeyi görmüştü. Ackroyd aşk uğruna her şeyi hoş görecek bir adam değildi. Aslında yasaya uymaktan hoşlanan, dürüst bir insandı. Herhalde o itiraf anında da tiksintiyle kadının yanından uzaklaşmıştı.</p>

  <p>Ackroyd alçak, monoton bir sesle konuşmasına devam etti. "Evet, Bayan Ferrars, her şeyi itiraf etti. Anlaşılan işi başlangıçtan beri bilen biri varmış. Bu kimse, kadına şantaj yaparak, ondan bol bol para koparıyormuş. Şantajcının baskısı kadını yarı deli hale sokmuş."</p>

  <p>"Kimmiş o adam?"</p>

  <p>Birdenbire gözlerimin önünde Bayan Ferrars'la Ralph Paton belirdi. Birbirlerine sokulmuş, konuşarak yürüyorlardı. Ani bir endişe duydum fakat... hayır, bu olanaksızdı. Ralph'in o gün beni karşılarken ki açındıran tavırlarını anımsadım. Düşüncem saçmaydı! Ackroyd ağır ağır, Bayan Ferrars bana şantajcının adını açıklamadı," dedi. "Buna yanaşmadı... Zaten şantajcının erkek olduğunu da açıkça söylemedi. Fakat tabii... "</p>

  <p>"Tabii," diye başımı salladım. "Şantajcının erkek olduğu kesin. Kimseden kuşkulanmıyor musun?"</p>

  <p>Ackroyd, inleyerek, başını ellerinin arasına aldı. "Olamaz. Böyle bir şeyi düşünmek bile delilik. Hayır, aklıma gelen bu çılgınca şüpheyi sana bile itiraf edecek değilim. Yalnız sana şu kadarını açıklayacağım: Bayan Ferrars'ın bir sözü şantajcının evimden biri olabileceğini düşündürdü bana. Ama bu olamaz. Herhalde ben onun sözlerini yanlış anladım."</p>

  <p>"Bayan Ferrars'a ne dedin?" diye sordum.</p>

  <p>"Ne diyebilirdim ki? Tabii benim ne kadar sarsıldığımı fark etti. Ayrıca şu sorun da vardı: bu sorunda bana düşen görev neydi? Zira o itirafıyla beni suç ortağı durumuna sokmuştu. Sanırım Bayan Ferrars, bunu benden daha çabuk anladı.</p>

  <p>Ben donmuş kalmıştım. Benden yirmi dört saat süre istedi. Bu sürenin sonuna kadar hiçbir şey yapmayacağıma dair yemin ettirdi bana. Ayrıca kendisine şantaj yapan o köpeğin adını da inatla gizledi. Belki de hemen o ahlaksıza gidip, üzerine yürüyeceğimi düşünüyordu. Tabii o zaman Bayan Ferrars'ın suçu da ortaya çıkacaktı. Bana, 'Yirmi dört saat sona ermeden benden haber alacaksın,' dedi. Tanrı'm! Sana yemin ederim, Sheppard, onun intihar edeceği aklımın ucundan bile geçmedi. Ve buna ben neden oldum."</p>

  <p>"Hayır, hayır," dedim. "İşi abartıyorsun. Bayan Ferrars'ın ölümünden sorumlu olan sen değilsin."</p>

  <p>"Şimdi ne yapacağım? Zavallı kadın öldü. Geçmişi açıklamak ne işe yarar?"</p>

  <p>Başımı salladım. "Ben de aynı kanıdayım."</p>

  <p>"Fakat bir sorun daha var. Bayan Ferrars' ı ölüme sürükleyen o alçağı nasıl bulacağım? Adam, kadının cinayet işlediğini biliyordu. İğrenç bir akbaba gibi başına çökmüştü. Bayan Ferrars, suçunun cezasını çekti. O alçak cezasını çekmeden bu işten yakasını sı yıracak mı?"</p>

  <p>Ağır ağır, "Anlıyorum," diye mırıldandım. "Onun yakalanmasını mı istiyorsun? Fakat o zaman herkes meseleyi duymaz mı?"</p>

  <p>"Evet, bunu da düşündüm."</p>

  <p>"Ben de senin gibi o ahlaksızın cezalandırılmasını istiyorum. Ama bunun bedelini de gözönüne almak gerek."</p>

  <p>Ackroyd ayağa kalkarak dolaşmaya başladı. Sonra tekrar koltuğuna döndü.</p>

  <p>"Buraya bak, Sheppard. İşi böyle bıraksak. Eğer Bayan Ferrars'dan bir haber çıkmazsa, sorunu karıştırmayacağım."</p>

  <p>Merakla sordum. "Ondan haber çıkmazsa, ne demek?"</p>

  <p>"Bayan Ferrars' ın bana ölmeden önce... şu ya da bu şekilde bir haber bıraktığına eminim. Bana öyle geliyor."</p>

  <p>"O, mektup ya da ağızdan bir haber bırakmamış mı?"</p>

  <p>"Sheppard, onun bana haber bıraktığından eminim. Ayrıca Bayan Ferrars' ın bilhassa ölümü seçerek bu işin açıklanmasını istediğini belirttiğini düşünüyorum. Bunu kendisini ölüme sürükleyen adamın cezalandırılması için yaptı.</p>

  <p>Onu tekrar görseydim herhalde bana adamın adını da söyler ve onun cezalandırılması için elimden geleni yapmamı isterdi."</p>

  <p>"Anlı yorum... Bayan Ferrars'ın haberi..."</p>

  <p>Sustum. Çünkü kapı açılmış ve Parker elinde gümüş bir tepsiyle içeri girmişti. Tepside bazı mektuplar vardı. "Akşam postası, efendim." Uşak, tepsiyi Ackroyd'a uzattı. Sonra kahve fincanlarını alarak dışarı çıktı.</p>

  <p>Birdenbire Ackroyd'un donmuş gibi mavi bir zarfa baktığını fark ettim. Diğer mektuplar yere düşmüştü.</p>

  <p>Ackroyd, "Bu onun yazısı," diye fısıldadı. "Herhalde gece gidip bunu kutuya attı... Şeyden önce... şeyden önce... "</p>

  <p>Zarfı telaşla yırtarak içinden kalın bir kâğıt çıkardı. Sonra da çabucak başını kaldırdı. "Pencerenin kapalı olduğundan emin misin?"</p>

  <p>Şaşırdım. "Tabii eminim. Neden?"</p>

  <p>"Bana bütün akşam biri beni gözetliyormuş gibi geldi... Nedir o..."</p>

  <p>Çabucak döndü. Ben de öyle. İkimize de kapının tokmağı hafifçe oynamış gibi gelmişti. İlerleyerek gittim, kapıyı açtım. Dışarıda hiç kimse yoktu.</p>

  <p>Ackroyd kendi kendine konuşur gibi, "Sinirlerim çok bozuk," diye mırıldandı. Kalın kâğıdı açarak, alçak sesle okumaya başladı.</p>

  <p>"Sevgili, Pek Sevgili Roger, Bir cana karşı bir can. Bunu anlıyorum. Zaten bu düşünceyi bugün yüzünden de okudum. Bana açık olan o tek yolu seçiyorum. Son yıl hayatımı cehenneme çeviren o kimsenin cezalandırılması işini de sana bırakıyorum. Sana bu akşamüzeri onun adını söylemedim. Fakat bunu şimdi yazacağım. Yaptığımdan utanacak çocuklarım veya yakın akrabalarım yok. Onun için olayın duyulmasından hiç çekinme. Ve, eğer mümkünse sevgili Roger, sana yapmaya kalktığım kötülük için beni affet. Ama bildiğin gibi zamanı gelince sana bu kötülüğü yapmaya içim el vermedi... " Sayfayı çevirmek üzere olan Ackroyd, birdenbire durakladı. "Sheppard, kusuruma bakma. Bu mektubu tek başıma okumam gerek." Sesi titriyordu. "Bayan Ferrars, bu mektubu sadece benim için yazdı... " Kâğıdı zarfa koyarak, masanın üzerine bıraktı. "Bunu daha sonra, yalnızken okuyacağım." İçimden gelen sese uyarak, bağırdım. "Hayır, bunu şimdi oku."</p>

  <p>Ackroyd hafif bir hayretle bana baktı.</p>

  <p>Kızardım. "Affedersin. Bunu bana yüksek sesle okumanı kastetmedim. Ama mektubu ben buradayken oku."</p>

  <p>Ackroyd başını salladı. "Hayır. Beklemem daha iyi olur."</p>

  <p>Fakat bilmediğim bir nedenden dolayı ısrar ettim. "Hiç olmazsa şantajcının adını oku."</p>

  <p>Aslında Ackroyd inatçı bir adamdı. Bir şeyi yapması için ısrar ettiniz mi, bundan hemen vazgeçerdi. Bu yüzden sözlerimi de dinlemedi.</p>

  <p>Mektup dokuza yirmi kala getirilmişti. Ben Ackroyd'un yanından dokuza on kala ayrıldığımda mektubu hâlâ okumamıştı. Elim kapının tokmağında tereddütle durdum ve arkama baktım. Yapmayı savsakladığım bir şey var mıydı? Aklıma hiçbir şey gelmiyordu. Başımı sallayarak, dışarı çıktım ve kapıyı da arkamdan kapattım.</p>

  <p>Parker' ın yakında olduğunu görünce de şaşırdım. Uşağın utangaç bir hali vardı. Aklıma onun kapıdan içeriyi dinlemiş olabileceği geldi. Adamın ne de şişman, yağlı, sinsi bir suratı vardı.</p>

  <p>Soğuk bir tavırla, "Bay Ackroyd, rahatsız edilmeyi istemiyor," dedim. "Bunu sana söylememi benden istedi."</p>

  <p>"Peki, efendim. Bana zil çalınmış gibi geldi de... "</p>

  <p>Bunun yalan olduğu o kadar belliydi ki, cevap vermek gereğini bile duymadım. Parker önümden hole koştu. Pardösümü giymeme yardım etti. Karanlık geceye çıktım. Ay bulutların arkasına gizlenmişti. Çevre derin bir sessizlik içindeydi. Köşkün bahçe kapısından çıkarken köy kilisesinin saati dokuzu çaldı. Sola, köye giden yola saptım. Az kalsın bir adamla çarpışıyordum.</p>

  <p>Yabancı, boğuk bir sesle, "Fernly Park Köşkü'ne buradan mı gidiliyor?" diye sordu. "Burası köşkün bahçe kapısı," dedim.</p>

  <p>"Teşekkür ederim." Bir an durdu ve sonra da hiç gereği yokken, "Ben bu tarafların yabancısıyım da," diye ilave etti.</p>

  <p>Ona baktım, pardösünün yakasını kaldırmış, şapkasını da alnına doğru indirmişti. Yüzünü göremiyordum ama galiba gençti. Sesi ise kabaydı. Öğrenim görmemiş birinin sesiydi bu. O yürüyerek, bahçe kapısından girdi. Ben arkasından bakıyordum.</p>

  <p>Sesi nedense bana tanıdığım birini anımsatmıştı. Ama kimin sesini? Bunu bilmiyordum. On dakika sonra evdeydim. Caroline çok erken dönemin nedeni fena merak etmişti. Ona bir öykü uydurdum. Fakat galiba kardeşim buna pek inanmadı.</p>

  <p>Saat onda kalkarak, esnedim. "Artık yatsak."</p>

  <p>Caroline başını salladı. Cuma gecesiydi. Her hafta cuma gecesi evdeki saatleri kurardım. Her zamanki gibi bu görevimi yerine getirdim. Caroline da hizmetçilerin mutfak kapısını doğru dürüst kilitleyip kilitlenmediklerine baktı. Biz merdivenlerden yukarı çıkarken onu çeyrek geçiyordu. Tam sahanlığa eriştiğim sırada telefon çalmaya başladı. Caroline, hemen, "Bayan Baten çocuğunu doğuracak galiba," dedi.</p>

  <p>İçimi çektim. "Galiba." Merdivenlerden çabucak inerek, telefonu açtım. "Ne? Ne? Tabii, hemen gelirim." Merdivenlerden ikişer ikişer çıkarak çantamı aldım. Buna birkaç sargı bezi daha tıktım. Caroline'a, "Telefon eden uşak Parker'dı," diye bağırdım. "Roger Ackroyd'u ölü bulmuşlar. Biri öldürmüş onu!"</p>

  <p class="p5"><span class="t1">&nbsp;</span></p>
</body>
</html>
