<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Yirmialtıncı Bölüm: Ve Bütün Gerçek</title>
</head>

<body>
  <h2 class="h21">Yirmialtıncı Bölüm: Ve Bütün Gerçek</h2>

  <p>Derin bir sessizlik oldu. Bir ölüm sessizliği. Sonra güldüm. "Siz çıldırmışsınız."</p>

  <p>Poirot sakince, "Hayır," diye cevap verdi. "Çıldırmadım. Daha başlangıçta o küçük terslik dikkatimi üzerinize çekti."</p>

  <p>Hayretle, mırıldandım. "Terslik?"</p>

  <p>"Evet. Bildiğiniz gibi herkes evden bahçe kapısına beş dakikada gidildiğini söylüyordu. Siz de öyle. Kestirmeden gidildiği takdirde bu zaman daha da azalıyordu. Siz köşkten dokuza on kala ayrılmıştınız. Halbuki bahçe kapısından çıkarken kilisenin saati dokuzu vurmuştu. İşte terslik buydu. Nasıl olmuştu da köşkten kapıya on dakikada gitmiştiniz? Hava soğuktu, öyle ağır ağır dolaşılacak bir gece değildi. Ta başından beri pencerenin kapalı olduğu gerçeğinin sadece sizin sözlerinize dayandığının farkındaydım. Ackroyd size, 'Pencereyi kapattın mı?' diye sormuş. Siz de, 'Evet,' demiştiniz. Ama aslında pencere açıktı. Siz de ön kapıdan çıkınca koşarak köşeyi dönmüş ve pencereden içeri girmiştiniz. Bir an Ackroyd'u o zaman öldürdüğünü de düşündüm. Fakat hayır. Ackroyd gibi sinirli bir adam sizin pencereden içeri girdiğinizi duyardı ve aranızda da bir boğuşma olurdu: Hayır, siz Ackroyd'u köşkten ayrılmadan önce öldürmüştünüz. Evet, koltuğun yanında durarak onu öldürdünüz. Sonra koşarak yazlık pavyona gittiniz. Orada çantanızdan Ralph Paton'un ayakkabılarını çıkardınız. Bunları giyerek, pencerenin önüne koştunuz. Pencereden içeriye girdiniz. Çalışma odasının kapısını içeriden kilitlendiniz. Yine yazlık pavyona koşarak, kendi ayakkabılarınızı ayaklarınıza geçirdiniz. Ve telaşla bahçe kapısına indiniz. Geçen gün siz Bayan Ackroyd'la konuşurken, ben de bütün bunları yaptım. Hepsi tam on dakika sürdü. Evet, sonra eve gittiniz. Yaptığınız mekanizma diktafonu tam dokuz buçukta çalıştıracağı için o sırada kardeşinizin yanında olmanız gerekti. Bayan Caroline farkına varmadan tanığınız olacaktı."</p>

  <p>Kendi kulağıma bile yabancı gelen bir sesle, "Azizim Poirot," dedim. "Bu olayı düşüne düşüne yoruldunuz. Ackroyd'u öldürmekle elime ne geçecekti?"</p>

  <p>"O zaman emniyete kavuşacaktınız. Çünkü Bayan Ferrars'a şantaj yapan sizdiniz. Bay Ashlet Ferrars'ı neyin öldürdüğünü ona bakan doktorundan daha iyi kim bilebilirdi? Bahçenizde benimle konuştuğunuz ilk gün bir yıl önce size bir miras kaldığından söz ettiniz. Bayan Ferrars'dan aldığınız kırk bin sterlini bu şekilde açıklamak zorundaydınız. Ama bu paranın size bir faydası olmadı. Çünkü parayı olmayacak şeylere yatırarak kaybettiniz. Sonra Bayan Ferrars' ı tekrar sıkıştırdınız. Fakat bu sefer çok ileri gitmi ştiniz. Kadm aklınıza gelmeyen bir yolu seçti. Ackroyd, gerçeği öğrendiği takdirde size kesinlikle acımayacaktı. Tamamıyla mahvolacaktınız."</p>

  <p>Kendimi toplamaya çalıştım. "Ya telefon konuşması?"</p>

  <p>"Doğrusunu isterseniz size istasyondan gerçekten telefon edildiğini öğrenince ne yapacağımı şaşırdım. Başlangıçta bunu köşke gidebilmek için uydurduğunu sanmıştım. Fakat sonra kız kardeşinizle konuşurken ona cuma sabahı götürdüğünüz hastaları sordum. Onun aklı Bayan Russel'a takılmış olduğu için aklına başka bir ihtimal gelmedi. Ben de o arada istediğimi öğrendim. O sabahki hastaların arasında bir Amerikan gemisinde kamarotluk eden biri vardı. İşte, aradığımı bulmuştum. O gece Liverpool trenine binen de oydu tabii. Ondan sonra da gemisiyle çıkıp gidecek, olayı da duymayacaktı. Orion gemisinin cumartesi günü yola çıktığını öğrendim. Kamarota telgraf çekerek, ona bir soru sordum. Demin gördüğünüz gibi cevabımı aldım."</p>

  <p>Telgrafı bana uzattı. Bunda, "Doğru," yazılıydı. "Dr. Sheppard benden bir hastasına bir pusula götürmemi istemişti. Aldığım cevabı kendisine istasyondan telefonla bildirecektim. Hasta, pusulaya cevap vermesinin gereksiz olduğunu söylemişti."</p>

  <p>Poirot, "Zekice bir buluştu bu," diye başını salladı. "Size gerçekten telefon edilmişti. Kız kardeşiniz de telefonda konuştuğunuzu görmüştü. Ama sonradan siz bu konuşmayı istediğiniz gibi anlattınız."</p>

  <p>Esnedim. "Bütün bunların hepsi de çok ilgi çekici. Ama bir işe yarayacaklarını da sanmıyorum."</p>

  <p>"Öyle mi dersiniz? Yarın her şeyi Raglan'a anlatacağımı unutmayın. Fakat kız kardeşinizin hatırı için size başka açık yol bırakıyorum. Örneğin... uyku ilacını fazla kaçırabilirsiniz. Anlıyor musunuz? Ralph Paton'un temize çıkarılması gerek. Size önerim o enterasan notlarınızı da bitirin. Ama bu sefer her şeyi olduğu gibi yazın."</p>

  <p>Mırıldandım. "Öneriler... Öneriler... Sözleriniz bitti mi?"</p>

  <p>"iyi ki aklıma getirdiniz. Beni de Bay Ackroyd gibi susturmaya kalkışmanız hiç de iyi olmaz. Hercule Poirot'ya böyle şeyler yapılmaz. Anlıyor musunuz?"</p>

  <p>Hafifçe gülümsedim. "Azizim, Poirot, ben çok şey olabilirim ama herhalde budala değilim." Ayağa kalktım. Hafifçe esneyerek, "Ih, artık eve gideyim," dedim. "Bu çok ilgi çekici akşam için size teşekkür ederim."</p>

  <p>Ben odadan çıkarken Poirot her zamanki kibarlığıyla ayağa kalkarak beni selamladı.</p>

  <p><span class="t1">&nbsp;</span></p>

  <p><span class="t1">&nbsp;</span></p>
</body>
</html>
