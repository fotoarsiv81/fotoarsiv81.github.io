<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Beşinci Bölüm: Cinayet</title>
</head>

<body>
  <h2 class="h21">Beşinci Bölüm: Cinayet</h2>

  <p>Bu kez arabama atlayıp Fernly Köşkü'ne gittim. Telaşla zili çaldım. Kapı bu kez hemen açılmadı. Zile tekrar bastım. Nihayet kapının arkasındaki zincirin şıkırtısını duydum. Ve eşikte Parker belirdi. Adamın yüzü gayet sakindi. Telaşla onun yanından geçerek, hole daldım. Sert bir sesle, "Nerede o?" diye sordum. "Anlayamadım, efendim?"</p>

  <p>"Bay Ackroyd, nerede? Orada şaşkın şaşkın ne duruyorsun? Polise haber verdiniz mi?"</p>

  <p>"Polise mi, efendim? Polis dediniz, değil mi?" Parker, sanki hortlak görmüş gibi bakıyordu.</p>

  <p>"Nen var senin, Parker? Dediğin gibi efendin öldürüldüyse... " Parker, bağırdı. "Efendim mi? Öldürüldü mü? Olanaksız!"</p>

  <p>Hayretle bakmak sırası bana gelmişti. Daha beş dakika önce bana telefon edip, Bay Ackroyd'un öldürüldüğünü haber veren sen değil misin?"</p>

  <p>"Ben mi? Ne münasebet, efendim! Böyle bir şey yapmak aklımın ucundan bile geçmez."</p>

  <p>"Yani... bu bir şaka mı? Bay Ackroyd öldürülmedi mi?"</p>

  <p>"Affedersiniz, efendim size telefon eden kimse benim adımı mı verdi?"</p>

  <p>"Sana onun söylediklerini yineleyeyim: 'Doktor Sheppard, siz misiniz? Ben Fernly Köşkü'nden uşak Parker. Lütfen hemen gelir misiniz? Bay Ackroyd öldürüldü.'" Parker'la birbirimize şaşkın şaşkın baktık.</p>

  <p>Sonunda uşak öfkeli bir sesle, "Korkunç bir şaka bu, efendim," dedi. "Hiç böyle bir şey söylenir mi?"</p>

  <p>Birdenbire sordum. "Bay Ackroyd nerede?"</p>

  <p>"Hâlâ çalışma odasında sanırım, efendim. Hanımlar yatmaya çıktılar. Bay Blunt'la Bay Raymond da bilardo odasındalar."</p>

  <p>"Gidip bir dakika Bay Ackroyd'a bakmam fena olmaz," dedim. "Onun tekrar rahatsız edilmek istemediğini biliyorum. Fakat bu pis şaka beni endişelendirdi. Onun bir şeyi olmadığından emin olmak istiyorum."</p>

  <p>"Haklısınız, efendim. Doğrusu ben de endişelendim. Eğer sizinle birlikte kapıya kadar gitmeme bir itirazınız yoksa... "</p>

  <p>"Yok tabii," dedim. "Gel bakalım." Soldaki kapıdan girdim. Parker da peşimdeydi. Ackroyd'un yatak odasına çıkan kısa merdivenin bulunduğu küçük holden geçerek, kütüphanenin önüne geldik. Kapıya vurdum. Cevap veren olmadı. Tokmağı çevirdim. Fakat kapı kilitliydi.</p>

  <p>Parker, "İzninizle, efendim," dedi. Bütün iriyarılığma karşın çevik bir hareketle yere diz çökerek gözünü anahtar deliğine dayadı. Sonra da ayağa kalktı. "Anahtar kilitte efendim. İçerde. Herhalde Bay Ackroyd, kapıyı kilitledikten sonra uyuyakaldı."</p>

  <p>Eğilip Parker'ın sözlerinin doğru olup olmadığını anlamaya çalıştım. Doğru söylemişti uşak. "Evet... Endişelenecek bir şey yok sanırım. Ama ne olursa olsun, Bay Ackroyd'u uyandıracağım, Parker. İyi olduğunu kendi ağzından duymadıkça eve gidecek değilim." Kapı tokmağını sarsarak, "Ackroyd," diye seslendim. "Ackroyd, bir dakika kapıyı aç." Fakat içeriden yine cevap çıkmadı. Omzumun üzerinden baktım. Tereddütle, "Evi ayaklandırmak istemiyorum ama," diye mırıldandım.</p>

  <p>Parker gidip, büyük hole açılan kapıyı kapattı. "Artık kimse bir şey duymaz, efendim. Bilardo odası öbür tarafta. Mutfak ve hanımefendilerin odaları da öyle." Başımı sallayarak, telaşla kapıyı yumrukladım. Sonra da eğilerek, anahtar deliğinden içeriye bağırdım. "Ackroyd! Ackroyd! Ben Sheppard! Kapıyı aç." Yine derin bir sessizlik. Kilitli odada çıt çıkmıyordu. Parker'la birbirimize baktık.</p>

  <p>"Dinle, Parker," dedim. "Ben bu kapıyı kıracağım. Daha doğrusu bu işi beraber yapacağız. Ama bütün sorumluluk bana ait."</p>

  <p>Parker tereddütle mırıldandı. "Madem öyle istiyorsunuz, efendim."</p>

  <p>"İstiyorum ya. Bay Ackroyd'un durumu beni endişelendirmeye başladı."</p>

  <p>Ufak holde çevreme bakındım ve meşeden yapılmış ağır bir sandalyeyi kaptım. Parker'la bunu aramızda tutarak, kapıya saldırdık. Sandalyeyi üç kez kilide doğru savurduk. Sonunda kırıldı, biz de sendeleyerek odaya daldık.</p>

  <p>Ackroyd, bıraktığım durumda, şöminenin önündeki koltukta oturuyordu. Başı yana doğru düşmüştü. Ceketinin hemen yakasının altında kıvrımlı bir maden parçası parıldıyordu.</p>

  <p>Parker'la yaklaşarak, onun yanında durduk. Uşağın hışırtılı bir şekilde soluk aldığını duydum.</p>

  <p>Adam, "Arkadan bıçaklamışlar... Korkunç... " diye mırıldandı. Ter içinde kalan alnını mendille kuruladıktan sonra elini tereddütle hançerin kabzasına doğru uzattı. Çabucak, "Ona dokunma," diye bağırdım. "Hemen telefona koş ve polise haber ver. Olanları anlat. Sonra Bay Raymond'la Bay Blunt'ı çağır."</p>

  <p>"Emredersiniz, efendim." Parker, yine terli alnını silerek telaşla uzaklaştı. Yapılması gereken bir iki şey yaptım. Tabii cesedin vaziyetini değiştirmemeye, hançere dokunmamaya da dikkat ettim. Cesedin yerini değiştirmenin bir faydası yoktu. Ackroyd'un kısa bir süre önce öldüğü o kadar belliydi ki.</p>

  <p>Sonra dışarıdan genç Raymond'un sesi geldi. Hayret ve dehşet doluydu bu ses. "Ne dedin? Ne dedin? Olanaksız bu! doktor nerede?" Top gibi içeri dalarken, birdenbire durakladı. Yüzü bembeyaz kesildi. Biri onu yana iterek, ilerledi. Hector Blunt'tı bu. Raymond, onun arkasından, "Tanrı'm!" diye inledi. "Demek doğru."</p>

  <p>Blunt koltuğa yaklaştı. Cesedin üzerine değildi. Onun da Parker gibi hançere dokunacağını sandım. Bir elimle ünlü avcıyı geri çektim. "Hiçbir şeye dokunulmaması gerek," diye açıkladım.</p>

  <p>"Polisin onu bu halde görmesi şart." Blunt durumu anlamıştı. Başını salladı. Yüzü yine her zamanki gibi ifadesizdi.</p>

  <p>Fakat bu sakin maskenin altında bazı hislerin canlandığı anlaşılıyordu. O sırada Goeffrey Raymond da yanımıza gelmişti. Blunt'ın omzunun üzerinden cesede bakıyordu.</p>

  <p>Alçak sesle, "Korkunç bir şey bu," diye mırıldandı. Kendisini toplamıştı. Fakat daima taktığı gözlüğü çıkararak, camlarını silerken ellerinin titrediğini fark ettim. Herhalde bunun nedeni hırsızlık. "Adam içeri nasıl girmiş? Pencereden mi?</p>

  <p>Bir şey çalınmış mı?" Masaya doğru gitti.</p>

  <p>Ağır ağır, "Cinayete hırsızlığın sebep olduğunu mu sanıyorsun?" dedim. "Başka ne olabilir? Onun intihar etmiş olması olanaksız sanırım."</p>

  <p>Emin bir tavırla, "Hiçbir insan kendisini bu şekilde bıçaklayamaz," diye cevap verdim. "Olayın bir cinayet olduğu ortada. Ama bunun sebebi nedir?"</p>

  <p>Blunt usulca, "Roger'ın dünyada bir tek düşmanı bile yoktu," dedi. "Cinayet işleyenler herhalde hırsızlar. Ama onlarda neyin peşindeydiler? Bir karışıklık var mı?" Odada çevresine bakındı. Raymond hâlâ kâğıtları gözden geçiriyordu. Sekreter nihayet bize baktı. "Görünüşte eksik olan bir şey yok. Çekmeceler de karıştırılmışa benzemiyor. Çok esrarlı bir iş bu."</p>

  <p>Blunt elini hafifçe salladı. "Burada, yerde bazı mektuplar var."</p>

  <p>Yere baktım. Ackroyd'un akşam daha önce yere düşürdüğü mektuplar hâlâ orada duruyordu. Fakat içinde Bayan Ferrars'ın mektubu olan mavi zarf görünürlerde yoktu. Konuşmak için ağzımı açtım. Fakat aynı anda kapının zili şiddetle çalındı. Holden birtakım mırıltılar geldi. Sonra Parker yanında köyün polis müfettişi ve üniformalı bir memurla geldi. Müfettiş, "Merhaba baylar," dedi. "Çok üzüldüm. Bay Ackroyd gibi iyi kalpli bir beyefendiyi öldürsünler... Uşak bunun bir cinayet olduğunu söyledi. Kaza ve intihar ihtimali yok mu, doktor?"</p>

  <p>"Yok," dedim.</p>

  <p>"Ah, kötü. Çok kötü." Yaklaşarak, cesedin yanında durdu. "Ceset yerinden oynatıldı mı?"</p>

  <p>"Onun kesinlikle ölmüş olup olmadığına baktım," diye cevap verdim. "Fakat cesedin durumunu hiçbir şekilde değiştirmedim."</p>

  <p>&nbsp;</p>

  <p>"Ah, durumdan da katilin kaçmış olduğu anlaşılıyor... Yani durum şimdilik böyle. Şimdi dinleyelim bakalım. Cesedi kim buldu?"</p>

  <p>Ona olanları dikkatle anlattım. "Telefon mu edildi? Uşak mı etti?"</p>

  <p>Parker heyecanla atıldı. "Ben doktora hiçbir zaman telefon etmedim. Hatta bütün gece telefona yaklaşmadım bile. Diğerleri de buna tanıklık edebilirler."</p>

  <p>"Çok garip. Doktor, telefondaki Parker'm sesine benziyor muydu?"</p>

  <p>"Doğrusu buna pek dikkat etmedim. Adını söyleyince konuşanın o olduğuna inandım."</p>

  <p>"Tabii. Ve buraya geldiniz. Kapıyı kırdınız ve Bay Ackroyd'u ölü buldunuz. O öleli ne kadar olmuş, doktor?"</p>

  <p>"En aşağı yarım saat," dedim. "Belki de daha fazla."</p>

  <p>"Demek kapı içerden kilitliydi? Ya pencere?"</p>

  <p>"Pencereyi ben bu akşam daha önce Ackroyd'un arzusu üzerine kapayarak, sürmeledim."</p>

  <p>Müfettiş pencereye giderek, perdeleri açtı. "Ama pencere şimdi açık." Gerçekten de öyleydi. Alt cam iyice açılmıştı. Müfettiş cebinden bir fener çıkararak, bunun ışığını pervazda dolaştırdı. "Evet, katil buradan kaçmış... Zaten daha önce de yine buradan içeri girmiş. Bakın..."</p>

  <p>Fenerin kuvvetli ışığında belirli birkaç ayak izi gözüküyordu. Tabanları lastikli bir ayakkabının bıraktığı izler... Müfettiş, "Durum meydanda," dedi. "Değerli bir şeyler çalınmış mı?"</p>

  <p>Geoffrey Raymond başını salladı. "Öyle bir şeyi fark etmedik. Bu odada değerli bir şey de yoktu zaten."</p>

  <p>Müfettiş mırıldandı. "Hım... Adam, açık pencereyi fark etti. İçeri daldı. Bay Ackroyd'un burada oturduğunu gördü. Belki de o uyuyakalmıştı. Bay Ackroyd'u sırtından bıçakladı. Sonra da telaşa kapılarak kaçtı. Fakat ayak izleri çok belirli. Onu kolaylıkla yakalarız. Bu civarda kuşku uyandıracak yabancılar filan dolaşıyor muydu?"</p>

  <p>Birdenbire, "A," diye bağırdım. "Ne var, doktor?"</p>

  <p>"Bu akşam bir adamla karşılaştım. Tam bahçe kapısından çıkıyordum. Bana Fernly'nin yolunu sordu."</p>

  <p>"Ne zaman oldu bu?"</p>

  <p>"Tam dokuzda. Kapıdan çıkarken saatin çaldığını duydum."</p>

  <p>"Adamı tarif edebilir misiniz?"</p>

  <p>Bunu elimden geldiği kadar yapmaya çalıştım.</p>

  <p>Müfettiş, uşağa döndü. "Bu tarifte biri ön kapıya geldi mi?"</p>

  <p>"Hayır, efendim. Bu akşam buraya gelen olmadı."</p>

  <p>"Ya arka kapıya?"</p>

  <p>"Sanmıyorum, efendim. Fakat sorayım." Kapıya doğru gitti. Ama müfettiş iri elini kaldırdı.</p>

  <p>"Teşekkür ederim, istemez. İstediklerimi ben kendim öğrenirim. Yalnız önce zamanı daha belirli bir şekilde tesbit etmek istiyorum. Bay Ackroyd'u en son kim gördü?"</p>

  <p>"Herhalde ben gördüm," dedim. "Onun yanında... durun bakayım... evet, onun yanından dokuza on kala ayrıldım. Bana rahatsız edilmek istemediğini söyledi. Ben de onun emrini Parker'a yineledim."</p>

  <p>Parker saygıyla, "Evet, öyle oldu, efendim," diye mırıldandı.</p>

  <p>Raymond atıldı. "Bay Ackroyd, dokuz buçu.kta hayattaydı.</p>

  <p>Çünkü onun burada konuştuğunu duydum."</p>

  <p>"Peki, kiminle konuşuyordu?"</p>

  <p>"Onu bilmiyordum. Tabii o sırada konuştuğu kimsenin Dr. Sheppard olduğunu sandım. Ona bazı kâğıtlar hakkında bir iki şey soracaktım. Fakat konuşmayı duyunca Bay Ackroyd'un Dr. Sheppard'la konuşurken rahatsız edilmek istemediğini anımsadım. Onun üzerine dönerek uzaklaştım. Fakat anlaşılan doktor daha önce çıkıp gitmiş."</p>

  <p>Başımı salladım. "Dokuzu çeyrek geçe evdeydim. Telefon gelinceye kadar da bir daha çıkmadım."</p>

  <p>Müfettiş sordu. "Peki saat dokuz buçukta Bay Ackroyd'un yanında kim vardı? Yoksa bu siz miydiniz, Bay., şey... "</p>

  <p>"Bay Blunt," dedim.</p>

  <p>Müfettiş daha saygılı bir tavırla ona baktı. "Bay Hector Blunt mı?" Blunt başını salladı.</p>

  <p>Müfettiş, "Sizi burada daha önce de gördüm sanırım, efendim. Sizi bir an tanıyamadım. Geçen mayıs da buradaydınız galiba?"</p>

  <p>Blunt düzeltti. "Haziranda... "</p>

  <p>"Evet, evet, haziranda. Ne diyordum? Hah. Saat dokuz buçukta burada Bay Ackroyd'la konuşan siz miydiniz?"</p>

  <p>Blunt, "Onu yemekten sonra bir daha görmedim," diye cevap verdi.</p>

  <p>Müfettiş tekrar Raymond'a döndü. "Konuşmanın bir bölümünü olsun duymadınız mı?"</p>

  <p>Sekreter, "Kulağıma bir iki kelime geldi," dedi. "O sırada Bay Ackroyd'un Dr. Sheppard'la konuştuğunu sandığım için de o sözler acayibime gitti. O ara Bay Ackroyd, konuşuyordu. Kendisi, 'Son zamanlarda cüzdanımla ilgili talepler o kadar arttı ki,' diyordu. 'Bu isteğini yerine getiremeyeceğim...' Sonra kapıdan uzaklaştım.</p>

  <p>Bu sözlerden başka bir şey de duymadım. Fakat dediğim gibi o sözler tuhafıma gitti. Çünkü Dr. Sheppard..."</p>

  <p>Onun cümlesini tamamladım. "Dostlarından borç isteyen bir insan değildir." Müfettiş düşünceli düşünceli mırıldandı. "Para talebi... Bu önemli bir ipucu olabilir." Uşağa döndü. "Parker, bu gece ön kapıdan içeriye hiç kimseyi almadığını söyledin."</p>

  <p>"Evet, efendim."</p>

  <p>"O halde yabancıya kapıyı Bay Ackroyd, kendisi açtı. Ama yine de... " Müfettiş birkaç dakika derin derin düşündü. Sonra, "Bir şey ortada," diye mırıldandı. "Bay Ackroyd, saat dokuz buçukta hayattaydı. Onun sağ olduğu bilinen son dakika bu." Parker özür dilermiş gibi öksürdü. Müfettişin gözleri hemen uşağa dikildi. "Evet?" Sesi sertti.</p>

  <p>"Özür dilerim, efendim. Fakat Bayan Flora, beyefendiyi o saatten sonra gördü."</p>

  <p>"Bayan Flora mı?"</p>

  <p>"Evet. Ona çeyrek kala sanırım. Ondan sonra da Bayan Flora bana, Bay Ackroyd'un bu gece artık rahatsız edilmek istemediğini bildirdi."</p>

  <p>"Yani Bay Ackroyd sana Bayan Flora'yla haber mi yolladı?"</p>

  <p>"Pek değil, efendim. Tepsiyle viski soda getiriyordum. Bu odadan çıkmakta olan Bayan Flora beni durdurarak, amcasının rahatsız edilmek istemediğini söyledi." Müfettiş, uşağı o ana değin göstermediği bir dikkat ve ilgiyle süzdü. "Sana daha önce de Bay Ackroyd'un rahatsız edilmek istemediği söylenilmişti sanırım." Parker'ın elleri titremeye başladı. Uşak, "E... evet, efendim," diye kekeledi. "Gerçekten öyle, efendim."</p>

  <p>"Ama sen yine Bay Ackroyd'u rahatsız etmek niyetindeydin, öyle mi?"</p>

  <p>"Onun emrini unutmuştum, efendim. Yani... kendisine viski ve sodayı daima o saatte getirirdim. Ve başka bir emri olup olmadığını sorardım. Bu gece de hiç düşünmeden aynı şeyi yapmaya kalktım."</p>

  <p>O anda Parker'ın şüphe uyandıracak şekilde hareket ettiğini düşünmeye başladım. Adam zangır zangır titriyordu da.</p>

  <p>Müfettiş, "Hım," dedi. "Bayan Ackroyd'u hemen görmeliyim. Bu arada odayı bulduğumuz şekilde bırakacağız. Bayan Ackroyd'la konuştuktan&nbsp; sonra&nbsp; buraya&nbsp; dönerim.&nbsp; Yalnız&nbsp; şu pencereyi kapatarak, sürgüleyeyim." Bu işi de yaptıktan sonra bizi hole çıkardı. Küçük merdivene bakarken bir an durakladı. Sonra da omzunun üzerinden üniformalı polise seslendi. "Jones, sen burada kal. Odaya da kimseyi sokma."</p>

  <p>Parker saygılı bir tavırla söze karıştı. "Ana hole açılan kapı kilitlenirse, bu tarafa hiç kimse geçemez, efendim. Bu merdivenden sadece Bay Ackroyd'un yatak odasıyla banyosuna çıkılıyor... "</p>

  <p>Müfettiş hernen ana hole açılan kapıyı kilitleyerek, anahtarı cebine attı. Üniformalı polise alçak sesle emirler verdi. Sonra da bize döndü. "O ayak izleriyle ilgilenmemiz gerek. Fakat önce Bayan Ackroyd'la konuşmalıyım. Amcasını son gören o. Bayan Flora durumu biliyor mu?"</p>

  <p>Raymond başını salladı. "Hayır."</p>

  <p>"Ona meseleyi beş dakika sonrada açıklasak olur. Bayan Flora, sorularımı amcasının öldüğünü öğrenmeden de yanıtlayabilir. Böylece benimle üzüntüye kapılmadan konuşur. Kendisine hırsızlık olduğunu söyleyin. Lütfen giyinip, aşağıya insin."</p>

  <p>Bu işi Raymond üzerine aldı. Genç sekreter biraz sonra geri dönerek, "Bayan Flora, bir dakika sonra aşağıya inecek," diye haber verdi. "Ona dediklerinizi söyledim."</p>

  <p>Flora birkaç dakika sonra merdivenden iniyordu. Üstüne pembe bir sabahlık giymişti. Endişeli ve heyecanlı bir hali vardı.</p>

  <p>Müfettiş, ona doğru bir iki adım attı. "Merhaba, Bayan Ackroyd. Korkarım bir hırsızlık teşebbüsü olmuş. Bize yardım etmenizi istiyoruz. Bu oda nedir? Bilardo odası mı? Buyurun, oraya girelim. Oturun lütfen."</p>

  <p>Flora sakin bir tavırla geniş divana oturarak, sakin sakin müfettişe baktı. "Anlayamıyorum... Ne çalındı? Size ne söylememi istiyorsunuz?"</p>

  <p>"Sorun şu: Parker sizin amcanızın çalışma odasından ona çeyrek kala çıktığınızı söylüyor. Bu doğru mu?"</p>

  <p>"Doğru tabii. Ona, 'iyi geceler,l demeye gitmiştim."</p>

  <p>"Saat doğru mu?"</p>

  <p>"Herhalde... Bunu kesinlikle söyleyemeyeceğim. Belki biraz daha geçti."</p>

  <p>"Amcanız yalnız mıydı? Yoksa yanında başka biri var mıydı?"</p>

  <p>"Yalnızdı. Dr. Sheppard gitmişti."</p>

  <p>"Odadayken pencerenin açık ya da kapalı olduğunu fark ettiniz mi?" Flora başını salladı. "Hayır. Zira perdeler kapalıydı."</p>

  <p>"Evet. Amcanızın durumu her zamanki gibi miydi?"</p>

  <p>"Öyle sanırım."</p>

  <p>"Lütfen bize aranızda neler geçtiğini anlatır mısınız?" Flora anımsamak ister gibi bir an düşündü. "İçeri girere 'İyi geceler amcacığım, ben yatmaya çıkıyorum,' dedim. 'Bu gece biraz yorgunum.' Hafifçe homurdandı. Yaklaşıp yanağından öptüm. O zaman üstümdeki elbisenin bana çok yakıştığını söyledi. Sonra da,</p>

  <p>'Haydi bakalım, git artık,' dedi. 'Benim işim var.' Onun üzerine ben de çıktım."</p>

  <p>"Size rahatsız edilmek istemediğini söyledi mi?"</p>

  <p>"A, evet. 'Parker'a söyle,' dedi. 'Artık bu gece başka bir şey istemiyorum. Beni rahatsız etmesin.' Ben de Parker'a tam kapının önünde rastladım. Ve ona amcamın emrini tekrarladım."</p>

  <p>Müfettiş, "Anlıyorum," dedi. "Bana neyin çalındığın ı söylemeyecek misiniz?" Müfettiş, tereddütle durakladı. "Bundan pek emin değiliz." Genç kızın gözlerinde korku dolu bir ifade belirdi. "Ne var? Siz benden bir şey saklıyorsunuz?"</p>

  <p>Hector Blunt, o her zamanki sakin tavrıyla müfettişle, genç kızın arasına girdi. Flora elini uzattı. Blunt bu eli tutarak sanki Flora küçük bir kızmış gibi hafifçe vurmaya başladı. "Korkarım haber kötü, Flora. Hepimiz için de öyle... Roger amcan... "</p>

  <p>"Evet."</p>

  <p>"Bu seni çok sarsacak... Zavallı Roger öldü." Flora elini çekti. Gözleri dehşetle büsbütün irileşmişti. "Ne zaman?" diye fısıldadı. "Ne zaman?" Ayağa kalkmıştı.</p>

  <p>Blunt ciddi bir tavırla, "Sen onun yanından ayrıldıktan kısa bir zaman sonra sanırım," dedi.</p>

  <p>Flora elini boğazına götürerek inledi. Kız yere yuvarlanırken atılarak onu yakaladım.</p>

  <p>Bayılmıştı. Blunt'la onu yukarıya, odasına götürerek, yatağına yatırdık. Sonra da Blunt'ı Bayan Cecil Ackroyd'u uyandırması ve kendisine acı haberi vermesi için yolladım. Flora kısa bir zaman sonra ayıldı. Annesini onun başucunda bırakarak, çabucak aşağıya indim.</p>

  <p><span class="t1">&nbsp;</span></p>
</body>
</html>
