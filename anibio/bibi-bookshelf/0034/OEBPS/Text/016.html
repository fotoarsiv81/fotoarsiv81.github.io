<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Ondördüncü Bölüm: Bayan Ackroyd</title>
</head>

<body>
  <h2 class="h21">Ondördüncü Bölüm: Bayan Ackroyd</h2>

  <p>Salı sabahı Bayan Ackroyd beni acele köşke çağırttı. Kadının çok hasta olduğunu sanarak telaşla oraya koştum. Bayan Ackroyd yataktaydı. Bana kemikli elini uzattı ve karyolanın yanına bir sandalye çekmemi işaret etti.</p>

  <p>"Ne var, Bayan Ackroyd?" Doktorlardan beklenilen o neşeli ve nazik tavırla konuşmuştum.</p>

  <p>Bayan Ackroyd hafif bir sesle, "Bitkin haldeyim," diye inledi. "Çok bitkin haldeyim.</p>

  <p>Bunun sebebi zavallı Roger'm ölümü tabii. Bazı felaketlerin sonradan daha derinden derine hissedildiği söylenir."</p>

  <p>Ne yazık ki doktorlar meslekleri icabı her zaman düşündükleri şeyi açıkça söyleyemezler. Ben de o anda kadına, haydi oradan, diyebilmek için neler vermezdim ki! Onun yerine bir şeyler mırıldandım.</p>

  <p>Kadın, "Ya o dünkü sahne," diye devam etti. Cevap vermemi bekler gibi bir an durdu.</p>

  <p>"Hangi sahne," dedim.</p>

  <p>"Doktor, bunu nasıl söylersiniz? Unuttunuz mu? O korkunç bücür Fransız -ya da Belçikalı- bize söylemediğini bırakmadı. Tabii bu beni çok sarstı. Bilhassa Roger'cığın ölümünden hemen sonra... "</p>

  <p>"Vah vah vah... "</p>

  <p>"Onun ne demek istediğini de anlayamadım. Bize bağırıp durdu. Ben görevlerimi iyi bilirim, bir şeyi saklamak da aklımdan bile geçmez. Ben polise de elimden geldi ği kadar yardım ettim."</p>

  <p>Meselenin ne olduğunu yavaş yavaş anlamaya başlıyordum. "Tabii tabii." Bayan Ackroyd, "Görevlerimi yerine getirmediğimi hiç kimse söyleyemez," diye devam etti. "Müfettiş Raglan'm benden hoşnut olduğundan eminim. Neden sonradan görme yabancı ortalığı karıştırmaya kalkıyor? Üstelik gayet de gülünç bir adam. Revülerdeki komik Fransızlara benziyor. Flora'nın onu işe karıştırmakta neden ısrar ettiğini de anlayamıyorum. Üstelik bana bu konuda bir tek kelime de söylemedi. Gitti, bildi ği gibi hareket etti. Flora çok başına buyruk. Ben tecrübeli bir kadınım ve onun da annesiyim. Önce bana gelip fikrimi almalıydı." Bütün bu sözleri sessiz sedasız dinledim.</p>

  <p>Kadın, "Poirot, ne düşünüyor?" dedi. "İşte ben bunu öğrenmeyi istiyorum. O gerçekten bir şeyler sakladığımı sanıyor? Dün... resmen beni itham etti." Omzumu silktim. "Bu aslında o kadar önemli değil, Bayan Ackroyd. Bir şey saklamadığınıza göre onun sözlerine de aldırmamalısınız."</p>

  <p>Kadın her zamanki gibi birdenbire konuyu değiştiriverdi. "Hizmetçiler de iç sıkıyor. Aralarında konuşup, dedikodu yapıyorlar. Ondan sonra da bunu çevreye yayıyorlar. Halbuki iddiaları da aslı astarı olmayan şeyler."</p>

  <p>"Hizmetçiler dedikodu mu yapıyorlar?" diye sordum. "Ne hakkında?"</p>

  <p>Bayan Ackroyd, bana kurnaz kurnaz baktı. "Sizin bunu bildiğinizden emindim, doktor. Siz daima Mösyö Poirot'nun yanındasınız."</p>

  <p>"Evet."</p>

  <p>"O halde meseleyi de biliyorsunuz. Olay Ursula Bourne'la ilgili değil mi? Tabii o da gidiyor. Onun için de elinden geldiği kadar karışıklık çıkarmak niyetinde. Kinci biri o. Zaten hizmetçilerin hepsi de öyledir. Doktor olduğunuza göre kızın söylediklerini de bilmeniz gerek. Fakat etrafta yanlış bir intiba uyanmasını hiç istemiyorum. Sonuçta siz de her ayrıntıyı polise tekrarlamıyorsunuz, değil mi? Bazen aileyle ilgili meseleler olabilir. Bunların cinayetle de hiç ilgisi yoktur. Fakat kız kinci. Onun için türlü sonuçlar çıkarmıştır." Kadının bu sözlerinin gerçek bir endişeyi gizlediğini fark ettim. Poirot haklıydı. Dün masanın başında oturan altı kişiden Bayan Ackroyd'un gerçekten bazı şeyleri gizlediği anlaşılıyordu. Kesin bir tavırla, "Ben sizin yerinizde olsaydım, Bayan Ackroyd," dedim. "Her şeyi itiraf ederdim."</p>

  <p>Hafifçe haykırdı. "Doktor, ne kadar sertsiniz! Sanki... sanki... Halbuki ben her şeyi kolaylıkla açıklayabilirim."</p>

  <p>"Daha iyi ya... "</p>

  <p>Bayan Ackroyd mendilini çıkararak gözlerine götürdü. "Bu durumu Poirot'ya sizin izah edeceğinizi ummuştum, doktor. Çünkü bir yabancının bizim fikirlerimizi anlaması biraz zordur. Ve hiç kimse nasıl zorluklara göğüs gerdiğimi bilemez. Siz de öyle. Uzun bir azap... işte hayatım böyleydi benim. Uzun bir azap... Ölenlerin arkasından konuşmaktan hoşlanmam. Ama... Ackroyd, en ufak bir faturayı bile uzun uzun incelerdi. Sanki çok zengin bir adam değilmiş, pek az parası varmış gibi..." Susarak, gözlerini kuruladı.</p>

  <p>Ona cesaret vermek için, "Evet," diye mırıldandım. "Faturalar. O korkunç faturalar. Bunlardan bazılarını Roger'a gösterdim" Hak vermemi istiyormuş gibi bir tavırla bana baktı. "Evet, öyle olur," diye tasdik ettim.</p>

  <p>Kadının sesi değişti. "Bu yüzden sinirlerim iyice bozulmaya başladı. Geceleri uyuyamıyordum. Kalbim sıkışıyordu. Sonra İskoçyalı bir centilmenden mektup aldım. Hatta iki İskoçyalıdan..."</p>

  <p>"Tefecilerden yani... "</p>

  <p>Bayan Ackroyd mırıldandı. "On bine karşılık on sterlin faiz istiyorlardı... Onlardan birine yazdım. Fakat bazı meseleler vardı... " Kadın bir an durdu.</p>

  <p>"Bütün bunlar insanın gelecekte eline geçecek şeylere bağlıydı tabii. Yani miras olarak... Tabii Roger'ın bana bir şeyler bırakacağını ummakla beraber, bundan emin de değildim. Vasiyetnameye bir göz attığım takdirde, yolumu ona göre çizebilirdim. Benimki öyle adi bir merak da değildi." Yan yan bana baktı. Gerçekten nazik bir konuya girmiştik. "Bütün bunları yalnız size anlatabilirim, sevgili Dr. Sheppard. Hakkımda yanlış hüküm vermeyeceğinizden eminim. Ve bu konuyu Poirot'ya uygun bir şekilde anlatacağınızdan da eminim. Cuma günü akşamüzeri..." Duraklayarak, tereddütle yutkundu.</p>

  <p>"Evet?" dedim. "Cuma günü öğleden sonra?"</p>

  <p>"Herkes dışardaydı. Veya ben öyle olduğunu sanıyordum. Roger' ın çalışma odasına girdim. Oraya gitmem için gerçek bir neden de vardı. Yani çalışma odasına gizlice süzülmedim. Masanın üstündeki yığınla kâğıdı görünce birdenbire aklıma bir şey geliverdi. 'Acaba Roger'ın vasiyetnamesi masanın çekmecelerinden birinde mi duruyor?' dedim. Roger dalgınlıkla anahtarları üst çekmecenin üstünde bırakmıştı." Ona yardıma çalıştım. "Anlıyorum... Demek çekmecelere baktınız. Vasiyetnameyi bulabildiniz mi?"</p>

  <p>Bayan Ackroyd, haykırdı. O zaman tam anlamıyla diplomatça davranmamış olduğumu da anladım. "Söylenince kulağa ne çirkin geliyor bu, doktor. Aslında durum hiç de böyle değildi."</p>

  <p>Telaşla, "Tabii değildi," dedim. "Benim kusuruma bakmayın."</p>

  <p>"Erkekler çok acayip oluyorlar. Ben sevgili Roger' ın yerinde olsaydım vasiyetnamenin koşullarını açıklamaktan kaçınmazdım. Fakat erkekler gizlilikten hoşlanıyorlar. İşte bu yüzden de insan kendisini korumak için ufak oyunlara başvurmak zorunda kalıyor."</p>

  <p>"Ve bu oyunun sonucu?" diye sordum.</p>

  <p>"İşte size bunu anlatmaya çalışıyorum ya. Alt çekmeceyi açtığım sırada Ursula denilen hizmetçi içeri girdi. Acayip bir durumdu bu. Tabii çekmeceyi hemen kapatıp, doğruldum. Masanın üzerindeki tozlara dikkatini çektim. Fakat onun bakışları hiç hoşuma gitmedi. Hali saygılıydı ama gözlerinde çirkin bir parıltı vardı. Adeta küçümseyerek bakıyordu bana. Zaten o kızdan hiç hoşlanmazdım. Aslında o iyi bir hizmetçidir, işini de bilir. Ama... yine de acayip bir hali vardır. Diğer hizmetçilerden farklıdır. Bence çok iyi bir öğrenim görmüş. Son zamanlarda artık kimlerin 'hanımefendi' olduğunu, kimlerin olmadığını ayırt edilmiyor."</p>

  <p>"Sonra ne oldu?" dedim.</p>

  <p>"Hiç... Daha doğrusu Roger içeri girdi. Ben onun yürüyüşe çıktığını sanıyordum. O, 'Ne oluyor?' dedi. 'Hiç,' diye cevap verdim. 'Punch dergisini alacaktım.' Mecmuayı alarak dışarı çıktım. Ursula geride kaldı. Onun Roger'a, 'Sizinle bir dakika konuşabilir miyim?' dediğini duydum. Yatmak için hemen odaya çıktım. Çok kötü olmuştum." Kısa bir sessizlik oldu. "Bu sorunu Poirot'ya izah edersiniz., değil mi? Aslında bunun ne kadar basit bir şey olduğunun siz de farkındasınız tabii. Fakat adam gizlediğimiz şeylerden öyle sert bir şekilde söz etti ki, benim de aklıma hemen bu olay geldi.</p>

  <p>Belki Ursula bununla ilgili acayip bir hikâye uydurdu. Ama siz bunu izah edebilirsiniz, değil mi?"</p>

  <p>"Hepsi bu kadar mı?" dedim. "Bana her şeyi söylediğinizden emin misiniz?"</p>

  <p>"Tabii, tabii..." Kadın bir an durdu. Sonra kesinlikle ilave etti. "Bundan emin olabilirsiniz."</p>

  <p>Fakat ondan daha önce duraksadığı gözümden kaçmamıştı. O anda adeta bir dâhi gibi davrandım. "Bayan Ackroyd, vitrini açık bırakan siz misiniz?"</p>

  <p>Kıpkırmızı kesildi. "Bunu nasıl anladınız?" diye fısıldadı. "Demek bunu yapan sizdiniz?"</p>

  <p>"Evet... ben... anlayacağınız... Orada bir iki parça eski gümüş vardı... İlgi çekici şeyler... O konuda bir yazı okumuştum. Buna bir resim de ilave edilmişti. Binlerce sterline satılan ufak bir parçanın resmi. Bu bana vitrindeki gümüşlerden birinin eşiymiş gibi geldi. Londra'ya indiğim zaman onu da beraber götürmeyi düşündüm. Parçaya kıymet biçtirecektim. Eğer sandığım gibi değerliyse... o zaman bunu Roger'a söyleyecektim. Bu pek hoş bir sürpriz olacaktı. Öyle değil mi?"</p>

  <p>Ona söylenecek çok şey vardı ama kendimi tuttum. Sadece, "Vitrinin kapağını neden açık bıraktınız?" diye sordum.</p>

  <p>"Şaşırdım," dedi. "Dışardaki verandadan ayak sesleri geldi. Telaşla salondan fırlayarak yukarı çıktım. Tam o sırada Parker da size kapıyı açtı."</p>

  <p>Düşünceli bir tavırla, "Verandadan gelen Bayan Russel olmalı," diye mırıldandım.</p>

  <p>Bundan da Bayan Russel'ın gerçekten tahmin ettiğim gibi hızlı hızlı yürüyerek ya da koşarak bir yerden geldiği anlaşılıyordu. Nereye gitmişti kâhya kadın? Aklıma o zaman kolalı bez parçası geldi. Dayanamayarak, "Acaba Bayan Russel mendillerini kolalıyor mu?" diye bağırdım.</p>

  <p>Bayan Ackroyd hayretle bakınca kendimi toplayarak ayağa kalktım. Kadın endişeyle sordu. "Durumu Poirot'ya izah edeceksiniz değil mi?"</p>

  <p>"Tabii, tabii." Bayan Ackroyd'un kendisini haklı çıkaran sözlerini de dinledikten sonra onun elinden kurtuldum.</p>

  <p>Temizlikçi Ursula ben aşağıya indiğim zaman holdeydi. Pardösümü giymeme de o yardım etti. Kızı usulca süzdüm. Göz lerinden ağlamış olduğu belliydi.</p>

  <p>"Cuma günü Bay Ackroyd'un seni çalışma odasına çağırdığını neden söyledin?" diye sordum. "Aslında onunla konuşmayı sen istemişsin."</p>

  <p>Genç kız gözlerini benden kaçırdı. "Zaten ben buradan çıkmak niyetindeydim." Ön kapıyı açtı. Tam ben dışarı çıkarken, birdenbire alçak sesle, "Bay Paton'dan bir haber var mı, efendim?" diye sordu.</p>

  <p>Başımı sallayarak, merakla ona baktım.</p>

  <p>"O geri gelmeli," diye fısıldadı. "Gerçekten... geri gelmesi gerek." Yalvarırcasına bana bakıyordu. Sonra sordu. "Onun nerede olduğunu biliyor musunuz?"</p>

  <p>"Sen biliyor musun?" dedim.</p>

  <p>Başını salladı. "Hayır, efendim. Ben hiçbir şey bilmiyorum. Fakat onun dostu olan herkes kendisine şu öneride bulunmalı: onun geri dönmesi gerek."</p>

  <p>Kızın başka bir şeyler daha söyleyeceğini düşünerek bekledim.</p>

  <p>Ursula'nın ondan sonraki sorusu beni bayağı şaşırttı. "Cinayetin ne zaman işlendiğini düşünüyorlar? Saat ona doğru mu?"</p>

  <p>"Öyle," dedim. "Ona çeyrek kalayla on arası... "</p>

  <p>"Daha önce değil mi? Ona çeyrek kaladan daha önce örneğin?"</p>

  <p>Ona dikkatle baktım. Bu sorusuna, "Evet," cevabını vermemi istediği o kadar belliydi ki. "Bu olanaksız," diye mırıldandım. "Bayan Ackroyd, amcasını ona çeyrek kala görmüş."</p>

  <p>Ursula döndü. Omuzları düşmüştü.</p>

  <p>Arabama binerek uzaklaşırken, hoş bir kız, diye düşündüm.</p>

  <p>Caroline evdeydi. Poiröt kendisini görmeye gelmişti. Kardeşim de bununla övünüp duruyordu. "Bu olayda kendisine yardım ediyorum," diye gülümsedi.</p>

  <p>Biraz endişelendim. Kendisine bu konuda cesaret verildiği takdirde sonuç neye varacaktı?</p>

  <p>Sordum. "Çevrede dolaşarak Ralph Paton'un esrarlı sevgilisini mi arayacaksın?"</p>

  <p>"Onu da yapabilirim," diye cevap verdi. "Fakat</p>

  <p>Mösyö Poirot benden belirli bir şey istedi."</p>

  <p>"Neymiş o?"</p>

  <p>Caroline büyük bir ciddiyetle, "Poiröt, Ralph'in botlarının siyah mı, yoksa kahverengi mi olduğunu öğrenmemi istiyor."</p>

  <p>Ona hayretle baktım. Fakat şimdi bu botlar konusunda inanılmayacak kadar aptallık etmiş olduğumu anlıyorum, işin can alacak noktası gözümden kaçmıştı. "Ralph'in ayakkabıları kahverengiydi," dedim. Onları gördüm ben,"</p>

  <p>"Ayakkabı değil, James, bot! Bot! Ralph'in oteldeki botlarının kahverengi mi yoksa siyah mı olduğunu öğrenmek istiyor Mösyö Poirot."</p>

  <p>İsterseniz bana, 'Aptal,' deyin. Ben durumu yine de anlamadım. "Bunu nasıl öğreneceksin?"</p>

  <p>Caroline bunun hiç de güç olmadığını söyledi. Bayan Ganett'in hizmetçisi, handaki garsonlardan birinin sevgilisiydi. Kız kardeşim de bu meseleyi onların yardımıyla halledecekti. Gerçekten de öyle oldu.</p>

  <p>Tam yemeğe otururken Caroline uydurma bir kayıtsızlıkla, "Ralph'in botları," dedi. "Ne, ne olmuş onlara?"</p>

  <p>"Mösyö Poirot onların kahverengi olduğunu düşünüyordu. Fakat botlar siyahmış." Başını salladı. Bu konuda Belçikalı dedektifi yendiğini düşünüyordu herhalde. Cevap vermedim. Ralph'in botlarının renginin olayla ne ilgisi olduğunu keşfetmeye çalışıyordum.</p>

  <p><span class="t1">&nbsp;</span></p>
</body>
</html>
