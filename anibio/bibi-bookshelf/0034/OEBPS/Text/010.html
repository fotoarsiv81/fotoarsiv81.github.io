<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Sekizinci Bölüm: Müfettiş Raglan Emin</title>
</head>

<body>
  <h2 class="h21">Sekizinci Bölüm: Müfettiş Raglan Emin</h2>

  <p>Birbirimize baktık.</p>

  <p>"Herhalde istasyonda soruşturma yaptıracaksınız?"</p>

  <p>"Tabii. Ama bu bakımdan pek umutlu değilim. O saatte istasyon çok kalabalık olur. Bütün ekspreslerle diğer postaların orada durdukları, manevra yaptıkları malum. Telefonu kimin ettiğini fark eden olduğunu sanmıyorum." Melrose bir an durdu.</p>

  <p>"Ama neden telefon edildi size? İşte bu çok tuhafıma gidiyor. Buna ne gerek vardı?" Poirot, "Bunun sebebi var tabii," dedi. "Bu ne olabilir?"</p>

  <p>"Sebebi öğrendiğimiz zaman esrarı da çözeceğiz. Bu olay çok acayip ve ilgi çekici." Poirot pencereye giderek, dışarı baktı. "O yabancıyla saat dokuzda mı karşılaştınız, doktor?"</p>

  <p>"Evet," diye cevap verdim. Kuledeki saatin çaldığını duydum. "O bu pencereye kaç dakikada erişebilirdi?"</p>

  <p>"En fazla beş dakikada. Kestirmeden ise üç dakikada."</p>

  <p>"Ama bunu yapabilmesi için köşke daha önce de gelmiş olması ve bahçeyi de iyi bilmesi gerek."</p>

  <p>Melrose başını salladı. "Bu doğru."</p>

  <p>"Acaba bu hafta içinde Bay Ackroyd'a yabancı bir misafir gelmiş mi?"</p>

  <p>"Bunu bize Raymond söyleyebilir," dedim.</p>

  <p>Melrose ilave etti. "Ya da Parker."</p>

  <p>Poirot güldü. "O halde ikisini de çağıralım."</p>

  <p>Önce Raymond geldi. Genç sekreterin Poirot'yla tanışmaktan büyük bir memnunluk duyduğunu fark ettim. "Aramızda yaşadığınızdan hiç haberimiz yoktu. Mösyö Poirot. Sizi çalışırken seyretmek büyük bir zevk olacak. Aa, o da nedir?"</p>

  <p>Poirot'nun usulca koltuğun yerini değiştirmiş olduğunu fark ettim. Şimdi bu Parker'ın tarifettiği şekilde duruyordu. Sekreter neşeyle, "Ne o?" diye sordu. "Kanımı almanız için o berjere mi oturacağım? Ne oluyor?"</p>

  <p>"Bay Raymond, dün gece ceset bulunduğu zaman bu koltuk bu şekilde duruyormuş. Sonra biri bunu yerine itmiş. Bunu siz mi yaptınız?"</p>

  <p>"Hayır. Doğrusu onun bu şekilde durduğunu bile anımsamıyorum. Koltuğu itmekle ipuçlarından birini berbat mı etmişler? Vah vah, yazık."</p>

  <p>Poirot, "Bu önemli değil," dedi. "Ben asıl size şunu sormak istiyordum, Bay Raymond: bu hafta içinde Bay Ackroyd'u görmeye bir yabancı geldi mi?" Sekreter bir an düşündü. "Hayır... Böyle birini anımsamıyorum..." Sonra da kapıda beliren Parker'a baktı. "Sen anımsıyor musun?"</p>

  <p>Uşak da bir an düşündü. "Çarşamba günü bir genç geldi, efendim. Kendisi Curtis firmasındandı sanırım."</p>

  <p>Raymond sabırsızca bir tavırla elini salladı. "A, onu anımsı yorum ama bu beyin sözünü ettiği öyle biri değil." Sekreter, Poirot'ya döndü. "Bay Ackroyd bir diktafon almayı düşünüyordu, böylece işleri daha hızlı yürütecektik. Bir firma temsilcisini buraya yolladı. Ama bundan bir şey çıkmadı. Bay Ackroyd bir türlü kararını veremedi."</p>

  <p>Belçikalı, "Doktorun gördüğü öyle biri değil," dedi. "Teşekkür ederim, Parker." Parker, Raymond'a döndü. "Bay Hammond geldi, efendim. Hemen sizinle konuşmak istiyor." Sekreter, "Hemen geliyorum," dedi. Telaşla dışarı çıkarken de, "O aile avukatı," diye izah etti.</p>

  <p>Poirot, onun arkasından mırıldandı. "Becerikli bir genç bu Raymond."</p>

  <p>"Bay Ackroyd onun daima çok iyi bir sekreter olduğunu söylerdi."</p>

  <p>"Buraya geleli ne kadar oldu?"</p>

  <p>"İki yıl sanırım."</p>

  <p>"İşleri başarıyla yürüttüğü kesin. ne yapıyor?"</p>

  <p>"Golf oynuyor. Yazın da tenis."</p>

  <p>"At yarışlarına meraklı mı?"</p>

  <p>"Sanmıyorum."</p>

  <p>Poirot başını salladı. İlgisi sönmüş gibiydi. Çevresine bakındı. "Görülecek her şeyi gördüm."</p>

  <p>Mırıldandım. "Bu duvarların dili olsaydı da... " Poirot başını salladı. "Dilleri olması yetmez. Gözleri ve kulakları da olması gerek. Fakat..." Eliyle kütüphaneye vurdu. "... eşyaların daima dilsiz olduklarını da sanmayın. Onlar bazen benimle konuşurlar. Sandalyeler, masalar... bana bazı haberler verirler." Kapıya doğru döndü.</p>

  <p>Bağırdım. "Nasıl haberler? Onlar bugün size ne dediler?" Omzunun üzerinden bakarak, neşeyle tek kaşını kaldırdı.</p>

  <p>"Açık pencere. Kilitli bir kapı. Kendi kendine hareket ettiği anlaşılan bir koltuk. Üçüne de, 'Neden?' diye sordum ama bir cevap alamadım." Başını sallayarak göğsünü şişirdi.</p>

  <p>Gülünç bir şekilde kendisini çok önemli bulduğu belliydi. Bir an, acaba o gerçekten iyi bir dedektif mi, diye düşündüm. "Yoksa büyük şöhretini bazı şanslı raslantılara mı borçlu?"</p>

  <p>Galiba Melrose da aynı şeyleri düşünüyordu. Zira adamın kaşları iyice çatılmıştı. "Görmek istediğiniz başka bir şey var mı, Mösyö Poirot?"</p>

  <p>"Bana, hançerin durduğu vitrini göstermek lütfunda bulunur musunuz? Ondan sonra sizi rahatsız edecek değilim."</p>

  <p>Salona giderken, polis müdürünü bir memur çağırdı. Adam, özür dileyerek yanımızdan ayrıldı. Vitrini Poirot'ya ben gösterdim. Belçikalı bunun kapağını bir defa açıp kapattı. Sonra da camlı kapılardan verandaya çıktı. Ben de peşinden gittim.</p>

  <p>O sırada Müfettiş Raglan da evin köşesinde belirdi. Hemen bize doğru geldi. Memnun bir hali vardı.</p>

  <p>"Bu öyle ilgi çekici bir olay değil, Mösyö Poirot. Çok yazık. Bu, kötülüğe sapan bir gencin işledi ği bir cinayet, işte o kadar."</p>

  <p>Poirot'nun yüzünde üzüntülü bir ifade belirdi. "Demek size fazla yardımım dokunmayacak."</p>

  <p>Müfettiş onu avutmaya çalıştı. "Bir daha ki sefere..."</p>

  <p>Belçikalı, "Doğrusu esrarı çabucak çözdünüz," dedi. "Bunu nasıl yaptığınızı öğrenebilir miyim?"</p>

  <p>"Basit... Bay Ackroyd'u en son yeğeni Bayan Flora görmüş. Ona çeyrek kala... Doktor Sheppard ise on buçukta cesedi muayene ettiği zaman adamın en aşağı yarım saat önce öldürülmüş olduğunu söylemiş."</p>

  <p>"Evet," dedim. "Yarım saat ya da daha önce."</p>

  <p>"O halde cinayet on beş dakika içersinde işlendi. Evdekilerin ona çeyrek kalayla on arasında nerede olduklarını saptadım. Hiç kimse çalışma odasının tarafına gelmemiş. Böylece evdekiler temize çıkmış oluyorlar... Şimdi gelelim noktaya...</p>

  <p>Kapıcı kulübesinde kalan kadın - Mary Black - dün gece perdeleri kapatırken Ralph Paton'un bahçe kapısından içeri girerek, eve doğru gittiğini görmüş."</p>

  <p>Çabucak sordum. "Kadın bundan emin mi?"</p>

  <p>"Evet. Delikanlıyı tanıyor. Delikanlı hızla ilerlemiş ve sağa, verandaya giden kestirme yola sapmış."</p>

  <p>Poirot ifadesiz bir yüzle sordu. "Kaçta olmuş bu?"</p>

  <p>Müfettiş ciddi bir tavırla, "Dokuzu yirmi beş geçe," dedi. Kısa bir sessizlik oldu. Sonra Raglan tekrar konuşmaya başladı. "Durum meydanda. Her şey birbirini tutuyor. Ralph Paton dokuzu yirmi beş geçe köşke geliyor. Dokuz buçukta Raymond çalışma odasında birinin para istediğini ve Bay Ackroyd'un da onu reddettiğini duyuyor. Sonra Ralph yine pencereden dışarıya çıkıyor. Bayan Flora gelip, amcasına iyi geceler diliyor. O sırada salon boş. Delikanlı gidip oradan hançeri çalıyor. Tekrar pencereden çalışma odasına giriyor. Ama o sırada ayakkabılarını çıkarmış durumda. Üvey babasını öldürdükten sonra buradan kaçıyor. Fakat hana dönecek cesareti yok. İ stasyona gidiyor ve oradan telefon ediyor... "</p>

  <p>Poirot usulca sordu. "Neden?" Öne doğru eğilmişti. Yeşil gözlerinde acayip bir pırıltı vardı.</p>

  <p>Raglan da şaşırmıştı. Sonunda, "Bu soruyu şu anda cevaplandırmak zor," dedi. "Fakat katiller daima acayip şeyler yaparlar. En zekileri bile budalaca hatalar işler. Haydi gelin, size o ayak izlerini göstereyim... "</p>

  <p>Peşinden çalışma odasının penceresinin önüne gittik. Raglan orada bekleyen memurlardan bir çift ayakkabı aldı. Bunları izlerin üzerine koydu. "Bakın tıpatıp uyuyor... Tabii izleri bırakan bu ayakkabılar değil. Fakat Ralph Paton'un ayaklarmdakiler de bunların eşiymiş."</p>

  <p>Poirot mırıldandı. "Lastik tabanlı ayakkabısı olan çok."</p>

  <p>Müfettiş, "Orası öyle," dedi. "Başka deliller olmasaydı bu ayak izlerinin üzerinde fazla durmazdım."</p>

  <p>Poirot düşünceli bir şekilde başını salladı. "Ralph Paton, aleyhinde bu kadar delil bıraktığına göre delinin biri olmalı... "</p>

  <p>"Aslında gece hava açık ve kuruydu. Fakat bu tarafta toprağın içindeki bir kaynak taşmış ve çevreyi ıslatmış sanırım... "</p>

  <p>Poirot'yla birlikte yolda biraz ilerlediler. O tarafta da altı lastik ayakkabıların bıraktığı izler vardı.</p>

  <p>Raglan güldü. "Tabii. Bu tarafta bir sürü kadın dolaşmış. Erkek de. Çünkü eve giden en kısa yol bu."</p>

  <p>Poirot başını salladı. Fakat gözlerini daha ilerideki bir yazlık pavyona dikmişti. Raglan yanımızdan ayrılıncaya kadar sesini çıkarmadı. Müfettiş uzaklaşınca da bana döndü. Gözlerinde muzipçe bir pırıltı vardı. "Tanrı'nın sizi Hastings'in yerini almanız için bana yolladığı kesin. Yanımdan ayrılmadığınızı görüyorum. Gidip sizinle şu yazlık pavyona bir bakalım mı?"</p>

  <p>Pavyonda Poirot, beni çok şaşırtan bir şekilde hareket etti. Yerlere yattı, kalktı. İki büklüm oldu. Nihayet zaferle bağırarak, koltukların birinin yanından bir şey aldı. Heyecanla, "Nedir o?" diye bağırdım. "Ne buldunuz?"</p>

  <p>Gülerek, avucunu açtı. Dikkatle baktım. Elinde beyaz bir kumaş parçası vardı. Dikkatle baktıktan sonra omzumu silktim. "Beyaz bir mendilden yırtılmış bir parça."</p>

  <p>Cevap vermeyerek, atıldı. Bu sefer de bir tüy aldı. Galiba küçük bir kaz tüyüydü bu. Zaferle, "Ya buna ne dersiniz?" diye haykırdı. "Buna ne dersiniz?" Hayretle ona bakıyordum.</p>

  <p>Poirot tüyü cebine attıktan sonra tekrar beyaz mendil parçasına baktı. "Mendil... Fakat mendillerin hiçbir zaman kolalanmadıklarını unutmayın... " Bana zaferle başını sallayarak, parçayı dikkatle cebine soktu.</p>

  <p><span class="t1">&nbsp;</span></p>
</body>
</html>
