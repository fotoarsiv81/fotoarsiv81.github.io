<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Yirmidördüncü Bölüm: Ralph Paton'un Hikâyesi</title>
</head>

<body>
  <h2 class="h21">Yirmidördüncü Bölüm: Ralph Paton'un Hikâyesi</h2>

  <p>Benim için sıkıntılı ve endişeli bir andı bu. Diğerleri ise hayretle bağırışıp duruyorlardı. Sonra Ralph Paton karısına yaklaşarak onun elini tuttu. Poirot'nun bana bakarak, parmağını salladığını fark ettim. "Geçenlerde bir masanın başında altı kişiydik. Onları sırlarını saklamakla suçladım. Dördü sonradan bunları açıkladılar. Fakat Dr. Sheppard ağzını açmadı. Ama ben başından beri durumdan kuşkulanıyordum. Cinayet gecesi doktor köşkten ayrılır ayrılmaz doğru Üç Domuz Hanı'na koşmuştu. Ralph'i orada bulacağını umuyordu. Fakat genç adam handa değildi. Kendi kendine, 'Ya Doktor, Ralph'e dönüşte yolda rastladıysa,' dedim. Dr. Sheppard, Ralph'in en güvendiği dostuydu. Ve kendisi cinayet yerinden geliyordu. Her şeyin genç adamın aleyhinde olduğunu da fark etmişti. Hatta belki de o halkın bildiklerinden daha fazla şeyler biliyordu..." Üzüntüyle, "Öyle," diye içimi çektim. "Artık her şeyi itiraf etmem iyi olacak. O akşamüzeri Ralph'i.görmeye gittim. Önce bana açılmak istemedi. Sonra gizlice evlendiğini ve başının dertte olduğunu itiraf etti. Cinayet ortaya çıkınca hemen Ralph'den kuşkulanacaklarını anladım. Ya da ondan değilse bile sevdiği kız dan kuşkulanacakları. O gece durumu Ralph'e açık açık anlattım. Karısı aleyhinde tanıklık etmek zorunda kalabileceğini anlayınca hemen karannı verdi. Yani... " Tereddütle durakladım. Ralph benim yerime konuştu. "Kaçmaya karar verdim... " Poirot güldü. "Ve doktor sizi başarıyla sakladı." Raymond sordu. "Nereye? Kendi evine mi?" Poirot, "Hayır.hayır," diye cevap verdi. "Kendi kendinize benim sorduğum soruyu tekrarlamalısınız?</p>

  <p>Doktor genç bir adamı nereye saklardı.</p>

  <p>Yakında bir yer olmalıydı. Yani Cranchester kasabasında. Bir otele mi? Hayır.</p>

  <p>Bir pansiyona mı? Ne münasebet! Nereye öyleyse? Hah, tamam. Bir hastaneye? Akıl hastaları için olan bir kliniğe. Bu teorimin doğru olup olmadığını anlamak için geri zekâlı bir yeğen icat ettim. Matmazel Sheppard'a onu yatırmak için uygun bir yer sordum. O da bana Cranchester yakınındaki iki hastanenin adresini verdi. Ağa beyi de hastalarını oraya yatırıyordu. Oralarda soruşturma yaptım. Evet, doktor cumartesi sabahı erkenden bunlardan birine bir hastasını getirmişti. Bu Ralph Paton'du tabii. Onu alıp evime getirdim. Bay Paton, dün sabah erken saatlerde buraya geldi."</p>

  <p>Ona üzüntüyle baktım. "Caroline'm Adalet Bakanlığı uzmanı. Durumu hiç sezmedim." Poirot, "Yazılarımızdan bahsederken neden ikinci planda kaldığınızı söylediğimi şimdi anladınız mı?" dedi. "Yazdıklarınız doğruydu ama her şeyi açıklamamıştınız."</p>

  <p>Ben, münakaşa edemeyecek kadar uyanmıştım.</p>

  <p>Ralph, "Doktor kadar sadık bir dost bulunamaz," diye başını salladı. "En güç durumda kaldığım bir sırada bana canla başla yardım etti. Fakat aslında Mösyö Poirot'nun dediği gibi ortaya<br />
  çıkmalı ve polisle konuşmalıydım."</p>

  <p>Raymond sabırsızca, "Artık o gece olanları öğrenebiliriz," dedi.</p>

  <p>Ralph, "Olanları zaten biliyorsunuz," diye cevap verdi. "Yazlık pavyondan ona çeyrek kala ayrıldım. Ne yapacağımı düşünerek etrafta dolaştım durdum. Beni destekleyecek şahidim yok. Fakat üvey babamın çalışma odasına gitmediğime ve ona dokunmadığıma yemin ederim."</p>

  <p>Raymond mırıldandı. "Şahit olmaması kötü... Çok kötü..."</p>

  <p>Poirot neşeyle, "Ama bu durumu basitleştiriyor," dedi. "Ralph Paton'un kurtulması için asıl katilin suçu itiraf etmesi gerek." Gülümseyerek bize baktı.</p>

  <p>"Çok ciddiyim... Gördüğünüz gibi bu gece Müfettiş Raglan'ı çağırmadım. Çünkü bu gece ona bildiklerimi söylemek istemiyordum." Öne doğru eğildi ve o anda da bütün tavırları değişti. Şimdi karşımızda tehlikeli bir adam vardı. "Sana söylüyorum... Ben, Roger Ackroyd'u kimin öldürdüğünü biliyorum.</p>

  <p>O şimdi bu odada. Bu sözlerim de ona. Yarın her şeyi Müfettiş Raglan'a açıklayacağım. Anlıyor musun?"</p>

  <p>Derin, elektrikli bir sessizlik oldu... O sırada başında kocaman boneli hizmetçi kadın içeri girerek, Poirot'ya bir telgraf uzattı. Belçikalı bunu çabucak açtı. Blunt, birdenbire, "Demek katil aramızda," dedi. "Onun kim olduğunu bildiğinizden emin misiniz?"</p>

  <p>"Artık daha da eminim." Poirot elindeki kâğıdı işaret etti. Raymond çabucak, "O nedir?" diye sordu.</p>

  <p>"Bir telgraf... Bu, Amerika'ya gitmekte olan bir gemiden çekilmiş." Tekrar derin bir sessizlik oldu.</p>

  <p>Sonra Poirot ayağa kalkarak, selam verdi. "Bayanlar ve baylar, küçük toplantımız sona erdi. Unutmayın... Yarın her şeyi Müfettiş Raglan'a anlatacağım."</p>

  <p><span class="t1">&nbsp;</span></p>
</body>
</html>
