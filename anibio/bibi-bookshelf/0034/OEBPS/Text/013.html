<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Onbirinci Bölüm: Poirot'nun Ziyareti</title>
</head>

<body>
  <h2 class="h21">Onbirinci Bölüm: Poirot'nun Ziyareti</h2>

  <p>Ertesi gün öğleden sonra Marby Köşkü'nün kapısını çalarken bir hayli endişeliydim. Poirot neyi meydana çıkaracağımı umuyordu? Bu işi neden bana vermişti?</p>

  <p>Beni büyük bir salona aldılar. Ben duvardaki güzel bir resme bakarken de Bayan Folliot içeri girdi. Uzun boylu, tatlı tebessümlü, kıvırcık kahverengi saçlı bir kadındı. Tereddütle, "Dr. Sheppard," dedi.</p>

  <p>"Evet," diye cevap verdim. "Sizi bu şekilde rahatsız ettiğim için özür dilerim. Fakat vaktiyle yanınızda çalışan Ursula Bourne adlı bir hizmetçisi hakkında bilgi edinmek istiyordum."</p>

  <p>Kızın adını duyar duymaz kadının tebessümü de kayboldu. O eski nazik tavırları da kalmamıştı. "Ursula Bourne mu?"</p>

  <p>"Evet, evet. Belki kendisini anımsamıyorsunuz?"</p>

  <p>"Çok iyi anımsıyorum."</p>

  <p>"Bana onun hakkında bilgi verebilir misiniz?"</p>

  <p>"Bilgi mi?"</p>

  <p>"Evet. Nereden gelmişti? Ailesi kimdi? Böyle şeyler işte."</p>

  <p>Bayan Folliot'un tavırları daha da soğuklaştı. "Bu konularda hiçbir bilgim yok."</p>

  <p>"Size gelmeden önce kimin yanında çalışıyordu?"</p>

  <p>"Korkarım anımsamıyorum." Şimdi kadının öfkeli gibi bir hali vardı. Bana aşina gelen bir tavırla başını arkaya attı. "Bütün bu soruları sormanız gerekiyor mu?" Hayretle, biraz da özür diler gibi, "Hayır, hayır, değil," diye cevap verdim. "Bu soruları cevaplandırmaktan kaçınacağınızı sanmıyordum. Affedersiniz." Kadınm öfkesinin yerini yine tereddüt aldı. "Kaçındığım yok. Neden kaçınayım? Yalnız bütün bunlar çok garip."</p>

  <p>Kadının bana hiçbir şey söylemek niyetinde olmadığı belliydi. Kendisinden tekrar özür dileyerek, köşkten ayrıldım.</p>

  <p>Birkaç hastamı ziyaret ettikten sonra altıya doğru eve döndüm. Caroline çay masasının başında oturuyordu. Yüzünde zafer dolu bir ifade vardı.</p>

  <p>Ben koltuğuma yerleşir yerleşmez, hemen, "James," dedi. "Çok İlginç saatler geçirdim."</p>

  <p>"Ya?" diye mırıldandım. "Bayan Ganett mi geldi? Bayan Ganett, ileri gelen dedikodu kumkumalarımızdan biridir."</p>

  <p>Caroline bağırdı. "Hayır! Mösyö Poirot geldi. E, buna ne dersin?"</p>

  <p>Diyecek birçok şey vardı ama bunları kardeşime söylemek niyetinde de değildim. "Neden gelmiş?" diye sordum.</p>

  <p>"Beni görmek için tabii. Seninle iyice ahbap olduğu için benimle de görüşmek istemiş."</p>

  <p>"Nelerden söz etti?"</p>

  <p>"Karıştığı ilgi çekici olaylardan. Örneğin bir Grandüşesi bir skandaldan kurtarmış."</p>

  <p>"Cinayetten söz açmadınız mı?"</p>

  <p>"A, tabii. Bu köyde bahsedilecek başka ne var? Bazı noktalarda Mösyö Poirot'nun hatalarını düzelttim. Bana çok iyi bir dedektif olabileceğimi söyledi... Biliyor musun, Mösyö Poirot, Ralph'in hemen bulunmasının önemli olduğu nu düşünüyor. Onun gelmesini ve o gece olanları anlatmasını istiyor. Ortadan kaybolmasının resmi soruşturmada kötü bir tepki yapacağını söylüyor."</p>

  <p>"Peki sen bütün bunlara ne cevap verdin?"</p>

  <p>Caroline kendisini çok önemli bulduğunu belirten bir tavırla, "Kendisini haklı bulduğumu söyledim," dedi. "Ayrıca köydekilerin bundan bahsetmeye başladıklarını da ilave ettim."</p>

  <p>Sert bir sesle, "Caroline," diye bağırdım. "Poirot'ya koruda duyduğun konuşmayı da anlattın mı?"</p>

  <p>Caroline gülümseyerek, "Tabii," dedi.</p>

  <p>Ayağa kalkarak odada dolaşmaya başladım. "Ne yaptığının farkında olduğunu umarım. Ralph Paton'un boynuna ilmeği geçirmektesin."</p>

  <p>Caroline'm kılı bile kıpırdamadı. "Ne münasebet! Ona bundan söz etmemiş olmana da şaştım."</p>

  <p>"Söylememeye bilhassa dikkat ettim," dedim. "Ben o çocuğu severim."</p>

  <p>"Ben de öyle. İşte onun için saçmaladığını söylüyorum ya. Cinayeti Ralph'in işlemediğinden eminim. Onun için bazı gerçeklerin ortaya çıkmasının ona hiçbir zararı dokunmaz. Ayrıca Mösyö Poirot'ya elimizden geldiği kadar yardım da etmeliyiz. Düşünsene. Herhalde Ralph, cinayet sırasında da yine o konuştuğu kızla beraberdi. Böylece delikanlı cinayet saatinde çalışma odasında olmadığını ispat edebilir."</p>

  <p>Homurdandım. "Madem Ralph'in tanığı var, o halde kendisi neden ortaya çıkmıyor?" Caroline zekice bir tavırla, "Kızın başını derde sokmak istemiyor da ondan," diye cevap verdi. "Fakat Poirot kızı bulur ve ona gerçeği açıklamasının görevi olduğunu söylerse o zaman her şey düzelir. Kız kendi isteğiyle polise giderek, Ralph'i temize çıkarır."</p>

  <p>"Romantik bir peri masalı uydurmuşsun," dedim. "Berbat romanlara çok meraklısın, Caroline. Bunu sana her zaman söylüyorum." Tekrar koltuğuma çöktüm. "Poirot sana başka soru sordu mu?"</p>

  <p>"Evet. O sabah kimlerin geldiğini öğrenmek istedi. Ben de<br />
  bunları ona saydım. Son hastanın da "</p>

  <p>Kulaklarıma inanamadım. "Hastalarımı mı?" Caroline zaferle bağırdı. "Bayan Russel olduğunu söyledim."</p>

  <p>Sanki anlamamış gibi, "Ne demek istiyorsun?" diye mırıldandım. "Bayan Russel neden bana gelip, dizini göstermesin?"</p>

  <p>Caroline, "Dizi," diye dudak büktü. "Püf. Seninle benim dizlerim ne kadar ağrıyorsa, onunki de o kadar ağrıyor. O kadın başka bir şeyin peşindeydi." Sordum. "Neyin?"</p>

  <p>Caroline bunu bilmediğini itiraf etmek zorunda kaldı. "Fakat Mösyö Poirot'nun da bunu öğrenmeye çalıştığından emin olabilirsin. O kadında insanı şüphelendiren bir şeyler var. Poirot da bunun farkında."</p>

  <p>"Bayan Cecil Ackroyd da dün bana aynı şeyi söyledi," dedim.</p>

  <p>Caroline anlamlı anlamlı, "Ah," diye mırıldandı. "Bayan Ackroyd, İşte bir tane daha."</p>

  <p>"Bir tane daha ne?"</p>

  <p>Caroline bana izahat vermeye yanaşmadı. Başını birkaç defa sallandıktan sonra yemeğe oturmak üzere giyinmek için yukarı çıktı.</p>

  <p>Ben düşünüyordum. "Poirot gerçekten Bayan Russel hakkında bilgi almaya mı gelmişti? O sabah kadının halinde şüphe uyandıracak bir şey yoktu. Yalnız... sözü döndürüp dolaştırıp zincirlere getirdi. Ama bu da önemli değil. Neticede Ackroyd, zehirlenmedi. Ama kadının o konuda sorular sorması biraz garipti... "</p>

  <p>Caroline'm merdivenin yukarsından seslendiğini duydum. "James, giyinsene. Yemeğe geç ineceksin sonra!"</p>

  <p>Şömineye kömür atarak, boynunu büküp yukarı çıktım.</p>

  <p>Evde huzura kavuşabilmek için bazı şeylere katlanmak gerek...</p>

  <p><span class="t1">&nbsp;</span></p>
</body>
</html>
