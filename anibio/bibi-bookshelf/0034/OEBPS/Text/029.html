<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Yirmiyedinci Bölüm: Özür</title>
</head>

<body>
  <h2 class="h21">Yirmiyedinci Bölüm: Özür</h2>

  <p>Saat sabahın beşi. Çok yorgunum ama işimi de bitirdim. Kolum yazı yazmaktan ağrıyor.</p>

  <p>Notlarımın sonu biraz acayip oldu. Halbuki ben bunu ileride bir gün Poirot'nun bir başarısızlığı olarak yayınlamak niyetindeydim. Olaylar ne garip şekilde gelişiyor, değil mi?</p>

  <p>Ta başlangıçtan beri içgüdülerim bana kötü şeyler olacağını haber veriyordu. Bunu Bayan Ferrars'la Ralph Paton'u baş başa konuşurlarken gördüğüm zaman hissettim ilk önce. O zaman kadının Ralph'e şantaj sorununu anlatacağını sandım.</p>

  <p>O konuda yanılmışım. Fakat o fikri Ackroyd'la o gece çalışma odasına girinceye kadar belleğimden atamadım. Sonra o bana gerçeği söyledi.</p>

  <p>Zavallı Ackroyd. Ona bir fırsat verdiğim için memnunum. Kendisini o. mektubu okumaya zorladım. Bunun için ısrar ettim. Ama... Samimi olmalıyım? İçin için, onun gibi inatçı bir adamın mektubu hiç okumamasının daha iyi olacağını düşünmüyor muydum? Psikolojik bakımdan adamın o geceki endişeli hali gerçekten ilgi çekiciydi. Ackroyd tehlikenin çok yakın olduğunu seziyordu. Ama buna karşın benden hiçbir zaman kuşkulanmadı.</p>

  <p>Hançeri sonradan akıl ettim. Yanımda uygun bir silah getirmiştim ama hançeri vitrinde görünce benim olduğu anlaşılmayan bir şeyin daha işe yarayacağını düşündüm.</p>

  <p>Galiba ta başından beri Ackroyd'u öldürmeyi düşünüyordum. Bayan Ferrars'm öldüğünü öğrenir öğrenmez, kadının her şeyi Ackroyd'a açıklamış olduğundan emindim. Ona sokakta rastladığım zaman da adamın öyle telaşlı, sinirli bir hali vardı ki gerçeği bildiğini sandım. Ama buna bir türlü inanmayı istemiyor, diye düşündüm. Bana da kendimi temize çıkarma şansı verecek.</p>

  <p>Onun için eve giderek hazırlığımı yaptım. Keşke sorun sadece Ralph'le ilgili olsaydı... Ama bunun da bir zararı olmayacaktı. Ackroyd diktafonu iki gün önce düzeltmem için bana vermişti. Bir yeri bozulmuştu. Ackroyd diktafonu firmaya geri göndermeyi düşünüyordu. Onu diktafonu onarmak için bana vermeye ikna ettim. Diktafona istediğim ilaveyi yaptım ve bunu o gece çantama koyarak köşke götürdüm.</p>

  <p>Bir yazar olarak kendimi beğeniyorum. Şu cümlelerden daha güzeli olabilir mi? "Mektuplar dokuza yirmi kala getirildi. Dokuza on kala Ackroyd'un yanından ayrıldığım zaman mektup hâlâ okunmamıştı. Eiim tokmakta tereddütle durarak arkama baktım. Acaba yapmayı unuttuğum bir şey var mıydı?"</p>

  <p>Bu sözlerin hepsi de doğruydu. Fakat, ya ilk cümleden sonra arka arkaya birkaç yıldız koysaydım. O zaman biri; o aradaki on dakika içinde neler olduğunu kendi kendisine sorar mıydı acaba?</p>

  <p>Kapıdan dönüp tekrar odaya baktığım zaman memnun oldum. Yapılacak her şeyi yapmıştım. Diktafon pencerenin önündeki masanın üzerindeydi. Saat dokuz buçukta çalışmaya başlayacak şekilde ayarlanılmıştı bu. Koltuk da onu gözlerden gizleyecek şekilde öne doğru çekilmişti.</p>

  <p>Açıkçası kapıdan çıkınca Parker'la burun buruna gelmek beni bir hayli sarstı o gece. Bunu açık açık da yazdım o zaman.</p>

  <p>Sonra, Parker'ı polise telefon etmesi için gönderdiğim zaman da yaptıklarımı şöyle anlattım. "Yapılacak bir iki basit şeyi yaptım..." Evet, o zaman sadece diktafonu çantama attım ve koltuğu da geri yerine ittim. Parker'ın berjerin yerini fark edeceği hiç aklıma gelmedi. Mantık açısından onun cinayet yüzünden çok şaşırması ve gözünün cesetten başka hiçbir şeyi görmemesi gerekti. Ama iyi yetiştirilmiş bir uşağın böyle şeyleri fark edeceğini bilmeliydim.</p>

  <p>Keşke Flora'nın, amcasını saat ona çeyrek kala sağ salim gördüğünü söyleyeceğini önceden bilseydim! Açıkçası bu beni fazla şaşırttı. Zaten olay boyunca bir hayli şey beni hayrete düşürdü. Herkes bu işe karışmış gibiydi.</p>

  <p>Günlerce en çok kardeşim Caroline'dan korktum. Onun durumu sezmesinden korkuyordum. Geçenlerde onun benim "zayıf taraflarımdan" söz etmesi de çok acayipti...</p>

  <p>Neyse, o gerçeği hiçbir zaman bilmeyecek. Poirot'nun dediği gibi bir tek çıkar yol var...</p>

  <p>Ona güvenebilirim. O ve Müfettiş Raglan aralarında bu işi hallederler. Caroline'in işin iç yüzünü bilmesini hiçbir zaman istemem. Zira o beni sever. Sonra çok da gururlu bir kadındır... Ölümüm onu çok sarsacak. Ama böyle şeyler de geçer...</p>

  <p>Yazım sona erince, bütün bu kâğıtları bir zarfa koyacak ve üzerine de Poirot'nun adresini yazacağım.</p>

  <p>Ondan sonra?... Herhalde en iyisi fazla uyku ilacı. Bir bakıma adilce bir şey olur bu. Ama aslında Bayan Ferrars'm ölümünden kendimi sorumlu tuttuğum da yok. Onun ölümü kendi yaptıklarının bir sonucuydu. Kadına hiç acımıyorum.</p>

  <p>Kendime de acımadığım gibi... Evet, en iyisi uyku ilacı.</p>

  <p>Fakat, keşke Poirot kendi kendisini emekliye ayırıpta ve kabak yetiştirmek için kalkıp buraya gelmeseydi...</p>

  <p><span class="t1">&nbsp;</span></p>

  <p><span class="t1">&nbsp;</span></p>

  <p><span class="t1">SON</span></p>

  <p>&nbsp;</p>
</body>
</html>
