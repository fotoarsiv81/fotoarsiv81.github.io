<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Ondokuzuncu Bölüm: Flora Ackroyd</title>
</head>

<body>
  <h2 class="h21">Ondokuzuncu Bölüm: Flora Ackroyd</h2>

  <p>Ertesi sabah hastalarımdan dönerken Müfettiş Raglan beni durdurdu. "Günaydın, Doktor Sheppard. Charles Kent cinayet gecesi gerçekten o meyhanedeymiş. Orada çalışan garson kız onu anımsıyor. Beş kişinin fotoğrafı arasından Kent'inkini hemen seçiverdi. Bara geldiği zaman ona çeyrek varmış. Meyhane de köşkten epey uzakta. Garson kız, Kent'de bir hayli para olduğunu da söyledi. Adam cebinden avuçla para çıkarmış. Kız onun gibi kılıksız bir gençte o kadar para olmasına şaşmış. Kentin ayağındaki botlar dökülüyormuş adeta."</p>

  <p>"Delikanlı Fernly'ye neden gittiğini söylememekte hâlâ inat mı ediyor?"</p>

  <p>"Katır kadar inatçı. Bu sabah LiverpooPla telefonla konuştum."</p>

  <p>"Poirot, Kent'in köşke neden gittiğini bildiğini söylüyor," diye mırıldandım. Müfettiş heyecanla bağırdı. "Sahi mi?"</p>

  <p>Alayla, "Evet," dedim. "Delikanlı Kent'de doğduğu için köşke gitmiş."</p>

  <p>Raglan bir an bana şaşkın şaşkın baktı. Sonra da sansara benzeyen yüzünde bir gülücükle elini alnına götürdü. "Biraz bunamış o. Ya da çıldırmış. Belki de irsi bu. İşte bu yüzden kalkıp bu köye yerleşmiş. Yeğeni de delinin biriymiş." Şaşırmak sırası bana gelmişti. "Poirot'nun yeğeni mi?"</p>

  <p>"Evet. Size ondan hiç söz etmedi mi? Zavallı genç, çok uysalmış ama iyice de deliymiş."</p>

  <p>"Bunu size kim söyledi?"</p>

  <p>Raglan tekrar güldü. "Kız kardeşiniz, Bayan Sheppard. Bana her şeyi o anlattı." Doğrusu Caroline şaşılacak bir kadın. Başkalarının aile sırlarını öğrenmedikçe kesinlikle rahat edemiyor. Ne yazık ki ona dilini tutmasını hiçbir zaman öğretemedim. Öğrendiği sırları çevreye yaymasına engel olamıyorum. Arabanın kapısını açtım. "Binin, müfettiş bey, Larches'a gidip, bu son haberi Poirot'ya verelim."</p>

  <p>"İyi olur... Adam belki deli ama bana parmak izleri konusunda verdiği ipucu gerçekten çok işe yaradı. Kentli adam hakkında saçma sapan şeyler söylüyor ama kim bilir? Belki ondan da faydalı bir şey çıkar."</p>

  <p>Poirot bizi her zamanki nezaketiyle karşıladı. Sonra da oturup Raglan'ı dikkatle dinledi.</p>

  <p>Müfettiş sözlerini bitirince sıkıntıyla içini çekti. "Artık Kent'i cinayetle suçlayamayız, Mösyö Poirot. O, cinayet sırasında başka yerdeymiş."</p>

  <p>"Kendisini serbest mi bırakacaksınız?"</p>

  <p>"Yapabileceğimiz başka bir şey yok ki. Herhalde onu, üzerinde fazla para bulundurduğu için içeriye tıkamayız."</p>

  <p>Poirot'nun yüzünde düşünceli bir ifade belirmişti. "Ben sizin yerinizde olsaydım, Charles Kent'i hemen serbest bırakmazdım."</p>

  <p>Raglan ona hayretle baktı. "Ne demek istiyorsunuz?"</p>

  <p>"Onu hemen bırakmayın."</p>

  <p>"Onun cinayetle bir ilişkisi olduğunumu düşünüyorsunuz?"</p>

  <p>"Pek sanmıyorum ama henüz emin olamayız."</p>

  <p>"Size daha demin söyledim..."</p>

  <p>Poirot itiraz eder gibi elini kaldırdı. "Biliyorum, biliyorum. Anlattıklarınızı duydum. Ben ne sağırım, ne de aptal. Fakat açıkçası siz bu soruna ters açıdan bakıyorsunuz?" Raglan şaşkın bir tavırla gözlerini ona dikmişti. "Bunu nereden çıkardığınızı anlıyamadım. Buraya bakın... Bay Ackroyd, ona çeyrek kala hayattaydı. Bunu kabul ediyorsunuz, değil mi?"</p>

  <p>Belçikalı bir an ona baktı. Sonra da gülerek başını salladı. "Ben kanıtlanmamış olan hiçbir şeyi kabule yanaşmam."</p>

  <p>"Ama bu ispat edildi. Bayan Flora'nm sözlerini duydunuz."</p>

  <p>"Kız, amcasına 'İyi geceler,' dilediğini söylüyor. Ama her zaman güzel bir kızın bana söylediklerine inanmam. Hatta o harikulade güzel ve sevimli de olsa..."</p>

  <p>"Allah, Allah! Fakat Parker kızın odadan çıktığını görmüş."</p>

  <p>"Hayır!" Poirot'nun sesi birdenbire sertleşti. "Parker bunu görmemiş! Bunu geçen gün yaptığım ufak bir deney sonunda anladım. Anımsıyorsunuz, değil mi, doktor? Parker, kızı kapının önünde görmüş. Bayan Flora'nm bir eli de tokmaktaymış. Uşak, kızın odadan çıktığını görmemiş."</p>

  <p>"Peki... o halde kız nereden geliyordu?"</p>

  <p>"O kısa merdivenden inmişti sanırım."</p>

  <p>"Merdivenden mi?"</p>

  <p>"Evet, ben öyle düşünüyorum."</p>

  <p>"Evet o kısa merdivenlerden sadece Bay Ackroyd'un yatak odasına çıkılıyor."</p>

  <p>"Tabii."</p>

  <p>Müfettiş hâlâ hayretle bakıyordu. "Demek kızın amcasının yatak odasına çıktığını düşünüyorsunuz? Öyle de olsa ne çıkar? Kız neden bu yüzden yalan söylesin?"</p>

  <p>"Evet, bütün sorun da bu ya. Bu, kızın yatak odasında yaptıklarına bağlı. Öyle değil mi?"</p>

  <p>"Yani... Paradan mı söz ediyorsunuz? Yoksa... o kırk sterlini Bayan Flora'nm çaldığını mı söylemek istiyorsunuz?"</p>

  <p>Poirot, "Kızla annesinin sıkıntılı bir yaşam sürdüklerini unutmayın," diye cevap verdi. "Roger Ackroyd para bakımından biraz acayip bir insandı. Çok tutumluydu. Belki de kız biraz para bulmak zorunda kalmış, ne yapacağını bilmiyordu.</p>

  <p>Sonra... Amcasının odasından kırk sterlini aldı. Kısa merdivenden inerken bardak şıkırtısı duydu. Hemen Parker'ın geldiğini anladı. Paranın çalındığı ortaya çıktığı takdirde, uşak da kızın merdivenden indiğini anımsayacaktı tabii. Flora, çabucak çalışma odasının kapısına doğru koştu. Sanki oradan çıkıyormuş gibi bir elini kapının tokmağına koydu. Ve aklına ilk gelen şeyi söyledi. Yani Ackroyd'un o akşam daha önce verdi ği emri yineledi. Ondan sonra da kendi odasına çıktı." Müfettiş ısrar etti. "Ama sonradan kızın durumu, gerçeği açıklamasının ne kadar önemli olduğunu anlamış olması da gerek. Zira her şey Bayan Flora'nın sözlerine dayanıyor."</p>

  <p>Poirot alaycı bir tavırla gülümsedi. "Ondan sonra gerçeği açıklamak Bayan Flora için bir hayli güçleşti. Önce kendisine bir hırsızlık olduğu ve polisin kendisiyle konuşmak istediği söylendi. Tabii kız da o zaman kırk sterlinin çalındığının ortaya çıktığını sandı. Kendisini kurtarmak için aynı öyküyü yinelemekten başka çaresi yoktu. Amcasının öldüğünü öğrenince de paniğe kapıldı. Şimdi genç kızlar öyle kolay kolay bayılmıyorlar, Müfettiş Raglan," Bir an durdu. "Artık Flora'nın ya gerçeği söylemesi ya da hep aynı öyküyü yinelemesi gerekti. Genç ve güzel bir kız hırsız olduğunu itiraftan da pek hoşlanmaz. Özellikle kendisini beğendirmeye çalıştığı birinin karşısında."</p>

  <p>Raglan yumruğunu masaya indirdi. "Buna inanamam. Olanaksız bu! Ve siz... Bunu başından beri biliyordunuz, öyle mi?"</p>

  <p>Poirot, "Bu ihtimal daha başlangıçta aklıma geldi," diye itiraf etti. "Ben Bayan Flora'nın bizden bir şey sakladığından emindim. Sorunu anlamak için size söz ettiğim o küçük deneyi yaptım. Dr. Sheppard da o sırada yanımdaydı."</p>

  <p>Acı acı, "Bu deneyin Parker'la ilgili olduğunu söylemiştiniz," diye anımsattım. Poirot özür diler gibi, "Dostum," dedi. "Size o sırada da dediğim gibi... İnsanın bir şeyler söylemesi gerek."</p>

  <p>Müfettiş ayağa kalktı. "Yapılacak bir tek şey var. Hemen gidip kızla konuşmalıyız. Benimle köşke gelir misiniz Mösyö Poirot?"</p>

  <p>"Tabii. Dr. Sheppard bizi oraya arabasıyla götürür." Buna hemen razı oldum tabii. Köşkte Genç Bayan Ackroyd'u sorunca bizi hemen bilardo odasına götürdüler. Flora'yla Hector Blunt, pencerenin önündeki divanda oturuyorlardı.</p>

  <p>Müfettiş, "Günaydın, Bayan Ackroyd," dedi. "Sizinle baş başa bir iki kelime konuşabilir miyiz?"</p>

  <p>Blunt hemen ayağa kalkarak kapıya doğru gitti.</p>

  <p>Flora endişeyle, "Ne var?" diye sordu. "Gitmeyin, Bay Blunt?" Müfettişe döndü. "O kalabilir değil mi?"</p>

  <p>Raglan alaycı bir tavırla, "Siz nasıl isterseniz," dedi. "Görevim gereği size bir iki soru sormak zorundayım. Fakat bunu siz yalnızken yapmayı tercih ederim. Sizin de böyle isteyeceğinizi sanıyorum."</p>

  <p>Flora dikkatle müfettişe baktı. Yüzünün bembeyaz kesildiğini fark ettim. Sonra Blunt'ş döndü. "Kalmanızı istiyorum... Lütfen... Müfettiş bana ne söyleyecekse, sizin de bunları duymanız iyi olur."</p>

  <p>Raglan omuzlarını silkti. "Madem öyle istiyorsunuz... şimdi... Bay Poirot bana bir şey söyledi. Cuma gecesi Bay Ackroyd'u çalışma odasında görmediğinize inanıyor. O gece sizin amcanızın yatak odasına çıkan merdivenlerden indiğinize ve o sırada Parker'ın geldiğine inanıyor."</p>

  <p>Flora dönüp Poirot'ya baktı. Belçikalı başını salladı. "Geçen gün masanın başında otururken, sizden benden hiçbir şey saklamamanızı rica ettim, matmazel.</p>

  <p>Sizden bunu rica ettim. Fakat Baba Poirot, kendisinden saklanılan&nbsp; şeyleri&nbsp; de&nbsp; öğrenir.&nbsp; Ama yine&nbsp; de durumunuzu kolaylaştırmaya çalışacağım. O parayı siz aldınız, değil mi?"</p>

  <p>Blunt bağırdı. "Para!" Uzun bir sessizlik oldu.</p>

  <p>Sonra Flora dikleşerek konuşmaya başladı. "Mösyö Poirot haklı. O parayı ben aldım. Evet, ben bir hırsızım. Aşağılık, bayağı bir hırsız. Artık bunu hepiniz de biliyorsunuz. Bunun açığa çıktığına da seviniyorum. Şu son günler benim için bir karabasandan farksızdı." Birdenbire divana çökerek, elleriyle yüzünü kapattı. Şimdi parmaklarının arasından boğuk bir sesle konuşuyordu. "Buraya geldi ğimden bu yana nasıl bir yaşam sürdüğümü bilmiyorsunuz. Bazı şeyler istiyor, bu yüzden planlar yapıyor, yalan söylüyordum. Borca giriyor, bunları ödeyeceğime dair söz veriyordum. Bütün bunları düşündüğüm zaman kendimden nefret ediyordum. Ralph'le bizi birbirimize yakınlaştıran da bu oldu. İkimiz de zayıftık. Onu anlıyor ve kendisine acıyordum. Çünkü için için ben de onun eşiydim. İkimiz de tek başımıza ayakta duracak kadar güçlü değildik. Zayıf, acınacak, hor görülecek yaratıklardık!" Blunt'a bir göz atarak, ayağını yere vurdu. "Neden bana öyle bakıyorsunuz? Sanki kulaklarınıza inanmıyormuşsunuz gibi bir haliniz var! Belki hırsızım ama artık kendime geldim. Şimdi yalan söylemiyorum. Hoşunuza gidecek bir kız rolü de oynamıyorum. Genç, masum ve basit bir kız rolü. Beni bir daha görmek istemezseniz de buna aldırmam. Kendimden nefret ediyorum. Fakat bir şeye inanın.</p>

  <p>Eğer gerçeği söylemekle Ralph'in durumu düzelecek olsaydı, her şeyi daha önceden itiraf ederdim. Fakat daha başlangıçta bunun durumu düzeltmeyeceğini, gerçeğin Ralph için daha kötü olacağını anladım. Yalanıma devam etmekle ona bir kötülük yapmış olmuyordum."</p>

  <p>Blunt, "Ralph," dedi. "Anlı yorum... Daima Ralph..."</p>

  <p>Flora umutsuzca, "Anlamıyorsunuz," diye mırıldandı. Müfettişe döndü. "Her şeyi itiraf ediyorum. Muhakkak para bulmam lazımdı. Amcamı o akşam yemekten kalktıktan sonra bir daha görmedim. Paraya gelince... bu konuda istediğinizi yapabilirsiniz. Hiçbir şey şimdiki" durumdan daha kötü olamaz." Ağlamaya başlamıştı. Elleri yüzünde odadan fırladı.</p>

  <p>Müfettiş kuru bir sesle, "Demek böyleymiş..." diye mırıldandı. Ne yapacağını bilmiyormuş gibi bir durumu vardı.</p>

  <p>Blunt öne doğru bir iki adım attı. "Müfettiş Raglan, o parayı Bay Ackroyd, özel bir iş için bana verdi. Bayan Flora kırk sterline elini sürmedi bile. Parayı çaldığını söylemesinin nedeni, Paton'u koruma isteği. Gerçek benim söyledi ğim gibi. Tanık sandalyesinde bu konuda ifade vermeye de hazırım." Başıyla hafifçe selam vererek, odadan çıktı.</p>

  <p>Poirot telaşla onun peşinden koştu ve ünlü avcıyı holde yakaladı. "Mösyö, bir dakika... Rica ederim."</p>

  <p>"Ne var, efendim?" Blunt'ın sabırsızlandığı belliydi. Kaşlarını çatarak Poirot'ya baktı.</p>

  <p>Belçikalı, çabucak, "Sorun şu," dedi. "Küçük öykünüze inanmadım. Aslında o parayı alan Bayan Flora. Fakat sözleriniz çok yerindeydi. Bu hoşuma gitti. Çabucak düşünüp, karar verebilen bir insansınız."</p>

  <p>Blunt soğuk soğuk, "Hakkımdaki fikirleriniz beni ilgilendirmiyor," diye cevap verdi. Gitmek için bir hareket yaptı. Fakat onun cevabından alınmadığı anlaşılan Poirot adamı kolundan tuttu.</p>

  <p>"Fakat beni dinlemelisiniz. Geçen gün gizlenen bazı şeylerden söz ettim. Sizin neyi sakladığınızı da biliyorum. Siz, Matmazel Flora'ya âşıksınız. Onu bütün kalbinizle seviyorsunuz. Onu Gördüğünüz ilk andan beri seviyorsunuz. Öyle değil mi? Rica ederim bu sözlerime alınmayın. Neden ingilizler aşktan sanki bu korkunç bir sırmış gibi söz edilmesini isterler bilmem ki? Matmazel Flora'yı seviyorsunuz. Ve bunu herkesten saklamaya da çalışıyorsunuz. Bu iyi. Öyle olması da gerek. Fakat Hercule Poirot'nun önerisini dinleyin: Bu hissinizi, Matmazel Flora'dan saklamayın."</p>

  <p>Poirot konuşurken Blunt sabırsızlanmaya başlamıştı. Fakat Poirot'nun son sözleri dikkatini çekti. "Ne demek istiyorsunuz?" Sesi sertti.</p>

  <p>"Siz Flora'nın, Ralph Paton'a âşık olduğunu sanıyorsunuz. Fakat ben, Hercule Poirot, size öyle olmadığını söylüyorum. Genç kız, amcasını memnun etmek için Ralph Paton'la nişanlanmaya razı oldu. Ayrıca bu şekilde artık dayanamadığı bu cehennem hayatından kurtulacağını da düşünüyordu. Ralph Paton'a karşı dostça hisler besliyordu. Bu iki genç birbirlerini de anlıyorlardı. Ama aralarında aşk yoktu! Çünkü Matmazel Flora, aslında Bay Hector Blunt'a âşıktı."</p>

  <p>Blunt sordu, "Tanrım! Ne demek istiyorsunuz?" Adamın yüzünün iyice kızarmış olduğunu fark ettim.</p>

  <p>"Siz körsünüz, mösyö. Kör. O küçük kız çok sadık bir insan. Ralph Paton'dan şüphe ediliyor. Bu yüzden Flora da onu terk etmemesi gerektiğini, bunun bir onursorunu olduğunu düşünüyor."</p>

  <p>Poirot'ya yaptığı bu iyilikte yardımcı olmamın zamanı geldiğini düşündüm. Cesaret vermek ister gibi, "Bay Blunt," dedim. "Kız kardeşim de geçen gece bana Flora'nın Ralph Paton'a hiçbir zaman aldırmadığını... onu asla sevemeyeceğini söyledi. Kız kardeşim böyle konularda daima haklı çıkar."</p>

  <p>Blunt bu iyi niyetli çabalarıma aldırmadı bile. Poirot'ya bakıyordu hâlâ. "Gerçekten öyle mi?" diye başladı. Sonra da durakladı. O istediklerini kolay kolay açıklamayan, güçlü erkeklerdendi.</p>

  <p>Fakat Poirot'nun böyle bir kusuru yoktu. "Eğer bana inanmı yorsanız, bunu gidip Bayan Flora'nın kendisine sorun. Fakat belki de artık o sizi ilgilendirmiyor. Sonuçta o para sorunu... "</p>

  <p>Blunt öfkeli kahkahaya benzer bir ses çıkardı. "Bu yüzden Flora'nın gözümden düşeceğini mi sanıyorsunuz? Roger para konusunda pek acayip bir adamdı. Zavallı küçük, başı derde girdi ve bunu amcasına açıklamaya cesaret edemedi. Zavallı küçük. Zavallı yalnız küçük."</p>

  <p>Poirot düşünceli bir tavırla yan kapıya baktı. "Yanılmıyorsam Matmazel Flora bahçeye çıktı," diye mırıldandı.</p>

  <p>Blunt birdenbire, "Ben dünyadaki budalaların en büyüğüyüm," dedi. "Bizimki de acayip bir konuşma. Tıpkı o Danimarka piyeslerine benziyor. Ama siz güvenilir bir insansınız Mösyö Poirot. Çok teşekkür ederim." Belçikalının elini tutarak, sıktı. Poirot'nun acıyla yüzünü buruşturduğunu gördüm. Sonra Blunt yan kapıya doğru giderek, çabucak dışarı çıktı.</p>

  <p>Poirot elini ovuşturup duruyordu. "O budala değil... Sadece âşık... "</p>

  <p><span class="t1">&nbsp;</span></p>
</body>
</html>
