<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Onaltıncı Bölüm: Domino Oyunu</title>
</head>

<body>
  <h2 class="h21">Onaltıncı Bölüm: Domino Oyunu</h2>

  <p>O akşam bizim evde küçük bir domino partisi vardı. Böyle basit eğlenceler köyümüzde pek sevilir. Konuklar yemekten sonra gelirler. Domino oynanır. Sonra çay içilerek pasta filan yenilir.</p>

  <p>O geceki konuklarımız Bayan Ganett'le Bay Carter'dı. Adam ukalanın biridir ama neyse...</p>

  <p>Masanın başına geçtik. Oyuna başladıktan beş dakika sonra hemen hiç kimse konuşmadı. Zira hepimiz de kesinlikle kazanmayı istiyorduk.</p>

  <p>Sonra Bayan Ganett, yere bir taş koyarken, "Bu sabah Flora Ackroyd'u gördüm," dedi. "Ama o beni görmedi."</p>

  <p>Caroline hemen sordu. "Yanında biri var mıydı?"</p>

  <p>Bayan Ganett anlamlı anlamlı güldü. "Hem de nasıl? Hem de nasıl?" Kardeşimle göz göze geldiler.</p>

  <p>Sonra Caroline büyük bir heyecanla, "Demek öyle?" diye bağırdı. "Doğrusu buna hiç şaşmadım."</p>

  <p>Carter, "Bayan Caroline," dedi. Adam bazen dedikoduyla hiç ilgilenmiyormuş gibi bir tavır takınmaya meraklıdır.</p>

  <p>Bayan Ganett, "Bana sorarsanız," diye mırıldandı. "Flora çok şanslı. Tabii çok hoş bir kız, o da ayrı."</p>

  <p>Carter dayanamadı. "Flora'nın şanslı olduğu sonucuna nereden vardınız, Bayan Ganett?"</p>

  <p>Kız kurusu, her şeyi bilen insanlara has o ukalaca tavırlarla, "Ben kriminoloji hakkında hiçbir şey bilmiyorum," diye başını salladı . "Fakat size bir tek şey söyleyebilirim. Bir cinayet işlendi mi, önce şu soruyu sorarlar: 'Ölüyü en son kim gördü?' Ve o kimseye de daima kuşkuyla bakarlar. Bay Ackroyd'u sağ salim gören son kimse Flora. Bu yüzden kızın başı derde girebilirdi. Büyük bir derde. Bana kalırsa, Ralph Paton özellikle ortaya çıkmıyor. Kuşkuları Flora'nın üzerinden kendisine çekmek için."</p>

  <p>Usulca itiraz ettim. "Yapmayın, canım. Flora gibi bir kızın amcasını soğukkanlılıkla bıçaklayabileceğin! sanmıyorsunuz ya?"</p>

  <p>Bayan Ganett, "Bilmem," dedi. "Kütaphaneden Parisli gangsterlerin yaşamı hakkında bir kitap aldım. En kötü katiller melek yüzlü kızların arasından çıkıyormuş."</p>

  <p>Caroline hemen atıldı. "Ama Fransa'da öyle."</p>

  <p>Bir süre sessiz sedasız oyuna devam ettik. Sonra kız kardeşim, "Benim Ralph hakkında bir fikrim var," diye mırıldandı. "Ama şimdilik bunu kendime saklıyorum."</p>

  <p>Bayan Ganett ona baktı. "Öyle mi şekerim?"</p>

  <p>"Evet." Caroline kesin bir tavırla konuşmuştu.</p>

  <p>Bayan Ganett sordu. "Botların siyah olması iyi miymiş?"</p>

  <p>Caroline dudaklarını büzerek bilgiç bir tavırla başını salladı. "Evet."</p>

  <p>"İşin aslı neymiş?"</p>

  <p>Caroline yine bilgiç bilgiç, "Orasını söyleyemem," dedi. Kız kurusu, bana baktı.</p>

  <p>"Doktor, Bay Poirot'yla çok iyi ahbap. Herhalde o her şeyi biliyor." İçimi çektim. "Nerede?"</p>

  <p>Caroline, "Şu Poirot," dedi. "O gerçekten büyük bir dedektif mi?"</p>

  <p>Caroline büyük bir ciddiyetle, "Dünyanın en büyük dedektifi," diye cevap verdi. "İlgi çekmemek için kimliğini bir süre sakladı."</p>

  <p>Bayan Ganett, "Bizim köy için fevkalade bir şey bu... Ha, aklıma gelmişken. Benim hizmetçim, Fernly'de çalışan Elsie Dajle'le arkadaştır. Anladığım kadarıyla köşkten para çalınmış. Elsie bu işi Ursula adlı temizlikçinin yaptığından emin. Zira kız yakında köşkten çıkıyormuş, geceleri de hüngür hüngür ağlamaktaymış. Bana sorarsanız o Ursula bir çete üyesi. O acayip bin kızdır zaten. Diğer hizmetçilerle hiç arkadaş olmaz. İzinli günlej rinde de yalnız başına çıkıp gider. Bence bu anormal... ve kuşku uyandıracak bir şey. Bir keresinde ona ailesi hakkında soru soracak oldum. Doğrusu pek küstahça bir tavır takındı. Görünüşte hali tavrı pek terbiyeliydi ama beni hemen susturdu."</p>

  <p>Caroline, "Ya o Bayan Russel?" dedi. "Cuma sabahı buraya güya James'a muayene olmaya geldi. Bana kalırsa o zehirlerin nerede durduğunu öğrenmek istiyordu." Bayan Ganett, "Ah, ne acayip," diye bağırdı. "Acaba tahmininiz doğru mu?" Caroline, "Biliyor musunuz?" diye gülümsedi. "Ben onun nerede olduğunu tahmin ediyorum."</p>

  <p>Hepimiz de oyunu bırakarak hayretle ona baktık.</p>

  <p>Carter, "İşte bu çok ilgi çekici, Bayan Caroline," dedi. "Demek bu sizin fikriniz?"</p>

  <p>"Tam anlamıyla değil. Size sorunu anlatayım. Holdeki bölge haritasını biliyorsunuz, değil mi?" Hepimiz, "Evet," diye bağırdık.</p>

  <p>"Mösyö Poirot geçen gün tam kapıdan çıkarken buna baktı ve bir şeyler söyledi.</p>

  <p>Sözlerini kelimesi kelimesine anımsamıyorum. Sadece Cranchester'm civarımızdaki en büyük kasaba olduğundan söz etti. Tabii bu doğru. O gidince durumu anladım."</p>

  <p>"Neyi anladın?"</p>

  <p>"Poirot'nun neyi kastettiğini. Tabii Ralph, kasabada."</p>

  <p>Aynı anda taşlarıma çarparak, bunları yere yuvarladım. Kardeşimin hemen beni sakarlığımdan dolayı azarladı ama fazla hiddetle değil. Zira aklı fikri bu yeni teorisindeydi.</p>

  <p>Carter kaşlarını kaldırdı. "Ralph, Cranchester'da mı? Hiç sanmıyorum. Zira kasaba buraya çok yakın."</p>

  <p>Caroline zaferle bağırdı. "Sorun da bu ya! Onun buradan trenle uzaklaşmadığı meydanda. Herhalde yürüyerek kasabaya gitti. Ve Ralph'in hâlâ orada olduğundan da eminim. Hiç kimsenin aklına da onun bu kadar yakında olduğu gelmiyor."</p>

  <p>Ona itiraza yeltendim. Fakat Caroline bir kez bir şeye inandı mı, artık kafasını kesseniz bundan vazgeçmez.</p>

  <p>Bayan Ganett düşünceli bir sesle mırıldandı. "Demek Mösyö Poirot da aynı şekilde düşünüyor. Garip bir rastlantı bu... Bu akşamüzeri Cranchester yolunda dolaşıyordum. Mösyö Poirot arabayla yanımdan geçti. Kasaba tarafından geliyordu..." Birbirimize baktık...</p>

  <p>Ondan sonra yine bir süre sessiz sedasız domino oynadık.</p>

  <p>Birdenbire Carter neşeli bir tavırla, "Siz, hiç bilgi vermiyorsunuz, doktor," diye gülümsedi. "Büyük dedektifle çok samimisiniz ama olay hakkında en ufak bir imada bile bulunmuyorsunuz?"</p>

  <p>Caroline öfkeyle bana baktı. "James, acayip bir insan. En ufak bir bilgi vermek bile işine gelmiyor."</p>

  <p>"Emin olun, ben hiçbir şey bilmiyorum," dedim. "Poirot fikirlerini kendisine saklıyor."</p>

  <p>Carter bir kahkaha attı. "Demek ki akıllı bir adam... hiç ipucu vermiyor. Fakat bu yabancı dedektifler çok iyi oluyorlar."</p>

  <p>Aynı anda, "Domino," dedim. Ve bu zaferim başıma da vurdu. Diğerleri hasetle bana bakarlarken, "Madem bilgi edinmek istiyorsunuz," diye bağırdım. "İçinde bir tarih ve 'R'den yazılı bir nikâh halkasına ne dersiniz?"</p>

  <p>Tabii ondan sonra da yüzüğün nerede bulunduğunu ve içindeki tarihi açıklamak zorunda kaldım.</p>

  <p>Caroline, "13 Mart," dedi. "Altı ay öncesi... Ah!" Herkes heyecanla fikirler ileri sürmeye başladı.</p>

  <p>Bay Carter, Ralph'in gizlice Flora'yla evlendiğinden emindi.</p>

  <p>Bayan Ganett, Roger Ackroyd'un gizlice Bayan Ferrars'la evlendiğine inanıyordu. Caroline ise Roger Ackroyd'un gizlice Bayan Russel'la nikâhlandığından emindi. Daha sonra yatmak için yukarı çıkarken Caroline'nın aklına başka bir şey geldi.</p>

  <p>"Beni dinle, James. Geoffrey Raymond'la Flora'nın evlenmiş olduklarını duyarsam hiç şaşmam."</p>

  <p>"O zaman yüzüğün içinde R. değil, G. olurdu," diye cevap verdim.</p>

  <p>"Belli olmaz. Bazı kızlar sevgililerini soyadlarıyla çağırmaya meraklıdırlar.</p>

  <p>Sonra Bayan Ganett'in Flora'nın flörtleri hakkında bu akşam neler söylediğini duydun."</p>

  <p>Aslında Bayan Ganett'in açık açık bir şey söylediğini duymamıştım. Fakat Caroline' ın imalar konusunda benden fazla deneyimi vardır. Buna karşın, "Ya Hector Blunt," dedim. "Bana kalırsa... "</p>

  <p>Caroline burun kıvırdı. "Saçma! Adam kıza hayran tabii. Hatta belki de ona âşık.</p>

  <p>Fakat bir kız, yakınında yakışıklı ve genç bir sekreter varken tutup da babası yaşında bir adama âşık olmaz. Flora durum belli olmasın&nbsp; diye&nbsp; Blunt'a&nbsp; cesaret&nbsp; vermiş&nbsp; olabilir.&nbsp; Kızlar bu bakımlardan çok sinsi ve becerikli oluyorlar. Ama şunu hiç unutma, James: Flora'nın Ralph'e hiç aldırdığı yok. Onu sevmiyor bile." Bu sözlerini sakince dinledim.</p>

  <p><span class="t1">&nbsp;</span></p>
</body>
</html>
