<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Onsekizinci Bölüm: Charles Kent</title>
</head>

<body>
  <h2 class="h21">Onsekizinci Bölüm: Charles Kent</h2>

  <p>Liverpool'a Poirot ve Müfetti ş Raglan'la birlikte gittik. Belçikalı dedektifi orada büyük bir saygıyla karşıladıklarını görünce bayağı hayret ettim. Bizi karşılayan Bay Müfettiş Hayes, Poirot'yla yıllar önce bir olayda karşılaşmıştı. Adamın, Belçikalının gücü konusunda abarttığı da anlaşılıyordu.</p>

  <p>Bizi Charles Kent'in yanına soktular. Yirmi iki, yirmi üç yaşlarında bir gençti.</p>

  <p>Uzun boylu, inceydi. Elleri titriyordu. Çok güçlü kuvvetliyken, birdenbire zayıfladığı anlaşılıyordu. Siyah saçları, sinsi bakışlı mavi gözleri vardı. O gece onu birine benzettiğimi düşünmüştüm. Fakat delikanlıyı görünce yanıldığımı anladım. Başmüfettiş, "Ayağa kalk bakalım, Kent," dedi. "Sana ziyaretçiler geldi."</p>

  <p>Kent öfkeyle baktı. Onun üçümüze bir göz attıktan sonra bakışlarını bana diktiğini fark ettim.</p>

  <p>Başmüfettiş, bana döndü. "Ne diyorsunuz, efendim?"</p>

  <p>"Boy aynı," diye yanıtladım. "İlk bakışta o gece rastladığım yabancıya da benziyor. Ama bundan fazla bir şey söyleyemem.".</p>

  <p>Kent, bağırdı. "Ne oluyor? Beni neden getirdiniz? Suçum neymiş, söyleyin de anlayalım."</p>

  <p>Başımı salladım. "Evet, bu o adam. Sesini tanıdım."</p>

  <p>"Öyle mi? Demek sesimi tanıdınız? Konuşmamı daha önce nerede duyduğunuzu sanıyorsunuz?"</p>

  <p>"Geçen cuma gecesi, Ferlny Köşkü'nün önünde," dedim. Gözleri kısıldı. "Gazetede Fernly Köşkü diye bir yerde bir ihtiyarın öldürüldüğünü okudum. Demek niyetiniz bunu benim üzerime yıkmak?"</p>

  <p>Poirot, usulca, "Siz o gece oradaydınız," dedi.</p>

  <p>"Bunu nereden anladınız?"</p>

  <p>"Şundan." Poirot cebinden çıkardığı bir şeyi ona doğru uzattı. Bu, Belçikalının yazlık pavyonda bulduğu kaz tüyüydü. Genç adam bunu görünce tavırları değişiverdi. Neredeyse uzanıp tüyü alacaktı. Poirot düşünceli bir tavırla,</p>

  <p>"Eroin," diye mırıldandı. "Hayır dostum, bu boş. Tüy o gece bunu düşürdüğünüz yazlık pavyonda bulundu."</p>

  <p>Charles Kent derin bir soluk aldı. "Ne olursa olsun, cinayeti benim üzerime yıkamazsınız. Adam, ona çeyrek kalayla on arası öldürülmüş değil mi?"</p>

  <p>"Evet."</p>

  <p>"Ben dokuzu yirmi beş geçe Fernly Köşkü'nden uzaklaştım. Bunu 'Köpek' meyhanesindekilere sorabilirsiniz. Orası köşkten ileride, kasabaya giden yol üzerinde bir yer. Orada kavga çıkardığımı da anımsamıyorum. O sırada ona çeyrek vardı sanırım. Buna ne dersiniz?"</p>

  <p>Raglan, "Bu soruşturulacak,," dedi. "Doğru söylüyorsan senin için korkulacak bir şey yok. Peki, Frenly'de ne işin vardı?"</p>

  <p>"Oraya birini görmeye gittim."</p>

  <p>"Kimi?"</p>

  <p>"Bu üstüne vazife değil."</p>

  <p>Başmüfettiş ihtar etti. "Terbiyeni bozma."</p>

  <p>"Demek adın Charles Kent," dedi. "Nerede doğdun?" Adam, ona baktı. Sonra güldü. "Ben ingilizim."</p>

  <p>Belçikalı düşünceli düşünceli, "Evet," diye mırıldandı. "Öyle sanırım. Galiba Kent'te doğdun." Anlamlı anlamlı konuşmuş, tu. Polisler ona hayretle bakarken Kent'in de kıpkırmızı kesildiğini gördüm. Adam neredeyse Poirot'nun üzerine saldıracaktı. Fakat sonra kendisini tutarak, döndü ve garip bir şekilde güldü. Daha sonra Poirot'yla bir otelin lokantasında yemek yedik. Şimdi onun bütün gerçeği o sırada öğrenmiş olduğunu biliyordum. Fakat Liverpool'dayken bunun farkında değildim. Beni şaşırtan şeyleri, Belçikalı dedektifi de hayrete düşürdüğünü sanıyordum.</p>

  <p>Bir ara dayanamayarak, "Acaba Charles Kent'in o gece köşkte ne işi vardı?" diye sordum. "Bunu tahmin edebiliyor musunuz?"</p>

  <p>"Dostum, tahmin etmeme gerek yok. Bunu biliyorum." Ona hayretle bakakaldım.</p>

  <p>"Sahi mi?"</p>

  <p>"Tabii ya. Herhalde size, 'Adam Frenly Köşkü'ne Kent'de doğduğu için gitti,' dersem, bundan bir anlam çıkaramazsınız."</p>

  <p>Şaşırdım kaldım. "Bundan gerçek aniam çıkaramam."</p>

  <p>Poirot, bana acır gibi, "Ah," dedi. "Neyse... Ben durumu biliyorum ya... "</p>

  <p><span class="t1">&nbsp;</span></p>
</body>
</html>
