<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Onuncu Bölüm: Oda Hizmetçisi</title>
</head>

<body>
  <h2 class="h21">Onuncu Bölüm: Oda Hizmetçisi</h2>

  <p>Bayan Cecil Ackroyd'u holde bulduk. Yanında da avukat olduğu anlaşılan zeki bakışlı, sivri çeneli, kısa boylu bir adam vardı.</p>

  <p>Bayan Ackroyd, "Bay Hammond, öğle yemeğine kalacak," dedi. Kadın bizi avukatla tanıştırdıktan sonra şaşkın bir şekilde Hercule Poirot'ya baktı.</p>

  <p>Flora atıldı. "Bu Mösyö Poirot, anne. Bu sabah sana kendisinden söz ettim." Bayan Ackroyd, dalgın dalgın, "Ah, evet," diye mırıldandı.</p>

  <p>"Tabii... Ralph'i bulacak değil mi?"</p>

  <p>Flora, "Hayır," dedi. "Amcamı kimin öldürdüğünü bulacak."</p>

  <p>Annesi, bağırdı. "Yavrum, rica ederim! Bu sabah zavallı sinirlerim berbat halde. Ne feci olay o. Onun bir kaza olduğundan eminim. Roger acayip silahlarla oynamaya pek meraklıydı. Herhalde eli kaydı ya da böyle bir şey oldu."</p>

  <p>Bu teorisi nazik bir sessizlikle karşılandı. Poirot, avukata yaklaşarak onu pencerenin önüne götürdü. Ben de yanlarına gittim. Sonra da tereddütle durakladım. "Belki rahatsız ediyorum."</p>

  <p>Poirot bağırdı. "Ne münasebet! Bu olayı ikimiz yan yana inceliyoruz, doktor. Siz olmazsanız ben ne yaparım? Şimdi Bay Hammond'dan biraz bilgi alacağım." Avukata döndü. "Ralph Paton... "</p>

  <p>Avukat hemen, "Onun bu cinayetle bir ilgisi olduğuna inanamam," dedi. "Para sıkıntısı var diye..."</p>

  <p>Poirot hemen sordu. "Onun para sıkıntısı mı vardı?" Avukat omzunu silkti.</p>

  <p>"Daima. Su gibi para harcardı. Ondan sonra da üvey babasına gelirdi."</p>

  <p>"Ya?... Bana Bay Ackroyd'un vasiyetnamesi hakkında bilgi verebilir misiniz?"</p>

  <p>"Basit bir vasiyetnameydi. Bay Ackroyd, Kâhyası Bayan Russel'a iki bin sterlin bırakıyordu. Ahçısma yüz sterlin sekreterine bin... Yirmi bin sterlin değerindeki hisse senetlerinin geliri hayatı boyunca Bayan Cecil Ackroyd'a verilecekti. Bayan. Flora Ackroyd, elli bin sterlin alacaktı. Geri kalanı da evlat edindiği üvey oğluna kalacaktı."</p>

  <p>"Bay Ackroyd, zengin bir adam mıydı?"</p>

  <p>"Evet. Büyük bir serveti vardı onun. Böylece Ralph Paton da çok zengin bir adam olacak."</p>

  <p>Kısa bir sessizlik oldu. Poirot'yla avukat birbirlerine baktılar.</p>

  <p>Sonra şöminenin önünden Bayan Cecil Ackroyd'un şikâyet dolu sesi yükseldi. "Bay Hammond!"</p>

  <p>Avukat, kadının yanına giderken, Poirot da kolumdan tutarak, beni pencereye doğru çekti. Bir hayli yüksek bir sesle, "Şu susamlara bakın," dedi. "Ne güzel çiçekler değil mi?" Sonra da usulca ilave etti. "Bana gerçekten yardım etmeyi istiyor musunuz?"</p>

  <p>Heyecanla, "Gerçekten çok istiyorum," diye cevap verdim. "Bilmiyorsunuz ne kadar sade ve sıkıntılı bir hayat süyorum. Hiç heyecan verici bir şey olmuyor."</p>

  <p>"Tamam. Artık sizinle birlikte çalışacağız. Bir iki dakika sonra Bay Blunt yanımıza gelecek sanırım. Bayan Flora'nın annesi hiç hoşuna gitmiyor onun. Bilmek istediğim bazı şeyler var. Fakat bunları açık açık sormak da işime gelmiyor. Anlıyor musunuz? Onun için bu soruları benim yerime siz soracaksınız." Endişeyle ona baktım. "Hangi soruları sormamı istiyorsunuz?"</p>

  <p>"Konuşmaya Bayan Ferrars' ın adını karıştırın."</p>

  <p>"Evet."</p>

  <p>"Ondan tabii bir tavırla söz edin. Blunt'a kadını n kocası öldüğü sırada burada olup olmadığını sorun. O cevap verirken de belli etmeden, yüzündeki ifadeyi izleyin. Anladınız mı?"</p>

  <p>Aynı anda Blunt da yanımıza geldi. Ona verandada dolaşmamızı önerdim. Razı oldu.'Poirot geride kaldı. Ben durarak, bir yediveren gülüne baktım. "Bir iki gün içinde her şey nasıl da değişiyor... Geçen çarşamba da buradaydım. Verandada bir aşağı bir yukarı dolaşıyordum. Ackroyd da yanımdaydı. Ve çokta neşeliydi. Ve şimdi... üç gün sonra zavallı Ackroyd öldü... Bayan Ferrars da öyle. Siz onu tanıyordunuz değil mi? A, tabii tanıyordunuz."</p>

  <p>Blunt başını salladı.</p>

  <p>"Bu gelişinizde Bayan Ferrars'ı gördünüz mü?" diye sordum.</p>

  <p>"Ackroyd'la onu ziyarete gittik. Geçen salı sanırım. İlgi çekici bir kadındı. Ama bir tuhaflığı vardı. İnsan onun ne düşündüğün ü anlayamıyordu. Ne yapacağını tahmin edemiyordu." Ünlü avcının parlak gri gözlerine baktım. Bakışlarında bir acayiplik yoktu sanırım. Sonra, "Herhalde onu daha önce de görmüştünüz," diye devam ettim.</p>

  <p>"Evet, buraya geçen gelişimde. Bayan Ferrars'la kocası da o sırada köye yeni yerleşmişlerdi." Bir an durdu. Sonra ilave etti. "Çok garip. Kadın bu kez çok değişmişti."</p>

  <p>Sordum. "Nasıl... değişmişti."</p>

  <p>"On yaş büyük duruyordu."</p>

  <p>"Kocası öldüğü sırada burada mıydınız?" Bu soruyu kayıtsız bir tavırla sormaya gayret etmiştim.</p>

  <p>"Hayır. Ama duyduklarıma göre adamın ölüp gitmesi iyi olmuş. Belki bu sözlerim hoş değil ama gerçek böyle."</p>

  <p>Başımı salladım. "Gerçekten Ashley Ferrars öyle mükemmel bir koca sayılmazdı." Blunt, "Alçağın biriymiş o," dedi.</p>

  <p>"Yok canım," diye cevap verdim. "Sadece adamın haddinden fazla parası vardı."</p>

  <p>"Ah, para! Dünyadaki bütün felaketlerin nedeni para... Ya da parasızlık."</p>

  <p>"Peki, sizin derdiniz hangisi?" dedim.</p>

  <p>"İstediklerimi yapacak kadar param var. Ben talihli insanlardan biriyim."</p>

  <p>"Ya... Demek öyle."</p>

  <p>"Fakat şu ara pek bol param olduğunu iddia edemeyeceğim. Bir yıl önce mirasa kondum. Ve budala gibi onu da olmayacak bir işe yatırdım."</p>

  <p>Kendisine hak verdim. Ve benim de başıma aynı şeyin geldiğini anlattım.</p>

  <p>Sonra gong çaldı. Sofraya oturmak için içeri girdik. Poirot, beni usulca geri çekti. "Ee?"</p>

  <p>"Onun şüphe edilecek bir tarafı yok," dedim. "Bundan eminim."</p>

  <p>"Endişe edilecek bir şey yok mu?"</p>

  <p>"Bir yıl önce mirasa konmuş," diye cevap verdim. "Ama bu da neden olmasın? Blunt'ın dürüst olduğuna yemin edebilirim."</p>

  <p>Poirot, beni yatıştırmaya çalıştı. "Muhakkak, muhakkak. O kadar üzülmeyin canım."</p>

  <p>Yemekten sonra Bayan Cecil Ackroyd, benimle birlikte kanepeye oturdu. "Doğrusu biraz kırıldı m," diye mırıldandı. "Roger' ın bana güveni olmamasına kırıldım. O elli bin sterlin bana bırakılmalıydı. Flora'ya değil. Bir anne çocuğunun yararlarını kollamasını da bilir. Bu resmen güvensizlik!"</p>

  <p>"Bayan Ackroyd," dedim. "Flora'nın Ackroyd'un öz yeğeni, onun yakın akrabası olduğunu, onun kanından geldiğini unutuyorsunuz. Tabii onun yengesi yerine kız kardeşi olsaydınız, durum değişirdi."</p>

  <p>Kadın elindeki mendili kirpiklerine dokundurdu. "Zavallı Cecil'in dul karısı olarak benim hislerim de dikkate alınmalıydı. Fakat Roger daima biraz acayipti. Hatta biraz cimriydi de. Flora'yla benim için zor bir durumdu bu. Zavallı yavruma cep harçlığı bile vermezdi. Tabii onun faturalarını öderdi ama o zaman da bir sürü soru sorardı. Evet, beş paramız yoktu. Flofa da bu duruma çok sinirleniyordu. Ama tabii amcasını çok severdi. Roger cimriydi. Yeni havlu bile almazdı. Ve sen sonra tut o kadına iki bin sterlin bırak."</p>

  <p>"Hangi kadına?"</p>

  <p>"O Russel denilen yaratığa. Onda bir acayiplik var. Bunu daima da söyledim. Ama Roger o kadının aleyhinde laf söylenmesini hiç istemezdi. RussePın karakterli bir kadın olduğundan, onu takdir ettiğinden söz ederdi. Çalışkanlığını, kimseye minnet etmemesini överdi. Ama bence kadın şüphe uyandıran bir insan. Roger'la evlenebilmek için de elinden geleni yapıyordu. Ama ben hemen buna bir son verdim. O benden daima nefret etti. Ama tabii. Çünkü ben onun nasıl bir kadın olduğunu ilk görüşte anlamıştı m."</p>

  <p>Bayan Ackroyd'un elinden nasıl kurtulacağımı düşünürken avukat imdadıma yetişti. Adam, vedalaşmaya gelmişti. Bu fırsattan faydalanarak hemen ayağa kalktım.</p>

  <p>"Şu resmi soruşturma," dedim. "Onun nerede yapılmasını tercih edersiniz? Burada mı, yoksa Üç Domuz Hanı'nda mı?"</p>

  <p>Bayan Cecil Ackroyd, ağzı bir karış açık, bana baka kaldı. "Resmi soruşturma mı? Ama herhalde böyle bir şey yapılacak değil!"</p>

  <p>Bay Hammond hafifçe öksürdü. "Bu kaçınılmaz bir şey korkarım."</p>

  <p>"Fakat Dr. Sheppard bir şeyler yapar ve durumu idare eder... "</p>

  <p>Alaycı bir tavırla, "Bazen benim de yapamayacağım şeyler var," diye mırıldandım.</p>

  <p>"Roger kazara öldüğüne göre... "</p>

  <p>Açık açık, "O bir cinayete kurban gitti," dedim.</p>

  <p>Kadın hafifçe haykırdı. "Kaza seçeneğinin üzerinde bile durmazlar." Bayan Ackroyd, bana endişeyle baktı. Doğrusu dayanılır gibi değildi. "Resmi soruşturma olursa... benim sorulara cevap vermem gerekmez değil mi?" diye sordu.</p>

  <p>Cevap verdim. "Neyin gerekeceğini bilmiyorum. Fakat Bay Raymond' ın bu konuda size yardımcı olacağını sanıyorum. O sorunu biliyor. Resmen tanıklık da edebilir."</p>

  <p>Avukat da başını salladı. "Korkulacak bir şey yok, Bayan Ackroyd. Sizi rahatsız edeceklerini sanmıyorum. Şimdi... para sorununa gelelim. Yetecek kadar paranız var mı?"</p>

  <p>O sırada yanımıza yaklaşan Raymond, "Para sorunu kolaylıkla halledilir," diye söze karıştı. "Bay Akcroyd dün yüz sterlinlik bir çek bozdurmuştu."</p>

  <p>"Yüz sterlinlik mi?"</p>

  <p>"Evet. Bugün aylık filan ödeyecekti. O paraya hiç dokunulmadı."</p>

  <p>"Para nerede? Masasında mı?"</p>

  <p>"Hayır. Bay Ackroyd parayı daima yatak odasındaki eski bir kutuda saklardı. Ne garip değil mi?"</p>

  <p>Avukat, "Ben gitmeden önce paranın orada olup olmadığını anlamalıyız," dedi. Sekreter başını salladı. "Tabii, tabii. Sizi yukarı götüreyim. Ah, unuttum. Ara kapı kilitli." Neyse Parker'dan Raglan'ın evde olduğunu öğrendik. Birkaç dakika sonra da müfettiş geldi. Hep birlikte Ackroyd'un odası na çıktık. Odanın kapısı açıktı. Geoffrey Raymond, şifonyerin üst çekmecesini açarak bir kutu çıkardı. Bunun içinden aldığı şişkin bir cüzdanı bize gösterdi. "Para bunun içinde." Cüzdandan kalın bir deste para çıkardı. "Yüz sterlinin yerli yerinde olduğundan eminim. Zira Bay Ackroyd, dün akşam yemeğe inmek için hazırlanırken bunu benim gözlerimin önünde kutuya koydu. Ondan sonra da buna dokunulmadı tabii."</p>

  <p>Bay Hammond paraları saydı. Sonra da çabucak başını kaldırdı. "Yüz sterlin dediniz. Fakat burada altmış sterlin var."</p>

  <p>Raymond ona hayretle bakakaldı. "İmkânı yok," diye bağırarak atıldı. Paraları alarak, yüksek sesle saydı. Fakart Bay Hammond haklıydı. Altmış sterlindi para. Sekreter şaşkınlıkla haykırdı. "Fakat bunu anlayamıyorum."</p>

  <p>Poirot sordu. "Bay Ackroyd'un dün gece bu parayı kutuya koyduğunu görmüşsünüz. Bu desteden para alıp harcamadığından emin misiniz?"</p>

  <p>"Eminim. Çünkü Bay Ackroyd, 'Yüz sterlinle yemeğe inmek niyetinde değilim,' dedi."</p>

  <p>Poirot mırıldandı. "O halde mesele basit. Ya Bay Ackroyd dün akşam birine kırk sterlin verdi ya da bu para çalındı."</p>

  <p>Müfettiş de aynı kanıdaydı. "İyi söylediniz." Sonra da Bayan Ackroyd'a döndü.</p>

  <p>"Dün akşam hangi hizmetçiler bu odaya girdi?"</p>

  <p>"Herhalde kat hizmetçisi yatağı açtı."</p>

  <p>"Kim o? Hakkında neler biliyorsunuz?" Bayan Ackroyd, "O buraya geleli çok olmadı," dedi. "Alelade iyi bir kızcağız Dale."</p>

  <p>Müfettiş, "Bu sorunu halletmeliyiz," dedi. "Bu parayı Bay Ackroyd kendisi vermişse, bu işin cinayetle bir ilgisi var demektir. Diğer hizmetçilere güveniyor musunuz?"</p>

  <p>"Tabii."</p>

  <p>"Şimdiye kadar hiçbir şey çalınmadı değil mi?"</p>

  <p>"Hayır."</p>

  <p>"İçlerinde işten çıkmaya hazırlanan var mı?"</p>

  <p>"Evet. Temizlik yapan hizmetçi çıkıyor."</p>

  <p>"Ne zaman?"</p>

  <p>"Sanırım dün çıkacağını söylemiş."</p>

  <p>Müfettiş bir an düşündü. "Bu işi gidip Bayan Russel'la konuşayım. Sonra o Dale denilen kızı da göreyim."</p>

  <p>Poirot'yla ben de müfettişle birlikte kâhya kadının odasına gittik. Bayan Russel bizi her zamanki o sakin tavırlarıyla karşıladı. Sorulan sorulara da çabucak cevap verdi. Elsie Dale geleli beş ay olmuştu. İyi ve çalışkan bir kızdı.</p>

  <p>Hırsızlık edecek bir insan da değildi. Ya temizlik yapan hizmetçi?</p>

  <p>Fevkalade bir kızdı. Çok çalışkan ve terbiyeliydi. Bir hanımefendiydi adeta. Müfettiş, "O halde buradan neden işten çıkıyor?" diye sordu.</p>

  <p>Bayan Russel dudaklarını büzdü. "Bunun sebebi ben değilim. Dediğim gibi Ursula gerçekten iyi bir hizmetçidir. Fakat anladığıma göre Bay Ackroyd dün ona kızmış. Çalışma odasını Ursula temizlerdi. Bunu yaparken masadaki kâğıtlar biraz karışmış. Bay Ackroyd, buna çok kızmış. Ursula da bunun üzerine buradan ayrılmaya karar vermiş. Benim anladığım bu. Ama belki siz kendisiyle konuşmayı tercih edersiniz."</p>

  <p>"İyi olur... "</p>

  <p>Biraz sonra Ursula Bourne içeri girdi. Uzun boylu, gür siyah saçlarını ensesinde topuz halinde toplamıştı. İri gri gözleri vardı.</p>

  <p>Müfettiş, "Ursula," dedi. "İşten çıkıyor muşsun. Bunun nedenini öğrenebilir miyim?"</p>

  <p>"Çalışma odasını toplarken masadaki kâğıtlar biraz karışmış Bay Ackroyd bağırdı çağırdı. Ben de onun üzerine, 'Herhalde gitmem, daha iyi olur,' dedim. Bay Ackroyd, 'Ne kadar çabuk gidersen, o kadar hoşuma gider,' diye cevap verdi."</p>

  <p>"Dün akşam Bay Ackroyd'un yatak odasına çıktın mı? Temizlik filan için?"</p>

  <p>"Hayır, efendim. Dale'in işidir o. Ben evin o tarafına hemen hiç gitmem."</p>

  <p>"Bay Ackroyd'un odasından para kaybolmuş."</p>

  <p>Kızın o sakin tavırları birdenbire kayboluverdi. "Benim paradan haberim yok.</p>

  <p>Bunu benim çaldığımı ve Bay Ackroyd'un da beni bu yüzden kovduğunu sanıyorsanız yanılıyorsunuz." Küçümseyerek müfettişe baktı. "İsterseniz eşyalarımı arayabilirsiniz." Poirot birdenbire söze karıştı. "Bay Ackroyd, seni dün akşamüzeri işten çıkardı değil mi? Ya da sen kendin çıkmaya karar verdin?" Kız başını salladı .</p>

  <p>"Yarım saat? Yirmi dakika?"</p>

  <p>"Evet, öyle bir şey."</p>

  <p>"Daha uzun değil mi?"</p>

  <p>"Konuşmamızın yarım saatten daha uzun sürdüğünü sanmıyorum."</p>

  <p>"Teşekkür ederim, matmazel." Merakla Poirot'ya baktım. Gözleri pırıl pırıldı yine. Kız, çıktı. Müfettiş, Bayan Russel'a döndü. "Ursula Bourne'un getirdiği referans mektubu burada mı?"</p>

  <p>Bayan Russel bir çekmeceyi açarak bir sürü kâğıt çıkardı. Bunlardan birini seçerek, bunu Raglan'a uzattı. Adam kâğıda çabucak bir göz attı. "Hımm... İyi bir referans mektubu... Bayan Richard Folliot. Marby Köşkü, Marby. Kim bu kadın?" Bayan Russel, "Kibar bir hanımefendi," diye cevap verdi.</p>

  <p>Müfettiş kâğıdı geri verdi. "Şimdi diğer hizmetçiyle konuşalım. Şu Elsie Dale'le." Elsie Dale iriyarı, sarışın, güzel fakat biraz aptalca bir kızdı. Raglan'm sorularını çabucak cevaplandırdı. Para konusu açılınca da çok üzüldü.</p>

  <p>Kız çıktıktan sonra Müfettiş Raglan, "Onun hırsız olduğunu sanmıyorum," diye başını salladı. "Ya Parker?"</p>

  <p>Bayan Russel dudaklarını büzdü ve cevap da vermedi.</p>

  <p>Raglan düşünceli bir tavırla sözlerine devam etti. "Onda şüphemi uyandıran bir şeyler var. Fakat parayı çalma fırsatını bulabildiğini sanmıyorum... Neyse... Teşekkür ederim, Bayan Russel... Herhalde bu parayı Bay Ackroyd, kendisi, birine verdi... "</p>

  <p>Daha sonra ben Poirot'yla birlikte evden ayrıldı m.</p>

  <p>"Ackroyd'un, karıştırıldığı için çok hiddetlendiği o kağı tlarda ne vardı acaba? Onların arasında esrarı çözecek bir ipucu bulabilir miyiz?"</p>

  <p>Poirot usulca, "Sekreter masada öyle önemli bir kağıt olmadığını söyledi," diye mırıldandı.</p>

  <p>"Evet, fakat..." Durakladım.</p>

  <p>"Ackroyd'un bu kadar basit bir mesele yüzünden öfkelenivermesi sizi şaşırtıyor, değil mi?"</p>

  <p>"Evet, gerçekten öyle."</p>

  <p>"Ama bakalım mesele basit miydi?"</p>

  <p>"Doğru," diye itiraf ettim. "O da belli değil. Fakat sekreterin dediğine göre..."</p>

  <p>"Şu durumda sekreteri bir tarafa bırakalım. Ursula Bourne hakkındaki fikriniz nedir?"</p>

  <p>Tereddütle, "İyi bir kıza benziyordu," dedim.</p>

  <p>"Benziyordu..." diye yineledi. "Evet... Şantajcı erkekmiş. O halde Ursula şantajcı değil."</p>

  <p>Öksürdüm. Çabucak bana doğru döndü. "Ne var?"</p>

  <p>"Şey," diye mırıldandım. "Doğrusunu isterseniz Bayan Ferrars mektubunda bir 'kimse'den söz ediyordu. Bunun erkek olduğunu açıkça yazmamıştı. Ama biz şantajcının erkek olduğunu düşündük."</p>

  <p>Poirot beni dinlemiyor gibiydi. Kendi kendine, "O halde bu mümkün," diyordu. "O halde fikirlerimi tekrar sıraya dizmem gerek." Duraklayarak, yine bana döndü. "Marby nerede?"</p>

  <p>"Crenchester kasabasının diğer yönünde."</p>

  <p>"Çok uzak mı?"</p>

  <p>"Pek değil."</p>

  <p>"Oraya gitmeniz mümkün mü? Örneğin yarın?"</p>

  <p>"Yarın mı? Durun bakayım... Yarın pazar değil mi? Evet, Marby'ye gidebilirim. Orada ne yapmamı istiyorsunuz?"</p>

  <p>"Şu Bayan Folliot denilen kadınla konuşun. Ondan Ursula hakkında bilgi almaya çalışın."</p>

  <p>"Pekala. Ama açıkçası bu işin hoşuma gittiğini pek söyleyemeyeceğim."</p>

  <p>"Güçlük çıkarmanın sırası değil. Belki de bir insanın hayatı buna bağlı."</p>

  <p>İçimi çektim. "Zavallı Ralph. Ama onun masum olduğuna inanıyorsunuz değil mi?"</p>

  <p>Poirot ciddi ciddi bana baktı. "Gerçeği öğrenmek istiyor musunuz?"</p>

  <p>"Tabii."</p>

  <p>"O halde bunu öğreneceksiniz, dostum. Her şey Ralph Paton'un suçlu olduğuna işaret ediyor."</p>

  <p>"Ne?" diye bağırdım.</p>

  <p>Poirot başını salladı. "Evet, her şey o budala müfettişe yardım ediyor. Ben de gerçeği arıyorum. Ve her seferinde gerçekler beni Ralph Paton'a götürüyor. Sebep, vasıta, fırsat... Fakat her çareye başvuracağım. Zira Bayan Flora'ya söz verdim. Ve o Ralph'in masum olduğundan emin. Çok emin... "</p>

  <p><span class="t1">&nbsp;</span></p>
</body>
</html>
