<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Altıncı Bölüm: Tunus Hançeri</title>
</head>

<body>
  <h2 class="h21">Altıncı Bölüm: Tunus Hançeri</h2>

  <p>O sırada müfettiş de mutfak bölümüne açılan kapıdan çıkıyordu. "Bayan Flora nasıl doktor?"</p>

  <p>"Kendisine geldi. Annesi şimdi yanı nda."</p>

  <p>"İyi. Ben de hizmetçileri sorguya çektim. Hepsi de bu gece arka kapıya kimsenin gelmediğini söylediler. Yabancıyla ilgili tarifiniz belirsiz. Daha belirli bir şey söyleyemez misiniz?"</p>

  <p>Üzüntüyle, "Korkarım söyleyemeyeceğim," diye cevap verdim. "Gece karanlıktı. Adam yakasını kaldırmış, şapkasını da kaşlarına dek indirmişti."</p>

  <p>"Hım... Anlaşılan yüzünü saklamak istiyormuş. Tanımadığınız biri olduğundan emin misiniz?"</p>

  <p>Tam, "Hayır," derken yabancının sesinin tanıdık geldiğini anımsadım. Bunu biraz da beceriksiz bir şekilde müfettişe anlattım.</p>

  <p>"Demek ses öğrenim görmemiş birinin sesiydi? Ve kabaydı üstelik?"</p>

  <p>"Öyle..." Fakat bana adamın sesindeki kabalık biraz abartılı gelmişti. Belki de yabancı yüzü gibi, sesini de saklamaya çalışmıştı.</p>

  <p>"Doktor, benimle tekrar çalışma odasına gelir misiniz? Size sormak istediğim bir iki şey var... " Başımı salladım. Müfettiş</p>

  <p>Davis aradaki kapıyı açtı. Küçük hole girince de kapıyı tekrar arkamızdan kilitledi. "Rahatsız edilmemizi istemiyorum.</p>

  <p>Konuşmamızı dinlemelerini de. O şantaj sorunu nedir?"</p>

  <p>Çok şaşırmıştım. Bağırdım. "Şantaj mı?"</p>

  <p>"Parker'ın hayal ürünü öykülerinden biri mi bu? Yoksa böyle bir şey var mı ?"</p>

  <p>Ağır ağır, "Parker şantaj hakkında bir şey duyduysa," dedim. "Bu da onun gözünü anahtar deliğine uydurduğunu ve dikkatle içeriyi dinlediğini gösterir."</p>

  <p>Müfettiş Davis başını salladı. "Orası muhakkak. Parker'ın bu akşam ne yaptığına dair sorular sordum. Açıkçası adamın hali hiç hoşuma gitmemişti. Uşağın bir şeyler bildiği kesin. Kendisini sıkıştırınca telaşlandı ve şantaj hakkında karmakarışık bir öykü anlattı."</p>

  <p>Kararımı verdim. "Bu sorunu açtığınıza memnun oldum. Ben de her şeyi olduğu gibi açıklamam gerekip gerekmedi ğ ini düşünüyordum. Aslında durumu anlatacaktım ama daha uygun bir fırsat kolluyordum. Her şeyi şimdi anlatayım da olsun bitsin."</p>

  <p>O akşam olanları, daha önce burada yazdığım gibi, kendisine naklettim. Müfettiş beni dikkatle dinledi. Zaman zaman sorular soruyordu.</p>

  <p>Sözlerim sona erince, "Duyduğum öykülerin en ilginci," diye mırıldandı. "Demek mektup ortadan kaybolmuş? İşte bu kötü...</p>

  <p>Çok kötü... Fakat böylece aradığımızı bulduk. Yani... cinayetin nedenini öğrenmiş olduk."</p>

  <p>Başımı salladım. "Ben de bunun farkındayım."</p>

  <p>"Bay Ackroyd kendi evinde yaşayan birinden şüphelendiğini ima etti, demek? ama bu 'ev' lafı biraz lastikli,"</p>

  <p>"Aradığımız adam Parker olmasın?" diye sordum.</p>

  <p>"Benzemiyor da değil. Siz dışarı çıktığınız sırada o içeriyi dinliyormuş. Bu kesin. Daha sonra Bayan Flora ona rastlamış. Adam yine çalışma odasına girmek niyetindeymiş. Diyelim ki, genç kız uzaklaşınca uşak tekrar şansını denedi. Ackroyd'u hançerledi, kapıyı içerden kilitledi. Pencereyi açarak, dışarı çıktı. Daha önce açı k bıraktığı yan kapıdan içeri girdi. Buna ne dersiniz?"</p>

  <p>Ağır ağır, "Bu teorinin aleyhinde bir tek şey var," diye cevap verdim. "Ackroyd, ben yanından ayrılır ayrılmaz mektubu okumak niyetindeydi. Eğer öyle yaptıysa, ondan sonraki bir saat oturup durumu düşünmezdi. Aksine Parker'ı hemen çağırırdı. Uşağı oracıkta şantaj yapmakla suçlar ve kıyameti de koparırdı. Ackroyd'un çabuk öfkelenen bir insan olduğunu unutmayın."</p>

  <p>Müfettiş, "Belki Bay Ackroyd, mektubu okuyacak zaman bulamadı," dedi. "Dokuz buçukta yanında birinin bulunduğunu biliyoruz. Belki bu konuk siz çıktıktan hemen sonra geldi. Onun arkasından Bayan Flora, amcasına iyi geceler dilemek için odaya girdi. Tabii Bay Ackroyd'da o zaman mektubu ancak ona doğru okuyabildi."</p>

  <p>"Ya telefon?"</p>

  <p>"Telefonu eden Parker. Belki de adam kilitli kapıyla açık pencere oyununu akıl etmeden önce telefona koştu. Sonra da fikrini değiştirdi. Ya da paniğe kapıldı. Ve telefonu inkâra karar verdi."</p>

  <p>Kararsızlıkla mırıldandım. "Evet... Belki... "</p>

  <p>"Herneyse... Nereden telefon edildiğini santraldan öğreniriz. Eğer buradan telefon edildiyse bu işi yapan Parker demektir. Bir başkası telefon etmiş olamaz. Aradığımız adam o. Bundan emin olabilirsiniz. Ama bunu kimseye belli etmeyin.</p>

  <p>Onu hemen telaşlandırmak istemiyorum. Önce bütün delilleri ele geçirmemiz gerek. Ama ben Parker'ın kaçmaması için önlem de alacağım. Tabii onun yanında yine o esrarlı yabancıyı arıyormuşuz gibi davranacağım." ilerleyerek, koltuktaki cesedin yanına gitti. Sonra da bana baktı. "Hançerden de bir şeyler öğrenmemiz gerek. Antika bir şeye benziyor bu." Eğildi. Hançerin kabzasına dokunmadan yaradan çekip çıkardı. Götürüp şöminenin rafındaki çini vazonun üzerine koydu. "Evet, bir sanat eseri bu. Herhalde ortalıkta bu hançerden bir sürü yok."</p>

  <p>Gerçekten de hançer güzel bir şeydi. Sapı kıvrım kıvrım bükülmüş madenlerden meydana gelmişti. Bir ustanın elinden çıktığı belliydi.</p>

  <p>Müfettiş Davis hançerin kenarına elini sürerek, "Vay, vay, vay," diye bağırdı.</p>

  <p>"Ne kadar keskin bu. Bir çocuk bile bunu bir insana saplayabilir. Tereyağa bıçak batırmak kadar kolay olur. Evde bulundurulmayacak kadar tehlikeli bir oyuncak!"</p>

  <p>"Artık ölüyü istediğim gibi muayene edebilir miyim?" diye sordum. Başını salladı. "Buyurun."</p>

  <p>Ackroyd'u dikkatle mauyene ettim. İşim bitince, Müfettiş, "Eee?" dedi.</p>

  <p>"Teknik kelimelere gerek yok," diye cevap verdim. "Bunu resmi soruşturmaya saklarız. Ackroyd'u arkasında duran ve sağ elini kullanan bir adam bıçaklamış. Ackroyd hemen ölmüş. Ölünün yüzündeki ifadeden onun böyle bir şeyi beklemediği de anlaşılıyor. Belki de Ackroyd, katilin kim olduğunu anlayamadan can verdi." Müfettiş David homurdandı. "Uşaklar, kediler gibi sessiz hareket ederler. Bu cinayet öyle esrarlı bir şey değil. Siz şu hançerin sapına bir bakın." isteğini yerine getirdim.</p>

  <p>"Belki siz farkında değilsiniz ama ben onları kolaylıkla görüyorum." Sesini alçalttı. "Parmak izleri!" Sözlerinin tesirini anlamak ister gibi bir iki adım geriledi. Sakin sakin, "Evet," diye cevap verdim. "Bunu tahmin ettim." Neden beni aptal yerine koyduğunu anlayamıyordum. Sonuçta ben de gazete ve polisiye romanlar okuyordum. Ayrıca aklı başında bir adamımdır. Eğer hançerin sapında ayak izleri olsaydı o zaman ben de hayret ve dehşet dolu bir tavır takınırdım. Müfettiş heyecanlandığım için bana kızmıştı sanırım. Çini vazoyu alarak kendisiyle birlikte bilardo salonuna gitmemi söyledi. "Belki Bay Raymond hançer hakkında bir şeyler biliyordur."</p>

  <p>Gerçekten de öyle oldu. Sekreter hançeri görünce, "Sanırım bunu Bay Blunt, Bay Ackroyd'a armağan etmişti," dedi. "Fas'tan... hayır, Tunus'tan gelmiş bu. Demek cinayet bu hançerle işlenmiş? Ne garip. Herhalde bu hançerden birkaç tane yok. Bay Blunt' ı çağırabilir miyim?" Cevap beklemeden telaşla dışarı fırladı. Müfettiş başını salladı. "İ yi bir genç. Dürüst ve saf bir hali var."</p>

  <p>"Gerçekten öyle." Geoffrey Raymond iki yıldan beri Roger Ackroyd'un sekreterliğini yapıyordu. Hiçbir zaman onun telaşlı veya öfkeli bir halini görmemiştim. Raymond'un becerikli ve başarılı bir sekreter olduğunu da biliyordum.</p>

  <p>Bir iki dakika sonra Raymond yanında Blunt'la döndü. Sekreter çok heyecanlıydı.</p>

  <p>"Yanılmamışım! Tunus'tan gelen hançer o."</p>

  <p>Müfettiş Davis itiraz etti. "Bay Blunt, daha onu görmedi ki?" Ünlü avcı, "Hançeri çalışma odasına girer girmez fark ettim," dedi.</p>

  <p>Müfettiş ona kuşkuyla baktı. "Fakat bunun hakkında hiçbir şey söylemediniz."</p>

  <p>"Bunu açıklamanın zamanı değildi," diye cevap verdi. "Yanlış zamanda konuşmak daima zararlı sonuçlar doğurur."</p>

  <p>Müfettiş hançeri Blunt'a doğru götürdü. "Tam anlamıyla emin misiniz, efendim? Hançeri tanıdınız mı?"</p>

  <p>"Evet. Hiç kuşkum yok."</p>

  <p>"Peki bu hançer genellikle nerede duruyordu? Bunu bana söyleyebilir misiniz?" Onu sekreter cevaplandırdı. "Soldaki vitrinde."</p>

  <p>"Ne?" diye bağırmışım.</p>

  <p>Diğerleri bana baktılar.</p>

  <p>Müfettiş bana cesaret vermek ister gibi, "Evet, doktor?" dedi.</p>

  <p>Özür diler gibi, "Bu önemli bir şey değil," diye açıkladım. "Sadece akşam yemeğe geldiğim zaman salondaki vitrin masanın kapağının kapatıldığını duydum." Müfettiş buna pek ihtimal vermiyordu anlaşılan. "Duyduğunuz sesin vitrinin kapağının kapatılmasından çıktığını nasıl anladınız?"</p>

  <p>O zaman zorunlu olarak sorunu iyice anlattım. Halbuki bunu hiç istemiyordum.</p>

  <p>Müfettiş Davis beni sonuna kadar dinledi. Sonra da, "Vitrindekilere baktınız demek?" diye sordu. "Peki o sırada hançer de orada mıydı?"</p>

  <p>Başımı salladım. "Bilmiyorum... Doğrusu hançeri fark ettiğimi sanmıyorum. Ama belki de bu, ben biblolara bakarken gerçekten oradaydı."</p>

  <p>Müfettiş mırıldandı. "Şu kâhya kadınla da konuşalım bakalım." Zile doğru uzandı. Birkaç dakika sonra Parker'la çağırtılan Bayan Russel içeri girdi. Müfettişin sorusuna da, "Vitrinin yanına yaklaştığımı pek anımsamıyorum," diye cevap verdi. "Vazolardaki çiçeklerin taze olup olmadığına bakıyordum. Hah, şimdi hatırladım! Vitrin açıktı. Böyle olmaması da gerekiyordu tabii. Kapağı kapattım." Adeta meydan okur gibi Davis'e baktı.</p>

  <p>Müfettiş Davis, "Anlıyorum," dedi. "Bu hançer o sırada vitrinde miydi?"</p>

  <p>Bayan Russel sakin sakin hançere baktı. "Doğrusu bunu hatırlamıyorum. Ailenin biraz sonra aşağıya ineceğini biliyordum. Onun için de salondan çabucak çıkmak için acele ediyordum.</p>

  <p>Müfettiş mırıldandı. "Teşekkür ederim." Biraz tereddütlü bir hali vardı. Sanki kâhya kadını daha da sorguya çekmeyi düşünüyordu. Fakat Bayan Russel, onun bu sözlerinden konuşmanın bitti ği kanısına varmıştı. Odadan dışarı süzüldü.</p>

  <p>Müfettiş kadının arkasından baktı. "Aslında cadının biri olmalı o. Şimdi... O vitrin, camlı kapılardan birinin önünde değil miydi? Siz öyle söylediniz, doktor." Raymond, benim yerime cevap verdi. "Evet, soldakinin önünde."</p>

  <p>"Camlı kapı açık mı ydı?"</p>

  <p>"Her ikisi de aralıktı."</p>

  <p>"Artık bu sorunu daha fazla incelememize gerek yok. Herhangi bir kimse bu hançeri istediği zaman ele geçirebilirdi... Ben yarın sabah polis müdürüyle geleceğim, Bay Raymond. O zamana dek kapının anahtarı bende kalacak. Bay Melrose'un her şeyi olduğu gibi görmesini istiyorum. Kendisi bu gece köyde değil... " Müfettiş çini vazoyu dikkatle aldı. "Bunu özenle sarmam gerek. Çünkü bu hançer önemli... Hem de birkaç bakımdan."</p>

  <p>Birkaç dakika sonra Raymond'la birlikte bilardo odasından çıktık. Sekreter usulca güldü. Sonra hafifçe kolumu sıktı. Onun baktığı tarafa döndüm. Müfettiş</p>

  <p>Davis, Parker'a elindeki küçük not defteri hakkındaki düşüncesini soruyordu. Raymond, "Mesele meydanda," diye fısıldadı. "Demek ki Parker'dan şüpheleniyor. Biz de Müfettiş Davis'e kendi parmak izlerimizi verelim mi?" Tepsiden iki kart alarak, bunları ipek mendiliyle sildi. Sonra birini bana verdi. Sonunda gülerek kartları müfettişe uzattı. "Hatıra... No. 1 Dr. Sheppard'ın, No. 2 bendenizin... Bay Blunt'ınkini de yarın sabah alırsınız."</p>

  <p>Eve döndüğüm zaman bir hayli geçti. Caroline'nın çoktan yatmış olduğunu umuyordum. Ama öyle olmayacağını da bilmeliydim. Kız kardeşim benim için kakao yapmıştı. Bunu içerken de benden o gece olanları öğrendi. Tabii ana şantaj meselesinden hiç söz etmedim. Sadece cinayeti anlattım.</p>

  <p>Yatak odama çıkmak için ayağa kalkarken de, "Polis, Parker'dan şüphe ediyor," dedim. "Deliller uşağın aleyhinde."</p>

  <p>Kardeşim bağırdı. "Parker! Saçma! Müfettişin budalanın biri olduğu belli. Parker ha? Bana bunu söyleme!" Bu son anlaşılmaz cümleden sonra yatmaya çıktı.</p>

  <p><span class="t1">&nbsp;</span></p>
</body>
</html>
