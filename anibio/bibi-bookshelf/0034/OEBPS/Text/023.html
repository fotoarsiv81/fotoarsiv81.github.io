<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Yirmibirinci Bölüm: Gazetedeki Yazı</title>
</head>

<body>
  <h2 class="h21">Yirmibirinci Bölüm: Gazetedeki Yazı</h2>

  <p>Poirot'nun hazırladığı yazı ertesi gün köy gazetelerinde çıktı. Belçikalı'nın maksadını bilmiyordum. Fakat bu haber Caroline'ı çok etkiledi. Kız kardeşim başından beri bundan kuşkulandığını da söylemeye kalkmadı mı?</p>

  <p>Benim kaşlarımı kaldırıp kendisine alaylı alaylı baktığımı görünce de hemen sözü değiştirdi. "Tabii ben belki Liverpool'u açık açık söylemedim. Ama onun Amerika'ya kaçacağından emindim... Zavallı çocuk... Demek onu yakaladılar? James, Ralph'i asmalarına engel olmalısın."</p>

  <p>"Ben ne yapabilirim?"</p>

  <p>"Sen doktorsun. Ralph'i de çocukluğundan beri tanıyorsun. Onun akli dengesinin bozuk olduğunu, hareketlerinden sorumlu tutulamayacağını söylersin. Geçen gün gazetede Broadmoor Akıl Hastanesi'ndekilerin pek rahat olduklarını okudum. Orası daha ziyade kibar bir kulübe benziyormuş."</p>

  <p>O zaman aklıma bir şey geldi. "Poirot'nun geri zekâlı bir yeğeni olduğunu hiç bilmiyordum... "</p>

  <p>"Öyle mi? Poirot bana bütün sorunu anlattı. Zavallı. Bütün aile onun yüzünden çok üzülüyormuş. Şimdiye kadar evdeymi ş. Fakat son zamanlarda azıtmaya başlamış. Bu yüzden çocuğu bir kliniğe yatırmak zorunda kalacaklarından korkuyorlarmış." Öfkeyle, "Poirot hakkında bilmediğin yok sanırım," diye homurdandım.</p>

  <p>Caroline kendini beğenmiş bir tavırla, "Tabii," dedi. "İnsanlar bazı kimselere açılmaktan çok hoşlanırlar. Böylece rahata kavuşurlar."</p>

  <p>"Belki," diye mırıldandım. "Ama bunu kendi istekleriyle yapmaları şartıyla. Fakat zorla ağızlarından laf alınmasından hoşlanırlar mı, hoşlanmazlar mı, o da ayrı bir sorun." Caroline bana haksızlığa uğramış bir zavallı tavrıyla baktı. "Kendi kendine yeten bir adamsın, James. Konuşmaktan, bildiklerini açıklamaktan hiç hoşlanmıyorsun. Herkesin de senin gibi olmasını istiyorsun. Ben kimsenin ağzından zorla laf almam. Örneğin Mösyö Poirot, bugün öğleden sonra bize geleceğini söyledi. Herhalde kalkıp kendisine bu sabah erkenden onu ziyaret eden kimse hakkında bir tek soru bile soracak değilim."</p>

  <p>"Bu sabah erkenden mi?" diye sordum.</p>

  <p>Caroline "Çok erkenden," dedi. "Sütçüden önce... Ben de tam o sırada pencereden baktım. Tesadüfen tabii. Poirot'ya bir adam geldi. Kapalı bir arabadaydı, yüzünü gözünü de örtmüştü. Ama sana bu konudaki fikrimi açıklamayacağım. Sonradan haklı olduğumu da anlayacaksın."</p>

  <p>"Neymiş o fikrin?"</p>

  <p>Caroline sesini alçalttı. "Adalet Bakanlığfndan bir uzman."</p>

  <p>Ona hayretle bakakaldım. "Adalet Bakanlığfndan bir uzman mı? Caroline!"</p>

  <p>"Bu sözlerimi unutma, James. Ackroyd'un cesedini mezardan çıkaracaklar. Çünkü o aslında zehirlenmi şti. Russel denilen o kadın da sabah buraya senin zehirlerinden birini çalmaya gelmişti."</p>

  <p>Bir kahkaha attım. "Ackroyd, bıçaklanarak öldürüldü. Bunu sen de biliyorsun, Caroline."</p>

  <p>Kız kardeşim, "Ackroyd'u adam öldükten sonra bıçakladılar," dedi. "Sırf polisi şaşırtmak için."</p>

  <p>"Kızım," dedim. "Cesedi ben muayene ettim. Neden söz ettiğimi de biliyorum. Adam öldükten sonra hançerlenmemişti. Ölümünün nedeni o hançer yarasıydı." Caroline bilgiç bir tavırla bana bakmaya devam edince de tepem attı. "Caroline, lütfen bana söyler misin? Ben doktor muyum? Yoksa değil miyim?"</p>

  <p>"Doktor olduğunu biliyorum, James. Fakat buna karşılık hayalin hiç geniş değil."</p>

  <p>Alay edercesine, "Bütün hayal gücünü sen almışsın," diye cevap verdim. "Bana hiçbir şey kalmamış."</p>

  <p>O gün öğleden sonra Poirot gelince Caroline'ın onun ağzından laf almak için elinden geleni yaptığını fark ettim. Poirot da işin farkındaydı tabii. Gözlerinde muzip bir pırıltıyla kız kardeşimin her manevrasını başarıyla engelledi. Sonunda da Caroline söyleyecek bir şey bulamadı. Bu küçük oyunla bir hayli eğlenmiş olduğu anlaşılan Belçikalıda o zaman ayağa kalkarak bana kısa bir yürüyüş yapmamızı önerdi.</p>

  <p>"Biraz zayıflamam gerek... Doktor, siz benimle gelirsiniz tabii. Belki daha sonra da Matmazel Caroline bize çay ikram etmek lütfunda bulunur."</p>

  <p>Caroline hemen, "Bunu memnunlukla yaparım," diye bağırdı. "Şey... belki o zaman evinizdeki konuğunuz da gelir."</p>

  <p>Poirot, "Çok naziksiniz," dedi. "Fakat konuğum dinleniyor. Bununla birlikte yakında onunla da tanışırsınız."</p>

  <p>Caroline son bir denemede daha bulundu. "Biri bana onun çok eski bir arkadaşınız olduğunu söyledi."</p>

  <p>Poirot, "Öyle mi?" diye mırıldandı. "Neyse... Artık çıkalım... " Yürüye yürüye Fernly tarafına doğru gittik. Ben bunu önceden tahmin etmiştim. Poirot'nun usullerini yavaş yavaş öğrenmeye başlıyordum.</p>

  <p>Belçikalı, "Dostum," dedi. "Size bir iş vereceğim. Bu akşam evimde küçük bir toplantı yapmak istiyorum. Siz de gelirsiniz değil mi?"</p>

  <p>"Tabii."</p>

  <p>"İyi. Bundan başka köşkteleri de istiyorum. Yani: Bayan Ackroyd'u, Matmazel Flora'yı, Bay Blunt' ı, Bay Raymond'u. Siz benim elçim olun ve onları davet edin. Toplantı gece tam dokuzda."</p>

  <p>"Bunu memnuniyetle yaparım ama onları siz kendiniz neden çağırmıyorsunuz?"</p>

  <p>"Çünkü o zaman bana, 'Neden?' diye soracaklar. 'Niçin?' Ne düşündüğümü öğrenmek isteyecekler. Ve bildiğiniz gibi, dostum, ben fikirlerimi açıklamaktan hiç hoşlanmam." Gülümsedim.</p>

  <p>O, "Arkadaşım Hastings, bana bir midye kadar sıkı ağızlı olduğumu söylerdi," diye ekledi. "Ama haksız bir sözdü bu. Ben gerçekleri kimseden gizlemem. Fakat herkes bunları istediği şekilde yorumlamalıdır."</p>

  <p>"Onları ne zaman çağırayım?" diye sordum. "İsterseniz şimdi. Köşke yaklaştık zaten."</p>

  <p>"Siz içeri girmeyecek misiniz?"</p>

  <p>"Hayır, ben bahçede dolaşacağım. Sizinle on beş dakika sonra bahçe kapısının önünde buluşuruz."</p>

  <p>Başımı sallayarak, ilerledim. Fakat evde Bayan Ackroyd'dan başka kimse yoktu. Çay içmekte olan kadın beni pek nazik bir tavırla karşıladı.</p>

  <p>"Mösyö Poirot'yla olan o basit sorunu hallettiğiniz için çok teşekkür ederim, doktor. Fakat dertlerin ardı arkası kesilmiyor ki. Flora sorununu duydunuz değil mi?"</p>

  <p>İhtiyatla, "Ne demek istiyorsunuz?" diye sordum.</p>

  <p>"Şu yeni nişanı kastediyorum. Flora, Hector Blunt'la nişanlandı. Tabii Ralph kadar fevkalade bir eş olamaz. Ama ne de olsa mutluluk her şeyden önemli. Zaten sevgili Flora'ya da kendisinden çok büyük bir adam gerek. Güvenilecek biri. Sevgili Hector da tanınmış bir adam ayrıca. Gazetede Ralph'in tutuklandığını okudunuz mu?"</p>

  <p>"Evet," dedim. "Okudum."</p>

  <p>Bayan Ackroyd, gözlerini kapayarak, titredi. "Korkunç... Geoffrey Ramyond da çok sarsıldı. Liverpool'a telefon etti ama polis bilgi vermeye yanaşmadı. Hatta Ralph'i yakalamadıklarını bile söylediler. Bay Raymond, bunun gazetecilerin bir uydurması olduğunu söyledi. Bu konunun hizmetçilerin önünde konuşulmasını yasakladım... Düşünün, ya Flora onunla evli olsaydı?" Bayan Ackroyd ıstırapla gözlerini kapattı. Poirot'nun davetinden ne zaman söz edeceğimi düşünüyordum. Ben ağzımı açamadan kadı n tekrar konuşmaya başladı. "Dün o korkunç Müfettiş Raglan köşkteyken siz de buradaydınız, değil mi? İğrenç bir insan. Flora'yı korkutup ona zorla kırk sterlini aldığını itiraf ettirmiş! Halbuki bu sorun o kadar basit ki. Kızcağız, birkaç kuruş borç almak istemiş. Amcasını rahatsız etmeye de gönlü razı olmamış. Raglan'ın Flora'yı ipnotize ederek ona böyle bir itirafta bulundurduğu belli... Ama bir bakıma olayın bu şekilde gelişmesinden de memnunum. Böylece Flora'yla Hector, birbirlerine yaklaşmış oldular. Emin olun, bir ara Flora için çok üzülüyordum. Hatta bir ara onun Raymond'la anlaşmış olduğunu bile sandım. Düşünün bir kere!" Bayan Ackroyd'un sesi dehşetle tizleşti. "Beş parası olmayan bir özel sekreter!"</p>

  <p>"Evet," dedim. "Bu sizin için ağır bir darbe olurdu... Şimdi Bayan Ackroyd, size Mösyö Poirot'nun davetinden söz edeceğim." Ona Belçikalının ne istediğini söyledim.</p>

  <p>Bu davet kadının pek hoşuna gitmemişti. İstemeye istemeye, "Pekâlâ," diye mırıldandı. "Diğerlerine de söylerim. Saat dokuzda, Mösyö Poirot'nun evinde oluruz." Ondan ayrılarak bahçeye çıktım ve Poirot'nun yanına gittim. "Korkarım on beş dakikadan daha fazla bir zaman kaldım. Fakat Bayan Ackroyd, bir kere konuşmaya başladı mı, insana bir tek kelime bile söyletmiyor."</p>

  <p>Poirot, "Zararı yok," dedi. "Ben de kendi kendime eğlendim. Bahçe gerçekten harikulade."</p>

  <p>Eve döndük. Anlaşılan Caroline bizi pencerede bekliyordu. Zira kapıyı kendisi açarak, parmağını dudağına götürdü. Heyecan içindeydi. "Ferlny'deki hizmetçi Ursula Bourne burada. Onu yemek odasına aldım. Zavallıcık feci halde. Mösyö Poirot'yla muhakkak konuşmak istediğini söyledi."</p>

  <p>Hemen yemek salonuna gittik. Ursula masanın başında oturuyordu. Gözleri yaşlıydı.</p>

  <p>"Ursula Bourne," diye mırıldandım.</p>

  <p>Poirot, yanımdan geçerek ellerini uzattı. "Hayır, bu doğru değil. Ursula Paton o? Öyle değil mi, yavrum. Sen Ralph'in karışısın sanırım."</p>

  <p><span class="t1">&nbsp;</span></p>
</body>
</html>
