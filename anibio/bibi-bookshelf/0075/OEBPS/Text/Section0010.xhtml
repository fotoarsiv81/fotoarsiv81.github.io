<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Albert Camus - Asturya'da İsyan</title>
<link rel="stylesheet" href="../Styles/main.css" type="text/css"/>
</head>
<body>
<p class="margin-ust-xxl"></p>
<blockquote>
<p>Sahne dekoru seyirciyi içine alır, etrafını sarar, olayları yalnızca dışarıdan görmeye fırsat tanıyan klasik anlayışın aksine, seyirciyi mevcut harekete dahil olmak zorunda bırakır. Seyirci, Asturya'nın başkentinde olanları koltuğundan izleyen kişi değildir, seyirci bizzat Oviedo’dadır ve sahnedeki her unsur, trajedinin merkezini teşkil eden seyircinin yani kendisinin etrafında gelişir. Sahne dekoru, seyirciyi savunmasız bırakacak şekilde tasarlanmıştır. Seyircilerin bulunduğu kısmın her iki yanında Oviedo’nun iki uzun sokağı uzanmakta, sokaklar büyük bir meydana çıkmaktadır. Meydana bakan bir meyhanenin yandan bir kısmı görünmektedir. Salonun ortasında yer alan Bakanlar Kurulu masasının yukarısında Barselona Radyosu’nu temsil eden devasa bir hoparlör bulunur. Olaylar, bulunduğu konum dolayıstyla görmeye ve müdahil olmaya mecbur bırakılan seyirciyi çevreleyen ayrı ayrı mekânlarda gelişir. Dekor tasarımının amacı, 156 numaralı koltukta oturan seyircinin, olayları, 157 numaralı koltukta oturan seyirciden farklı şekilde görmesini sağlamaktır.</p>
</blockquote>
</body>
</html>