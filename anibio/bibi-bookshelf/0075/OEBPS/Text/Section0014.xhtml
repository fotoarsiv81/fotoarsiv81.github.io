<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Albert Camus - Asturya'da İsyan</title>
<link rel="stylesheet" href="../Styles/main.css" type="text/css"/>
</head>
<body>
<h1 class="ortala">DÖRDÜNCÜ PERDE</h1>
<p class="margin-ust-xl"></p>
<p><i>Bir yüzbaşı, elinde purosu, gözünde monoklü, bir koltuğa yayılmış, çizmelerini boyatmaktadır.</i></p>

<p><i>Yan tarafında, ayakta, elinde defteriyle bir çavuş. Daha ötede, iki askerin gözetiminde bir grup mahkûm.</i></p>
<p><i>Bir asker içeri girer, selam durur.</i></p>
<p class="margin-ust-m"></p>
<p class="ortala">BİR ASKER</p>
<p>Yüzbaşım, kırbaç kırıldı.</p>
<p class="margin-ust-m"></p>
<p class="ortala">YÜZBAŞI</p>
<p>Ben ne yapayım salak herif, sapıyla vur.</p>
<p class="margin-ust-m"></p>
<p class="ortala">BİR ASKER</p>
<p>Emredersiniz yüzbaşım ama adam bayıldı.</p>
<p class="margin-ust-m"></p>
<p class="ortala">YÜZBAŞI</p>
<p>Konuşmadı mı?</p>
<p class="margin-ust-m"></p>
<p class="ortala">BİR ASKER</p>
<p>Hayır yüzbaşım.</p>
<p class="margin-ust-m"></p>
<p class="ortala">YÜZBAŞI</p>
<p>Eşek inadı varmış heriflerde... Nasıl insanmış bunlar anlamadım ki... Sen bırak, kalanları ben hallederim. (<i>Pilar’ı önüne getirmelerini işaret eder, kadın şaşkın vaziyettedir</i>.) Canım bu ne hal, yiyecek halim yok ya sizi! (<i>Kasıntılı bir tavırla)</i> Bilesiniz, hiçbir hanımı ürkütmüşlüğüm yoktur ömrümde. Komşularınız sizin için arası iyiydi diyorlar bu haydutlarla, benden söylemesi bayağı da bir şaşkınlar bu vaziyete. Lâkin benim için şaşıracak bir durum yok ortada, gayet iyi anlıyorum, ne de olsa bazılan çok yakışıklı çocuklar... Buraya bir soruşturma yürütmek üzere gönderildim, emrin gereğini yerine getirmekten başka bir amacım bulunmuyor. Güzel yoldan halletmek istiyorum bu işi, anlıyor musunuz demek istediğimi, güzel yoldan.</p>
<p class="margin-ust-m"></p>
<p class="ortala">PILAR</p>
<p>Kuzum benim...</p>
<p class="margin-ust-m"></p>
<p class="ortala">YÜZBAŞI</p>
<p>Ne?.. Her neyse, bilmeyi arzu ettiğim tek şey —bir ayrıntından ibaret aslında— Don Femando’yu kimin öldürdüğü. Aldığım istihbarata göre katili bu mahkûmlardan biriymiş.</p>
<p class="margin-ust-m"></p>
<p class="ortala">PILAR</p>
<p>Vurdular, ah vurdular ah vurdular kuzumu... Çocuktu daha çocuk.</p>
<p class="margin-ust-m"></p>
<p class="ortala">YÜZBAŞI</p>
<p>Yeter, kendinize gelin artık. Don Femando’yu kim öldürdü? Olay sizin dükkânın önünde gerçekleşti. Ailesi katilin kim olduğunu öğrenmek istiyor.</p>
<p class="margin-ust-m"></p>
<p class="ortala">PILAR</p>
<p>İncecik elleri vardı kuzumun... Yardım et Aziz Meryem... Kan bulaştı saçlarına. Çaldılar onu benden. (<i>Çıldırır)</i> Katiller! Katiller!</p>
<p class="margin-ust-m"></p>
<p class="ortala">YÜZBAŞI</p>
<p>Götürün şu manyağı... Mahkumları getirin buraya!</p>
<p class="margin-ust-m"></p>
<p class="ortala">ÇAVUŞ</p>
<p>Yüzbaşım, namussuzların cesetlerini tarlada toplattım. Ama çok fazla var, o kadarını gömecek adam yok.</p>
<p class="margin-ust-m"></p>
<p class="ortala">YÜZBAŞI</p>
<p><i>(İyice kasılarak)</i> Benzin dökün, sonra verin ateşe. Ötekilere de ders olur, sıçanlar anca bundan anlar...</p>
<p>Canlarım, benim gibi bir beyefendiye denk geldiğiniz için ne kadar şanslı olduğunuzu tahmin dahi edemezsiniz. Adamın dilini çözmek için böğrüne kızgın demir bastıran meslektaşlarım bile var, inanmazsınız. Ben ancak son çare olarak başvuruyorum bu yönteme. Evet gelelim işimize, seninle başlayalım ufaklık. Adın ne bakalım?.. Boş ver sormadım farz et, ne yapayım adını senin, benim öğrenmek istediğim tek şey Don Fernando'yu kimin öldürdüğü, tanıyorsun değil mi Don Fernando'yu, şu tüccar olan... Söyle bakalım, kim öldürdü Don Fernando’yu?</p>
<p class="margin-ust-m"></p>
<p class="ortala">İŞÇİ</p>
<p>Halk öldürdü.</p>
<p class="margin-ust-m"></p>
<p class="ortala">YÜZBAŞI</p>
<p>Aşağılık herif! (<i>Askerlere</i>) Götürün duvara. <i>(İkinci mahkuma</i>) Sen ne dersin it oğlu it, anladın değil mi soruyu? Don Fernando’yu kim öldürdü? Nuno mu, Lopez mi, yoksa vurulanlardan biri mi?</p>
<p class="margin-ust-m"></p>
<p class="ortala">İKİNCİ İŞÇİ</p>
<p>Halk öldürdü.</p>
<p class="margin-ust-m"></p>
<p class="ortala">YÜZBAŞI</p>
<p>(<i>Usanmıştır</i>.) Keyfin bilir, bunu da dizin kurşuna. Sıradaki. Bakalım senin canın tatlı mıymış? Don Femando nasıl öldü?</p>
<p class="margin-ust-m"></p>
<p class="ortala">ÜÇÜNCÜ İŞÇİ</p>
<p>Söyleyeyim nasıl öldüğünü, halk aldı canını!</p>
<p class="margin-ust-m"></p>
<p class="ortala">YÜZBAŞI</p>
<p>Şerefsiz. Senin de hesabın görülecek. Yaklaş bakalım ihtiyar, cevap ver.</p>
<p class="margin-ust-m"></p>
<p class="ortala">ALONSO</p>
<p>Gözüm olmadı çok şeyde benim. Bir sağ ol, bir hoşça kal, yeter Alonso’ya.</p>
<p class="margin-ust-m"></p>
<p class="ortala">YÜZBAŞI</p>
<p>Bak sen, aman ne komik, gülecek miyiz şimdi buna? Ben sana gösteririm adamı nasıl güldürüyorlar!</p>
<p class="margin-ust-m"></p>
<p>ALONSO</p>
<p>Yüce Tanrım bana dedi ki: “Alonso, sen ölmeyeceksin.” Kötüye ölmek haram. Ben dediydim.</p>
<p class="margin-ust-m"></p>
<p class="ortala">YÜZBAŞI</p>
<p>Resmen alay ediyor herif benimle! Götürün bu iki köpeği pazarın arkasına, dizin kurşuna. Kötü kokmaya başladı burası.</p>
<p class="margin-ust-m"></p>
<p class="ortala">ECZACI</p>
<p>Ah yüzbaşım, sizi gördüğüme nasıl sevindim. Rahatsız etmiyorum umarım?</p>
<p class="margin-ust-m"></p>
<p class="ortala">YÜZBAŞI</p>
<p>Rica ederim, buyurun lütfen sayın Müsteşar.</p>
<p class="margin-ust-m"></p>
<p>ECZACI</p>
<p>Sanırım adaleti sağlamakla meşguldünüz. Fazla tutmayacağım sizi, şu çocuklarla kadınlar hususunda bir ricam olacaktı. İnanın sağır olacağız gürültülerinden, nasıl bağırıyorlar bilseniz! Karınları aç galiba bunların. Diyordum ki acaba ordunun... <i>(Birlikte çıkarlar.)</i></p>
<p class="margin-ust-m"></p>
<p><i>Çavuş, yüzbaşının koltuğuna oturur. Islıkla La Bandera'yı çalar.</i></p>
<p class="margin-ust-m"></p>
<p class="ortala">RADYO</p>
<p>DİKKAT DİKKAT, BURASI BARSELONA RADYOSU! İÇİŞLERİ BAKANI TARAFINDAN YAPILAN AÇIKLAMAYI AKTARIYORUZ:</p>
<p>İSYAN TÜM YURTTA BASTIRILMIŞTIR. KAHRAMANCA MÜCADELE EDEN ORDUNUN VE HALKIN DESTEĞİYLE YILMADAN GÖREVİNİ SÜRDÜREN HÜKÜMETİMİZ EMRİNDEKİ BİRLİKLERİMİZ, ŞU AN İTİBARIYLA ASTURYA’NIN KONTROLÜNÜ SAĞLAMIŞ OLUP BATI MEDENİYETİNİN VE DEMOKRASİNİN TEMEL İLKELERİ NİCE CANLAR PAHASINA MÜDAFAA EDİLMİŞTİR. BİLİNMESİNİ İSTERİZ Kİ, BU SUÇU İŞLEYENLERİN CEZASI, İNSANİ DEĞERLER GÖZ ÖNÜNDE TUTULARAK VERİLMİŞ OLUP CUMHURİYETÇİ, ANAYASAYA SAYGILI, DEMOKRATİK VE PARLEMENTER İSPANYOL HÜKÜMETİ, AZIMSANMAYACAK ORANDA SİLAHLANMIŞ DİRENİŞÇİLER TARAFINDAN YÜRÜTÜLEN BU İSYANI BASTIRIRKEN, YASALARIN GEREĞİNİ CESARETLE YERİNE GETİRMESİNİ BİLMİŞ, TÜM DÜNYAYA EMSALİ GÖRÜLMEMİŞ BİR HOŞGÖRÜ VE İNSANLIK DERSİ VERMİŞTİR. ÇOK SAYIDA ASKERİMİZİN HAYATINI KAYBETMİŞ OLMASINA RAĞMEN, ÇOĞU ŞEHRİMİZİN YERLE BİR EDİLMİŞ OLMASINA RAĞMEN, EMEĞİMİZİN VE SANATIMIZIN BAŞYAPITLARININ PARAMPARÇA EDİLMİŞ OLMASINA RAĞMEN, HÜKÜMETİMİZ İDAM CEZALARINI ASGARİ SAYIDA TUTMUŞ, SUÇLULARIN ÇOĞUNLUĞUNU HAPİS CEZASINA ÇARPTIRMIŞTIR.</p>
<p class="margin-ust-m"></p>
<p><i>Paça kahvehaneden çıkar, bardağı kaldırır, masayı siler.</i></p>
<p class="margin-ust-m"></p>
<p class="ortala">ÇAVUŞ</p>
<p><i>(Alaya bir tavırla, gözleriyle kadını takip eder)</i> Hava güzel ha?</p>
<p class="margin-ust-m"></p>
<p class="ortala">PAÇA</p>
<p>Güzel ya, güzel.</p>
<p class="margin-ust-m"></p>
<p class="ortala">ÇAVUŞ</p>
<p>Madenciler gitti, keyfiniz kaçtı tabii; çok aramıyor olsanız bari?</p>
<p class="margin-ust-m"></p>
<p class="ortala">PAÇA</p>
<p>Yok canım bana ne fark eder, ha biriymiş ha öteki!</p>
<p class="margin-ust-m"></p>
<p class="ortala">ÇAVUŞ</p>
<p>Alın benden de o kadar! Misal evvelsi gün, ortalık cehenneme dönmüş, manastırın penceresindeyim, önüme geleni tarıyorum, sizi de tutturamadım... <i>(Bir mahkûmu tutmuş götüren iki askere seslenir.</i>) Asker! Nereye bakayım?</p>
<p class="margin-ust-m"></p>
<p class="ortala">ASKER</p>
<p>Çavuşum, yüzbaşı kurşuna dizmemizi emretti bunu, arka tarafa gidiyoruz, dükkânların önünde yapmayın, dedi.</p>
<p class="margin-ust-m"></p>
<p class="ortala">ÇAVUŞ</p>
<p>Bir anarşist daha yolcu... Bağırdın çağırdın da ne geçti eline aptal herif! Olmaz mıydı kıçının üstünde oturuversen? Rahat mı battıydı, al gör şimdi... <i>(Meraklılar giderek toplanır.</i>) Var mı bakayım son bir dileğin; sigara ister misin, şarap içer misin?</p>
<p class="margin-ust-m"></p>
<p class="ortala">MAHKÛM</p>
<p>Sağ olun, istemem.</p>
<p class="margin-ust-m"></p>
<p>ÇAVUŞ</p>
<p><i>(Paca’ya)</i> Bizlere yakışan budur ne de olsa, Lejyon'da hayvan barındırmayız.</p>
<p class="margin-ust-m"></p>
<p class="ortala">MAHKÛM</p>
<p>Niyetiniz iyilik yapmaksa, şu sağ elimi bir saniye çözseniz bana yeter. Kramp girdi. <i>(Çavuş işaret eder. Mahkûm kolunu gerer, Kızıl Cephe selamı verir, bir askerin çenesine var gücüyle yumruğunu indirir.</i>) Al sana hatıram olsun!</p>
<p class="ortala"></p>
<p class="margin-ust-m"></p>
<p class="ortala">ÇAVUŞ</p>
<p>Lan! İt herif! <i>(Üçü birden mahkûmun üzerine atlarlar, ite kaka götürürler.)</i></p>
<p class="margin-ust-m"></p>
<p><i>Salonda.</i></p>
<p class="margin-ust-m"></p>
<p class="ortala">BİR ÇOCUK</p>
<p>Sabah bir sürü bina yıkıldı gene durduk yere.</p>
<p class="margin-ust-m"></p>
<p class="ortala">BİR ADAM</p>
<p>İş çıkardı şu bombardıman başımıza.</p>
<p class="margin-ust-m"></p>
<p>BİR KADIN</p>
<p>Hiç sorma canım, on beş saat kaldık mahzende, gözleri dönmüştü resmen, kıpırdayamadık korkumuzdan.</p>
<p class="margin-ust-m"></p>
<p class="ortala">BİR ADAM</p>
<p>Bu sabah yabancı bir gazeteciyi daha tutuklamışlar, Tanrı bilir neyin peşindeydi namussuz... Casusuydu kesin o çakalların, ne olacak.</p>
<p class="margin-ust-m"></p>
<p><i>Karanlık.</i></p>
<p class="margin-ust-m"></p>
<p class="ortala">RADYO</p>
<p>BAKANLAR KURULU, BU SABAH TOPLANARAK SAVAŞ BAKANI TARAFINDAN MECLİSE SUNULAN, CUMHURİYETİMİZİ KORKUSUZCA MÜDAFAA ETMİŞ OLAN KAHRAMANLARIN MÜKAFATLANDIRILMASI TEKLİFİNİ OY BİRLİĞİYLE KABUL ETTİ.</p>
<p class="margin-ust-m"></p>
<p><i>Işık küçük sahneyi aydınlatır.</i></p>
<p class="margin-ust-m"></p>
<p class="ortala">LERROUX</p>
<p><i>(Bakanlarına avuç avuç madalya dağıtarak</i>) KATALUNYA TÜMENİ KUMANDANI GENERAL BATET VE İSYANCILARA KARŞI ASTURYA’DA YÜRÜTÜLEN OPERASYONU KUMANDA EDEN GENERAL LOPEZOCHOA TÜMGENERALLİĞE YÜKSELTİLMİŞLERDİR. GENERAL BATET’NİN MEVCUT VAZİFESİNİ, ŞU ÂNA KADAR ORDU GENEL MÜFETTİŞLİĞİ GÖREVİNİ SÜRDÜREN RODRIGUEZ DEL BASIO DEVRALACAKTIR.</p>
<p class="margin-ust-m"></p>
<p><i>Her şey sona ermiştir.</i></p>
<p><i>Salonun dört köşesinden farklı sesler yükselir.</i></p>
<p class="margin-ust-m"></p>
<p class="ortala">BİRİNCİ SES</p>
<p>Ben ihtiyar Santiago, bir ömür yaşadım, mutluluk nedir bilmedim. Babam madenciydi, dedem de, dedesinin dedesi de. Evlendim sonra. İyi kadındı karım, kötülüğünü görmedim; memnun muydun deseler orası da meçhul. Bir oğlum oldu —babadan madenci— öldü gitti göçük altında. Kimsenin canını yakmadım, şikâyet etmedim hiç halimden, bir şu gençlerin hali dert oldu içime. Ne yalan söyleyeyim, iyi savaştım. Bu saatten sonra kazanacak şeyim yoktu ondandır belki. Kış gelecek, kar yağacak, şu dünyada kimseler adımı anmayacak.</p>
<p class="margin-ust-m"></p>
<p class="ortala">İKİNCİ SES</p>
<p>Sanchez. Elebaşıymışım, greve götürmüşüm milleti, öyle diyorlar. On yedi yaşındaydım, ağabeyimden öğrendim ne biliyorsam. Devrime inandım, yürekten inandım. Okudum fırsat buldukça. Çünkü derler ya, eğitimmiş her şeyin başı... Fakat asıl kazmayı vururken madene, saçılırken etrafa kıvılcımlar, aklım asıl o zaman eriyordu olan bitene. Ne çok ölü vardı, ne çok ölü vardı. Ama burada kalmayacak elbet. Ve ben onlara diyeceğim ki: “Devrim yaparken yelpaze sallanmaz!”</p>
<p class="margin-ust-m"></p>
<p class="ortala">ÜÇÜNCÜ SES</p>
<p>Adım Antonio, dağlardan geldim şehre. Ötekiler bilmez etmez dağlara düşen karı. Desem ki ben o dağlara düşen kar için savaştım, gülerler anca. Eskiden o karların altında düşünmeden dururdum, ihtiyacım olmazdı düşünmeye. O kadar güzeldir ki bembeyaz kar o kadar basittir ki. Sonra gün geldi indim dağdan, karanlık adamları tanıdım, adaletsizliği tanıdım. O zaman dağdaki beyaz karlarım geldi aklıma, bastığım zaman ayağımın altında attıkları çığlığı düşündüm. Ama “Sende is var daha.” dedi Santiago, “sende iş var daha.” Madalya takmadılar göğsüme.</p>
<p class="margin-ust-m"></p>
<p class="ortala">DÖRDÜNCÜ SES</p>
<p>Ben Pèpe. Pilar bana derdi ki hep: “Sanma çekip gidendir perişan olan, geride kalandır asıl dünyası zindan dönen.” Gene de sorsalar şimdi, kalayım, derdim. Çünkü güneş var, meydandaki bahçede çiçekler var, sonra Pilar var neyse onu karıştırmayalım. Bayılırdım mahalledeki balolara, derlerdi ki bana, “Pèpe, adam gibi dur azıcık, ciddi ol.” Niye olacaktım ki, daha çok vaktim vardı. Santiago, Sanchez, Antonio, Basklı, Ruiz, Leon, hepsi “çocuk" derlerdi bana. Haklıydılar.</p>
<p class="margin-ust-m"></p>
<p class="ortala">BEŞİNCİ SES</p>
<p>Kura bize çıktı.</p>
<p class="margin-ust-m"></p>
<p class="ortala">ALTINCI SES</p>
<p>Kamyon kurası.</p>
<p class="margin-ust-m"></p>
<p class="ortala">DÖRDÜNCÜ SES&nbsp;</p>
<p>Kar başlar yakında.</p>
<p class="margin-ust-m"></p>
<p class="ortala">ÜÇÜNCÜ SES</p>
<p>Kim hatırlayacak?</p>
<p class="margin-ust-m"></p>
<p class="ortala">YEDİNCİ SES</p>
<p>Kaval sesi eksik olmaz bizim oralarda... Boşuna değil ya!</p>
<p class="margin-ust-m"></p>
<p class="ortala">SEKİZİNCİ SES</p>
<p>Tanrı’nın izniyle.</p>
<p class="margin-ust-m"></p>
<p class="ortala">İKİNCİ SES</p>
<p>Kar başlar yakında.</p>
<p class="margin-ust-m"></p>
<p class="ortala">BİRİNCİ SES</p>
<p>Kim hatırlayacak?</p>
<p class="margin-ust-m"></p>
<p><i>Işık.</i></p>
<p class="margin-ust-m"></p>
<p class="ortala">RADYO</p>
<p>HÜKÜMET, MÜCADELEDE HAYATINI KAYBEDEN, YARALANAN VE KAYBOLAN ASKERİ BİRLİK MENSUPLARINA İLİŞKİN RESMİ RAKAMLARI KAMUOYUNA AÇIKLADI.</p>
<p>321 ÖLÜ (129 ASKER, 11 KOLCU, 70 MUHAFIZ, 11 JANDARMA).</p>
<p>870 YARALI (550 ASKER, 16 KOLCU, 136 MUHAFIZ, 168 JANDARMA).</p>
<p>7 KAYIP (5 ASKER, 2 EMNİYETÇİ).</p>
<p class="margin-ust-m"></p>
<p><i>Yan taraflarda, evlerin panjurları kapanır.</i></p>
<p class="margin-ust-m"></p>
<p class="ortala">BİR KADIN</p>
<p>Ayaz olmaya başladı geceleri. Kış geliyor.</p>
<p class="margin-ust-m"></p>
<p class="ortala">BİR ADAM</p>
<p>Öyle, kar başlar yakında.</p>
<p class="margin-ust-m"></p>
<p><i>Karanlık.</i></p>
<p><i>Bir sokağın ucundan, seyircilerin arkasından, akordeon eşliğinde bir Santander dağ şarkısı duyulur:</i></p>
<p class="margin-ust-m"></p>
<p><i>En el haile nos veremos,</i></p>
<p><i>esta tarde, morenuca;</i></p>
<p><i>en el haile nos veremos,</i></p>
<p><i>y al son de la pandereta,</i></p>
<p><i>unos hailes echaremos.</i></p>
<p class="margin-ust-m"></p>
<p class="ortala">PERDE</p>
<p class="margin-ust-xxl"></p>
</body>
</html>