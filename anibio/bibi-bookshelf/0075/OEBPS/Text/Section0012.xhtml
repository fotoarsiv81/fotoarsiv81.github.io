<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Albert Camus - Asturya'da İsyan</title>
<link rel="stylesheet" href="../Styles/main.css" type="text/css"/>
</head>
<body>
<h1 class="ortala">İKİNCİ PERDE</h1>

<p class="margin-ust-xl"></p>

<p><i>Aranın sonlarına doğru.</i></p>
<p class="margin-ust-m"></p>
<p class="ortala">RADYO</p>
<p>(<i>Kesik kesik)</i> KATALUNYA İSYANDA... ENDÜLÜS KIRSALINDA AYAKLANMALAR BAŞ GÖSTERİYOR... OVIEDO İSYANCILARIN ELİNE GEÇTİ.</p>


<h2 class="ortala" id="sigil_toc_id_4">Birinci sahne</h2>
<p><i>Sahnenin dört bir yanına dağılmış olan madenciler karınlarını doyururlar. İçlerinden biri, ayağa kalkar, şişeyi kafasına diker. Bir köşede, Pilar ve Pèpe.</i></p>
<p class="margin-ust-m"></p>
<p class="ortala">BASKLI</p>
<p>Dedim ki ben de buna: “Şu sıçtığımın hayatını cennet mi sanıyorsun sen?” Yok dedi, ne diyecek...</p>
<p class="margin-ust-m"></p>
<p class="ortala">ANTONIO</p>
<p><i>(Ağzı dolu)</i> Mis gibi hayatımız varmış be, şu sefilliğe bak!</p>
<p class="margin-ust-m"></p>
<p class="ortala">SANCHEZ</p>
<p>Ne bekliyordunuz, Devrim yaparken yelpaze sallanmaz!</p>
<p class="margin-ust-m"></p>
<p class="ortala">PEREZ</p>
<p>Yavaş olun beyler, hele bir eve dönelim... Dikin bakayım şerefe, sağlığa! <i>(İçer.)</i> Daha ne diz dövmenin ne bayram etmenin vakti!</p>
<p class="margin-ust-m"></p>
<p class="ortala">PILAR</p>
<p>Doğru söylersin de, sanmayın çekip gidendir perişan olan, geride kalandır asıl dünyası zindana dönen.</p>
<p class="margin-ust-m"></p>
<p class="ortala">SANTİAGO</p>
<p>Ben de bildiğimi söyleyeyim, bizim oralarda kadınlar yalnız başına ağlar.</p>
<p class="margin-ust-m"></p>
<p class="ortala">PILAR</p>
<p><i>(Gücenmiştir)</i> Ya sevişmek, onu da mı yalnız başına yapar sizin kadınlar?</p>
<p class="margin-ust-m"></p>
<p class="ortala">SANTİAGO</p>
<p><i>(Halen safça)</i> Onu yapmak için ağlamaya ne lüzum var?</p>
<p class="margin-ust-m"></p>
<p class="ortala">SANCHEZ</p>
<p>Yetti muhabbetiniz. Bildirgemiz hazır, herkes bir dinlesin bakalım: “Silahlı devrim karşıtları ve sabotajcılar görüldükleri yerde derhal kurşuna dizileceklerdir. Halkımız bu hükmün infazıyla yükümlüdür.” Diyeceği olan? <i>(Onaylama hareketleri)</i> Güzel, bunu hallettik... Para yerine çalışma fişi kullanılması konusunda anlaşmıştık zaten, sistem konuştuğumuz gibi işleyecek... Geriye bir tek şu kışla belası kaldı. Gomez icabına bakmakla bizi görevlendirdi. Kışladakiler hâlâ direniyormuş.</p>
<p class="margin-ust-m"></p>
<p class="ortala">PÈPE</p>
<p>Bir sıkımlık canları var, talebeler var, biz gençler varız, saldıralım!</p>
<p class="margin-ust-m"></p>
<p class="ortala">SANCHEZ</p>
<p>Sonra da tavşan gibi avlasınlar hepinizi! Ellerine silah verdik ya, şu hallerine bak!.. Dinleyin beni, aklımdaki fikir şu: Bir kamyonun kasasına barut yükleyip kışlanın duvarını havaya uçuracağız. Yalnızca iki adama ihtiyacımız olacak; biri kamyonu sürecek, biri de fitili ateşleyecek, onlar da...</p>
<p class="margin-ust-m"></p>
<p class="ortala">SANTİAGO</p>
<p>Kura çekelim. (<i>Diğerleri başlarıyla onaylarlar. Cebinden bir kutu kibrit çıkarır, Pèpe'ye fırlatır. Pèpe kutudan bir düzine kibrit çıkarır, ikisini kırar ve madencilere dağıtır. Santiago sonucu ilan eder:)</i> Ruiz. Leon.</p>
<p class="margin-ust-m"></p>
<p><i>İkisi gruptan ayrılır, yumruk selamı verir ve ardından tek kelime etmeden çekip giderler. Madenciler sessizliğe gömülür.</i></p>
<p class="margin-ust-m"></p>
<h2 class="ortala" id="sigil_toc_id_5">İkinci sahne</h2>
<p class="ortala">ŞEF</p>
<p><i>(Kaldığı yerden devam eder.)</i> Şu erzak meselesini de bir an evvel halletmemiz gerekiyor. Şehirdeki büyük tüccarlar mallarını paylaşmaya yanaşmıyorlar. İçinde bulunduğumuz durum belli, kimseye merhamet göstermeye vaktimiz yok, derhal gereğini yapmamız lazım.</p>
<p class="margin-ust-m"></p>
<p class="ortala">RADYO</p>
<p>DİKKAT DİKKAT, BURASI MADRİD RADYOSU! İÇİŞLERİ BAKANLIĞI TARAFINDAN KAMUOYU İLE PAYLAŞILAN RESMİ AÇIKLAMAYI AKTARIYORUZ: ANARKO-SENDİKALİZM VE MARKSİZM YANLISI PROFESYONEL DEVRİMCİLER, SON GENEL SEÇİM SÜRECİNİ DE KAPSAYAN ÜLKEDEKİ HUZUR VE ATEŞKES ORTAMINDAN İSTİFADE EDEREK, TAŞRADAKİ BAZI BÜYÜK VİLAYETLERDE TOPLU BİR İSYAN HAREKETİ BAŞLATMAK GAFLETİNDE BULUNMUŞLARDIR. BU VAHİM TEŞEBBÜS, OVIEDO VE ASTURYA’DA BİR KISIM MADEN İŞÇİSİNDEN DESTEK GÖRMÜŞTÜR.</p>
<p>TARAFIMIZCA MALUM OLDUĞU ÜZERE, SÖZ KONUSU ÖRGÜTLENMENİN BAŞINDA BULUNAN KİŞİLER, KOMÜNİST MADEN İŞÇİLERİ SENDİKASI YÖNETİCİLERİ VE OVIEDO SOSYALİST PARTİSİ LİDERİ, AYNI ZAMANDA “İLERİ” GAZETESİNİN SAHİBİ XAVIER BUENO Y BUENO’DUR. BU İSİMLER TARAFINDAN 20 EKİM GÜNÜ ALINAN GREV KARARINDA DİLE GETİRİLEN ŞU CÜMLE FAZLASIYLA DİKKAT ÇEKİCİDİR: “TALEBİMİZ KOLLUK KUVVETLERİNİN TESLİM OLMASI YA DA İDAM EDİLMESİDİR.” HALKIMIZ TARAFINDAN BİLİNMESİNİ İSTERİZ Kİ, HÜKÜMETİMİZ, BU TEHLİKELİ TEŞEBBÜSÜN BİR AN EVVEL ÖNLENMESİ VE TÜM İSPANYANIN İHTİYAÇ DUYDUĞU REFAH ORTAMININ YENİDEN SAĞLANMASI ADINA GEREKLİ TEDBİRLERİ ALMIŞ BULUNMAKTADIR.</p>
<p class="margin-ust-m"></p>
<p class="ortala">SANTİAGO</p>
<p>Benim asıl canımı sıkan okul meselesi. Memlekete okul lazım, çok okul lazım. Halim ortada işte, okuma bilmem, yazma bilmem. Benim oğlan okurdu bana haberleri, o da öldü gitti göçüğün altında. Ondan diyorum okul yapmak lazım köşe bucağa, yaşı yok bu işin herkese lazım.</p>
<p class="margin-ust-m"></p>
<p class="ortala">ANTONIO</p>
<p>Vadilerde yaşayan insanlar var, dağlarda yaşayan insanlar var. Bundan böyle, hiç kimsenin kölesi olmadan yaşayacağımızı onların da öğrenmesi lazım. O dağlarda, o yaylalarda dünyadan habersiz yaşar bu insanlar, ancak biri çıkıp gelirse haberleri olur olan bitenden. Benimkiler misal, anam babam, yaşlı insanlar bunlar, nereden bilecekler?</p>
<p class="margin-ust-m"></p>
<p class="ortala">SANCHEZ</p>
<p>Haklısın, kar kış başlamadan adam gönderelim oralara, gereğini muhakkak yapalım.</p>
<p class="margin-ust-m"></p>
<p class="ortala">BASKLI</p>
<p>Gözü de açık tutalım yoldaşlar, yağmacılar cirit atıyor ortalıkta. Daha demin herifin tekini bastım ambarda, görmesem soyup soğana çevirecek içerisini. Tek kurşunla gördüm hesabını...</p>
<p class="margin-ust-m"></p>
<p class="ortala">BİR İŞÇİ</p>
<p>İnsan evladı bu, her yerde aynı, iyisi de çıkıyor, kötüsü de.</p>
<p class="margin-ust-m"></p>
<p class="ortala">BASKLI</p>
<p>Üstü başı da düzgündü ha herifin.</p>
<p class="margin-ust-m"></p>
<p class="ortala">SANCHEZ</p>
<p>Antonio, sağlam bir ekibin var halihazırda, şu işi halledince devriyeye çıkarsınız. Kimsenin bizleri, devrimimizi kirletmesine müsaade edemeyiz.</p>
<p class="margin-ust-m"></p>
<p class="ortala">SANTIAGO</p>
<p>Şu denizcilerle bağlantı mevzusunu da atlamayalım. Burası merkez sayılır. Kıyıdaki dostlara savaş gemileriyle irtibata geçmelerini haber vermek gerek, duyduğuma göre kruvazörlerde ayaklanmalar başlamış.</p>
<p class="margin-ust-m"></p>
<p class="ortala">BİR MADENCİ</p>
<p><i>(Dışarıdan gelerek)</i> Piç kuruları, hâlâ sıkıyorlar çan kulesinden. Ufacık çocuğu vurdular Anayasa Meydanı'ndan geçen.</p>
<p class="margin-ust-m"></p>
<p><i>Müthiş bir patlama. Madenciler ayağa fırlar.</i></p>
<p class="margin-ust-m"></p>
<p class="ortala">SANTIAGO</p>
<p><i>(Usulca)</i> Ah ah, gerçek oldu aklımdan geçen, öldü gitti işte Ruiz ve Leon! Bir hiç uğruna ölmediler ama, bir hiç uğruna kaybetmedik onları. Benim yaşım malum, kaybedecek şeyim kalmadı şu dünyada ama siz daha gençsiniz, hele sen çocuksun daha, yarınlar var daha göreceğiniz, bir dünya şey var sizi bekleyen.</p>
<p class="margin-ust-m"></p>
<p class="ortala">ANTONIO</p>
<p>Birlikte büyümüştük Ruiz’le.</p>
<p class="margin-ust-m"></p>
<p><i>Uzun bir süre sessizlik.</i></p>
<p class="margin-ust-m"></p>
<p class="ortala">BİR MADENCİ</p>
<p>Adamı iyi acıktırıyor bu kavga gürültü! Yavrum bak buraya!</p>
<p class="margin-ust-m"></p>
<p><i>Bir başka madenci bir plak koyar.</i></p>
<p class="margin-ust-m"></p>
<p class="ortala">PILAR</p>
<p>Hayra çıksa bari bu işin sonu...</p>
<p class="margin-ust-m"></p>
<p><i>Madencilerin el çırpmaları eşliğinde bir madenci dans eder. Karanlık. Işık meydanı aydınlatır.</i></p>
<p class="margin-ust-m"></p>
<h2 class="ortala" id="sigil_toc_id_6">Üçüncü sahne</h2>
<p class="ortala">ALONSO</p>
<p>(Sandalyesinde, ağzından salyalar gelerek anlatıyordur.) Daha neler neler efendim. Teşekkür ederim beyim. Sağ olun var olun hanımlar beyler. Kunduracıydım efendim ben, Porcuna’da. <i>(Bilmiş bir tavırla)</i> Endülüs’tedir.</p>
<p class="margin-ust-m"></p>
<p class="ortala">RADYO</p>
<p><i>(Alonso'nun sözünü keserek)</i> DİKKAT DİKKAT, BURASI BARSELONA RADYOSU! SEVGİLİ DİNLEYİCİLER, OVİEDO’DAKİ GELİŞMELERLE İLGİLİ ELİMİZE ULAŞAN SON HABERLERİ AKTARIYORUZ. ÇOK SAYIDA KAÇAKÇI VE MADEN İŞÇİSİ, DÜN İTİBARIYLA, GRUPLAR HALİNDE ŞEHRE GİRMİŞLERDİR. MAGDALENA SOKAĞI, ARCHEVÉCHÉ SOKAĞI VE SAINT-LAZARE MAHALLESİ’NDEN GEÇEREK KENTE GİREN İLK GRUBUN ARDINDAN, İKİNCİ BİR GRUP, SAINT-LAURENT MAHALLESİ’NDEN GEÇEREK ŞEHİR MERKEZİNE ULAŞMIŞTIR.</p>
<p class="margin-ust-m"></p>
<p><i>Bir süre sonra.</i></p>
<p class="margin-ust-m"></p>
<p class="ortala">ALONSO</p>
<p>(Sırıtarak) Hah buyurun! Ben dediydim! <i>(Bağırır.)</i> Hey Sanchez! Porcuna’yı bilirsin sen, öyle dediydin vaktinde. Görmüşsündür pencerelerden sarkan sıra sıra biberleri, damlarda kuruyan domatesleri. Annem hep derdi ki bana:</p>
<p>“Hoşça kal evladım, sağ ol evladım. Gez dolaş İspanya’yı, emsaline denk gelemezsin Porcuna’nın. Asıl...”</p>
<p class="margin-ust-m"></p>
<p class="ortala">RADYO</p>
<p><i>(Sözünü keserek)</i> GÖZÜ DÖNMÜŞ BARBARLARIN ÖFKESİNDEN MUCİZE ESERİ KURTULMAYI BAŞARAN GÖRGÜ TANIKLARININ İFADESİNE GÖRE DEVRİMCİLER; ÜNİVERSİTE, KÜTÜPHANE VE ASTURYA BANKASI’NIN YANI SIRA 27 MART MEYDANI’NI ÇEVRELEYEN BİNALARIN ÇOĞUNU DİNAMİTLEMEK SURETİYLE HAVAYA UÇURDULAR. RESMİ KAYNAKLARDAN EDİNDİĞİMİZ BİLGİYE GÖRE İSE, JANDARMA KIŞLASI İSYANCILAR TARAFINDAN KUŞATILMIŞ DURUMDA. KIŞLANIN SU VE ELEKTRİĞİNİ KESEN İSYANCILAR, CEPHANELİKTEN ÇALDIKLARI HAVAN TOPUYLA BİNAYA SALDIRDILAR İÇERİDE BULUNANLARIN BİNAYI TAHLİYE EDECEK FIRSATI BULDUKLARI TAHMİN EDİLİYOR.</p>
<p class="margin-ust-m"></p>
<p class="ortala">ALONSO</p>
<p>Asıl kertenkele tutmaya giderdim ama ne mümkün, o kuru taş duvarların arasında sıvışır kaçardı her elimi attığım. Ta girdiği deliğin dibine sokardım parmağımı yakalayacağım diye. “Alonso!” diye bağırırdı o zaman annem arkamdan, “Rahat bırak derdi o kertenkeleleri, onları da Tanrı yarattı. rahatsız etme...”</p>
<p class="margin-ust-m"></p>

<p class="ortala">RADYO</p>
<p>FABRA AJANSI’NDAN ELİMİZE ULAŞAN BİLGİLER: DEVRİMCİLER İSPANYA BANKASI’NI ELE GEÇİRDİ. BANKA KASASINDA BULUNAN 14 MİLYON PESETAYA DEVRİMCİLER TARAFINDAN EL KONULDU.</p>
<p>PİSKOPOSLUK SARAYI VE OVIEDO KATEDRALİ’NİN SUNAK ODASI ALEVLER İÇİNDE - SUNAK ODASI İSYANCILAR TARAFINDAN BENZİN DÖKÜLEREK ATEŞE VERİLDİ.</p>
<p class="margin-ust-m"></p>
<p class="ortala">ALONSO</p>
<p><i>(Devamını getirerek)</i> Ben de basar çıkardım tepelere. Ağaç olmaz o tepelerde bilirsin Sanchez, tek bir ağaç olmaz! Sıcak boğazını tırmalar, pelin otlarının kokusu kanını kaynatır. Akşam olmadan inmezdim aşağı. Annem derdi ki eve dönünce: “Duanı et Alonso.” Ben de derdim ki anneme, “Duamı etmeden evvel...”</p>
<p class="margin-ust-m"></p>
<p class="ortala">RADYO</p>
<p>MADRİD’DEN ELİMİZE ULAŞAN SON HABERİ AKTARIYORUZ: RESMİ KAYNAKLARDAN EDİNİLEN BİLGİYE GÖRE, DEVRİMCİLER, LA VEGA VE LA TRUBIA SİLAH FABRİKALARINI VE ASKERİ CEPHANELİĞİ ELE GEÇİRDİLER.</p>
<p>CARMEL MANASTIRI KUŞATILDI. BİNADAN KAÇARKEN KALÇASI ÇIKAN BAŞRAHİP EUFRASIO DEL NINO JESUS VİCDAN SAHİBİ VATANDAŞLAR YARDIMIYLA HASTANEYE TAŞINDI FAKAT İSYANCILAR TARAFINDAN HASTA YATAĞINDA ALIKONAN BAŞRAHİP KURŞUNA DİZİLDİ.</p>
<p class="margin-ust-m"></p>
<p class="ortala">ALONSO</p>
<p>Bitirince de derdim ki, “Ben hep diyorum zaten,” derdim, “bilmez miyim?” derdim: Ey Göklerdeki Babamız, ismin mukaddes olsun, gökte olduğu gibi yeryüzünde de senin istediğin olsun.</p>
<p class="margin-ust-m"></p>
<p class="ortala">RADYO</p>
<p><i>(Bağırarak) İSYANIN İLK GÜNÜNE BİZZAT TANIKLIK EDEN UNITED PRESS</i> AJANSI MUHABİRİ, BASINA YAPTIĞI AÇIKLAMADA, OVIEDO’NUN ANA CADDELERİNDE İÇLER ACISI BİR MANZARA YAŞANDIĞINI, SOKAKLARIN YÜZLERCE CESETLE DOLUP TAŞMIŞ DURUMDA BULUNDUĞUNU İFADE ETTİ. AJANS MUHABİRİ, HÜKÜMETE BAĞLI BİRLİKLERİN VE JANDARMA KUVVETLERİNİN KAHRAMANCA BİR MÜCADELE VERDİĞİNİ SÖZLERİNE EKLEDİ.</p>
<p class="margin-ust-m"></p>
<p class="ortala">ALONSO</p>
<p><i>(Ayağa kalkar, kendinden geçmiştir, kollarını açar, başını göğe kaldırır.)</i> Ve Kutsal Babamız bana dedi ki o zaman: “Alonso, sen benim oğlumsun bırak onları, bırak gitsinler, onlar devrim yapacak, bırak yapsınlar, sen benim oğlumsun.” Ben biliyorum, içim rahat, öleceksem ölürüm, güzel güzel ölürüm. Kötüye haram olur ölmek. Öldüğüm zaman Yüce Tanrım'ın bütün melekleri yanıma gelecekler ve bana diyecekler ki: “Haydi Alonso, gel bakalım, mızıkçılık yok, haydi bakalım gel.” Ama ben, “Gelmem,” diyeceğim. Diyeceğim ama şakacıktan. Gitmez olur muyum hiç onlarla? Yükseleceğiz beraber arşın en tepesine, maviliklerin içinden yükseleceğiz, eşlik edecek bizlere öğle vakti kırları yakan kocaman güneş. Aşağıda, Porcuna'nın çayırlarında, incir ağaçlarının gölgesine sığınmış olacak ahali, kimi ekmeğini doğruyor, kimi içiyor olacak, kafasına diken şarabı göremeyecek göğü. Göremeyecek Alonso’yu. Ben o sırada Yüce Tanrım’ın huzuruna çıkmış olacağım, dört yanımda melekleri olacak, “Alonso,” diyecek O bana, “sen benim oğlumsun, sen biberleri sevdin, domatesleri sevdin, ağaçsız küçük tepeleri, kertenkeleli taş duvarları sevdin,” diyecek. Ve sonra Alonso konuşacak. Diyecek ki Yüce Tanrısı’na: “Evet, gözüm olmadı çok şeyde - Porcuna’lıyım ben!”</p>
<p class="margin-ust-m"></p>
<p><i>Karanlık.</i></p>
<p class="margin-ust-m"></p>
<h2 class="ortala" id="sigil_toc_id_7">Dördüncü sahne</h2>
<p><i>Işık meyhaneyi aydınlatır.</i></p>
<p class="margin-ust-m"></p>
<p class="ortala">BİR MADENCİ</p>
<p><i>(İçeri girerek)</i> Tüccarları getirdik.</p>
<p class="margin-ust-m"></p>
<p><i>İşveren sendikası temsilcileri içeri girerler: eczacı, bakkal ve diğerleri.</i></p>
<p><i>Madenciler bir masanın ardında yerlerini alırlar.</i></p>
<p class="margin-ust-m"></p>
<p class="ortala">SANCHEZ</p>
<p>Uzun konuşmayacağım. Devrim, mallarınıza ve erzakınıza ihtiyaç duyuyor. İhtiyacı karşılanmadığı takdirde gün görmesi mümkün değil. Elinizde olanı vermeyecek olursanız Devrim bozguna uğrar. Onunla birlikte bizler de. Bizler bir önem teşkil etmiyoruz. Devrim’e gelince, anlatsam da anlamazsınız. Diyeceğim şu ki kapınızı açmayı reddedecek olursanız, sonunuz ölüm olur. Açarsanız, bize güvenebilirsiniz.</p>
<p class="margin-ust-m"></p>
<p class="ortala">BAKKAL</p>
<p>Ben...</p>
<p class="margin-ust-m"></p>
<p class="ortala">SANCHEZ</p>
<p>Bir kelime daha edersen (Tabancasını çıkarır.) düşünmene gerek kalmaz. Şimdi üçe kadar sayacağım. Bir... iki... üç... <i>(Bakkala)</i> Sen, konuş!</p>
<p class="margin-ust-m"></p>
<p class="ortala">BAKKAL</p>
<p><i>(Kararlılıkla)</i> Hayır.</p>
<p class="margin-ust-m"></p>
<p><i>Sanchez ateş eder, bakkal yere düşer. Diğer dükkân sahipleri afallar.</i></p>
<p class="margin-ust-m"></p>
<p class="ortala">SANCHEZ</p>
<p><i>(Eczaaya)</i> Konuş.</p>
<p class="margin-ust-m"></p>
<p class="ortala">ECZACI</p>
<p>Tamam.</p>
<p class="margin-ust-m"></p>
<p class="ortala">SANCHEZ</p>
<p>Şüphem yoktu.</p>
<p class="margin-ust-m"></p>
<h2 class="ortala" id="sigil_toc_id_8">Beşinci sahne</h2>
<p><i>Ceset sahnenin önünde yerde kalır. Tutsaklar getirilir; bir jandarma subayı, şehirliler.</i></p>
<p class="margin-ust-m"></p>
<p class="ortala">BASKLI</p>
<p>Şunun davasını görelim hemen.</p>
<p class="margin-ust-m"></p>
<p class="ortala">SANCHEZ</p>
<p>(Eczacıya) Sen avukatı olacaksın. <i>(Kendi adamlarından birine)</i> Duyalım suçlamayı.</p>
<p class="margin-ust-m"></p>
<p class="ortala">SAVCI</p>
<p>Jandarma subayı olaylar başlamadan ateş emri vermiştir, başka sözüm yok.</p>
<p class="margin-ust-m"></p>
<p class="ortala">SANCHEZ</p>
<p>Avukat, sıra sende.</p>
<p class="margin-ust-m"></p>
<p class="ortala">EZCAZI</p>
<p>(<i>Afallamış</i>) Ama...</p>
<p class="margin-ust-m"></p>
<p class="ortala">SANCHEZ</p>
<p><i>(Kayıtsız)</i> Sıra sende.</p>
<p class="margin-ust-m"></p>
<p class="ortala">ECZACI</p>
<p>Ama günahı ne bu adamın, sizden benden ne farkı var! Kötülük mü etmiş size? Vazifesi neyse onu yapmış, ekmek parası bu. Çoluğu çocuğu vardır belki. Hangi hakla alacaksınız canını? Hangi hakla...</p>
<p class="margin-ust-m"></p>
<p>SANCHEZ</p>
<p>Gördün mü bak, nasıl kaptın işi hemen! <i>(Arkadaşlarıyla göz göze gelir. Bir süre sonra.)</i> Sanık idama mahkûm edildi. Sıradaki.</p>
<p class="margin-ust-m"></p>
<p><i>Subay götürülür. Sıradaki öne getirilir.</i></p>
<p class="margin-ust-m"></p>
<p class="ortala">SAVCI</p>
<p>Komisyoncuymuş bu. Saklanmış pencerenin arkasına, saydırmış kendi tabiriyle ite köpeğe: Üç adam öldürmüş.</p>
<p class="margin-ust-m"></p>
<p class="ortala">KOMİSYONCU</p>
<p>Avukata ihtiyacım yok. Ben kendimi savunurum. Hele sen geçmişken adalet diye karşıma. Bil ki zerre değerin yok gözümde. Doğrudur, alayına ateş açtım. Ancak üçüne yetti gücüm. Öldürün beni, göreceksiniz elbet, daha çok adam var bu şehirde ölmeye hazır.</p>
<p class="margin-ust-m"></p>
<p class="ortala">SANCHEZ</p>
<p><i>(Arkadaşlarına)</i> Zırlamayan çıktı sonunda, sevdim bunu; adammış hiç olmazsa. Sanık idama mahkûm edildi.</p>
<p class="margin-ust-m"></p>
<p><i>Komisyoncuyu götürürler.</i></p>
<p class="margin-ust-m"></p>
<p class="ortala">SANCHEZ</p>
<p>Sıradaki.</p>
<p class="margin-ust-m"></p>
<p><i>Sahne dışından:</i> Ateş!</p>
<p class="margin-ust-m"></p>
<p class="ortala">PERDE</p>
<p class="margin-ust-xxl"></p>
</body>
</html>