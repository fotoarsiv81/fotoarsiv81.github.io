<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Albert Camus - Asturya'da İsyan</title>
<link rel="stylesheet" href="../Styles/main.css" type="text/css"/>
</head>
<body>
<h1 class="ortala">ÜÇÜNCÜ PERDE</h1>

<h2 class="ortala" id="sigil_toc_id_9">Birinci sahne</h2>
<p><i>Madenciler, plakçaların etrafında çember olmuş, plak dinlemektedirler.</i></p>
<p class="margin-ust-m"></p>
<p class="ortala">RADYO</p>
<p><i>(Hızlı hızlı)</i> DİKKAT DİKKAT, BURASI BARSELONA RADYOSU! İSYANCILAR, KATALUNYA BÖLGESİ VE TÜM TAŞRA KENTLERİNDE YENİLGİYE UĞRATILDILAR. COMPANYS VE BAKANLARI TUTUKLANDI. MIERE VE OVIEDO ÇEVRESİNDEKİ TÜM BÖLGELERDE ASAYİŞ SAĞLANDI. KARŞI DİRENİŞ ŞU AN İÇİN YALNIZCA OVIEDO KENT MERKEZİNDE SÜRÜYOR. DÜZENLİ BİRLİKLER, KENTE BİR SAAT MESAFADE BULUNAN GENERAL LOPEZ OCHOA KUMANDASINDAKİ LEJYONERLERİN VE FASLI PİYADELERİN İŞTİRAKİYLE BİRLİKTE HAREKETE GEÇME EMRİ ALDILAR.</p>
<p>MORAL BAKIMINDAN ÜST SEVİYEDE BULUNAN BİRLİKLERİN COŞKUSU, SAVAŞ BAKANLIĞINCA YÜRÜTÜLEN PLANA VE SAVAŞ BAKANI DIEGO HIDALGO’NUN BİZZAT İŞARET ETTİĞİ HEDEFE KATKI SAĞLAYACAK NİTELİKTEDİR. BAŞKENTİ MÜDAAFASIZ BIRAKMAK HİÇBİR SURETLE KABUL EDİLEMEZ. BUNDAN ÖTÜRÜ, MEVCUT DURUMDA, AYAKLANMAYI BASTIRMAK AMACI TAŞIYAN FAALİYETLERDE PARALI BİRLİKLERDEN İSTİFADE EDİLMESİ HUSUSU, ZARURİ OLARAK GÜNDEME GELMİŞTİR. ÜSTÜN ASKERİ KABİLİYETLERİNİ FAS’TA KANITLAMIŞ OLAN LEJYONERLER, SÖZ KONUSU VAZİFEYİ EMANET EDİNMEYİ BÜYÜK SEVİNÇLE KABUL ETMİŞ, İSPANYOL ORDUSU MENSUBU KARDEŞLERİNİN YERLERİNİ DOLDURACAK OLMAKTAN BÜYÜK BİR GURUR DUYDUKLARINI İFADE ETMİŞLERDİR.</p>
<p>LEJYONER ASKERLERİMİZİN, SAHİP OLDUKLARI CESARET, DİSİPLİN, ÜSTLERİNE BAĞLILIK VE ZAFER ALIŞKANLIKLARI SAYESİNDE BU ASKERİ OPERASYONU BAŞARIYLA NETİCEYE ULAŞTIRACAKLARINA DAİR İNANCIMIZ TAMDIR.</p>
<p class="margin-ust-m"></p>
<p><i>Madenciler büyük bir sessizliğe gömülür. Bir süre sonra yavaşça, kesik kesik şarkılarını söylerler. Yeniden sessizlik, plak dönmeye devam eder.</i></p>
<p><i>Sahne arkasından ve salonun öbür ucundan, seyircilerin arkasından, trompetle çalınan La Bandera duyulur. Kenarda bir yerde, birkaç lejyoner sahneye girer.</i></p>
<h2 class="ortala" id="sigil_toc_id_10">İkinci sahne</h2>
<p><i>Savaşanlar, tabanca ve bomba sesleri eşliğinde seyircilerin etrafında koştururlar.</i></p>
<p class="margin-ust-m"></p>
<p class="ortala">RADYO</p>

<p>BURASI BARSELONA RADYOSU: FABRA AJANSI BİLDİRİYOR: BAKANLAR KURULU BUGÜN SAAT ON DÖRTTE OLAĞANÜSTÜ OLARAK TOPLANDI. RESMİ KAYNAKLARDAN VE GAZETECİLERİN YAPTIKLARI GÖRÜŞMELERDEN ELDE EDİNİLEN BİLGİLERE GÖRE HÜKÜMET, YAŞANAN OLAYLARIN VAHAMETİNE RAĞMEN, VAZİFESİ GEREĞİ DURUMU SÜKÛNET İÇİNDE DEĞERLENDİRMEYİ SÜRDÜRMEYE VE İTİDALİNİ MUHAFAZA EDEREK EMİN ADIMLARLA YOLUNA DEVAM ETMEYE KARARLIDIR.</p>
<p class="margin-ust-m"></p>
<p><i>Küçük orta sahne üzerine yeşil renkte ışık vurur. Sahnede yeşil örtü örtülmüş dikdörtgen bir masa. Masanın etrafında oturan altı bakan hararetle tartışmakta, Lerroux ortalarında oturmaktadır. Bakanlarda çeşitli kızgınlık ve bıkkınlık tamdan gözlenir, hareketleri mekanik, ağır ve yer yer gülünçtür. Ayaktaki bir bakan arkadaşlarını ikna etmeye çabalamakta, bir diğeri omuz silkmekte, üçüncüsü sigara içmektedir, dördüncüsü ayağa fırlar ve konuşmakta olan bakanın lafını hışımla böler. Sahneye daimi bir hareketlilik hâkimdir.</i></p>
<p class="margin-ust-m"></p>
<p class="ortala">RADYO</p>
<p>DEVRİMCİLERİN HER GEÇEN VAKİT KAÇINILMAZ BİR YENİLGİYE DOĞRU YAKLAŞMAKTA OLDUKLARI, İNKÂRI YERSİZ BİR HAKİKAT OLARAK ORTADADIR. HÜKÜMET YETKİLİLERİ, BİZZAT İÇİŞLERİ BAKANI TARAFINDAN YAPILMIŞ OLAN TEKNİK SUNUMU DİNLEMİŞ, ALINMIŞ YAHUT ALINACAK OLAN TEDBİRLERLE İLGİLİ OLARAK EMNİYET GENEL MÜDÜRÜ TARAFINDAN HAZIRLANAN RAPORU DEĞERLENDİRMİŞ VE BUNLARIN YANI SIRA, TEHDİT ALTINDAKİ ASTURYA'DA DÜZEN VE HUZURUN YENİDEN TESİS EDİLMESİ ADINA FAS’TA BİR LEJYONER BİRLİĞİNİN KONUŞLANDIRILMASI GEREĞİNİN ACİLİYET ARZ ETTİĞİNİ DİLE GETİREN SAVAŞ BAKANI DIEGO HIDALGO’NUN KONUŞMASINI TAKİP ETMİŞLERDİR. HIDALGO’NUN ÖNERİSİ HÜKÜMET TARAFINDAN OY BİRLİĞİYLE KABUL GÖRMÜŞTÜR. ÇOK SAYIDA JANDARMA TABURU KATALUNYA VE OVIEDO’YA DOĞRU HAREKET EMRİ ALMIŞTIR. İSPANYA ASKERİ GÜCÜNÜN ONDA BİRİNİ BÜNYESİNDE BULUNDURAN BARSELONA GARNİZONU’NDA ASKER SAYISI İKİ KATINA ÇIKARILMIŞTIR. BÖLGEDE SIKIYÖNETİM İLAN EDİLMİŞTİR. SİLAHLI HER İSYANCI, GÖRÜLDÜĞÜ YERDE DERHAL KURŞUNA DİZİLECEKTİR.</p>
<p class="margin-ust-m"></p>
<p><i>Bu süre boyunca, masa etrafındaki bakanlar, tartışmanın çözümsüz kaldığını göstermek amacıyla, başta yaptıkları hareketleri, ilk sefere kıyasla son derece hızlı olmak suretiyle, sürekli tekrarlamışlardır.</i></p>
<p class="margin-ust-m"></p>
<p class="ortala">RADYO</p>
<p>(<i>Ses tonu aniden değişir.)</i> BAŞBAKAN ALEJANDRO LERROUX’NUN TÜM İSPANYOL YURTTAŞLARINA SESLENDİĞİ KONUŞMAYI YAYINLIYORUZ:</p>
<p class="margin-ust-m"></p>
<p class="ortala">LERROUX</p>
<p>(O <i>âna kadar bıkkın, zoraki tavırlar sergilemiştir, ayağa kalkar, güçbela, bir cesaret konuşmasına başlar, başlarda tereddüt içerisindedir fakat konuştukça kendine güveni iyice artar. Dördüncü bakan bir köşede kıs kıs gülmektedir.)</i> KATALUNYA BÖLGESİNDE, MAKAMININ, SIFATININ VE HAYSİYETİNİN ŞAHSINA YÜKLEDİĞİ VAZİFELERE AÇIKÇA SIRTINI DÖNMÜŞ GÖRÜNEN BÖLGE HALKI LİDERİ, ÖZERK BİR KATALAN DEVLETİ KURULDUĞUNU İLAN ETME CÜRETİNİ VE GAFLETİNİ GÖSTERMİŞ BULUNMAKTADIR. BU VAZİYET KARŞISINDA, CUMHURİYET HÜKÜMETİMİZ, TÜM YURTTA SAVAŞ DURUMUNA GEÇİLMESİNE KARAR VERMİŞTİR. SAVAŞ DURUMU SÜRESİNCE UZLAŞMA KAPISI AÇIK TUTULACAKTIR. SAVAŞ KANUNLARI, KATİYEN ZULME BAŞVURMAKSIZIN, AZİMLE VE KARARLILIKLA UYGULANACAKTIR EMİN OLUNUZ Kİ, ASTURYA'DA SÜREGELEN AYAKLANMA VE GİZLİ EMELLER PEŞİNDE OLDUĞU BUGÜN AŞİKAR OLAN BÖLÜCÜ KATALUNYA İDARESİ, KARŞILARINDA TEK VÜCUT OLMUŞ BİR HALK BULACAK, KATALUNYA’DAN KASTİLYA’YA, ARAGON’DAN VALENSİYA’YA, GALİÇYA’DAN EKSTREMADURA’YA, BASK BÖLGESİ’ NDEN NAVARRA'YA VE ENDÜLÜS’E KADAR TÜM YURTTAŞLARIMIZ VATAN VE MİLLET AŞKIYLA AYAĞA KALKACAK, İSPANYOL HALKININ ŞANLI MAZİSİNİN VE ŞEREFLİ GELECEĞİNİN TEMİNATI OLAN AHLAKİ VE SİYASİ BİRLİĞİ TESİS ETMEK ADINA ANAYASANIN, DEVLETİN VE CUMHURİYETİN GÜCÜNÜ ARKASINA ALAN HÜKÜMETİMİZİN YANINDA YER ALACAKLARDIR, ONA GÜÇ VERECEKLERDİR.</p>
<p>TÜM İSPANYOLLAR, BİRKAÇ KENDİNİ BİLMEZİN GİRİŞTİĞİ BU ÇILGIN TEŞEBBÜSÜN UTANCINI YAŞAMAK ZORUNDA BIRAKILMIŞLARDIR. FAKAT HÜKÜMETİMİZİN VATANDAŞLARIMIZA ÇAĞRISI, ŞARTLAR NE OLURSA OLSUN, VATANIMIZIN PARÇASI OLAN HİÇBİR HALKA KARŞI KİN GÜDÜLMEMESİ YÖNÜNDEDİR. İNANIYORUZ Kİ VATANSEVER KATALUNYA, HİÇ ŞÜPHESİZ, TOPRAKLARINDAKİ BU BÖLÜCÜ ÇILGINLIĞA DUR DEMESİNİ BİLECEK, ANAYASAYA SADIK HÜKÜMETİMİZİN KORUYUCUSU OLDUĞU CUMHURİYETİN KENDİSİNE TANIDIĞI HAKLARI MÜDAFAA ETMEYE GAYRET GÖSTERECEKTİR.</p>
<p>MADRİD’DE, BÜTÜN TAŞRA KENTLERİNDE OLDUĞU GİBİ YURTTAŞLARIMIZIN COŞKUSU BİZLERE EŞLİK ETMEKTEDİR. BU COŞKU VE ANAYASANIN BİZLERE VERDİĞİ GÜÇLE, İSPANYANIN ŞANLI TARİHİNİ YAZMAYA DEVAM EDECEĞİZ.</p>
<p class="margin-ust-m"></p>
<p><i>Bomba sesleri, trompetler. Konuşma boyunca karanlıkta kalmış, harareti sönmüş görünen savaş, daha da şiddetlenerek kaldığı yerden devam eder. Tüm sahne kararır.</i></p>
<h2 class="ortala" id="sigil_toc_id_11">Üçüncü sahne</h2>
<p><i>Çok daha fazla artan trompet sesi. Koşuşturmalar. Silah sesleri.</i></p>
<p class="margin-ust-m"></p>
<p class="ortala">BİR SES</p>
<p>Uçaklar.</p>
<p class="margin-ust-m"></p>
<p><i>Işık sahne ortasına vurur, madenciler şaşkın gözlerle gökyüzüne bakarlar. Işık yan tarafları aydınlatır. Yine koşuşturmalar. Madenciler ve lejyonerler, meydanın bir köşesinde karşı karşıya gelirler. Lejyonerler geri püskürtülür.</i></p>
<p><i>Işık sahne ortasına vurur. Bir barikat kurulmaktadır. Trompet sesleri daha da yaklaşmıştır.</i></p>
<p class="margin-ust-m"></p>
<p class="ortala">GENÇ BİR MADENCİ</p>
<p>Mahvolduk. Kaçın!</p>
<p class="margin-ust-m"></p>
<p><i>Madenciler tereddüt eder.</i></p>
<p class="margin-ust-m"></p>
<p class="ortala">SANTİAGO</p>
<p><i>(Genç madenciye yaklaşır, ona sessizce bakar.</i>) Kalacak sın!</p>
<p class="margin-ust-m"></p>
<p class="ortala">GENÇ MADENCİ</p>
<p><i>(Ağlamaklı)</i> Hayır, korkuyorum!</p>
<p class="margin-ust-m"></p>
<p class="ortala">SANTİAGO</p>
<p>(<i>Ona bakar, var gücüyle tokatlar.</i>) Defol git! <i>(Ötekilere) </i>Gücümüz onlara yetmez... ama bu kaçmaya mazeret değil...</p>
<p class="margin-ust-m"></p>
<p><i>Barikatın üzerinden karşılıklı açılan ateş.</i></p>
<p class="margin-ust-m"></p>
<p class="ortala">RADYO</p>
<p><i>(Hızlı hızlı)</i> ŞU SAAT İTİBARIYLA DÜZENLİ İSPANYOL BİRLİKLERİ, FASLI PİYADELER VE LEJYONERLERİN İŞTİRAKİ SAĞLANMIŞ BULUNUYOR.</p>
<p>OPERASYONLARDAN AYRINTILAR AKTARIYORUZ: SAAT ON BİRDE, HÜKÜMETE BAĞLI BİRLİKLER, TARRAGONA’YA VE ALBACETE VİLAYETİNE BAĞLI VILLAROBLEDA’YA GİRDİLER. SAAT ON ÜÇTE, DOKUZ ASKERİ UÇAK LERIDA VİLA YETİ ÜZERİNDE UÇUŞ GERÇEKLEŞTİRDİ. SAAT ON DÖRTTE, LEON SAVAŞ KONSEYİ, ÜÇ JAND ARMANIN ÖLÜMÜNE SEBEBİYET VERMEKLE SUÇLANAN DÖRT DEVRİMCİYİ İLK CELSEDE İDAMA MAHKÛM ETTİ. SALAMANKA SAVAŞ KONSEYİ, TORENO DEL CID’DE BİR JANDARMA KAMYONUNA SALDIRMAKLA SUÇLANAN İKİ DEVRİMCİYİ İDAMA MAHKÛM ETTİ.</p>
<p>ÇATIŞMALAR OVIEDO SOKAKLARINDA DEVAM EDİYOR. DEVRİMCİLER TARAFINDAN İŞGAL ALTINDA TUTULAN AZ SAYIDA MAHALLE ASKERİ BİRLİKLER TARAFINDAN KUŞATILDI.</p>
<p>SAAT ON BEŞTE, JANDARMA KIŞLASI KUŞATMASININ FAİLİ ÜÇ BİN SALDIRGAN TARAFINDAN İŞGAL EDİLEN LA CUENCA DE LANG-REO, İŞGALCİLERİN ELİNDEN KURTARILDI.</p>
<p>SAAT ON DÖRTTE, VALENSİYA POLİSİ, ŞEHİRDEKİ BİR HIRDAVAT DÜKKÂNINDA ELE GEÇİRİLEN DOKUZ EL BOMBASI, ÜÇ YÜZ DİNAMİT VE CEPHANE YÜKLÜ ÇOK SAYIDA SANDIĞA EL KOYDU.</p>
<p class="margin-ust-m"></p>
<p class="ortala">SANCHEZ</p>
<p>Cephane kalmadı, boşa sıkmayın.</p>
<p class="margin-ust-m"></p>
<p class="ortala">ANTONIO</p>
<p>Dalalım şunların ortasına! Gideceksek adam gibi gidelim!</p>
<p class="margin-ust-m"></p>
<p class="ortala">SANTİAGO</p>
<p>Ağlama çocuk gibi! İş çok daha sende... <i>(Ateş eder.)&nbsp;</i></p>
<p class="margin-ust-m"></p>
<p><i>Savaş.</i></p>
<p class="margin-ust-m"></p>
<p class="ortala">ANTONIO</p>
<p><i>(Karnına kurşun saplandığı fark eder, elleri karnında kıvrılır, alnı düşüncelere dalmış gibi kırışır, barikatı terk eder, öne doğru iki adım atar ve mırıldanarak yere düşer.)</i> İş çok daha bende, iş çok daha...</p>
<p class="margin-ust-m"></p>
<p><i>Santiago arkasını döner, tek kelime etmeden tetiğe abanır.</i></p>
<p class="margin-ust-m"></p>
<p class="ortala">SANCHEZ</p>
<p>Gelin lan! Gelin!</p>
<p class="margin-ust-m"></p>
<p><i>Bir kurşunla yere yığılır. Dört-beş madenci ona doğru koşturur.</i></p>
<p class="margin-ust-m"></p>
<p class="ortala">SANTİAGO</p>
<p>Rahat bırakın adamı! Dönün yerinize!</p>
<p class="margin-ust-m"></p>
<p><i>Santiago, Pèpe ve yanı başındaki Antonio’yla baş başa kalır, kısa bir süre birbirlerine bakarlar</i></p>
<p class="margin-ust-m"></p>
<p class="ortala">PÈPE</p>
<p>İt oğlu itler, yürü ihtiyar, yürü!</p>
<p class="margin-ust-m"></p>
<p><i>Öfkeden deliye dönmüş halde, kavganın ortasına atılmak için barikatı tırmanırlar fakat tam barikatın tepesinde vurulurlar; müthiş bir düşüş.</i></p>
<p class="margin-ust-m"></p>
<p class="ortala">PILAR</p>
<p><i>(Meyhaneden çıkarak)</i> Kuzum...</p>
<p class="margin-ust-m"></p>
<p><i>Dizleri üstüne yığılır kalır.</i></p>
<p><i>Lejyonerler koşar adım sahneye girerler. Sahne kararır.</i></p>
<p class="margin-ust-m"></p>
<p><i>Göğüs göğüse savaş. Acı feryatlar yükselir.</i></p>
<p><i>Durmak bilmeyen, muzaffer trompet sesleri duyulur.</i></p>
<p class="margin-ust-m"></p>
<p class="ortala">PERDE</p>
<p class="margin-ust-xxl"></p>
</body>
</html>