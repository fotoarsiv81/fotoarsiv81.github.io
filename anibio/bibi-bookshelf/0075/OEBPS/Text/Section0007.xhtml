<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Albert Camus - Asturya'da İsyan</title>
<link rel="stylesheet" href="../Styles/main.css" type="text/css"/>
</head>
<body>
<h1 class="ortala">Sunuş</h1>
<p class="margin-ust-xxl"></p>
<p>“Asturya'da İsyan başlarda, oyuncular tarafından (Commedia dell'arte tarzında) işlenmek üzere hazırlanmış boş bir tuval olarak düşünülmüştü. Fakat neticede, oyun metni aramızdan dört kişi taralından kaleme alındı: Camus, Alger Lisesi’nden iki genç öğretmen: biri bir İngiliz, Bourgeois, diğeri bir Alman, Poignant ve ben. Konu, hareket ve sahneleme, Maison Fichu’nün hemen her köşesinde yapılan çalışmalar süresince bu dört kişi tarafından oluşturuldu... Aradan epey zaman geçmiş olduğundan, bugün bu teşebbüste kimin nasıl bir paya sahip olduğunu tam olarak söylemem mümkün görünmüyor fakat yaşadığımız tartışmaların oldukça verimli ve hararetli geçtiğini söyleyebilirim... Daha ilk andan itibaren, bizi harekete geçiren kişinin tartışmasız olarak Camus olduğunu söylemenin gereği var mı bilmiyorum? Ya da sahip olduğu değere bizleri ortak ettiği için kendisine müteşekkir olduğumuzu? Ve diğer üç kişi olarak onun izinden giderek bu esere katkıda bulunduğumuzu?.. Hatıramda <i>Asturya'da İsyan,</i> Camus’nün insani sefalete karşı savaşmanın yollarını vazgeçmeden sorguladığı, komünizm olduğuna inandığı siyasi doktrinle uyumlu kolektif ve halkçı bir sanat formülü aradığı zamanların ifadesi olarak yer etmiş..."</p>
<p>Cezayir’deki çalışmalarında Camus’ye en fazla desteği gösteren kişilerden biri olan Jeanne Sicard, Frantine Camus’ye, <i>Asturya'da İsyan</i>’ın yaratılış öyküsünü bu sözlerle aktarıyordu.</p>
<p>Güncel koşulları yansıtan bir propaganda eseri olan As<i>turya'da İsyan,</i> içsavaşın patlak vermeye yüz tuttuğu bir dönemde, 1934’teki işçi isyanının hatırasını canlı tutma gayesi taşıyordu. Camus’nün İspanya'ya ne kadar bağlı olduğunu biliyoruz, köklerinden kaynaklanan bir vatanseverlikle kendini İspanya'ya bağlı hissediyordu; ayrıca İspanya Cumhuriyeti'nin varlığı yüzünden ömrü boyunca bu sadakatinden asla vazgeçmeyecekti. Onun bu duruşu, hiç şüphesiz oyunun gösterimine engel olan dönemin Alger valisinin gözünden kaçmamıştı —ki Camus, hükümetin yasaklama kararının sorumluluğunu kendisine yüklüyordu—.</p>
<p>Camus’nün "bu ortak yaratı denemesindeki" konumunu kesin çizgilerle belirlemek kolay olmasa da (kendi açısından, kesinliği olan yegâne durum, koronun sözlerini kaleme almış olmasıydı. Fakat benim şahsi düşüncem, girişin, II. perdenin III. sahnesinin ve IV. perdenin son bölümünün onun kaleminden çıktığı yönünde) bu belirsizliğin aksine, oyunun yazılma amacı, yazım sürecine ortak diğer yazarlar tarafından belirgin olarak ifade edilmiştir. Seyirciyi harekete dahil etmeyi amaçlayan, trajedinin muhtemel celladı ve kurbanı kılmaya zorlayan sahnelemeye dair ayrıntılar kayda değerdir. Bir anlamda, tamamen farklı süreçlerin getirisi olmakla beraber, Caligula sahne alacak ve aracı kişiler yoluyla seyirciyi kışkırtacak, onu ölümün ve hizmetkârlığın çılgınlığına sürükleyecektir.</p>
<p>Başoyuncu, halktır ya da daha doğru ifade etmek gerekirse onu temsil eden kişilerdir. Aynı zamanda, radyo aracılığıyla izleyicilerin üzerine çullanan tarihtir. Şarkılar, çığlıklar, ifadeler, patlamalar, söylevler, iddianameler, trompetler, bu unsurların bütünü, seyirciye, olaylara yönelik bütünsel bir yaklaşım ve bakış kazandırmak için kullanılır. Tıpkı Ortaçağ’da olduğu gibi, sahne her yerde ve hiçbir yerdedir; Oviedo’da ve Madrid' de, bir kahvehanede ve mecliste. Aksiyon, kelimenin sinematografik anlamıyla, olaylann gelişimine paralel ilerleyen altyazı işlevi görür; öte yandan, isyanın kendisiyle isyanın az ya da çok çarpıtılmış öyküsünün arasındaki ve propagandayla bedensel gerçeklik arasındaki zıtlığın altını ironik bir tavırla çizer.</p>
<p>Ayrıca, oyun, aksaklıklarına rağmen, Brecht tiyatrosunu andırır; trajediden ziyade destana yakındır. Bilindiği üzere, Camus, bir başka ortak yaratı ürünü olan <i>Sıkıyönetim</i> hariç, bir daha bu yola girmeyecektir.</p>
<p>Önceleri Kar, ardından <i>Kısa Hayat</i> ismini taşıyan oyun bugünkü ismini o zamanlar Alger Fakültesi’nde hoca olan Jacques Heurgon’a borçludur. Oyunun yazılması 1936 Paskalyasından önce tamamlanmış, Paskalya tatiline yaklaşan bir tarihte sahnelenmiş ve <i>Asturya’da İsyan,</i> daha sonra, birkaç yüz nüsha olarak Charlot tarafından yayımlanmıştır.</p>
<p class="margin-ust-m"></p>
<p class="saga-hizala">ROGER QUILLIOT</p>
<p class="margin-ust-xl"></p>
</body>
</html>