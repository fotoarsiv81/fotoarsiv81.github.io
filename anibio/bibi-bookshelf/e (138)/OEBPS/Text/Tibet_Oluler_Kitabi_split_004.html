<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Tibet Ölüler Kitabı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos23505"></p>

  <p class="calibre3"><span class="bold"><span class="calibre4">SAKİN TANRILARIN DOĞUŞU</span></span></p>

  <p><br /></p>

  <p class="calibre5"><b>BİRİNCİ GÜNDEN YEDİNCİ GÜNE KADA</b>R</p>

  <p class="calibre11">Burada ölünün birçok insan için olduğu gibi, kendisine şimdiye kadar verilen bilgilere karşın karması dolayısıyla Bardoda geçireceği kırk dokuz günün, sakin tanrıların görüneceği ilk yedi gün içinde karşılaşacağı ve yenmek zorunda olduğu tehlike ve sorumlulukların, kendisine ayrıntılı olarak anlatıldığını söylememiz gerekir.</p>

  <p class="calibre11">Bu yedi günün birincisinde, kişi öldüğünü ve doğum yolu üzerinde bulunduğunu bilir. Bugün, ölümden üç-dört gün sonrasıdır.</p>

  <p class="calibre11"><br />
  <span class="bold">BİRİNCİ GÜN:</span></p>

  <p class="calibre11">“Ey soylu oğul, şu dört gündür baygındın. Bu boşluktan çıkar çıkmaz kendi kendine ‘bana ne oldu?’ diye soracaksın. Şu anda Sangsara bir değişim içindedir. Göreceğin olaylar, ışınımlar ve tanrılardan ibaret olacaktır.</p>

  <p class="calibre11">“Gökyüzü sana koyu mavi görünecektir.</p>

  <p class="calibre11">“Merkez Krallık ‘tohumun yansıtıcı gücüdür.’ Beyaz renkli Bhagvan Vairochana aslan tahtına oturmuş, elinde sekiz çubuklu tekerlekle ve Gökyüzü Boşluğunun Anası onun etrafına sarılmış halde görünecektir. O, ilkel halinde mavi ışık olan maddenin toplamıdır.</p>

  <p class="calibre11">“Baba-Ana Vairochana’nı kalbinden fışkıran parlak, muhteşem, şeffaf mavi ışığı, Dharma-Dhatu’nun bilgeliği öyle parlak bir aydınlıkla sana çarpacak ki bakmaya tahammül edemeyeceksin.</p>

  <p class="calibre11">“Bu ışığın yanında, devalardan gelen soluk beyaz bir aydınlık da sana çarpacak.</p>

  <p class="calibre11">“Kötü karmanın etkisiyle, Dharma-Dhatu’nun bilgeliğinin muhteşem mavi ışığı sende korku uyandıracak ve ondan kaçacaksın. Devaların donuk beyaz ışığına kendini daha yakın hissedeceksin.</p>

  <p class="calibre11">“Şu anda parlak, göz kamaştırıcı, muhteşem görünen tanrısal ışıktan korkmamalısın. O, Tathagata’nın Dhar- ma-Dhatu Bilgeliğinin Işığı denen ışıktır.</p>

  <p class="calibre11">“O ışığa inan, dua et, içinden düşün ki o, Bardo’nun zor geçişlerinde seni karşılamak için Bhagavaıı Vairocha- na’nın kalbinden kopup geldi.</p>

  <p class="calibre11">“Bu ışık, Vairochana’nın yardım ışığıdır.</p>

  <p class="calibre11">“Devaların Soluk Işığına kapılma. Bağlanma ve sakın zayıf olma. Oraya bağlı kalırsan, Devalar’ın aleminde dolaşıp durur, altı Loka’nın girdabına kapılırsın. Oradan oraya atılırsın. Bu, kurtuluş yolu üzerinde seni durdurmak için bir engeldir. Bu soluk ışığa bakma; parlak mavi ışığa derin bir inançla, düşüncelerini Vairochana’nın üzerinde toplayarak bak ve benimle birlikte şunu tekrarla:</p>

  <p class="calibre11">‘“Yazık! Derin bir aptallık sonucu Sangsarada gezerken,</p>

  <p class="calibre11">‘“Dharma-Dhatu bilgisinin ışıklı yolu üzerinde, Bha- gavan Vairochana beni yönlendirsin;</p>

  <p class="calibre11">‘“Boşluğun Tanrısal Anası beni korusun;</p>

  <p class="calibre11">“‘Bardo’nun engelleri arasında güvenle yönlendirileyim;</p>

  <p class="calibre11">“‘Her mükemmel Budanın yerine yerleşeyim.</p>

  <p class="calibre11">‘“Bunları derin ve alçakgönüllü bir inançla söyleyerek, Variochana’nın kalbinin ışıktan bir gökkuşağı gibi parıldayan kalesinde eriyeceksin.</p>

  <p class="calibre11">“Yoğun konsantrasyonun merkez krallığı Sambhog- Kayada Buda haline geleceksin.”</p>

  <p class="calibre11"><br />
  <span class="bold">İKİNCİ GÜN:</span></p>

  <p class="calibre11">Bu karşılaşmaya rağmen, ölü karmasının karanlık etkilerinden ya da hiddeti yüzünden ışıktan kaçabilir veya kendisine söylenenlere karşın, hayallerin kontrolü altına girebilir.</p>

  <p class="calibre11">O zaman, ikinci günde, hayatındaki kötü eylemlerinin sonucu olarak kendisine cehennemi yaşatacak Vajra- Satva ve diğer tanrılar onun etrafını çevirirler.</p>

  <p class="calibre11">Karşılaşma için, ölüyü adıyla çağırmak ve ona şöyle demek gerekir:</p>

  <p class="calibre11">“Ey soylu oğul, dikkatli dinle! İkinci gün, suyun saf şekli beyaz bir ışık gibi parlayacak. O anda koyu mavi Doğu Krallığı olan üstün bilgi krallığından, elinde beş dallı dorjeyi tutan, mavi renkli, fil tahtına oturmuş, Mamaki Ana’nın sarıp sarmaladığı, Bodhisattvalar ile çevrilmiş Bhagvan Akshobya Vajra Sattva görünecek; Kshitigarbha ve Maitreya ile dişi Bodhisattvalar; Lasema ve Pusphema. Bu altı aydınlatıcı tanrı ve tanrıça sana görünecek.</p>

  <p class="calibre11">“Bilinçli prensibinin tümü, en kusursuz biçimde aynaya benzeyen bilgelik’ Ana-Baba Vajra Sattva’nın ortasından bembeyaz bir ışık gibi çıkacak. Buna zorlukla bakabileceksin ve bu ışık sana doğru gelecek.</p>

  <p class="calibre11">“Bu ışığın yanında cehennemden gelen kurşun renkli bir duman da olacak. Öfkenden ya da korkundan beyaz ışıktan kaçmak isteyecek ve cehennemin kurşuni dumanının içine düşeceksin. Ama o beyaz, göz kamaştırıcı ışıktan korkma. İnançlı ve alçakgönüllü bir şekilde, kendini ona bırak. ‘O benim sığınağımdır,’ de! O seni Bar-</p>

  <p class="calibre11">donun karanlıklarından korumaya gelen yardımdır. Bu iyilik ışınımının çengeli seni kurtaracaktır.</p>

  <p class="calibre11">“Cehennemin kurşuni renkli ışığına kapılma. Bu yolu sana açan sert öfkeden oluşmuş kötü karmadır. Bu çekime kendini kaptırırsan, büyük bir sefaletin içine düşeceğin cehennem dünyalarına yuvarlanırsın ve oradan ne zaman çıkabileceğin de belli olmaz.</p>

  <p class="calibre11">"Bu, seni kurtuluş yolundan alıkoymak için bir engeldir; etrafına bakınma ve öfkeye kapılma. Beyaz, göz kamaştırıcı, parlak ışığa inan ve Bhagvan Vajra Sattva’yı yüreğine yerleştirerek şunu söyle:</p>

  <p class="calibre11">“‘Yazık! Sangsarada başıboş dolaştığım zaman, şiddetli öfkenin etkisiyle,</p>

  <p class="calibre11">“‘Aynaya benzeyen bilgeliğin ışıklı yolunda,</p>

  <p class="calibre11">“‘Bhagvan Vajra Sattva tarafından yönlendirileceğim; ‘“Tanrısal Ana Mamaki beni korusun ve terk etmesin; ‘“Bardo’nun engelleri arasında güvenli bir şekilde yönlendirileyim. Mükemmel Buda haline ulaşabileyim.</p>

  <p class="calibre11">“Bunu alçakgönüllü bir şekilde ve derin bir inançla söyleyerek, Bhagvan Vajra Sattva’nın ortasındaki gökkuşağının haleleri içinde eriyecek ve en üstün mutluluk diyarı denen Sambgha-Kaya’nın Doğu Krallığında Buda haline geleceksin.”</p>

  <p class="calibre11"><br />
  <span class="bold">ÜÇÜNCÜ GÜN:</span></p>

  <p class="calibre11">Bu karşılaşmaya rağmen, bazı ölüler kibir nedeniyle iyilik ışınımının kancasına tutunmayı başaramazlar. Bunlar için, insanlar aleminin ışıklı uzun yolu üzerinde kendine eşlik eden tanrı ve tanrıçalarla Bhagvan Ratna Sambhava, üçüncü günde onları karşılamaya gelirler.</p>

  <p class="calibre11">O zaman ölüye adıyla seslenerek, onlarla nasıl karşılaşacağı anlatılır:</p>

  <p class="calibre11">“Ey soylu oğul, dikkatli dinle! Üçüncü gün, toprak elementinin ilkel şekli sarı bir ışık gibi parlayacak. O anda, Güney Krallığından zafer dolu, elinde bir mücevher tutarak, sarı renkli, at tahtına oturmuş, Tanrısal Ana Sangyay-Chanma tarafından sarılıp sarmalanmış Bhaga- van Ratna Sambhava, bütün görkemiyle sana doğru gelecek. tki Bodhisattva: a) Akasha Garbha ve b) Samanta Bhadra ile iki dişi Bodhisattva; c) Mahlaima ve d) Dhape- ma, toplam altı aydınlatıcı biçim, üstünde bir gök kuşağının halesi gibi parıldayacaklar. İlkel şeklinde dokunma duygusunun özü Eşitlik Bilgeliğinin sarı aydınlığıyla simgelenecek. Bu gözün ancak bakabileceği o kadar berrak, o kadar parlak, ışık mihraklarıyla süslü muhteşem sarılıktaki ışık sana doğru akacak.</p>

  <p class="calibre11">“Bu ışıkla yan yana, insan dünyasının soluk mavi-sarı aydınlığı da, Bilgelik ışığıyla aynı zamanda gelip sana dokunacak.</p>

  <p class="calibre11">“O zaman bencilliğinin gücünden parlak olan sarı ışıktan korkacaksın. Dünyanın mavi-sarı aydınlığına çekileceksin.</p>

  <p class="calibre11">“Bu sırada, parlak, sarı ışıktan korkma; ona alçakgönüllü bir şekilde ve yürekten inan. Eğer onu kendi anlayı-</p>

  <p class="calibre11">şının ışıması olarak kabul edebilirsen, alçakgönüllülüğü, inanç ve dua olmasa bile, ilahi ışık bedeni seninle kaynaşacak. Buda haline, kurtuluşa ulaşacaksın.</p>

  <p class="calibre11">“Kendi zekanın ışığını tanıyamazsan, onu sana gelen ilahi bir yardım olarak gör ve ona sığınabileceğini bil; dua et!</p>

  <p class="calibre11">“Yeryüzü dünyasının o solgun mavi-sarı ışığına kapılma. Kendi eğilimlerinin ve aşırı bencilliğinin toplamıdır bu. Eğer oraya çekilirsen, tekrar yeryüzü dünyasında doğacak, doğum, yaşlılık, hastalık ve ölümle ıstırap çekeceksin. Yeryüzü varlığının bataklığından kurtulma şansın hiç olmayacak. Bu, kurtuluş yolunda, seni durduracak bir engeldir. Hiçbir şeye bakma; bencilliği bırak, eğilimlerini terk et, zayıf olma. Parlak ve göz kamaştırıcı ışığa inanarak hareket et; yoğun haldeki ateşli düşünceni Bhagavan Sambhava üzerinde topla ve şunu söyle:</p>

  <p class="calibre11">“‘Yazık! Sangsara’da bencilliğin yüzünden başıboş gezerken,</p>

  <p class="calibre11">“‘Bilgelik ve eşitlik yolunda,</p>

  <p class="calibre11">“‘Bhagavan Ratna Sambhava beni kabul etsin; “‘Budanın gözüne sahip tanrısal Ana beni bırakmasın;</p>

  <p class="calibre11">“‘Bardo’nun tuzakları arasında güvenli bir şekilde yönlendirileyim; Budanın mükemmel alemine ulaşayım.’”</p>

  <p class="calibre11">“Bunu alçakgönüllü bir şekilde ve derin bir inançla söyleyerek, Bhagvan Vajra Sattva’nın ortasındaki gökkuşağının haleleri içinde eriyecek ve en üstün mutluluk diyarı denen Sambgha-Kayanın Doğu Krallığı’nda Buda haline geleceksin.”</p>

  <p class="calibre11"><br />
  <span class="bold">DÖRDÜNCÜ GÜN:</span></p>

  <p class="calibre11">Böyle karşılaşmalar sonucu zihin yetenekleri ne kadar güçsüz olursa olsun, kuşkusuz Kurtuluşa erişilecektir. Bununla birlikte, bütün bu tekrarlanan öğütlere karşın, kötü karma yığmış, verdiği sözlerde durmamış veya daha üst bir gelişime hak kazanamamış insanlar çoktur. O zaman, onlar bunu anlayamazlar. Hırs ve açgözlülük yüzünden cahil kalmış ve kötü karma oluşturmuş kişiler, ışık ve seslerle korkutulmayı hak ederler ve dolayısıyla da kaçarlar.</p>

  <p class="calibre11">Dördüncü günde, ölen kişiyi çevreleyen tanrı ve tanrıçalarla, bağlılıklarla ve hırslardan gelen Preta-Loka aydınlıklarıyla birlikte, Bhagavan Amitabha onu karşılamak için gelecektir.</p>

  <p class="calibre11">O zaman, ölüyü yeniden adıyla çağırın ve ona şunları söyleyin: “Ey soylu oğul, dikkatle dinle! Dördüncü gün, ‘ateş’in ilk şekli olan kırmızı ışık parlayacak.”</p>

  <p class="calibre11">“O sırada, Mutlu kırmızı Batı Krallığından, kırmızı renkli, elinde bir lotus tutan ve tavus kuşu tahtına oturmuş, Tanrısal Ana Gökarma tarafından sarılıp sarmalanmış Buda Amitabha, Chenrazee ve Jampal adlı Bodhisattvalar ve Ghirdima ve Aloke adlı dişi Bodhisattvalar ile önünde gözükecek.</p>

  <p class="calibre11">“Bu, aydınlanmanın altı bedeni, önünde ışıktan bir hale içinde parlayacaklar.</p>

  <p class="calibre11">“Duyuların tümü, her ayrımın bilgisi parlak kırmızı ışıkla simgelenen, Tanrısal Baba-Ana Amitabha’nın kalbinden çıkarak, gözlerini kamaştıran bir parıltıyla önünde duracak. Bundan korkma.</p>

  <p class="calibre11">“Bu bilgi ışığının yanında, Preta-Loka’dan gelen kırmızımsı soluk bir aydınlıkta parlayacak. Ona kapılma. Zaafı ve bağlılığı bırak. Bu anda bağlılıkların aşırı gücü yüzünden parlak kırmızı ışıktan dehşete düşecek ve kaçacaksın. Preta-Loka’nın kırmızımsı aydınlığına doğru çekildiğini hissedeceksin.</p>

  <p class="calibre11">“O zaman, o şeffaf, göz kamaştırıcı kırmızı ışıktan korkma. Onu Bilginin İşığı olarak kabul edebilir ve ruhuna boyun eğdirirsen, onda eriyecek ve Buda haline ulaşacaksın.</p>

  <p class="calibre11">“Onu böyle tanıyamazsan, ‘Bu Bhagavan Amitab- ha’nın acıyan ışıklarıdır, ona sığınacağım,’ diye düşün. Ve alçakgönüllü bir inançla ona dua et. O, Buda Amitab- hanın iyilik ışınlarının kancasıdır. Ona güven ve ondan kaçma. Kaçsan bile, ışık seni takip edecek; çünkü o senden ayrılmaz. Korkma. Preta-Loka’nın kırmızımsı ışığına kapılma. Bu, sende tezahür eden Sangsara’ya bağlılık hislerinin birikmesinden oluşmuş bir aydınlıktır. Eğer ona bağlanırsan, mutsuz ruhlar dünyasına düşecek, doymaz açlıklar ve dinmez susuzluklar duyacaksın.</p>

  <p class="calibre11">“Bu durumda kurtuluş için hiçbir olanağın yoktur. Bu, senin için kurtuluş yolunu tıkayan bir engeldir. Hiçbir şeye bağlanma ve alışmış olduğun eğilimleri bırak. Zayıf olma. Parlak göz kamaştırıcı kırmızı ışığa inan. Baba-Ana Bhagavan Amitabha’ya inancını topla ve şöyle söyle:</p>

  <p class="calibre11">“‘Yazık! Şiddetli bağlantıların gücüyle Sangsarada başıboş gezerken,</p>

  <p class="calibre11">“‘Her türlü ayrım bilgisinin ışıklı yolu üzerinde,</p>

  <p class="calibre11">‘Bhagavan Amitabha beni yönlendirsin.</p>

  <p class="calibre11">Beyazlar giymiş Tanrısal-Ana beni terk etmesin; Bardo’nun tuzakları arasında güvenle yönlendirileyim</p>

  <p class="calibre11">“‘Buda’nın bilgisine ulaşayım.’</p>

  <p class="calibre11">“Böyle derin ve alçakgönüllü bir inançla düşünerek Bhagavan Amitamha’nın kalbindeki gökkuşağı halesi içinde eriyecek, mutlu ülke denilen Sambogha-Kaya’daki Batı Krallığının Buda haline erişeceksin.”</p>

  <p><br /></p>

  <p class="calibre11"><b>BEŞİNCİ GÜN:</b></p>

  <p class="calibre11">Böylece kurtulmamak imkansızdır.</p>

  <p class="calibre11">Ancak, bu karşılaşmaya rağmen, eğilimlerine çok uzun zamandır uyarak yaşamış canlı varlıklar, kötü alışkanlıklarını bırakamaz hale gelenler ve kıskançlığın kötü karmasını yüklenmiş olanlar, ışıklarla ve seslerle korkutulacak! ardır. “İyilik ışınımlarının kancasını” yakalayamadıklarından, beşinci güne kadar Bardoda gezmeye devam edeceklerdir.</p>

  <p class="calibre11">Eğer ölen kişi bu tür bir varlıksa, bu beşinci gün, Bha- gavan Amogha-Siddhi, iyiliğinin ışınları ve tanrıları ile onu karşılamaya gelir. Karşılaştırma için ölü adıyla çağrılır ve şöyle denir:</p>

  <p class="calibre11">“Ey soylu oğul, dikkatle dinle! Beşinci günde ‘Hava’ elementinin ilk biçimi olan yeşil ışık senin üzerinde parlayacak.</p>

  <p class="calibre11">“O anda en iyi eylemlerin tamamlandığı Kuzey Krallı- ğı’ndan, yeşil renkli Bragavan Amogha-Siddhi, elinde dört kısa kollu bir haça benzeyen, mutlak güç ve dengeyi simgeleyen dorje ile, uçan Harpyalar üzerindeki tahtında, Sadık Ana Tanrıça Dölma tarafından sarılıp sarmalanmış, üzerinde yardımcıları iki Bodhisattva ile birlikte parıldayacak:</p>

  <p class="calibre11">“Cag-na Dorje ve Dibpa-namsel, iki Bodhisattva ve iki dişi Bodhisattva; Gandhema ve Nidhama; bu altı aydınlatıcı varlık, senin üzerinde ışıktan bir hale ile parlayacak.</p>

  <p class="calibre11">“İradenin tümü, her şeyi yapabilen bilgeliğin temel ışığı halinde, yemyeşil, şeffaf, parlak ve korkunç, ışıktan yörüngelerle çevrilmiş, Tanrısal Baba-Ana Amogha- Siddhi’nin kalbinden çıkacak; senin zorlukla bakabileceğin, parlak bir yeşil ışık halinde sana dokunacak. Bunlardan korkma.</p>

  <p class="calibre11">“Bu gördüğün, kendi kişisel bilginin doğal gücüdür. Büyük bir teslimiyet ve tarafsızlık içinde kal.</p>

  <p class="calibre11">“Bu yeşil ışığın yanında, Asura-Loka’dan gelen, kıskançlık duygusunun neden olduğu koyu yeşil bir aydınlık da gelip üzerinde parlayacak. Onun hakkında tarafsızca, çekim ve itim duymaksızın düşün. Bu aydınlığa bağlanma; zihin gücün azsa, ona karşı sevgi duyma.</p>

  <p class="calibre11">“O zaman, şiddetli kıskançlığın etkisi altında, parlak yeşil ışından korkarak kaçmak isteyeceksin. Asura-Lo- ka’nın koyu yeşil aydınlığına doğru çekildiğini hissedeceksin. Yeşil, şeffaf, gösterişli, göz kamaştırıcı bu yeşil ışıktan korkma; onu bilginin ışığı olarak gör ve buna uygun olarak, ruhunun boyun eğmekte kararlı olmasına izin ver. Ya da ‘Bu, her şeyi başaran Bilgiden başka bir şey olmayan Bhagavan Amogha-Siddhi’niıı iyilik ışınımlarının kancasıdır,’ diye düşün. Buna inan. Kaçma.</p>

  <p class="calibre11">“Kaçsan bile, yeşil ışık seni takip edecektir; çünkü o senden ayrılmaz. Ondan korkma. Asura Loka’nın koyu yeşil soluk aydınlığına kapılma. Bu, seni karşılamaya gelmiş derin kıskançlıkların doğurduğu karmadır. Bu ışığa kapılırsan, kendini kavgaların ve savaşların dayanılmaz sefaletine düşeceğin Asura-Loka’da bulacaksın. Bu, seni kurtuluş yolu üzerinde durdurabilecek bir engeldir. Alışkın olduğun eğilimleri bir kenara at ve güçsüz olma. Tüm düşünceni, Tanrısal Ana-Baba Bhagavan Amogha-Siddhi üzerinde toplayarak, parlak yeşil ışığa inan ve şöyle söyle:</p>

  <p class="calibre11">“‘Yazık! Derin kıskançlık gücüyle Sangsarada başıboş dolaşırken,</p>

  <p class="calibre11">‘“Her şeyi başaran Bilgeliğin ışıklı yolu üzerinde, “‘Bhagavan Amogha-Siddhi beni yönlendirsin; ‘“Tanrısal Sadık Ana Tara beni terk etmesin; ‘“Bardo’nun tuzakları arasında güvenle yönlendirileyim ve Buda’nın bilgisine ulaşayım.’</p>

  <p class="calibre11">“İnançla ve alçakgönüllülükle böyle düşünerek, Baba- Ana Bhagavan Amogha-Siddhi’nin kalbindeki gökkuşağını çevreleyen ışıklı halede eriyecek, birikmiş iyi davranışların sayesinde, Kuzey Krallığı’nın Sambogha-Ka- ya’sında Buda haline geleceksin.”</p>

  <p class="calibre11"><br />
  <span class="bold">ALTINCI GUN:</span></p>

  <p class="calibre11">Karmik ilişkileri ne denli zayıf olursa olsun, böylece her dönemde karşılaştıklarıyla, ölen kişi bunlardan birinde veya diğerinde kendi kendini tanıyabilmelidir. Ancak, bu sıkça tekrarlanan karşılaşmalar sonucunda, güçlü takıntıları olan, Bilgiye alışık olmayan ve Bilgiyi içtenlikle sevmeyen bir varlık, kötü kişisel eğilimlerinin zayıflığı yüzünden kendine verilen öğütlere karşın geri çekilmiş olabilir. “İyilik ışınlarının kancası onu yakalayamadığından, bu varlık, ışık ve ışınımların kendinde uyandırdığı dehşet ve korku yüzünden gittikçe daha aşağılara inerek başıboş dolaşmalarını sürdürebilir.</p>

  <p class="calibre11">O zaman beş aşamanın bütün Baba-Ana Tanrıları (Dhyani-Budalar) yardımcılarıyla hep birlikte onun üzerinde parlar. Aynı anda altı Lokadan gelen aydınlık da görünür.</p>

  <p class="calibre11">Karşılaşma, ölüyü adıyla çağrılarak ve ona şöyle denerek yapılır:</p>

  <p class="calibre11">“Ey soylu oğul, düne kadar beş aşamanın Tanrıları birbiri ardına sana göründü ve onlarla karşılaştın. Ama kötü eğilimlerinin etkisiyle onlardan korktun, dehşete kapıldın ve şimdiye kadar Bardoda kaldın.</p>

  <p class="calibre11">“Beş Bilgi aşamasının ışınımlarını, kendi düşünce kalıplarının birer ürünü olarak tanımayı başarabilseydin, Sambogha-Kaya’da Buda haline gelmiş olurdun ve Budanın beş aşamasından birinde, ışıktan gök kuşağının halesi içinde eriyip giderdin. Ama şimdi, dikkatle bak. ‘Dört Bilgeliğin birleşik ışığı’ denen beş aşamanın ışıkları şimdi seni almak için gelecekler. Onları tanıyacak şekilde hareket et.</p>

  <p class="calibre11">“Ey soylu oğul, bu altıncı günde, dört elementin (su, toprak, ateş, hava) ilkel halleri olan dört renk hep birden üzerinde parlayacak. Bu anda, Tohum’un yayılan gücünün Merkez Krallığından Buda Vairochana, Tanrısal Baba-Ana ve yardımcıları üzerinde parlayacaklar.</p>

  <p class="calibre11">“En yüce mutluluğun Doğu Krallığından Buda Vajra- Sattva, Tanrısal Baba-Ana, yardımcılarıyla birlikte üzerinde parlayacaklar.</p>

  <p class="calibre11">“Zaferin Güney Krallığı’ndan Buda Ratna-Sambhava, Tanrısal Baba-Ana, yardımcılarıyla birlikte üzerinde parlayacaklar. Yığılmış Lotuslu, mutlu Batı Krallığından Buda Amitabha, Tanrısal Baba-Ana ve yardımcıları, ışıktan bir hale ile üzerinde parlayacaklar.</p>

  <p class="calibre11">“Ey soylu oğul, bu beş çift Dhyani Buda’yı çevreleyen dış bir daire üzerinde dört kapı bekçisi, kızgın olanlar; Galip, ölüm meleğinin yıkıcısı, At Boyunlu Kral, Nektar Kabo, dört kapı bekçisi kadın; İğne Taşıyan, Tuzakçı, Zincir Taşıyan, Çan Taşıyan, Asuralar’ın Budası, Shakyalar’ın aslanı denen İnsanlık Budası, hayvan dünyasının Budası, yüksek güçlü denen Devalar’ın Budası, ‘sarsılmaz aslan denen, Alev Ağızlı denen Pretalar’ın Budası, Gerçeğin Kralı denen aşağı dünyaların Budası, hep birlikte Baba- Ana sekiz Kapı Bekçisi ve altı Muzaffer, gelip senin üzerinde parlayacaklar.</p>

  <p class="calibre11">“Evrensel iyi Baba ve evrensel iyi Ana, bütün Buda Samanta-Bhadralar’ın büyük ataları (ve Samanta Bhad- ra), Tanrısal Baba ve Tanrısal Ana, gelip üzerinde parlayacaklar. Onları tanı.</p>

  <p class="calibre11">“Ey soylu oğul, bu Krallıklar dışarıdan gelmemişlerdir. Senin kalbinin dört bölümünden gelmektedirler.</p>

  <p class="calibre11">Merkez de sayılırsa, bu beş yön anlamına gelir. Kalbinden çıkar ve üzerinde parlarlar.</p>

  <p class="calibre11">“Tanrılar da senin benliğinden başka bir yerden gelmezler ve senin kendi zekanın bölümlerinde ezelden beri vardırlar. Onların doğasını tanı.</p>

  <p class="calibre11">“Ey soylu oğul, bütün bu tanrıların boyları ne küçük ne de büyüktür; hepsi ölçülüdür. Hepsinin süsleri, renkleri, davranışları, tahtları ve amblemleri bellidir.</p>

  <p class="calibre11">“Bu tanrılar beşer çift olarak gruplanmışlardır. Her grup beşli bir ışınım çemberi ile çevrilmiştir. Erkek Bod- hisattvalar, Tanrısal Baba’nın; dişi Bodhisattvalar Tanrısal Ananın doğasını paylaşırlar. Bütün bu tanrısal topluluklar, senin üzerinde tek ve bütün bir topluluk olarak parlayacaktır. Bunlar senin kişise], koruyucu tanrılarındır.</p>

  <p class="calibre11">“Ey soylu oğul, Beş Aşamanın Tanrısal Baba-Anala- rı’nın kalpleri, Dört Bilgeliğin birleşik Işınları, çok güzel ve şeffaf, gün ışınları gibi üzerinde parlayacaklar ve kalbinde dokunacaklar.</p>

  <p class="calibre11">“Bu Işık Yolu üzerinde Dhanna-Dhatu’nun bilgisi, Işın demetleri yayan mavi ışıktan nefis küreler gelip parlayacak. Her ışın devrilmiş bir turkuvaz kase gibi olacak; daha küçük boyda benzer kürelerle çevrilmiş olacak; muhteşem, göz kamaştırıcı, şeffaf, her ışık daha küçük beş küre ile daha da muhteşemleşmiş, uçlarında aynı doğada beş ışık yıldızı, ne merkezde ne de kenarda, büyük ve küçük küreleri gösterişsiz bırakmayacak.</p>

  <p class="calibre11">“Vajra-Sattvanın kalbinden Aynaya benzer Bilgeliğin ışığı, geçirgen ve ışınımlı pek. küçük ışık kürelerinin etrafında bulunan küreler tarafımdan, beyaz, şeffaf, göz kamaştırıcı ve korkunç, devrilmiş bir ayna gibi gelip üzerinde parlayacaklar.</p>

  <p class="calibre11">“Ratna-Sambhava’nın kalbinden Eşitlik Bilgisi’nin sarı ışıktan yolu, sarı kürelerle devrilmiş altın kapılar gibi, küçük kürelerle, onlar da daha küçük kürelerle, gelip üzerinde parlayacaklar.</p>

  <p class="calibre11">“Amitabha’mn kalbinden Her şeyi Bilen Bilgeliğin, üzerine mercan kaplar devrilmiş şeffaf ışıktan yoluyla Bilgi ışıklarını neşredecek aynı cins beşer küreyle ve onlar da daha küçük, ne merkezde ne de kenarda, kürelerle çevrilmiş bir halde gelip üzerinde parlayacaklar.</p>

  <p class="calibre11">“Hepsi birden gelip üzerinde parlayacaklar.</p>

  <p class="calibre11">“Ey soylu oğul, bütün bu ışınımlar gelip üzerinde parlayan kendi zihin becerilerindir.</p>

  <p class="calibre11">“Dışarıdan gelmiyorlar; onlara yaklaşma, zayıf olma, korkma. ‘Düşüncesizlik’ durumunda kal. Bu halde, bütün şekiller, bütün ışınımlar sende eriyecek ve Buda halini elde edeceksin.</p>

  <p class="calibre11">“Mükemmel eylemlerin Bilgisi’nin yeşil ışıklı yolu, üzerinde parlamayacak; çünkü düşüncenin Bilgi becerisinin gelişmesi tamamlanmamıştır.</p>

  <p class="calibre11">“Ey soylu oğul; bu Işık yollarına, dört bilginin birleşmiş ışığı, Vajra-Sattva’dan geçen İç Yol denir.</p>

  <p class="calibre11">“Bu anda, gurundan öğrendiğin bilgileri hatırlamalısın. Eğer daha önce karşılaştığın bu şeylerin anlamını kavrayabildinse, üzerinde parlayan bu ışıkların kendi iç ışığının yansımaları olduğunu bileceksin. Bunları sevdiğin dostlarını tanıyabildiğin gibi tanıdıktan sonra onlara inanacaksın, onlarla karşılaşmayı bir oğlun annesiyle karşılaşması kadar doğal bulacaksın. Saf ve Aziz Gerçeğin değişmez doğasına inanınca, kendinde Samadhi’nin sakin ırmağını akıtacaksın ve tam gelişmiş zeka bedenine dalarak, dönüşü olmayan Sambogha-Kayadan Buda halini elde edeceksin.</p>

  <p class="calibre11">“Ey soylu oğul, Bilgi ışınları ile birlikte altı Lokanın aldatıcı, saf olmayan ışıkları da parlayacak. ‘Bunlar kimdir?’ dersen, Devalar’ın soluk beyaz ışığı, Asuralar’ın soluk yeşil ışığı, insanların soluk sarı ışığı, kaba yaratıkların soluk mavi ışığı, Pretalar’ın kırmızımsı ışığı ve cehennemin kurşun rengi bulut aydınlığıdır.</p>

  <p class="calibre11">“Bu altı aydınlık, altı Bilgi ışınımının uçlarında parlayacaktır. Bunlardan ne korkmalı ne de çekiciliklerine kendini kaptırmaksın; o düşüncenin şekillenmemiş halinde kal.</p>

  <p class="calibre11">“Eğer bilginin ışınımlarından korkar ve Lokalar’ın saf olmayan aydınlığına kapılırsan, Altı Loka’dan birinde bedenleııecek ve Sangsara’nın acılarını çekeceksin. Sang- sara Okyanusundan asla çıkamayacak, onun dalgalarıyla şuraya, buraya yuvarlanacak, orada bulunan tiim azapları tatmak zorunda kalacaksın.</p>

  <p class="calibre11">“Ey soylu oğul, bir gurunun seçilmiş sözlerini dinlemeye hak kazananlardan değilsen, Bilgi Işınımlarından ve orada göreceğin tanrılardan korkacaksın. Böyle korkup Sangsara’nın saf olmayan nesnelerine çekileceksin. Bunu yapma. Bilginin göz kamaştıran saf ışığına inan. Ruhunu bu inanca bağla ve şöyle düşün:</p>

  <p class="calibre11">“‘Beş Buda Aşamasının iyilik ışınımları bana acıdıkları için geldiler. Onlara sığınacağım.’</p>

  <p class="calibre11">“Kendini aldatıcı aydınlıkların, Altı Loka’nın çekiciliğine teslim etmeyerek, ruhunu Beş Aşamanın Budala- rı’nın Tanrısal Baba-Anaları’na konsantre ederek şunları söyle:</p>

  <p class="calibre11">“‘Yazık! Beş şiddetli zehrin etkisiyle Sangsara’da başıboş gezerken;</p>

  <p class="calibre11">“‘Birleşmiş Dört Bilginin parlak ışıklı yolu üzerinde, “‘Beş muzaffer Fatih beni yönlendirsin, Altı Loka’nın saf olmayan yollarından kurtulayım, Korkunç Bardo’nun tuzaklarından kurtulduktan sonra Beş Saf Tanrısal Krallıkta yer bulayım.’”</p>

  <p class="calibre11">“Bu duadan sonra, kendi iç ışığını tanıyacak ve ona dalarak bir anda Buda haline erişeceksin. Alçakgönüllü bir inançla en sıradan bir kişi bile kendi kendini tanıyabilir ve Kurtuluşa ulaşabilir. En alçakgönüllüler bile, içten bir dua ile Altı Loka’nın kapılarını kapatıp, birleşmiş Dört Bilginin gerçek anlamını çözerek Vajra-Sattva’dan geçen yol aracılığıyla Buda haline ulaşırlar.”</p>

  <p class="calibre11">Böylece, bu ayrıntılı karşılaşma aracılığıyla kurtuluşa aday olanlar, ‘Gerçeği’ tanıyabilecekler ve birçokları da bu yolla Kurtuluşa ulaşabileceklerdir.</p>

  <p class="calibre11">Kötülerin en berbatları, kötü karma ile ağırca yükü olanlar, hiçbir zaman hiçbir dine bağlanmamış veya bağlanıp ona uymamış olanlar, karmik hayalleri gerçekle karşılaşmalarına engel olacağı için, gittikçe aşağılara dönüp uzaklaşacaklardır.</p>

  <p class="calibre11"><br />
  <span class="bold">YEDİNCİ GÜN:</span></p>

  <p class="calibre11">Yedinci gün, Bilgiyi ellerinde tutan Tanrılar cennet gibi kutsal krallıklarından ölüyü almak için geleceklerdir. Aynı zamanda, anlayışsızlık ve iç karartıcı ihtiraslar yüzünden meydana gelmiş kaba dünyanın yolu da onu almak için açılacaktır.</p>

  <p class="calibre11">Ölü adıyla çağrılacak ve ona şunlar söylenecektir:</p>

  <p class="calibre11">“Ey soylu oğul, dikkatli dinle; yedinci günde saflaştırılmış eğilimlerin çeşitli ışınları gelip parlayacaklar. Aynı zamanda Bilgiyi ellerinde tutan tanrılar da cennet gibi kutsal krallıklarından seni almak için gelecekler.</p>

  <p class="calibre11">“Dairenin merkezinde, Bilginin sahibi, Dans üstadı Lotus, karmanın meyvelerini olgunlaştıran sahip, beş renkte ışımaktadırlar. Onu, Ana, yani kırmızı Dakini sarmıştır. Elinde kıvrık uçlu bir bıçak ve içi kan dolu bir kafatası vardır. Dans eder ve eliyle işaret ederek büyüler yapar.</p>

  <p class="calibre11">“Dairenin doğusunda, beyaz renkli, güleç yüzüyle, beyaz Dakini Ananın sardığı, dünyadaki Bilginin Sahibi, eğri bir bıçak ve kan dolu bir kafası taşıyarak, dans ederken büyü mudrası yapacak ve gelip önünde parlayacak.</p>

  <p class="calibre11">“Dairenin güneyinde, adına ‘O’ denen Bilgi sahibi Tanrı, sarı renkli, gülümseyen, sarı Dakini Ana’ya sarılmış, eğri bir bıçak ve kan dolu bir kafatası taşıyarak, dans edip büyü mudraları yaparak gelip önünde parlayacak.</p>

  <p class="calibre11">“Dairenin batısında, Büyük Sembolün Bilgisinin gülen ve ışıldayan kırmızı renkli sahibi, kırmızı renkli Dakini Ana ile sarılmış, bir tırpan ve kan dolu bir kafatası taşıyarak ve büyü mudrası yaparak gelip önünde parlayacak.</p>

  <p class="calibre11">“Dairenin kuzeyinde, kendi kendine gelişen Bilginin sahibi tanrı, yeşil renkli, yarı kızgın, yarı gülümser bir ifadeyle ışıldayıp, yeşil Dakini Ana ile sarılmış, eğri bir bıçak ve kan dolu bir kafatası taşıyarak, oynayarak ve büyü mudraları yaparak gelip karşında parlayacak.</p>

  <p class="calibre11">“Bilgi sahiplerinin etrafındaki dış dairede sayısız Dakini vardır. Ölülerin yakıldığı sekiz yerin Dakinileri, dört sınıfın Dakinileri, üç yerin, otuz kutsal mekanın ve yirmi dört ziyaretin Dakinileri, erkek ve kadın kahramanlar, semavi savaşçılar, erkek ve kadın inanç koruyu- cuları, her biri altı kemik süsle süslenmiş, kaval kemikle - rinden yapılmış dümbeleklerle, insan derisinden yapılmış gibi görünen kaba bayraklarla, insan derisinden gölgeliklerle, flamalarla, insan pisliğinden buhur yakarak, bir sürü müzik aleti taşıyarak, yeryüzünün her bölümünü doldurarak, her yeri titreterek, hareket ettirerek, güçlü gürültülülerle inleterek, insanı şaşkına çevirerek, çeşitli danslar sergileyerek, sadık olanı kurtarmaya ve haini cezalandırmaya geleceklerdir.</p>

  <p class="calibre11">“Ey soylu oğul, Bilgi sahibi beş belli başlı tanrının kalbinden aynı anda çıkan Bilgi’nin beş renkli ışınımı saf, göz kamaştıran, duru, korkudan şimşekler gibi gelip kalbine dokunacak. O kadar parlak olacaklar ki gözlerin kamaşacak.</p>

  <p class="calibre11">“Aynı anda, kaba dünyadan gelen soluk mavi bir ışık," bilgi ışınımları boyunca görünecektir. Kendi eğilimlerinin seni aldatması sonucu, ışınımlardan korkacaksın. Onlardan kaçmak isteyeceksin ve kaba dünyanın soluk mavi ışığına doğru çekileceksin. Korkma; ama kendinin olması için Bilgiyi tanı.</p>

  <p class="calibre11">“Bu ışınımlarda gerçeğin sesi bir gök gürültüsü gibi uğuldayacak. Ses, devrilen dalgalar gibi gelecek ve ‘öldür öldür’ sesiyle birlikte korku verici mantralar duyulacak.</p>

  <p class="calibre11">“Korkma, kaçma. Dehşete kapılma. Bunları kendi bilincinin yetileri olarak gör.</p>

  <p class="calibre11">“Kaba dünyanın soluk mavi ışığına sakın gitme. Kapılırsan, aptallığın hüküm sürdüğü kaba dünyaya düşecek, hayvanlığın, sessizliğin, esaretin sınırsız acılarını çekeceksin. Oradan çıkabilmen için çok uzun bir zaman geçmesi gerekecek. Buna kapılma. Beş renkli, göz kamaştıran ışınıma inan. Zihnini ‘Bilginin muzaffer sahipleri’ tanrılar üzerine odakla. Sadece şunu düşün: ‘Bilgi sahipleri, kahramanlar ve Dakiniler, kutsal Cennet Krallıklarından beni almak için geldiler. Hepsine yalvarırım. Bugüne kadar üç zamanın beş Buda aşaması şefkat ve lütuf eseri ışınımlarını bana gönderdiler; ama ne yazık ki ben onlar tarafından kurtarılamadım. Ben ne zavallı bir varlığım! Bilgi sahipleri beni buradan aşağılara göndermesin. Sevgilerinin kancaları ile beni tutsunlar ve beni cennet ülkelerine götürsünler. Bunu düşünerek şu duayı et:</p>

  <p class="calibre11">“‘Ey Bilgili Tanrılar, lütfen beni dinleyiniz! Beni büyük sevginizin yoluna yönlendiriniz. Sangsara’da aşırı eğilimlerim yüzünden başıboş gezdiğim zamanlarda, aynı zamanda doğan Bilgi Işığının parlak yolu üzerinde;</p>

  <p class="calibre11">“‘Bilgi Sahipleri ve kahramanlar ordusu beni görebilsinler,</p>

  <p class="calibre11">‘“Anaların sürüleri, Dakiniler, beni korusunlar,</p>

  <p class="calibre11">“‘Beni Bardo’nun korkunç tuzaklarından kurtarsınlar, “‘Ve beni cennet krallıklarına götürsünler.’</p>

  <p class="calibre11">Böylece, derin bir alçakgönüllülükle, Bilgi Sahibi Tan- rılar’ın cennet ışıklarında eriyip en saf cennet dünyalarında doğulacağı şüphesizdir.</p>

  <p class="calibre11">Her sınıftan Panditler, bu dönemi tanıyıp Kurtuluşu elde edebilirler; kötü eğilimleri olanlar bile, burada kurtulacaklarından emin olabilirler.</p>

  <p class="calibre11">Burada, Büyük Bardo Thödol’ün Chikai Bardodaki Saf Işıklı karşılaşma ve Chönyid Bardo’nun sakin tanrıları ile karşılaşmayla ilgili bölümü sona erer.</p>

  <p class="calibre7" style="margin:0pt; border:0pt; height:1em">&nbsp;</p>

  <p class="calibre7" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_4"></div>
</body>
</html>
