<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Tibet Ölüler Kitabı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos59982"></p>

  <p class="calibre3"><span class="bold"><span class="calibre4">SEKİZİNCİ GÜNDEN ON DÖRDÜNCÜ GÜNE ÖFKELİ TANRILARIN DOĞUŞU</span></span></p>

  <p class="calibre7" style="margin:0pt; border:0pt; height:1em">&nbsp;</p>

  <p class="calibre8"><b>GİRİŞ</b></p>

  <p class="calibre11">Şimdiye kadar, sakin tanrılar anlatıldı. Şimdi sıra öfkeli tanrılardadır. Önceki bölümde yedi tuzağın tamamlanması vardı ve herhangi birinde kurtuluşa ulaşmak mümkündü.</p>

  <p class="calibre11">Binlerce varlık bu bilgilerle kurtulacaktır; birçok kişi bu şekilde kurtulmakla birlikte, duygusal varlıkların sayısı çok, kötü karma güçlü, karanlıklar yoğun, uzun zamandır saklanan eğilimler mevcut olduğundan aldanış ve Bilgisizlik tekerleği durup sızlanmadan dönmeye devam edecektir.</p>

  <p class="calibre11">Bütün karşılaşmaların ayrıntılı olarak anlatılmasına karşın, büyük bir çoğunluk, kurtuluşa ulaşmaksızın, git tikçe aşağılara düşerek başıboş gezinmeye devam edeceklerdir.</p>

  <p class="calibre11">Sakin tanrıların kendilerini ifade etmesi kesildikten sonra, alevlerle çevrili, kan içini, ancak Sakin Tanrılar’ın yeni bir görünüşünden başka bir şey olmayan, 58 Öfkeli Tanrı ortaya çıkacaktır.</p>

  <p class="calibre11">Ölünün Bardodaki bedeninin kapladığı yere ve kendilerini ifade eden ruhsal merkeze göre, farklı görüneceklerdir.</p>

  <p class="calibre11">Bu, Öfkeli Tanrılar’ın Bardosudur. Korku ve dehşet etkisi altında göründüklerinden, onları tanımak zordur. Zihin, bağımsızlığını kazanmadığı için, bir kötü durumdan başka kötü durumlara sıçrayıp durmaktadır.</p>

  <p class="calibre11">Yine de, bir parça bile bilgi kırıntısı varsa, bu aşamadan da kurtulmak mümkündür. Bunun nedeni korku ve dehşet veren ifadelerin birbiri ardına görünmesiyle zihni daima uyanık ve bir noktaya odaklanmış halde tutmasıdır.</p>

  <p class="calibre11">Bu devrede bilgi yoksa, din işlerinde insan derya bile olsa, değeri yoktur. Tarikattan rahipler veya metafizik ustaları bile bu aşamanın karmaşası içinde kalmaktadırlar.</p>

  <p class="calibre11">Sıradan insanlara gelince, korku yüzünden uçurumlara yuvarlanırlar ve mutsuz dünyalarda acı çekerler.</p>

  <p class="calibre11">Fakat yeryüzünde, bu tanrılar hakkında bilgi sahibi olan mistik mantrayana doktrinine inananların en sıradan olanı bile bu kan içici tanrıları görür görmez onları koruyucu tanrılar olarak tanır ve onlarla karşılaşması, kendi insan tanıdıklarıyla karşılaşması gibi olacaktır, Onlara inanıp onlarla eriyerek, Buda haliyle birleşebile- cektir.</p>

  <p class="calibre11">Dünyada yaşarken, bu kan içici tanrıların tanımları üzerine düşünüp onlara saygıda kusur etmediği taktirde, en azından resim ve şekillerle temsillerini tanıyarak, bu aşamada onlarla karşılaşınca onları tanıyacak ve kurtuluşa kavuşacaktır.</p>

  <p class="calibre11">Başarı buna bağlıdır.</p>

  <p class="calibre11">Böylece, tarikat sahibi rahipler ve metafizik üstatları (Bardo öğretisinden yoksun kaldıkları için) dinsel uygulamaları ne denli dikkatle izleseler de, yaşarken doktrinlerini ne kadar incelikle açıklasalar da, ölünün ateşle yakıldığı yerde görülen gökkuşağı fenomeni ya da küllerde bulunan kutsal kemik olayına rastlanmaz. Çünkü bu kişiler sağlıklarında mistik ya da ezoterik doktrini kalplerinde korumamışlar, bunlardan küçümseyerek söz etmişler, gizli doktrinlerin tanrılarını özel bir öğreti ile tanımamışlar, ölüp Bardo’ya geçerek onlarla karşılaştıklarında, bu görünüşlerin ne olduğunu bilememişlerdir. Önceden hiç görmedikleriyle aniden karşılaşınca, bu görünüş onlara itici geldiği ve zıtlık hissi uyandığı için, ne kadar acınası varlıklar olduğu kolayca anlaşılır. Tarikat mensupları ve metafizikçiler, mistik ve gizli doktrinleri uygu- lamamışlarsa, gökkuşağı işaretleri ve ölünün yakıldığı ateşte kemik yuvarlakları görünmez; bunun nedeni yukarıda açıklandığı gibidir.</p>

  <p class="calibre11">Mantrayana’ya inananların en alçakgönüllüsünün ince görgü kurallarına uymayan davranışları olabilir, patavatsız olabilir, din uygulaması zayıf olabilir, giyim kuşamı yakışıksız olabilir ya da öğretilerin uygulamasını izlemekte yetersiz kalabilir. Kimse ne olursa olsun, bu yüzden o kişiyi hor görmemeli, ondan şüphe duymamalıdır; tam aksine, onda olan gizli bilgilere saygı duymalıdır. Yalnızca bu nedenle bile olsa, bu aşamada kurtuluş elde edilebilir.</p>

  <p class="calibre11">Böyle varlıklardan birinin dünya hayatı pek saygın olmasa bile, ölümünde bu işaretlerden en azından bir tanesi görünecektir; gökkuşağı, kemikten şekiller ya da kutsal kemikler gibi. Bu da gizli öğretinin vergisi, büyük ruhsal dalgaların varlığıdır. Bu manhayana mistik inancını taşıyanlardan, görüntülerin davet edilişi yöntemi üzerinde düşünmüş ve cevher mantralarını uygulamış olan sıradan ruhsal durumdaki kişiler, Chönyid Bardo’yu geçerek buralarda dolaşmayacaklardır. Nefesleri kesilir kesilmez, Bilgi sahibi kadın ve erkek kahramanlar tarafından en saf cennet krallıklarına götürüleceklerdir. Bunun işareti olarak, gök bulutsuz olacak, gökkuşağının aydınlarında eriyeceklerdir; yeryüzü güneş içinde kalacak, bir buhurdan kokusu duyulacak, göklerden müzik sesleri gelecek ve ölünün küllerinde süslü kemikler bulunacaktır.</p>

  <p class="calibre11">Buradan, son derece açıktır ki, kendi yollarında uygulamaları tam olmayan rahipler, doktrinciler, mistikler ve diğer bütün sıradan insanlar için bu Bardo Thödol’un zorunluluğu bellidir. Ama Büyük Bilgi ve Büyük Sembol üzerinde düşünmüş olanlar, ölümleri anında Saf Işığı tanıyacaklar, Dharma-Kaya’yı elde edeerek, Bardo Thö- dol’un okunuşuna ihtiyaç duymayacaklardır. Ölümleri anında Saf Işığı tanıyarak, Chönyid Bardo’da Sakin ve Öfkeli Tanrılar’ın görüntülerini tanıyacaklar ve Sambog- ha Kayayı elde edeceklerdir; ya da bunları Sidpa Bardo’da tanıyarak, Nirmana-Kaya’yı elde edeceklerdir. En üst planlarda yeniden doğacaklar ve gelecek hayatlarında bu doktrine rastlayacak, karmanın sürekliliğinin sevincini taşıyacaklardır.</p>

  <p class="calibre11">Bu yolla, Thödol hiç üzerinde düşünülmeden Buda haline erişebilmeyi sağlayan bir doktrindir. Bu doktrin, sadece dinlemeyle bile kurtuluşu mümkün kılar. Kötü karma ile yüklü varlıkları Gizli Yola çeker. İnisiye (gizli bilgilere sahip kişi) olsun ya da olmasın, bir farklılaşma yaratır. Tam Aydınlanmaya, aniden götüren derin Bil- gi’dir. Onun erişebildiği duygulu varlıklara kötülük erişemez.</p>

  <p class="calibre11">Bu öğreti ve Thödol’un öğretisi, tıpkı bir turkuvaz taşma kakılmış altın bir mandal gibi birbirine eklenmiştir. Onları birleştirirsiniz. Böylece bu Thödol’un kaçınılmazlığı kanıtlandıktan sonra, Bardo’da Öfkeli Tanrılar ile karşılaşmanın anlatımına sıra gelmiştir.</p>

  <p class="calibre11"><br />
  <span class="bold">SEKİZİNCİ GÜN:</span></p>

  <p class="calibre11">Ölüyü yine adıyla çağırarak ona şöyle denir:</p>

  <p class="calibre11">“Ey soylu oğul, dikkatli dinle! Bundan önceki Bar- do’da üzerinde parlayan Sakin Tanrılar’ı tanıyamadığın için, buralarda başıboş dolaşıyorsun. Şimdi, sekizinci günde, Kan İçici Öfkeli Tanrılar gelip üzerinde parlayacaklar.</p>

  <p class="calibre11">“Ey soylu oğul, Büyük, Muzaffer Buda Heruka, koyu kahve renkli, üç başlı, altı elli, sağlam basan dört ayaklı, sağ yüzü beyaz, sol yüzü kırmızı, ortası koyu kahverengi; vücudu parlak alevler çıkararak, dokuz gözü alabildiğine açılmış, insanı donduracak kadar sabit bakışlı, kirpikleri şimşek gibi titreyerek, sık ve parlak dişleri görünür; a-la-la, ha-ha diye kulak delen çığlıklar atarak, ıslık sesleri çıkararak, saçları dimdik, kırmızı sarı ışıklar saçarak, başları kurutulmuş insan kafaları, ay ve güneş amblemleriyle, yeni kesilmiş insan başlarından, kara yılanlardan çelenkler takmış; sağ ellerinin ilkinde bir tekerlek, ortasında bir kılıç, sonuncusunda bir balta; sol ellerinin ilkinde bir çan, ortadakinde bir insan kafa derisi, sonuncusunda bir çuval tutarak, vücudu ana Buda-Krotishaurima ile sarılmış, Krotishaurima sağ eliyle boynunu tutarak, sol eliyle tuttuğu kan dolu bir deniz kabuğunu ağzına götürerek, gürültülü çığlıklar atarak ve gök gürültüsü gibi hırıltılar çıkararak gelir. Bu iki tanrıdan parlak bilgi ışıkları, gözeneklerinden bir ateş dorjesi çıkar. Bu iki tanrının her biri bir bacağı bükülü ve diğeri düz ve gergin, boynuzlu kartalların taşıdığı bir örtü altında ancak senin düşüncelerinden çıkmaktadırlar; bunlar gelip senin üzerinde parlayacaktır. Onlardan korkma. Dehşete kapılma. Bunları kendi zihninin oluşturduğu beden şekilleri olarak kabul et.</p>

  <p class="calibre11">“Bunu, kendi koruyucu tanrın olarak bil, korkma, dehşete kapılma; çünkü bu gerçektir. Baba-Ana Bhagavan Vairochana’dır. Onları tanıdığın an, kurtuluş elde edilir. Onları tanırsan, birden koruyucu tanrıdan eriyerek Sam- bogha-Kaya’da Buda haline gelirsin.”</p>

  <p class="calibre11"><br />
  <span class="bold">DOKUZUNCU GÜN:</span></p>

  <p class="calibre11">Korku ve dehşet yüzünden onlardan kaçılırsa, dokuzuncu gün Vajra aşamasından kan içici tanrılar ölüyü karşılamaya geleceklerdir. Karşılaşma, ölü adıyla çağrılarak şöyle yapılır:</p>

  <p class="calibre11">“Ey soylu oğul, dikkatli dinle! Bundan önceki Bardo’da üzerinde parlayan Sakin Tanrılar’ı tanıyamadığın için, buralarda başıboş dolaşıyorsun. Şimdi, sekizinci günde, Kan İçici Öfkeli Tanrılar gelip üzerinde parlayacaklar.</p>

  <p class="calibre11">“Ey soylu oğul, Büyük, Muzaffer Buda Heruka, koyu kahve renkli, üç başlı, altı elli, sağlam basan dört ayaklı, sağ yüzü beyaz, sol yüzü kırmızı, ortası koyu kahverengi; vücudu parlak alevler çıkararak, dokuz gözü alabildiğine açılmış, insanı donduracak kadar sabit bakışlı, kirpikleri şimşek gibi titreyerek, sık ve parlak dişleri görünür; a-la-la, ha-ha diye kulak delen çığlıklar atarak, ıslık sesleri çıkararak, saçları dimdik, kırmızı sarı ışıklar saçarak, başlan kurutulmuş insan kafaları, ay ve güneş amblemleriyle, yeni kesilmiş insan başlarından, kara yılanlardan çelenkler takmış; sağ ellerinin ilkinde bir tekerlek, ortasında bir kılıç, sonuncusunda bir balta; sol ellerinin ilkinde bir çan, ortadakinde bir insan kafa derisi, sonuncusunda bir çuval tutarak, vücudu ana Buda-Krotishaurima ile sarılmış, Krotishaurima sağ eliyle boynunu tutarak, sol eliyle tuttuğu kan dolu bir deniz kabuğunu ağzına götürerek, gürültülü çığlıklar atarak ve gök gürültüsü gibi hırıltılar çıkararak gelir. Bu iki tanrıdan parlak bilgi ışıkları, gözeneklerinden bir ateş dorjesi çıkar. Bu iki tanrının her biri bir bacağı bükülü ve diğeri düz ve gergin, boynuzlu kartalların taşıdığı bir örtü altında ancak senin düşüncelerinden çıkmaktadırlar; bunlar gelip senin üzerinde parlayacaktır. Onlardan korkma. Dehşete kapılma. Bunları kendi zihninin oluşturduğu beden şekilleri olarak kabul et.</p>

  <p class="calibre11">“Bunu, kendi koruyucu tanrın olarak bil, korkma, dehşete kapılma; çünkü bu gerçektir. Baba-Ana Bhagavan Vairochanadır. Onları tanıdığın an, kurtuluş elde edilir. Onları tanırsan, birden koruyucu tanrıdan eriyerek Sam- bogha-Kayada Buda haline gelirsin.”</p>

  <p class="calibre11"><br />
  <span class="bold">ONUNCU GÜN:</span></p>

  <p class="calibre11">Bu defa da tanıma, kötü eylemlerin karanlıkları çok büyük olduğundan dolayı gerçekleşememişse, korku ve dehşetten kaçılmışsa, onuncu günde mücevher aşamasında şöyle söylenecektir:</p>

  <p class="calibre11">“Ey soylu oğul, dikkatli dinle! Kan içici, sarı renkte üç yüzlü, altı elli, yere sağlam dayanmış dört ayaklı; yüzünün sağ tarafı beyaz, sol tarafı kırmızı, ortası koyu sarı; alevlerle çevrili, altı elin ilkinde bir mücevher, orta elinde üç dişli bir çatal, sonuncusunda bir sopa; sol ilk elinde bir çan, orta elinde bir kafa derisi, son elinde üç dişli bir çatal tutarak; gövdesi Ana Ratna-Krotishaurima ile sarılı, Ana sağ eliyle onu boynundan tutarak, sol eliyle içi kan dolu bir deniz kabuğu uzatarak, Ratna-Heruka ortaya çıkacak. Onlar beyninin güneyinden çıkarak, gelip önünde parlayacaklar. Korkma ve dehşete kapılma. Onları kendi zihninin bir biçimi olarak gör. Onlar senin koruyucu tanrılarındır. Dehşete kapılma. Gerçekten onlar Baba-Ana Bha- gavan Ratn-Sambhavadırlar. Onlara inan. Onları böylece tanımak, bir anda kurtuluşa ulaşmak anlamına gelir. Onları böyle kabul ederek, onları koruyucu tanrılar bilerek, onlarda eriyerek, Buda haline gelirsin.”</p>

  <p class="calibre11"><br />
  <span class="bold">ON BİRİNCİ GÜN:</span></p>

  <p class="calibre11">Bu karşılaşmaya rağmen, kötü eğilimlerin gücüyle korku ve dehşet onları koruyucu tanrılar olduğunu kabul etmeyi engeller ve onlardan kaçılırsa, on birinci gün de Lotus aşamasından olan kan içici ölüyü karşılamaya gelecek. Karşılaşma, ölü adıyla çağrılarak şöyle yapılacaktır:</p>

  <p class="calibre11">“Ey soylu oğul, on birinci gün, Lotus aşamasından kan içici siyahımsı kızıl renkli, üç yüzlü, altı elli, dört ayağı yere sıkıca basan; sağ yüzü beyaz, sol yüzü kırmızı, ortası koyu kırmızı; ilk sağ elinde bir Lotus, ortada üç dişli bir çatal, sonuncusunda bir labut; ilk sol elinde bir çan, ortadakinde kan dolu bir kafa derisi, sonuncuda küçük bir dümbelek tutarak; vücudu Ana Padma-Kro- tishaurima ile sarılı ve O, sağ eliyle onun boynunu tutarak sol eliyle ona içi kan dolu bir deniz kabuğu sunarak, Bhagavan Pdama-Heruka görünecek. Birleşmiş Baba ve Ana, beyninin batısından çıkacaklar ve gelip senin üzerinde parlayacaklar. Bundan korkma. Dehşete kapılma. Sevin. Onları kendi zihninin yarattığı görüntüler olarak tanı ve koruyucu tanrıların olduklarını bil; onlardan korkma. Gerçekten onlar Baba-Ana Bhagavan Amitab- hadır. Onlara inan. Bu bilgiyle birlikte kurtuluş gelecektir. Onlara bu gözle bakarak, onları koruyucu tanrılar olarak bilecek, aniden onların içinde eriyecek ve Buda haline geleceksin.”</p>

  <p class="calibre11"><br />
  <span class="bold">ON İKİNCİ GÜN:</span></p>

  <p class="calibre11">Böyle bir karşılaşmaya rağmen, daima kötü eğilimler yüzünden geriye çekilerek, dehşet ve korku uyandırdığından, tanrılar tanınmamış ve onlardan kaçılmış olabilir. Böylece on ikinci gün, karmik aşamadan kan içici tanrılar, dişi Kerima, Htamenma ve Wang-Chugma ölüyü almaya geleceklerdir.</p>

  <p class="calibre11">Onları tanımayan kişi dehşete kapılabilir. Karşılaşma, ölüye adıyla seslenerek şöyle yapılır:</p>

  <p class="calibre11">“Ey soylu oğul, Büyük, Muzaffer Buda Heruka, koyu kahve renkli, üç başlı, altı elli, sağlam basan dört ayaklı, sağ yüzü beyaz, sol yüzü kırmızı, ortası koyu kahverengi; vücudu parlak alevler çıkararak, dokuz gözü alabildiğine açılmış, insanı donduracak kadar sabit bakışlı, kirpikleri şimşek gibi titreyerek, sık ve parlak dişleri görünür; a-la-la, ha-ha diye kulak delen çığlıklar atarak, ıslık sesleri çıkararak, saçları dimdik, kırmızı sarı ışıklar saçarak, başları kurutulmuş insan kafaları, ay ve güneş amblemleriyle, yeni kesilmiş insan başlarından, kara yılanlardan çelenkler takmış; sağ ellerinin ilkinde bir tekerlek, ortasında bir kılıç, sonuncusunda bir balta; sol ellerinin ilkinde bir çan, ortadakinde bir insan kafa derisi, sonuncusunda bir çuval tutarak, vücudu ana Buda-Krotishaurima ile sarılmış, Krotishaurima sağ eliyle boynunu tutarak, sol eliyle tuttuğu kan dolu bir deniz kabuğunu ağzına götürerek, gürültülü çığlıklar atarak ve gök gürültüsü gibi hırıltılar çıkararak gelir. Bu iki tanrıdan parlak bilgi ışıkları, gözeneklerinden bir ateş dorjesi çıkar. Bu iki tanrının her biri bir bacağı bükülü ve diğeri düz ve gergin, boynuzlu kartalların taşıdığı bir örtü altında ancak senin düşüncelerinden çıkmaktadırlar; bunlar gelip senin üzerinde parlayacaktır. Onlardan korkma. Dehşete kapılma. Bunları kendi zihninin oluşturduğu beden şekilleri olarak kabul et.</p>

  <p class="calibre11">“Bunu, kendi koruyucu tanrın olarak bil, korkma, dehşete kapılma; çünkü bu gerçektir. Baba-Ana Bhagavan Vairochana’dır. Onları tanıdığın an, kurtuluş elde edilir. Onları tanırsan, birden koruyucu tanrıdan eriyerek Sam- bogha-Kaya’da Buda haline gelirsin.</p>

  <p class="calibre11">“Ey soylu oğul, kendilerini dış bir dairenin çevirdiği, beynin sekiz yönünden gelen sekiz Htamenma gelip üzerinde parlayacaklar; Doğu’dan koyu kahverengi, aslan başlı, elleri göğsünde kavuşturulmuş, ağzında bir insan vücudu taşıyarak ve yelesini savurarak; Güney’den kırmızı, kaplan kafalı, elleri yere doğru kavuşturulmuş, sivri dişleri yüzünün gerginliği arasından görünerek ve korkunç büyük gözleriyle bakarak; Batıllan siyah, tilki kafalı, sağ eliyle bir ustura, sol eliyle bir taraftan yediği ve kanını yaladığı barsakları tutarak; Kuzey’den koyu mavi, kurt kafalı, iki eliyle tuttuğu bir cesedi yiyerek ve korkunç gözleriyle sana bakarak; Güneydoğu’dan Beyaz-Sarımsı, akbaba kafalı, omzunda insana benzer dev bir vücut ve bir iskelet taşıyarak; Güneybatı’dan koyu kırmızı, mezarlık kuşu kafalı ve sırtında dev bir beden taşıyarak; Kuzey- batı’dan siyah, karga başlı, sol eliyle bir kafa derisi, sağ eliyle bir kılıç taşıyarak, kalpleri ve ciğerleri yiyerek; Kuzeydoğu’dan koyu mavi, baykuş kafalı, sağ elinde bir dorje, sol elinde bir kılıç tutarak ve bir şeyler yiyerek, beyninden çıkanı ve kan içici babalan çevreleyerek, sekiz bölgeden, bu sekiz Htamenma gelip üzerinde parlayacaklar. Bundan korkma. Onları kendi zihin yeteneklerinin ürettiği biçimler olarak tanı.”</p>

  <p class="calibre11"><br />
  <span class="bold">ON DÖRDÜNCÜ GÜN:</span></p>

  <p class="calibre11">“Ey soylu oğul, on dördüncü günde, Boyut Bekçileri yine beyninden çıkıp gelerek üzerinde parlayacaklar. Bir defa daha, onları tanı.</p>

  <p class="calibre11">“Beyninin Doğu bölümünden iğne taşıyan kaplan başlı Beyaz Tanrıça; sol elinde içi kan dolu bir kafa derisi; Güneyden domuz kafalı, kement taşıyan Sarı Tanrıça; Batıdan aslan kafalı, demir zincir taşıyan Kırmızı Tanrıça; Kuzeyden yılan kafalı, çıngırağı olan Yeşil Tanrıça gelecek. Kafandan çıkmış dört Boyut Bekçisi böylece görünüp gelerek üzerinde parlayacaklar.</p>

  <p class="calibre11">“Ey soylu oğul, bu otuz Öfkeli Tanrı, Heruka’nın etrafında daire biçiminde yirmi sekiz çeşitli silah taşıyan, başları çeşitli biçimlerde kudretli Tanrıça; yine beyninden çıkarak gelip üzerinde parlayacaklar. Korkma. Bütün sana parlak görünenleri kendi zihin yeteneklerinin düşünce biçimleri olarak tanı. O anda hayati öneme sahip, gurunun sana öğrettiği dersleri hatırla.</p>

  <p class="calibre11">“Ey soylu oğul, şunların doğduğunu göreceksin. Doğudan Yak (yaban öküzü) kafalı, bir dorje ve bir kafatası tutan Esmer Tanrıça Rakshasa, yılan kafalı, elinde bir Lotus tutan, sarı-kırmızı renkli Brahma Tanrıça, Leopar kafalı, elinde üç dişli çatal tutan koyu yeşil Büyük Tanrıça, Maymun kafalı, elinde bir tekerlek tutan mavi Saygısızlık Tanrıçası, kutup ayısı kafalı, elinde bir kılıç tutan kırmızı Bakire Tanrıça, son olarak da ayı kafalı, elinde düğümlenmiş bağırsak tutan Beyaz Tanrıça Indra. Bu Doğu'nun altı Yoginisi, senin başının merkezinden çıkarak gelip üzerinde parlayacaklar.</p>

  <p class="calibre11">“Bundan korkma.</p>

  <p class="calibre11">“Ey soylu oğul, Güney’den yarasa kafalı Zevklerin Sarı Tanrıçası, elinde bir ustura tutarak; makara kafalı kırmızı Sakin Tanrıça, elinde ölülerin külü konulan bir kap tutarak; akrep kafalı Kırmızı Tanrıça Amrita, elinde bir Lotus tutarak; şahin kafalı Beyaz Ay Tanrıçası, elinde bir dorje tutarak; tilki kafalı, Koyu Yeşil Tanrıça, elinde bir gürz tutarak; son olarak da kaplan kafalı Siyah Sarımsı Tanrıça Rakshasi, elinde içi kan dolu bir kafatası tutarak gelip parlayacaklar; bu tanrıçalar, Güney’in altı Yoginisi, yine kafanın Güney bölümünden çıkıp gelerek üzerinde parlayacaklar. Bundan korkma.</p>

  <p class="calibre11">“Ey soylu oğul! Batı’dan şunlar görünecek: Akbaba kafalı yeşilimsi siyah, İnsan Yiyen Tanrıça, elinde bir sopa tutarak; at kafalı kırmızı Zevk Tanrıçası, elinde büyük bir ceset taşıyarak; köpek kafalı sarı Rakshasi, elinde bir dorje taşıyarak ve onu bir ustura ile keserek; ibibik kafalı kırmızı Arzu Tanrıçası, gerilmiş bir yay taşıyarak ve okla nişan alarak; son olarak, geyik kafalı, yeşil renkli, Zenginlik Bekçisi Tanrıça, elinde ölülerin küllerini koyduğu bir kase taşıyarak. Bu Batının altı Yoginisi, senin beyninin batı bölümünden çıkıp gelerek üzerinde parlayacaklar. Bundan korkma.</p>

  <p class="calibre11">“Ey soylu oğul! Kuzey’den şunlar görünecek; Kurt kafalı mavi Rüzgar Tanrıçası, elinde bir bayrak sallayarak; kırmızı leylek kafalı Tanrıça Kadın, elinde tehditkar bir mızrak taşıyarak; domuz başlı siyah Domuz Tanrıça, elinde bir sürü kanca taşıyarak; karga kafalı, kırmızı Yıldırım Tanrıçası, elinde bir çocuk cesedi taşıyarak; fil kafalı yeşilimsi-siyah, büyük burunlu Tanrıça, elinde büyük insan cesedi taşıyarak ve bir kurukafa içinden kan içerek; nihayet yılan kafalı büyük Mavi Su Tanrıçası, elinde bir demet yılanla gelecekler. Bunlar, Kuzey’in altı Yoginisidir. Senin beyninin kuzey bölümünden çıkıp gelerek üzerinde parlayacaklar. Bundan korkma.</p>

  <p class="calibre11">“Ey soylu oğul! Beyninden çıkmış dört Kapı Yogisi de gelip üzerinde parlayacaklar. Doğudan; Guguk kuşu kafalı Siyah Mistik Tanrıça, elinde bir demir çengel tutarak; Güney’den keçi kafalı Sarı Mistik Tanrıça, elinde bir düğüm tutarak; Batıdan aslan kafalı Kırmızı Mistik Tanrıça, elinde bir demiz zincir tutarak; Kuzey’den yılan kafalı Yeşilimsi Kara Tanrıça. Bunlar Kapı Yogileridir. Kafandan çıkıp gelerek üzerinde parlayacaklar. Bunlar altı Neruka Tanrısının Ratna Sambhavası’nın beden güçlerinden çıkan yirmi sekiz güçlü tanrıçadır. Onları tanı ve onlardan korkma.</p>

  <p class="calibre11">“Ey soylu oğul! Sakin Tanrılar Dharma-Kaya’nın Boş- luğu’ndan çıkarlar. Öfkeli Tanrılar Dharma Kayanın titreşiminden çıkarlar. Onları tam. O anda, kendi beyninden çıkan elli sekiz kan içici üzerinde parlayınca, onları kendi zekanın titreşimleri olarak tanırsan, bu kan içicilerin gövdesinde birleşerek eriyecek ve Buda haline geleceksin.</p>

  <p class="calibre11">“Ey soylu oğul! Onları şimdi tanımazsan ve korku yüzünden onlardan kaçarsan, bir kere daha azaplar seni boğar. Bunu bilmiyorsan, Kan İçici Tanrılar seni korkuttuğu için şaşıracak, dehşete kapılacak ve kendini kaybedeceksin. Kendi düşünce kalıpların, aldatıcı hayaller olarak etrafında dönecek ve Sangsara’da başıboş gezeceksin. Şaşırmaz ve dehşete kapılmazsan, Sangsara’da dolanıp durmak zorunda kalmazsın.</p>

  <p class="calibre11">“En büyük Sakin ve Öfkeli Tanrıların gövdeleri gökler kadar geniştir. Ortancaların boyları Meru Dağı gibidir. En küçükleri senin kendi boyundan on sekiz kat daha büyüktür. Bundan korkma, dehşete kapılma. İlahi parlak şekiller veya ışınımlar altında görünen olaylar senin kendi düşüncelerinin yayınları olarak tanınırsa, Buda hali de bu bilgiyle aynı anda elde edilir. ‘Buda haline bir anda ulaşılır!’ sözü şimdi, bu noktada uygulanır. Bunu şimdi hatırlamak, Kayalar ve titreşimlerle birleşerek Buda haline gelmek demektir.</p>

  <p class="calibre11">“Ey soylu oğul, sana gelecek korkutucu şekiller ne olursa olsun, onları kendi düşünce kalıpların olarak tanı.</p>

  <p class="calibre11">“Ey soylu oğul, böyle düşünceler ortaya çıktında korkma ve şaşırma. Şimdi senin sahip olduğun beden, karmik eğilimlerden doğan bir düşünce beden olduğu için, ona istedikleri kadar vursunlar, parça parça etsinler; o ölmez, ölemez! Senin bedenin gerçekte boş olduğundan, korkmana gerek yok. ölüm Meleğinin vücudu da senin düşüncenden çıkan titreşimlerden, yayımlardan oluşmuştur; maddeden yapılmamıştır. Boş boşu yaralaya- maz. Senin düşünce yayınlarının ötesinde, kendi dışında, Sakin, Öfkeli, Kan İçici, çeşitli başları olan, gökkuşağı ışıkları, Ölüm Meleğinin dehşet verici biçimleri, gerçekte yoktur. Bundan şüphe duyman gerekmez. Böylece bunu bilerek, bütün korku ve dehşet, kendiliğinden dağılır, bir anda eriyip gider ve Buda haline gelirsin.</p>

  <p class="calibre11">“Bunu bilebilirsen, koruyucu tanrılarına sevgi ve inancınla, seni Bardo’nun tuzaklarından gelip kurtaracaklarını bil ve şunu düşün: “Onlara sığınıyorum.” Değerli Üçlüyü düşün, ona karşı sevgini hisset ve inan. Koruyucu Tanrı, kim olursa olsun, onu adıyla çağır ve şöyle söyle:</p>

  <p class="calibre11">‘“Yazık! İşte Bardo’da başıboş dolaşıyorum. Gel beni kurtar; lütufkarlığınla beni koru, Değerli Kurtarıcım!’ “Koruyucunu adıyla çağırarak şöyle söyle:</p>

  <p class="calibre11">“‘Yazık! İşta Bardo’da başıboş dolaşıyorum; beni merhametinden mahrum etme!’</p>

  <p class="calibre11">“Kan İçici Tanrılara da güven ve onlara şu duayı et: “‘Yazık! Aldatıcı hayallerin zoruyla Bardo’da gezerken, terk edilmişliğin, korkunun, dehşetin yolunda,</p>

  <p class="calibre11">‘“Sakin ve Öfkeli Bhagavanlar’ın orduları beni yönlendirsin; çok sayıda Öfkeli Tanrıça beni korusun,</p>

  <p class="calibre11">“‘Ve beni Bardo’nun korkunç tuzaklarından kurtarsınlar,</p>

  <p class="calibre11">“‘Beni tam aydınlanmış Budalar’ın yoluna sürsünler, “‘Ben yalnızken, sevdiğim dostlardan uzak gezerken, “‘Düşüncelerinin boş biçimleri burada parıldarken, “‘Budalar merhametlerinin gücünü göstersinler, “‘Bardo’da korku ve dehşet erişmesin diye,</p>

  <p class="calibre11">“‘Beş Bilgi Işığı burada parıldarken,</p>

  <p class="calibre11">“‘Korkuda olmamanın ve Bardo’yu tanımanın güvenini bulayım,</p>

  <p class="calibre11">“‘Kötü karmanın gücüyle ıstırap çekilirken, “‘Koruyucu Tanrılar bu felaketi engellesin,</p>

  <p class="calibre11">‘“Gerçeğin doğal sesi binlerce gök gürültüsü gibi dalgalar halinde gelirken,</p>

  <p class="calibre11">‘“Altı Hecenin sesine dönüşsün,</p>

  <p class="calibre11">“‘Merhametli Kurtarıcı’ya beni koruması için yalvarıyorum!</p>

  <p class="calibre11">“‘Ben burada karmik eğilimlerin sefaletinden acı çekerken, Saf Işığın mutluluğu ortaya çıksın,</p>

  <p class="calibre11">“‘Beş element düşmanca davranmasın,</p>

  <p class="calibre11">“Ancak, aydınlanmışların Beş Aşamasının alemlerini görebileyim.</p>

  <p class="calibre11">Böylece, derin bir alçakgönüllülük ile her korkuyu dağıtacak, bu duayı et ve Sambogha Kaya’daki Buda haline ulaşılacaktır.</p>

  <p class="calibre11">Kötü karma ne kadar ağır olursa olsun, kalan karma ne kadar hafif olursa olsun, kurtuluşun elde edilmemesi imkansızdır. Bununla birlikte, Bardo’nun her aşamasında yapılan bütün bu şeylere karşın, tanıma hâlâ gerçekleşememişse, Sidpa Baro denilen üçüncü Bardo’da, daha uzaklarda başıboş dolaşmaya devam etmek mümkündür. Bu karşılaşmanın ayrıntıları da ileride verilecektir.</p>

  <p class="calibre7" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_5"></div>
</body>
</html>
