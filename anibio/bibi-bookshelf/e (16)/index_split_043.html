<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_42"><b class="calibre6">Sinan</b></h2>
<p class="calibre2">XVI. yüzyıl mimarisine hükmeden ad, Sinan'dır. Onsuz Türk sanatı eksik kalır, Türkiye bugünkü Türkiye olamazdı. </p>
<p class="calibre2">En fazla kabul gören düşünceye göre, Sinan Rum kökenli olsa gerektir. Kayseri yakınlarında doğmuş, devşirme olarak saraya getirilip geleceğin Devlet görevlilerini ve askerlerini hazırlayan alışılmış </p>
<p class="calibre2">eğitimden geçirilmiştir. Başka kaynaklara göre,5 her ne kadar Kapadokya'da dünyaya gelmişse de Türk kökenlidir. Ne olursa olsun: Türkiye'de doğmuştur, Türk okullarında eğitilip yetiştirilmiştir, damarlarında dolaşan Türk kanı olmasa dahi, her şeyiyle Türktür. Muhtemelen 1491 yılında dünyaya gözlerini açtı ve öldüğünde hemen hemen yüz yaşına gelmişti. Öğrenimini tamamladıktan sonra kariyerine orduda başladı Rodos ve Belgrad seferlerine katıldı, Mohaç muharebesinde çarpıştı ve hemen ardından piyade yüzbaşılığına getirildi sonra "savaş araç ve gereçleri komutanı" oldu; nihayet sultanın özel muhafızları arasında albaylığa yükseldi. Saray mimarı olduğunda hemen hemen elli yaşına gelmişti. </p>
<p class="calibre2">Askerliği süresince köprüler ve kışlalar, su kemerleri, kuşatma kuleleri inşa etmişti. Balkanlarda ve Doğu'da katıldığı seferler sırasında yabancı mimarların eski ve yeni eserlerini inceleme imkânı bulmuştu. İran'a karşı yapılan bir seferde orduyu kendi buluşu olan gemiler üzerinde Van gölünden geçirmesi, Süleyman'ın hayranlığını uyandırdı. Eflâk seferinde Tuna nehri üzerinde inşa ettiği köprü ününü yaygınlaştırdı. İnşaat sanatını kimden öğrenmişti? Muhtemelen, Selim'in Tebriz'den getirdiği İranlı mimar Acem Ali'den. </p>
<p class="calibre2">İnşa ettiği sivil yapılar da mimarlık yeteneklerine tanıklık etse de asıl dehası camilerinde ortaya çıkmaktadır. Sinan'ın Bizans mimarisini kopye ettiği ve camilerinin, VI. yüzyılda Yunanlı mimarlar Antemius ve İzidor tarafından inşa edilmiş olan Ayasofya'nın değişik biçimdeki yinelenmeleri olduğu çok söylenegelmiştir. Yalnız Ayasofya'nın değil, ama Bizans'ın başka büyük abidelerinin de Sinan ve diğer Türk mimarları üzerinde etkili oldukları kesindir.6 İstanbul'un fethinden önceki Osmanlı camileri ile fetihten sonrakiler aynı tarz değildir. Bursa'nın ilk camilerinden Edirne'nin  <i class="calibre4">Üç Şerefeli Camii' </i> ne kadar en eski Osmanlı camilerinde en başta görülen, Türk yapı ustalarının her türlü anıtsal inşaatta, özellikle de dini olanlarında karşılaştıkları bir temel sorunla sürekli uğraşmış olduklarıdır: Bu sorun </p>
<p class="calibre2">"iç hacim" ve iç yüzeylerle dış yüzeyler arasındaki denge sorunudur. Ayasofya ve Bizans kiliseleri, sorunun çözümünü bulmalarında yardımcı olacaktır. Bizans tarzını özümleyecekler, onu uyarlayacaklar, ancak asla kopya etmeyeceklerdir; zira 1453'den önce, hatta Türklerin Küçük Asya'ya gelmelerinden de önce, her sanat biçimi gibi, maruz kaldığı etkiler doğrultusunda gelişen ulusal geleneklere uygun bir Türk tarzı mevcuttu.7</p>
<p class="calibre2">XII. ve XIII. yüzyıllarda Selçuklu dönemindeki ilk Türk camileri, onlardan önce diğer Müslüman ülkelerde, özellikle de XI. yüzyıl başlarından beri Selçuklular tarafından işgal altında tutulan Horasan'da inşa edilmiş olanlarla büyük bir benzerlik gösterirler. Bunlar, tavanı sütunlar üzerinde duran, iç ve dış mekânlar arasında herhangi bir uyum gözetilmemiş, bütünlükten uzak, büyük ve bolca süslü kapıları olan camilerdir. Konya'da Alaeddin Camii'ndeki beş kubbealtı birbirlerinden elli sütunla ayrılmıştır; kapı, yapı-</p>
<p class="calibre2">229</p>
<p class="calibre2">ya pekâlâ ona ait de olmayabilirmişcesine eklenmiştir. Ancak mihrabın üzerindeki kubbe, Selçuklu mimarisinin karakteristiklerinden biri haline gelecek olan çıkıntılı açılarla, ilk kez zemindeki yuvarlak alanla üstündeki mekânı kaynaştırır. Bu kubbe, giderek camiinin başlıca öğelerinden biri haline gelecektir. Divriği'de mihrabı örten kubbe daha da önem kazanmıştır. Binanın en karakteristik bölümüdür, silmelerle on iki bölmeye ayrılmış ve tepesine sekizgen bir kasnak üzerine dayanan bir piramit oturtulmuştur. Kapı süslemelerinde yapraklar, silindirler, yuvarlaklar inanılmayacak bir yoğunlukla kaynaşmışlardır. Birtakım egzotik etkilenmelerin mi sonucudur bu süsler? Hiç kuşkusuz; belki de Hint etkisi söz konusudur. Bu abidenin Türkiye'de bir eşi daha yoktur. </p>
<p class="calibre2">Bir dönem sonra yoğun bir düşün ve sanat faaliyetine sahne olan "Anadolu beylikler" zamanında iç hacim kavramı kendini gösterir. Bu kavram XVI. yüzyıldaki mimari arayışın da egemen çizgisi olacaktır. Daha çok bütünlüğe, iç ve dış mekânlar arasında daha fazla dengeye yönelik bir hareket başlar: Mihrabın üzerindeki kubbe büyürken sütunların sayısı azalır. Bursa'daki Ulu Camii'de on iki olan sütun sayısı, Edirne'deki  <i class="calibre4">Eski Camii’de </i> sadece dörde inmiştir. XV. yüzyıl ortalarında inşa edilen Edirne'nin Üç Şerefeli Camii bir çözüm başlangıcını da beraberinde getirir, ilk kez büyük bir kubbe (24.10 metre çap ve 28 metre yükseklik) ortaya çıkar ve küçük kubbelerin sayısı da yalnızca dörttür. </p>
<p class="calibre2">Büyük kubbe yan duvarlara dayanmakta ve sütunlarla taşınmaktadır. Böylece elde edilen iç mekân hem daha yüksektir, hem daha geniştir, hem de daha bir bütünlük göstermektedir. Yüksek kapılar, bitki motifli süslemeler giderek azalır; ön cephede süslerden arınır ve şimdi artık sade mermer levhalarla kaplanır; pencereler açıklıklar ve boşluklarda denge sağlarr"*'  <i class="calibre4">■*•::. </i> ivünarelerin sayısı da artar (Edirne'de dört tane), dış avlu cami ile bütünleşir. Evrim, en mükemmele ulaşacağı noktaya yaklaşmaktadır: XVI. yüzyıl başında İstanbul'daki Bayezit Camii ile ortaya çıkan klasik Osmanlı camiine... </p>
<p class="calibre2">Bayezit Camii'nde 18 metrelik çapıyla büyük kubbe, iki yarım kubbe ile birlikte ibadet alanını örtmektedir. Bu kubbe, dört tane kare tabanlı sütun üzerinde durmaktadır. Otuz dört penceresi vardır. </p>
<p class="calibre2">Revaklarla çevrili avlu iç mekânla uyum içindedir. Ancak büyük kubbenin ön ve arkasında yer alan yarım kubbeler basıktır, doğu ve batı cepheler çıplaktır. Hacimlerin bir piramit şeklinde yükselişi henüz ortada görülmez. Anadolu beyliklerinin camilerinin izleri uzaklaşmakla birlikte yine de ortadadır, ama beri yanda da Ayasofya'nın etkisi belirginleşmektedir. </p>
<p class="calibre2">İşte Sinan bu sırada ortaya çıkmıştır. Süleyman'ın oğlu Mehmet'in anısına yaptırttığı Şehzade Camii'nin inşasıyla birlikte, "Sinan, ilk dönem Osmanlı mimarisine özgü tarzı çoktan daha üst bir noktaya çıkarmıştır."8 Caminin piramitsel biçimi belirmiştir. Cami artık basamaklar halinde yükselmektedir. Zeminden 37 metre yukarda 19 metrelik çapıyla kubbe "bir örtü" gibi durmaz. </p>
<p class="calibre2">Tersine, binanın bütün yapısı ondan fışkırmaktadır, sanki kemerleri, yarım kubbeleriyle bütün yapıya hayat veren temel öğedir. Taşıma noktalarında Sinan, Selçuklulardan miras sarkıt biçimli ve tahtaya oyulmuş izlenimini veren süslemeler kullanarak denge duygusunu yaratmaya çalışmıştır. Minarelerin orantıları ve inceliği hayranlık uyandırmayacak gibi değildir. Birkaç yıl sonra Süleyman'ın Hürrem Sultan'dan olan kızı Mihrimah'ın yaptırdığı camiin inşaatında Sinan, Bizans mimarisinden daha çok esinlenirken, kendi tarzını da alabildiğine sadeleştirmiştir. </p>
<p class="calibre2">230</p>
<p class="calibre2">Sinan, İstanbul'un büyük ve debdebeli camii  <i class="calibre4">Süleymaniye </i> ile mükemmelliğe doğru bir adım daha atmıştır. Garip bir şekilde, Ayasofya'nınkine benzer bir plan hazırlamış ve söylendiğine göre, böylece Yunanlı mimarları kendi sahalarında yenmek istemiştir. Düz ve küresel yüzeyleri kaynaştırmayı başarmıştır; iki yarım kubbe, alın tablasıyla birleşerek "yontulmuş bir elmas" izlenimi yaratırlar, sanki tüm anıt "bir kübden yontulmuş" gibidir. 26 metre 50 santimlik kubbe yerden 48 metre yükseklikte, yalnızca iki yarım kubbeye dayandırılmıştır, böylece inşaatın hafifliği daha belirgin hale getirilmiştir. </p>
<p class="calibre2">Kubbenin dibinde otuz iki pencere, yarım kubbelerde on üçer pencere ve duvarlarda da birçok pencere açılmış, böylece bina ışığa boğulmuştur. Sarkıt süslemeli başlıkları olan porfirden sütunlar yan mekânların kemerlerini tutmakta ve iki katlı galeriler İç mekânda kubbelerin ağırlığını taşımaktadırlar. </p>
<p class="calibre2">Üçgen yüzeyler, sarkıt motiflerle süslenmiştir. Anıt, içerde Süleyman'ın arzu ettiği debdebe duygusunu vermektedir. Kentten gelinirken cami daha da devasa bir görünüm sergiler. Silueti, çevresindeki külliyenin tüm binalarının üzerinde bir piramit gibi yükselir. Külliyenin iki medrese, bir sağlık ocağı, bir kervansaray, bir tıp okulu ve bir hamamdan ibaret binalarını mimar, özellikle basık, "alçakgönüllü" </p>
<p class="calibre2">yapılar olarak düşünmüştür, sanki camiin önünde eğilmişler gibi... Muazzam ve güçlü  <i class="calibre4">Süleymaniye </i> en parlak dönemini yaşayan imparatorluğun bir sembolüdür. </p>
<p class="calibre2">Hayatının son yıllarında Sinan şöyle diyecektir: "Şehzade Camii benim çıraklık dönemimin eseridir, Süleymaniye kalfalık dönemimin, Selimiye ise ustalık zamanımın." Bütün mimarların gözünde de gerçekten, Edirne kenti ile çevredeki ovaya hakim konumuyla Selimiye Camii büyük Türk mimarının şaheseridir. Yakından bakıldığında biraz bodur bir görünüşünü olan Selimiye, uzaktan seyredildiği zaman, çevresindeki dört minaresiyle kurulduğu tepenin üzerinde hafifçe uzanmış gibidir. Devasa kubbe sekiz sütun üzerine oturtulmuş ve dışarıda sekiz pekiştirici ayakla, binanın kitlesel ağırlığı emilmiştir. Yarım kubbeler kaldırılmış, onun yerini alınlık tablası ve yarım kubbelerden bir çember almıştır. İki renkli, yontma taşlardan örülü duvarlar, sanki tek bir bloktan yontulmuş gibidir. İç mekânlar tam bir uyum gösterirler. Çok sayıdaki kemerli pencereler içerdeki sükûnet duygusunu artırırlar. Dört bir yanı on sekiz kubbeli revaklarla çevrili bir avlunun ortasında sekizgen bir şadırvan, yine kemerden sarkıtlarla süslü, basit ama yüce kapıya bakmaktadır. İçerde, mihrabın çevresindeki duvarlarda ve pencerelerin altında, en güzel İznik çinileri kullanılmıştır. </p>
<p class="calibre2">Büyük inşaatçının ölümüne kadar bir yirmi yıl daha geçecektir. O, bu yılları, İstanbul'da ve bütün imparatorlukta yoğun bir yaratıcı faaliyetle dolduracaktır. İnşa edeceği camilerden bir kısmında, tıpkı <i class="calibre4">Selimiye </i> gibi, yarım kubbeli çemberler bulunacaktır. Örneğin, Üsküdar'daki  <i class="calibre4">Atik Valide Camii; </i> ya da Tophane'deki  <i class="calibre4">Kılıç Ali Camii </i> gibi,  <i class="calibre4">Süleymaniye'nin </i> plânlarına uygun olacaklardır. "Benzersiz mahareti" ona her türlü güçlükle oynayarak her türlü mimari biçimi geliştirme imkânı verecektir.9</p>
<p class="calibre2">Sinan'ın birçok öğrencisi olmuştur ve bunlar Türk mimarlarının ününü çok uzaklara kadar yaymışlardır. Hint İmparatoru Ekber içlerinden birini, Yusuf u Agra'da, Delhi'de, Lahor'da saraylar yapmak üzere ülkesine getirtmiştir. Bir yüzyıl sonra torunu Şah Cihan, eşinin ölümünden duyduğu ıstırabı ebedileştirmek üzere Agra'da kuracağı anıtın, Taç Mahal'deki inşaatını yine bir Türk mimarına, İsa Efendi'ye emanet edecektir. </p>
<p class="calibre2">231</p>
<p class="calibre2">ÇİNİCİLİKTE ERİŞİLEN MÜKEMMELLİK</p>
<p class="calibre2">XVI. ve XVII. Yüzyıl Osmanlı camilerinin dış yüzeyleri, sarkıt motifleri ve bazen siyah ve beyaz mermerlerin uyumuyla süslü kapıları dışında, bilerek son derece sade tutulmuştur. Ama içleri onlara parıldayan bir mücevher görüntüsü kazandıran çinilerle kaplıdır. Sokullu Mehmet Paşa Camii, tepeden tırnağa ta kubbesine kadar, porselen bir mücevher çekmecesini andırır,  <i class="calibre4">Sultan Ahmet Camii </i> ise dev bir mavi kalıptan dökülmüş gibidir. </p>
<p class="calibre2">XIII. yüzyıldan itibaren Selçuklu yapılarını süsleyen Türk çinileri de tıpkı öteki sanat dallarında olduğu gibi, XVI. yüzyılda mükemmelliklerinin doruğuna ulaştılar. Bütün camiler, imparatorluk saraylarının bazı bölümleri, çoğu İznik'te İranlılar'ın işbirliği ile Türk sanatçılar ve Türk işçiler tarafından gerçekleştirilen rengarenk çini karolarla kaplanmıştı. </p>
<p class="calibre2">Başlangıçta, tıpkı mozaikler gibi tek renkli plakalardan koparılıp bir alçı tabakası üzerinde birleştirilmek suretiyle meydana getirilen çiniler, iki yüzyıl sonra boyanıp sabitleştirilen kare şeklindeki yüzey parçaları haline geldi. Önceleri kullanılan renkler koyu mavi. Turkuaz, beyaz ve siyahtan ibaretken, sonra teknik ilerledikçe bunlara sarı ve fıstık yeşili eklendi. XVI. Yüzyılın ikinci yarısında yaprak yeşili ve ünlü domates kırmızısı Türk sanatçılarının paletlerini tamamlıyordu. </p>
<p class="calibre2">Böylece meydana getirilen çiniler, XVII. Yüzyılın başlarına kadar dini yapıların ve imparatorluk saraylarının süslemelerine, bizi bugün de hayran bırakan ve hiçbir yerde asla aşılamamış bir ışıltı katacaklardır. </p>
<p class="calibre2">Çiniciliğin en başta Türklere özgü bir sanat olduğu söylenebilir. Bu çinilerin ilk dönemlerdeki, yani XIII. ve XIV. Yüzyıllardaki geometrik ve epigrafik süslemelerine, bir süre sonra yaprak motifleri <i class="calibre4">(rûmî), </i> lotus çiçeği ve çin bulutu da girmiştir. Az sonra da çiçekler (lâle, sümbül, menekşe) ve yapraklar belirmiştir. Bu motifler belki de Rönesans'ın etkisiyle, bütün bir XVI. yüzyıla, yalnızca çinilerde değil, ama halılarda, dokumalarda ve minyatürlerde de egemen olacaklardır. </p>
<p class="calibre2">Türk sanatı, özgünlüğünden ve yarattığı tekniklerden hiçbir şey yitirmeksizin Batılı ülkelerle, özellikle de İtalya ile olan temasların getirdiği birtakım temaları doğulu kimliğine dahil ederken, yavaş yavaş </p>
<p class="calibre2">İran'la ve Asya'nın eski uygarlıklarıyla da arasına bir mesafe koymuştur.10 Çin ve Timurlenkçi motifler öylesine "Osmanlılaştırılmıştır" ki, hemen hemen tanımak mümkün değildir (İran, çiçek desenleriyle ortaya çıkan natüralizme bir yıl sonra geçecektir). Böylece Süleyman'ın saltanatının ilk yıllarında seramikte hâlâ yaygın bir şekilde işlenen geometrik ve epigrafık dekor, kısa zamanda yarı realist, yarı fantastik bir floraya yerini bırakacak ve bu yeni dekor, yüzyılın sonunda her yanı kaplayacaktır. </p>
<p class="calibre2">Bundan sonra da koskocaman mekânlar -camiiler, saray odaları- düşsel bir bahçeye, bir seraya dönüştürülecektir. Bunlar Osmanlıların doğaya, çiçeklere olan düşkünlüğünü de gösterir.' </p>
<p class="calibre2">Bu "natüralist" dönemin en güzel ve en tanınmış çinilerinden biri, İstanbul'daki Rüstem Paşa Camii </p>
<p class="calibre2">'nin girişinde bulunan sol panodur. Yabangüllerinin açık menekşe rengindeki sapları, kusursuz bir uyum içinde sümbüllere, lalelere, nergislere ve gül tomurcuklarına karışır. Camiinin diğer kısımlarında motifler çeşitlenmektedir: Beyaz zeminde</p>
<p class="calibre2">232</p>
<p class="calibre2">kırmızı ve mavi laleler, menekşeler, rumi tarzda yeşil yapraklar, kırmızı ve mavi renkli kocaman şakayıklar işlenmiştir. Mihrabın üzerinde mavi ve beyaz, stilize çiçekler aynı renkteki vazolardan fışkırmaktadır. Hürrem Sultan'ın türbesinin girişini çevreleyen panolar da aynı dönemden kalmadır. </p>
<p class="calibre2">Burada, gövdesi ve dalları koyu renkli bir ağaç, göbekleri kırmızı, beyaz yabangülleriyle kaplıdır, ağacın yaprakları mavimsidir, dibinde menekşeler ve laleler açmıştır. </p>
<p class="calibre2">Üsküdar'daki küçük  <i class="calibre4">Atik Valide </i> Camii'nde, Türk çinicilik sanatı, dekorun özgünlüğünden çok, çinilerin kalitesiyle hiç kuşkusuz doruğuna varmıştır. Mavi fon üzerinde mercan kırmızısı bir vazodan fışkıran aynı renkteki laleler ve menekşelerin birbirlerine sarılışı harikulade bir şeydir. </p>
<p class="calibre2">Bu dönemden kalan ve içinde teknik beceriyle sanatsal duyarlığın kaynaştığı başka çinilerden de söz etmek gerekir: II. Selim'in türbesi (ki panolarından biri Louvre Müzesi'nde bulunuyor), Ramazan Efendi Camii, II. Selim'in banyosu, III. Murad'ın dairesinin koridorundakiler gibi... </p>
<p class="calibre2">İznik'teki atölyeler (Rodos'ta olduğu söylenenler asla varolmamıştır), XVI. yüzyıl boyunca çinicilik tarihinin en güzel parçaları arasında yer alan vazolar, tabaklar, sürahiler, bardaklar, cami lambaları da üretmişlerdir. İran, Çin ve İtalyan etkileriyle kendi geleneklerini birleştirip, lotus çiçeği, stilize bulut ve rumi motifleri kaynaştıran o dönemin İznik yapısı tabak-çanakları, yaratıcılarının fantezilerinin </p>
<p class="calibre2">-çoğu zaman Sarayın minyatürcüleri seramik ustalarının kullandığı motifleri hazırlamaktaydılar- başını alıp gittiği gerçek birer sanat eseridirler. Stilizasyon tutkusu bazen tümüyle fantezi ürünü bir natüralizme varsa da renklerin ve resimlerin niteliği, çizgilerin inceliği insanı hayran bırakmaktadır. </p>
<p class="calibre2">Teknik en mükemmel bir düzeye erişmiştir. 1520'den 1540'a kadar mavi ve turkuaz renkler egemendir; sonradan palet zenginleşir ve kaplama karolarında olduğu gibi çini sanatı doruğuna ulaşır.12 Yabancı etkilerden de kurtulmuş olarak, her biri kendi özgünlüğünü haykırmaktadır. Ünleri Avrupa'nın içlerine kadar yayılan ve "kaygısız zarafetleri, doğal güzellikleri" övüle övüle bitirilemeyen bu parçalarda hayvanlar, kuşlar, daha seyrek olarak da insan figürleri belirmiştir. Önemli kişiler bunları satın alır, birbirlerine hangilerinden edinmek gerektiği yolunda tavsiyelerde bulunurlar.13</p>
<p class="calibre2">Çini eşyaların altın çağı da tıpkı kaplama karolarınınki gibi kısa sürecektir. XVII. yüzyılın ilk yarısından itibaren kalite düşer, resimler bozulur, renkler canlılıklarını yitirirler. Üretim de azalır. Çini tabak çanak imal eden atölyelerin sayısı İznik'te yüzyılın başında üç yüzken, 1648'de dokuza düşmüştür ve 1720'de atölyeler kapanır. İşçilerinin birçoğu İstanbul'da Tekfur Sarayı yöresine yerleşecek ve burada eskilerle kıyaslanamayacak nitelikte çiniler üretmeye devam edeceklerdir. </p>
<p class="calibre2">İznik'in yerini de Kütahya alacak ve burada, çoğunluğu Ermeni olan sanatkârlar, XIX. yüzyıla kadar çeşitli biçim ve renklerde, göze hoş, bazen eğlendirici gelen, ama İznik'in büyük çağındakilerle kıyas bile kabul etmeyecek çini eşyalar üreteceklerdir. </p>
<p class="calibre2">233</p>
<p class="calibre2">RESSAMLAR VE HATTATLAR</p>
<p class="calibre2">Bu kitapta, resim sanatına ayrılmış birkaç sayfa bulunması belki hayret uyandıracaktır. İslam dininin canlı varlıkların resmedilmelerini yasakladığı söylenir ve Osmanlı resim sanatı da Batı'da fazlaca bir üne sahip değildir. Bununla birlikte resim sanatının varolmadığı söylenemeyeceği gibi, XVI. </p>
<p class="calibre2">yüzyıldan günümüze kalanlar dikkatimizi çekmesi gereken bir düzeydedir. </p>
<p class="calibre2">İnsan tasvirlerinin yasaklanması sonu gelmeyen tefsirlere konu olmuştur. Yasaklamanın dayandığı iki Kuran süresinde putlar, yani tapınılan şekiller hedef alınmaktadır, başkaları değil... Daha anlaşılır görünen bir üçüncüsü, Tanrı'nın tek "müşavir" olduğunu bildirmektedir. Sözcük  <i class="calibre4">ressam </i> anlamına da geldiği için ilahiyatçılar, buradan yola çıkarak, Tanrı'dan başka hiç kimsenin varlıkları, resim şeklinde bile olsa, yaratamayacağı sonucuna varmışlardır. Canlı varlıkların tasvirini yasaklayan hadisler, herhalde teolojik olmaktan çok tarihi nedenlerle, VIII. yüzyılın sonundan önce henüz bir araya getirilip yazılmış değildi.14 (Bkz. Ek 16). </p>
<p class="calibre2">Yine de resimler, en azından halkın kolayca görebileceği resimler, kesin bir yasaklamanın konusu olmuştur. Bütün İslam aleminde, camilerde ve dileyenin girebileceği mahallerde, sıkı bir şekilde yasaklanmalarına rağmen, bu kuralın birçok istisnası görülmektedir; özellikle Selçuklu Türklerinde ve çok daha ender olmakla beraber, sultanların ve yüksek makam sahiplerinin özel dairelerinde... </p>
<p class="calibre2">Saraylardaki resimlerden söz eden birçok metin bulunduğu gibi, son on yıllar içinde Afganistan'da (Gazneliler), Mısır'da (Fatimiler) ve Suriye'de (Emeviler) bazı kalıntılar da bulunmuştur. Kuşeyr Amra'da, ölçüleri Roman ya da Yunan olmaktan çok Doğulu çizgiler taşıyan çıplak kadın resimleri, 740 yılına doğru, yani Peygamberin ölümünden sadece bir yüzyıl sonra, Emevi hanedanından bir Müslüman hükümdarın sarayının salonlarından birini insan (kadın) tasvirleriyle süslemiş olduğunu kanıtlamaktadır. Yüzyıl sonra bir Abbasi hükümdarı, Samara'daki ikametgâhının bir duvarına, içki sunan iki dansöz resmi yaptıracaktır. II. Mehmet de Topkapı Sarayı'ndaki bazı duvarları, söylentilere göre en az mutaassıp olanları bile şaşırtacak resimlerle kaplatmıştı (Bayezit, babası ölür ölmez bunları ortadan kaldıracak, kimi tabloları da pazarda sattıracaktır). İslam duvar resimlerinden kalanlar, zamanın ve bağnazlığın kurbanı olarak yitip gitmişler ve Osmanlı resim sanatının hemen tümü de çeşitli el yazmaları içinde yoğunlaşmıştır.15</p>
<p class="calibre2">Gerçekçi Bir Resim</p>
<p class="calibre2">XVI. yüzyılda, Türk resminin epey eski bir geçmişi bulunuyordu, İslam öncesi çağda, sanatçılar Çin, İran ve hatta Hint etkileriyle Türk-Moğol uygarlığının verilerini kaynaştırmışlardı. Eski resimlerde ve pek çok çini eşyada gözlenen ideal güzel'in Türk-Moğol tipli oluşudur (Şişik yanaklı, badem gözlü kişiler). İran resmiyle çoğunluk karıştırılan Türk resminde, Ötekinin duygusal içeriği de, sistemli idealleştirme çabası da yoktur. Bu resim gerçekçidir, çoğunluk betimlediği olay ve kişiler hakkında belgesel olmayı amaçlar, bunları idealleştirmez ama, Doğu resmiyle bir parça aşina olmuş her gözün 234</p>
<p class="calibre2">hemen fark edeceği üzere, bunlar şiirsel bir fantezi ve çok özel, renkli bir lirizmi yansıtırlar. </p>
<p class="calibre2">Aşk sahneleri pek enderdir,16 savaş, ayin, bayram sahneleri daha geniş bir yer tutar. Bunlarda sultan ya da önünde geçit yapan veya eğlenen tebası görülmektedir. İranlılardaki gibi bitkin ve doğal olmaktan uzak kişiler değil, ama nasılsa öyle olan, kalın ya da ince, güzel ya da çirkin insanlar resmedilmiştir. </p>
<p class="calibre2">Sultanlar da olduklarından daha güzel gösterilmeye çalışılmamışlardır. Nigâri tarafından ok atarken gösterilen kaba ve kırmızı suratlı II. Selim'den daha az çekici bir kişiyi zor düşünürüz; ya da sakallı ve şişko, ağırlığı altında ezilmiş görünen atının üzerinde neredeyse gülünç denecek bir biçimde oturan torunu III. Mehmet'ten daha çirkinini... Süleyman'ın pek çok portresinden biri de Nigâri tarafından yapılan bir minyatürdür. Burada padişah olanca ihtiyarlığı içinde, zayıflamış, beyaz sakalı altında hatları çekilmiş bir halde görünür. </p>
<p class="calibre2">İran sanatında olduğu gibi bu resimlerde işlenen başlıca konular sultanların av partileri, cirit oyunları ve onların ağaçlar altında dinlenmeleridir. </p>
<p class="calibre2">İran etkisi, özellikle Doğu şiirinin geleneksel temalarını işleyen deyişlerin toplandığı divanları süsleyen minyatürlerde belirgindir. Askeri olayları nakleden belgelerdeki minyatürlerde bu etki çok daha azdır. Osmanlı minyatürcüleri başlangıçta her ne kadar İran'ın izinden gitmişlerse de sonra hızla uzaklaşmışlar, kendi gözlemlerine ve gerçekçilik tutkularına dayanmışlardır. Savaş sahnelerinde Yeniçeriler, sipahiler, topçular sıralanmıştır, her birinin üniformaları aynen görülür; ya ok atmaktadırlar, ya da elde mızrak, atlarıyla birlikte zırhları içine gömülmüş Hıristiyan askerlerine karşı saldırıdadırlar. Türklerle Macarlar arasındaki.muharebeler daha hareketlidir: Ölüler ve yaralılar yerde yatmaktadır, binicisi ele geçirilmiş bir at topallayarak kaçmaktadır. Buna karşılık  <i class="calibre4">"Kral Louis</i> <i class="calibre4">Toplantıda" </i> adlı ünlü minyatürde kişiler daha az oturaklı hatlar taşır, bazıları hemen hemen batılıdır. </p>
<p class="calibre2">Belki de bu kişiler bir Hıristiyan sanatçı tarafından resmedilmişlerdi, zira büyük tarih kitaplarının resimleri bir tek sanatçının değil, düzinelerle insanın çalıştığı atölyelerin elinde çıkıyordu. 1557'de Topkapı'daki minyatür atölyesinde otuz beş kişi çalışmaktaydı ki, bunların yirmi altısı Türk, yedisi İranlı, biri Macar, biri de "Frank"tı. Müşavir yüzleri çiziyor, nakkaş insan figürlerini ve diğer resimleri boyuyor, başka sanatçılar da sayfalara altın yaldızlı işlemeler, çeşitli süslemeler yapıyorlardı. </p>
<p class="calibre2">Bazı sanatçılar, bir eseri kendi kişilikleriyle damgalamasını bilmiş ve hatta Türk resmine yeni bir yön vermişlerdir.  <i class="calibre4">Matraki Nasuh </i> bunlardan biridir. Aynı zamanda matematikçi, yazar, asker ve ressam, bilim adamı ve çağının yetkin bir gözlemcisi olan sanatçı,  <i class="calibre4">Kanuni Sultan Süleyman 'in İki Irak</i> <i class="calibre4">Seferinin Tasviri’ne </i> ilişkin ve Osmanlıların en ünlü askeri seferlerinden birinin gerçek bir resimli röportajı olan bir kitapla, bir  <i class="calibre4">Süleymanname </i> ve bir de //.  <i class="calibre4">Bayezit Tarihi </i> bırakmıştır. Resimlerinde fazlaca insan figürü yoktur, ancak bu resimler verilen ayrıntılar, yapıların mimarisi, mekânların tanımı sayesinde anlatılan yerleri hiçbir güçlüğe uğramadan tanımayı mümkün kılmaları açısından "bilimsel" </p>
<p class="calibre2">sayılır. Onun, yarı kartografik yarı topografık olarak nitelenebilecek resim tarzı, Türk resminde tümüyle yenidir ve kendisinden sonra gelenler her türlü idealizmin dışlandığı bu tarzdan, özellikle coğrafya haritalarının resimlendirilmesinde sık sık esinleneceklerdir. Matraki, Irak seferi sırasında Süleyman'ın yanındaydı ve sefer dönüşü</p>
<p class="calibre2">235</p>
<p class="calibre2">beraberinde yüz yedi minyatür ile yirmi beş resim getirdi. Bu eksiksiz güncede, resim aracılığıyla seferin başlıca dönemlerini, molaları, kentleri, ormanları, dağları, hatta hayvanları anlatmaktadır: Bu hayvanlar arasında, bir aslanın ağzında bir tavşan, Antakya yakınlarındaki bir gölde yüzen kuğular ve yanıbaşlarında sarı ve pembe kanatlı ördekler görülür; bir geyik otlamakta, bir tavşan onu seyretmektedir... Bağdat'ı çevreleyen çöle bir kaplan, bir gazel ve tavşanlar yerleştirmiştir. </p>
<p class="calibre2">1542'de Barbaros'un donanmasıyla birlikte Fransa'ya da gelmiş miydi? Ya kendisi ya da atölyesinden bir başka sanatçı Marsilya, Toulon, Antibes ve Nice limanlarını gösteren bir dizi küçük tablo bırakmıştır. Hepsinde de söz konusu kentler kolayca tanınabilmektedir: Nice, kente hakim şatosu ve surlarıyla, çevredeki tepeler ve Paillon koyuyla; Antibes, yüksek duvarları ve kuleleri ve limanın önündeki sancakları dalgalanan hafif Türk kadırgalarıyla... 1543 yılına ait Macaristan Seferi'nin Tarihi'ndeki resimlerin Matraki tarafından yapılmış olduğu kesin değilse bile, bunlar aynen onun tarzındadır. </p>
<p class="calibre2">Hayret verici bir renk duyarlığına karşın her türlü perspektif gerçekçiliğinin bir yana atıldığı bu resimlerdeki doğruluk kaygısı, Süleyman'ın ölümünden hemen sonraki yılların ressamlarında da devam edecektir. Aynı dönemin kapsamında sayabileceğimiz bu yılların başlıca ürünleri  <i class="calibre4">Surname </i> ve vakanüvis  <i class="calibre4">Lokman’ın Hünername</i>'sidir. İlkinde, III. Murad'ın oğlu Şehzade Mehmet'in sünnet düğünü vesilesiyle yapılan şenlikler, ikincisindeyse ilk Osmanlı'nın tahta çıkışından Süleyman'ın saltanatının sonuna kadar geçen dönemdeki başlıca olaylar anlatılır. Resimler, dönemin en büyük ressamlarından olan  <i class="calibre4">Nakkaş Osman </i> ve kendisine yardımcı olan başka sanatçılar tarafından yapılmıştır. Sanatsal nitelikleri bir yana, bunlar bize XVI. yüzyıl Osmanlı yaşantısına ilişkin yoğun ve kesin bilgiler kazandırmaktadır: Şenlikler, yarışmalar, loncaların geçit resmi, davetliler, sultan ve ailesi... Halk izlemektedir. Bütün İstanbul yaşamı görülür bu resimlerde.  <i class="calibre4">Hünername'de </i> biçimler daha çok hayat ve renk kazanmaya doğru bir evrim gösterirler. Son hızla atılan atlar görülür; av sahnelerinde, vurulan hayvanlar -can acısıyla- sıçramaktadırlar. </p>
</body>
</html>
