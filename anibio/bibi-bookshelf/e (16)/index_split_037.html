<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_36"><b class="calibre6">164</b></h2>
<p class="calibre2"><b class="calibre3">göçmüş olan sayıdaki Müslümanlar </b>tarafından desteklendikleri takdirde, elli, altmış yıl önce yeniden fetih <b class="calibre3">işlemini</b> <b class="calibre3">tamamlamış olan İspanyolların </b>karşısına çok ciddi güçlükler çıkarabilirdi. İspanyolların bu korkusu, <b class="calibre3">1609'da "Moriscos" </b></p>
<p class="calibre2"><b class="calibre3">azınlığın </b>tümden sınırdışı edilmelerine kadar sürmüştür. Bu korku yersiz değildi, <b class="calibre3">zira Osmanlı yönetiminin Hıristiy</b>anlarla mücadelesindeki çabalarını İspanya'daki Müslümanların benzer <b class="calibre3">çabalarıyla birleştirme temennisinde </b>olduğunu gösteren belgeler mevcuttur. </p>
<p class="calibre2">3 <b class="calibre3">F. BALBI DE CORREGIO, </b> <i class="calibre4">Verdadera Relacion. </i></p>
<p class="calibre2">4 <b class="calibre3">Sokullu Mehmet Paşa </b>1565'te Kanuni'nin ölümünden on sekiz ay önce başvezir olacaktır. Aralıksız on <b class="calibre3">dört yıl, Süleyman,</b> <b class="calibre3">II. selim </b>ve <b class="calibre3">III. </b>Murad'ın saltanatları döneminde bu görevde kalacaktır (Bkz. Ek 10). </p>
<p class="calibre2">5 <b class="calibre3">Fransa sarayına ulaşan </b>istihbaratlara uygun olarak. </p>
<p class="calibre2">6 <b class="calibre3">Münih Müzesi'nde. </b></p>
<p class="calibre2"><b class="calibre3">7Nigari tarafından yapılan portre. </b></p>
<p class="calibre2"><b class="calibre3">8 Fazlaca bir önem taşımayan </b>askeri operasyonlar bir süre daha Hırvatistan dolaylarında sürdü, ancak <b class="calibre3">savaş artık bitmişti. </b></p>
<p class="calibre2"><b class="calibre3">Buna en çok </b>üzülen de Paris oldu, zira Habsburgların daha bir süre Orta Avrupa'ya <b class="calibre3">yeniden takılıp kalacakları</b> <b class="calibre3">umuluyordu. </b>Birkaç ay sonra Selim ve Maksimilyen, barış antlaşmasını <b class="calibre3">imzalayacaklardı. </b></p>
<p class="calibre2">* <b class="calibre3">Yazarın, Bâki'nin  <i class="calibre4">Kanuni </i></b>Mersiyes i'nden aldığı bu beyitlerin bugünkü Türkçeye çevrilmiş şekli şöyledir:</p>
<p class="calibre2"><b class="calibre3">"Ey, ayağı isim ve şöhret </b>tuzağına bağlı olan, daha ne zamana kadar bu durup dinlenme bilmeyen <b class="calibre3">dünyanın uğraşlarına</b> <b class="calibre3">kendini </b>kaptıracaksın!", "Macar kafirleri onun kılıcına boyun eğdi/Frenk, onun murassa <b class="calibre3">kılıcını beğendi", "Gün doğdu,</b> dünyanın padişahı uykudan uyanmıyor mu?/Kazığının ipi kainata bağlanan <b class="calibre3">çadırından dışarı çıkarak </b>görünmüyor mu?/Gözlerimiz yollarda kaldı, haber gelmedi/Devletin kendisine <b class="calibre3">sığındığı kapının yüce </b>toprağından/Yanaklarının rengi gitti, dudağı kupkuru yatıyor/Sanki gülsuyu çekilmiş <b class="calibre3">bir gül gibi."  <i class="calibre4">(ç.n.)</i></b></p>
<p class="calibre2">165</p>
<p class="calibre2">İKİNCİ KISIM</p>
<p class="calibre2">İMPARATORLUKLAR İMPARATORLUĞU</p>
<p class="calibre2">I. BÖLÜM</p>
<p class="calibre2">KANUNİNİN DÖNEMİNDE DOĞU</p>
<p class="calibre2">Kanuni Hindistan'ı fethetmeyi düşünmüş müydü? Babası I. Selim ve muhtemelen II. Mehmet de İstanbul'u fethettikten sonra nice başkaları gibi, Büyük İskender'in ayak izlerinden gitmeyi düşlemişlerdi. Kanuni'nin bunun için gerekli imkânları da vardı: Güçlü bir ordu, zengin bir maliye... </p>
<p class="calibre2">İstanbul'un sultanının adı, her yerde bilinmekte ve saygı uyandırmaktaydı.1 Doğu'nun fethi, görece kolay bir olaydı. Ama bununla beraber ne babası, ne kendisi, ne de torunu, bunu asla başaramadılar. I. </p>
<p class="calibre2">Selim çok erken bir yaşta öldü, Süleyman'sa Avrupa'da, denizlerde ve karada Habsburglarla gereğinden çok uğraşmak zorunda kaldı. Süleyman'ın tek girişimi, ilerde göreceğimiz üzere amirallerinden birinin hatası yüzünden sonuçsuz kalacaktır.2</p>
<p class="calibre2">Tarihi yeni baştan yapmak boşuna bir çabaysa da düşlemek her zaman mümkündür. Osmanlılar Hindistan'a yerleşmişler, Portekizliler, yarımadadan ve Ümit Burnu yolu üzerinde ellerinde bulundurdukları mevkilerden kovulmuşlar... Derken bir süre sonra Uzak Doğu yolu Hollandalılarla İngilizlere de kesilmiş... Böyle bir tabloda, Doğu'da ve Avrupa'da neler değişmezdi ki! Bu düş, üstelik göründüğü kadar garip de değildir. XVI. yüzyılda Türklerle Portekizliler arasında baharat yolu uğruna yapılan kavga epey uzun sürmüş ve zaman zaman olayların aldığı biçimden çok farklı bir doğrultuda gelişmesine de ramak kalmıştır. </p>
<p class="calibre2">Portekizlilerin Hint Okyanusu'na çıkışlarına kadar, Uzak ve Güneydoğu Asya'dan Avrupa'ya yapılan ticaret Müslümanların elindeydi. Baharat ve yükte hafif pahada ağır mallarla (kokular, fildişi, amber, sedef, inci, değerli taşlar, altın, kalay) yüklü gemiler, ya Hürmüz Boğazı ve Basra Körfezi yoluyla Basra'ya ulaşıyor ve buradan, gelen mallar kervanlarla Bağdat, Halep veya Şam'a götürülüyordu, ya da Kızıldeniz ve Süveyş Körfezi üzerinden Kahire ve İskenderiye'ye taşınıyordu. Alınan vergiler, tüccar, kervancılar ve her türden aracıların sağladığı kârlar, transit ülkelerin başlıca zenginlik kaynağıydı. O </p>
<p class="calibre2">dönemlerin Kahire'sindeki lüks ve güzellikler, bütün yabancı gezginlerin hayranlığını uyandırıyordu. </p>
<p class="calibre2">Kentte bulunan tüccardan iki yüzünün servetleri, söylentilere bakılacak olursa, birer milyon dukanın üzerindeydi ve diğer iki bin tacirden her birininki de en az 100.000 dukayı buluyordu.3</p>
<p class="calibre2">169</p>
<p class="calibre2">Bütün bunlar Vasco de Gama 1497'de Ümit Burnu'nu aşarak Doğu'ya giden deniz yolunu keşfettiğinde değişti. Portekizlilerin bölgeye girişi bir rastlantı sonucu olmadığı gibi, Vasco'nun kıyıları izleyerek yaptığı yolculuk da yalnızca yeni topraklar keşfetmek ve Hıristiyan dinini yaymak gibi bir amaç taşımıyordu. Müslümanlar bunun hemen farkına vardılar. Başlangıçta dostça bir yaklaşım içinde olan Vasco de Gama da çabucak kaba ve zorlayıcı yüzünü gösterdi. Mozambik hükümdarı ona haraç vermek zorunda kalmıştı, ardından Zenzibar hükümdarı, sonra da bütün diğerleri... Ümit Burnu'nun keşfi üzerinden on yıl geçmeden, bütün Doğu Afrika sahiline sahiplenen Portekizliler, Hindistan kıyılarında da kaleler inşa etmeye koyuldular: Cochin'de, Diyu'da, Kalküta'da, Goa'da... </p>
<p class="calibre2">1502'de Vasco, Kızıldeniz'i ve Basra Körfezi'ni Müslüman denizcilere kapattı. Al-buquerque, Kızıldeniz girişindeki Sokotra adasını ele geçirmişti. Basra Körfezi girişinde bulunan ve İran'ın hükümranlığı altındaki küçük Hürmüz Krallığının limanları işgal edilmiş, kentler ateşe verilip halkı kılıçtan geçirilmiş, kadınlar ve çocuklar parçalanmıştı. Müslümanların Hindistan'la Akdeniz arasında sürdürdükleri ticaret, bölgedeki Müslüman devletlerin ekonomileri ve maliyeleri üzerindeki bütün olumsuz etkileri de beraberinde getirerek, öldürücü bir darbe yemişti. </p>
<p class="calibre2">En fazla etkilenenlerse Mısır'daki Memlûklerdi. Sultan Kansu Gavri, Portekiz nezdinde müdahalede bulunması için Papa'ya başvuracaktı. Buna karşılık olarak, hızla zenginleşmekte olan Talihli Manuel, donanmasını daha da güçlendirdi. Müslümanlar açısından silaha sarılmaktan başkaca yapacak şey kalmıyordu. Ne var ki Memlûkler iyi ata binerlerdi, denizci değildiler. Denizler üzerindeki savaş </p>
<p class="calibre2">konusunda hiçbir bilgileri yoktu, üstelik donanmaları da Portekizlilerinkiyle başa çıkabilecek düzeyde değildi. Hafif tekneleri, Akdeniz'in koşullarına göre inşa edilmişti, Hint Okyanusu'nun dev dalgalarına karşı koyamazdı. Dolayısıyla donanmalarını baştan aşağı yenilemek zorundaydılar. Ormanları olmadığından keresteyi dışardan getirteceklerdi; ayrıca dış ülkelerden mühendisler, işçiler sağlamak, toplar döktürüp teknelerin metal çivilerine varıncaya kadar imal etmek zorundaydılar. Nitekim Osmanlı Sultanı Bayezit, Kansu'ya kerestelik ağaç, direkler, kürekler ve 300 tane de top gönderecek, ancak Rodos Şövalyeleri malzemenin taşınması sırasında kerestelere el koyacaklardır. </p>
<p class="calibre2">Memlûkler karanlık yıllar yaşarlar. Portekizliler, Hicaz kıyılarına çıkıp, Peygamberin naaşım kaçırmak üzere Medine üzerine yürümekle tehdit etmektedirler. Albuquer-que ve adamlarıysa köyleri, kentleri yakıp yıkıyor, halkı kılıçtan geçirerek inanılmaz bir vahşet içinde davranıyordu... Bunun üzerine Kansu, Gücerat Sultanı Mahmut Begara ve Kalküta prensiyle ittifak yaptı. Portekiz donanması, Bombay yakınlarında püskürtülüp kaçmak zorunda bırakılmıştı ama, kısa bir süre sonra Memlûkler yenilmişlerdi. Bu yenilgiden sonra, muhtemelen Portekizlilere karşı bir üs olarak kullanmak ve herhalde bütün işaretlerin her an olabilecek bir Osmanlı istilasını gösterdiği bir sırada, eğer Mısır'ı terk etmek zorunda kalırlarsa sığınacak bir yer elde etmiş olmak için Yemen'i almaya karar verdiler. Ancak Kansu'nun Yemen seferi sonuçsuz kalacaktı.4</p>
<p class="calibre2">Osmanlıların sahneye girişiyle her şey değişecekti. Müslümanlarla Portekizliler arasında düelloya daha önce de dolaylı olarak katılmışlardı. Memlûk sultanı, bozguna uğra-170</p>
<p class="calibre2">dıktan sonra onlardan yardım istemişti. Osmanlılar da o zaman sultana kaptanlar, kadırgalar, 2.000 de arkebüzcü ve topçu göndermişlerdi. Kansu'nun emrine verilen amirallerden biri olan Salman Reis, bir kadırga filosu inşa ettirmişti. Kızıldeniz'deki limanları korumakla görevli olan ve Portekiz amirali Lopo Soares'i Cidde açıklarında kaçmak zorunda bırakan filoya o komuta etmişti. Ancak Kutsal yöreleri tehdit eden Kâfire karşı Türklerin verdiği destek, daha ileriye gitmemişti. </p>
<p class="calibre2">Mısır fethedildikten sonra Osmanlılar şimdi doğrudan tehdit altında bulunuyorlardı. Halifelerin halefleri ve Kutsal yörelerin bekçileri olarak, Habeşistan'dan gelen altını, Nil vadisinden çıkan ürünleri, özellikle de ülkeden toplanan vergi ve harçların oluşturduğu muazzam geliri, şimdi Osmanlı İmparatorları alıyorlardı. Taşınan mallar üzerinden alınan vergiler, gelirlerin önemli bir kısmını oluşturmaktaydı. Böylece Osmanlılar, Kızıl-deniz'deki ulaşımın engellenmeden sürmesi ve buraya ulaşan yolların savunmasıyla doğrudan ilgiliydiler. Tarihte ilk kez Asya'nın bağrından çıkıp gelen fatihler, etkinliklerini Güney Arabistan'a kadar genişletmekteydiler. </p>
<p class="calibre2">Yine ilk kez toprağa, tarıma ve kırsallığa dayalı bir imparatorluk, kendi zenginliği ve varlığı da ticaret üzerine kurulmuş, "Osmanlı devrimi"nin ortaya çıkardığı o denizci devletlerden biriyle ilişkiye giriyordu. Aralarındaki çatışma, sosyo-ekonomik ağırlıklarının ve gemicilik tekniklerinin kendileri adına belirlediği "sınır çizgisi" boyunca hemen hemen kesintisiz sürecektir: O sınır çizgisinde, kıyıların savunması için hafif, manevra yeteneği yüksek, Akdeniz tipi kadırgalar kullanılacak, büyük okyanuslarla daha gerilerdeki değerli malların yığılıp takas edildiği tezgâhları korumak üzere de daha ağır yelkenli gemiler kullanılacaktır. Kızıldeniz ve Basra Körfezi Türk kadırgalarına, Hint Okyanusu da Portekizlilerin yelkenli gemilerine aittir. Türkler ve Portekizliler, bu "sınırı" nadiren aşacaklardır. </p>
<p class="calibre2">Selim, "Dünya imparatoru" Büyük İskender'in halefi olmak amacındaydı. Mısır'ın fethini de Hindistan'ın fethi için bir aşama olarak düşünmüş olsa gerektir, imparatorluğun Doğu'ya doğru yayılmasına ilişkin projeler, Osmanlıların Asyalı köklerinin anısının canlılığını koruduğu o sıralarda, İstanbul'daki yönetici çevreler arasında dolaşıyordu. Ali Ekber Hitayi,  <i class="calibre4">Hitayname'sinde </i> yirmi bölüm boyunca, Selim'e Merkezi imparatorluğu betimlemekte ve buraları fethe çağırmaktadır onu. Türk Kaptanı Piri Reis, 1517'de Padişaha, çeşitli kaynakların yanı sıra, Kristof Kolomb'un kaynaklarından da esinlenerek çizmiş olduğu "Dünya Haritası"nı getirmişti. Bu haritanın bugün yalnızca (İstanbul Müzesi'nde) Batı bölümü bulunmaktadır ve Selim'in, doğu bölümünü, Asya'ya doğru yapacağı sefere hazırlanmak üzere kendinde saklamış olduğu sanılmaktadır. Besbellidir ki, gözlerini, Avrupa'dan çok Doğu'ya çevirmişti. 50 yaşında gelen beklenmedik ölümü, Türklerin emellerine bambaşka bir yön verdi. </p>
<p class="calibre2">Süleyman, kişisel bir arzudan çok zorunluluklar gereği Avrupa'ya eğiliyordu. Düşmanı, "İspanya Kralı" Şarlken'di. Tehdit, Güney veya Doğu'dan çok, Kuzey'den geliyordu, "iman Savaşçısı" -gazisıfatıyla, İslam'ın sınırlarını Hıristiyan ülkelerine doğru genişletmek amacındaydı. </p>
<p class="calibre2">Gerçekte Osmanlılar, deniz ticaretinden çok toprak ürünleri ile mal dolaşımından alacakları vergilerle gelirlerini artırabilecekleri yeni toprakların fethiyle ilgilenmektey-171</p>
<p class="calibre2">diler. Balkanlar'da ve Orta Avrupa'daki askeri harekâtları onlara, sıcak denizlerde girişecekleri büyük çaplı deniz harekâtlarının getirebileceğinden çok daha fazla kâr sağlıyordu. Şunu da unutmamak gerekir ki İstanbul'daki sultan, iki büyük askeri harekâtı aynı zamanda sürdüremezdi: Bir yanda Hint Okyanusu'na doğru, her zaman için uzun ve güç bir seferle öte yanda ve aynı zamanda düşmanı olan Hıristiyanların onu yeterince talim yapmamış askerler ve donatımsız kadırgalardan oluşan filosuyla, uzak bir sefere dalmış gördükleri anda, çok büyük bir ihtimalle açacakları Avrupa'daki bir savaşla uğ-</p>
<p class="calibre2">raşamazdı. </p>
<p class="calibre2">Bununla birlikte Süleyman kararsız kaldı ve bir süre her iki ihtimali de gözden uzak tutmaz göründü. </p>
<p class="calibre2">1521'de Tuna ülkelerine doğru Belgrad seferine çıktı, ama iki yıl sonra da Güney yolunu açan Rodos'un fethini gerçekleştirdi. 1525 yılına gelene kadar kesin bir karara varılmamıştı. </p>
<p class="calibre2">Başvezir İbrahim Paşa Kahire'den, Piri Reis'in  <i class="calibre4">Kitab-ı Bahriye </i> adlı yapıtının yeni bir düzenlemesini de beraberinde getirmişti. Hint Okyanusu'ndaki yolculuktan betimlemesi ve Portekizlilerin denizcilik teknikleriyle deniz ticaretlerine ilişkin çeşitli bilgiler vermesinin yanı sıra, bu kitap Osmanlı imparatorluğu'nun denizlerdeki yayılmacılığına ve kutsal topraklara yaklaşmaya cüret edecek Kâfirlere karşı yapılacak mücadele için Süleyman'a çağrıda bulunmaktaydı Beri yanda, Salman Reis de sultanı, Portekizlilerin Hindistan'ın Avrupa ile yaptığı ticareti her geçen gün daha çok eline geçirdiği konusunda uyarmaktaydı. Portekizlilerin, Hindistan ve İran kıyıları boyunca inşa etmiş </p>
<p class="calibre2">oldukları müstahkem mevkilere saldırarak, Doğu'yu vurmasını salık veriyordu, İstanbul'da, Hıristiyanların keşif yolculukları ve bunların Müslümanlar için yarattığı tehdit hakkında herkes yeterli bilgiye sahipti. Süleyman bir ara Kızıldeniz ve Hint Okyanusu'na yönelik bir sefere hazırlanır gibi oldu. Mısır'daki donanmanın güçlendirilmesini emretti. Ama sonuçta Tuna üzerine yapılacak savaş </p>
<p class="calibre2">daha ağır bastı. Bu, Mohaç'tı, sonra da Viyana üzerine yürüyüş... </p>
<p class="calibre2">Aynı yıl -1529- Süleyman, yine de Nil Nehri ile Kızıldeniz'i birleştiren bir kanal açtırdı. Gerçekteyse sultan dikkatini Avrupa'ya yönelttiğinden, Osmanlı donanması, yıllar boyu o yörelerde yalnızca günlük operasyonlarla yetindi. Ancak, bir gün İstanbul'da Kuzey Hindistan'ın bir Türk tarafından, Timurlenk'in soyundan gelen ve Büyük Moğol-lar'ın ilki olacak Babür Şah tarafından istila edilmiş </p>
<p class="calibre2">olduğu öğrenildi. Lodi'lerin Delhi'deki krallıkları yıkılmıştı. Bütün yarımada anarşi içindeydi. Batı kıyısındaki Gücerat krallığı, bütün bu kargaşa içindeki tek sakin adacık olarak kalmıştı, ama hükümdarı Bahadır Şah bunun fazla uzun sürmeyeceğini, zira Babür ve oğlu Hümayun'un fetih niyetlerini saklamadıklarını iyi biliyordu. Bir ara Portekizlilerden yardım istemeyi düşündüyse de daha sonra denize düşen yılana sarılır örneği, öteki büyük güce yöneldi: Osmanlı İmparatorluğuna... </p>
<p class="calibre2">Bahadır'in elçisi zengin armağanlar ve yüklü miktarda altınla geldiği için, olağandan da daha iyi karşılandı İstanbul'da. Babür'ün krallıklarından sürüp çıkardığı Lodi'ler de kendi yönlerinden padişahtan yardım istiyorlardı. Gönderdikleri elçi, Portekizli valiyi "bir demir kafesin içinde" </p>
<p class="calibre2">yollayacaklarına dair Süleyman'a söz veriyordu. </p>
<p class="calibre2">Hindistan'ın Müslüman hükümdarlarından gelen bu çağrılar, eğer Bağdat ve ardın-172</p>
<p class="calibre2">dan da Basra'nın işgaliyle ortaya çıkan koşullar bir bakıma ona davetiye çıkarmış olmasaydı, herhalde bir müdahale için Kanuni'yi ikna etmede yeterli olmazdı. Bu iki kentin alınmasından sonra şimdi Osmanlı İmparatorluğu, Hint Okyanusu'ndan Akdeniz'e giden deniz trafiğinin yoğun olduğu iki yolla da hem Kızıldeniz'le, hem de Basra Körfezi'yle temasa girmişti. Bir yandan da Hint Okyanusu'nu hakimiyeti altına alarak Avrupa'ya yapılan ticareti, özellikle de baharat ticaretini kendi çıkarlarına doğru yöneltmeye çalışan Portekiz'le temas halindeydi. Eğer uzun saltanatı boyunca sultan gücünü Güneydoğu Asya'ya doğru genişletmeyi düşünmüşse, herhalde bu sıralarda düşünmüştür. </p>
<p class="calibre2">1538'de, 24'ü kadırga olmak üzere 60 geminin omurgaları kızağa kondu. Bunların inşası için Osmanlılar Antakya denizi yoluyla İskenderiye ve Dimyat'a sonra Kahire'ye ve oradan da develerin sırtında Süveyş'e taşınan ağaçlar kullandılar. Cenevizli bir mühendis gemilerin planlarını yapmakla görevlendirilmişti. Venedik Doju o sıralarda Osmanlı yönetimiyle savaş halinde olduğundan İskenderiye'de bulunan on kadar Venedik teknesine de el kondu ve bunlar da sefere dahil edildiler. </p>
<p class="calibre2">Toplam olarak 78 tekneyle çıkılıyordu sefere. Gemilerde 7.000'i Yeniçeri olmak üzere 20.000 asker, çok sayıda ateşli silah ve her türlü donatım mevcuttu. Böylesi bir hazırlık Türklerin Hindistan'a çıkarma yapma niyetinde olduklarını gösterse gerektir. </p>
<p class="calibre2">Filoya Mısır beylerbeyi Hadım Süleyman Paşa komuta ediyordu. Seksenini aşkın olan Rum kökenli bu enek öylesine şişkoydu ki, oturduğu yerden kalkabilmesi için dört kişinin yardımı gerekiyordu. Bu acımasız ve duygusuz adamın seçimi, herhalde yapılacak en iyi seçim değildi... Harekâtın sonuçsuz kalmasına da bu adam neden oldu. Cidde'den geçerken validen, işkenceyle tehdit ederek zorla büyük miktarda para aldı, sonra da Aden'e doğru yelken açtı. Burada hükümdar Ömer Bin Davud'u gemisinde verdiği şölene davet etti sonra tutsak alıp geminin seren direğine astırdı. Az sonra da askerleri kenti ele geçirdiler. Bu ihanet Arap ülkelerinde yıkıcı etkiler yarattı ve bedeli ağır oldu. Aden'in alınması için asla bir emir vermemiş olan Süleyman olaya müthiş öfkelendi. Ne var ki, Kızıldeniz'de en elverişli konuma sahip ve en kolay şekilde savunulabilen noktalardan biri olan kenti geri vermedi. </p>
<p class="calibre2">Hadım Süleyman Paşa, sancak haline getirdiği Aden'de 500 kişilik bir garnizon bıraktı. Sonra da Hindistan'ın batı kıyılarındaki en büyük müstahkem mevki olan Diyu'ya yöneldi. Portekizlilerin iyice güçlendirmiş oldukları kenti, Türklerin müttefiki olan Gujart'lı Hintliler de karadan kuşatmış </p>
<p class="calibre2">durumdaydılar. Türkler gelir gelmez kenti yağmaladılar, bu da Hintliler üzerinde hiç de iyi bir etki bırakmadı. Mevsim kötülemeye başladığından, Osmanlı amirali gemilerini korunaklı bir limana çekti. </p>
<p class="calibre2">Yolda dört tekne batmış ve yükleri sahile yayılmıştı. Hintliler kuma vuran eşyalar arasında, çok sayıda süvari eyeri buldular. Gujart sultanı, bu eyerlerin Osmanlıların kendisine düşmanlarından kurtulması için yardım etmeye değil, aslında ülkesini işgal etmeye geldiklerini kanıtladığını düşündü. </p>
<p class="calibre2">Ancak Türk filosu, kuşatmanın başladığı Diyu kalesi önüne geri dönmüştü. Bir ay boyunca dokuz devasa top hiç ara vermeksizin kaleyi bombardıman etti. Hiçbir sonuç alınamadı. En büyük gülleler bile duvarlarda ancak çatlaklar meydana getiriyordu. Bü-</p>
<p class="calibre2">173</p>
<p class="calibre2">tün saldırılar sonuçsuz kalıyordu. Ve Portekizliler, yiyecekleri ve cephaneleri tükendiği bir sırada, Osmanlı donanmasının demir alarak açık denize doğru yelken açtığını hayretler içinde gördüler. </p>
<p class="calibre2">Süleyman Paşa, büyük bir ihtimalle kendisini korkutmak amacıyla yerel yöneticiler tarafından çıkartılan ve güçlü bir Portekiz filosunun eli kulağında gelişine dair birtakım söylentiler üzerine geri çekilmeyi yeğlemişti. Aden'deki davranışlarının bedelini de böylece ödemişti: Hintliler, artık Türklerin hiçbir dediğine inanmıyor ve onları bir an önce uzaklaştırmaktan başkaca bir şey düşünmüyorlardı. </p>
<p class="calibre2">Aynı zamanda şimdi artık, Portekizlilerin, pek de açık olmayan üstünlükleri konusunda da ikna olmuş </p>
<p class="calibre2">görünmekteydiler. </p>
<p class="calibre2">Bu sefer, Osmanlıların Güneydoğu Asya'daki ilk ve son seferleri, aynı zamanda da Kızıldeniz ötesinde de yeni topraklar fethetmek için yaptıkları tek ciddi girişim oldu. Gerçekten de her şey, o sıralarda Süleyman'ın, Hindistan üzerine karadan bir sefere girişmek niyetinde olduğunu göstermektedir. Bir Müslüman tarihçi de bunu doğrulamaktadır: "O dönemde, Sultan Selim'in oğlu Sultan Süleyman, Firangileri (Portekizliler) Hindistan'dan kovup bu bölgeyi bizzat sahiplenmek niyetinde olduğunu gösterdi."5 Seferin başarısızlığının sorumluluğu büyük ölçüde Süleyman Paşa'nın üzerindedir. Mısır'da bir lider ve idareci olarak büyük yetenekler göstermiş olduğu halde, Diyu önünde, başta, katı davranışlarıyla müttefiki Gujarati'leri de rahatsız etmesi olmak üzere, hata üstüne hata yapmıştı. Yaşlı adam, hatalarını Osmanlı hakimiyetine yeni bir eyaleti, Yemen'i katarak yine de telafi etmişti. </p>
<p class="calibre2">Bu başarısızlığından sonra Süleyman Paşa Aden'de mola verdi. Buradan Kansu'nun seferi sırasında karaya çıkan birliklerden kalma birkaç yüz Memlük'ün yaşadığı Zabid ve Moka bölgesinde, Kızıldeniz'e koşut olarak uzanan Tihame düzlüğüne yöneldi. Kendisini rahatsız edenleri ortadan kaldırmadaki çabukluğuyla, Memlûk şeflerini hemen idam ettirdi ve Osmanlı yönetimini yerleştirdi. </p>
<p class="calibre2">Zabid'de bir  <i class="calibre4">sancak </i> kuruldu, buna dönüş yolunda (daha kuzeyde bulunan) Jizzan da eklendi. Birkaç yıl sonra 1547'de, San'aveTaif de Üveyz Paşa ile Habeşistan'ın ilk Beylerbeyi olacak olan Özdemir Paşa tarafından alınacaktır. Osmanlılar, Yemen'i çeşitli zorluklar altında 1635'e; sonra 1849'dan Birinci Dünya Savaşı'na kadar hakimiyetleri altında tutacaklardır. </p>
<p class="calibre2">Süleyman Paşa İstanbul'a dönüşünde vezirliğe yükseltildi, sonra da 1541 'de sadrazam oldu. O sırada doksanına yaklaşmıştı ve Süleyman onu Macaristan'a doğru büyük bir sefer hazırlamakla görevlendiriyordu. Güney denizlerine doğru yayılma projeleri, kesin olarak bir kenara bırakılmıştı. </p>
<p class="calibre2">Portekizliler Arabistan'ın deniz yollarının hakimi olarak kalmaya devam ediyorlardı, bunun sonucundaysa Akdeniz pazarlarında egzotik ürünler azalmaktaydı. Bu ürünler gerçi azalmaktaydı ama tümden de yitip gitmiyordu. Venediklilerin Anvers'ten karabiber -Portekiz karabiberi- ithal ettikleri de oluyordu, ama Lövan pazarlarında hemen her zaman, belli miktarlarda değerli zahire bulunabiliyordu. </p>
<p class="calibre2">Müslümanlar deniz ulaşımını görece serbest tutmayı başarmışlardı. Bu görevin Osmanlılar tarafından üstlenilmesi çok işlerine gelirdi ve sultandan da durmadan saldırıya geçmesini istemişlerdi, ancak sonuç alamamışlardı. </p>
<p class="calibre2">Süleyman Paşa'nın kötü sonuçlanan deniz seferi, onda çok tatsız anılar bırakmıştı. O</p>
<p class="calibre2"/>
<p class="calibre2">174</p>
<p class="calibre2">yüzden sınırlı saldırılar fazlaca önemli sonuçlar vermemekle birlikte devam etti. Yine de bunlar, Müslüman gemilerinin Portekiz ağından sıyrılıp geçmelerine imkân veriyordu. </p>
<p class="calibre2">Bununla beraber 1551'de Aden Portekizliler tarafından işgal edilince otuz gemiden oluşan bir filo, Mısır donanmasına komuta eden ünlü haritacı Piri Reis'in yönetiminde güneye gönderildi. Aden, herhangi bir güçlükle karşılaşılmaksızın yeniden alındı. Maksat ele geçirilip Portekizli vali Jean de Lisbonne hapsedildi. Sultanın buyruklarına hiç uymayan bir kararla Piri Reis bundan sonra Hürmüz'ü kuşattı. Tıpkı Diyu'da olduğu gibi, kale alınamadı ve bir aylık bir kuşatmadan sonra Türkler Basra'ya doğru çekildiler. Piri Reis, bu geri çekilişin bedeli olarak "zengin armağanlar" mı almıştı? Düşmanları bu yolda dedikodular çıkarttılar. Ne olursa olsun sefer bir felâketle sonuçlanmıştı. Portekizlilerle girişilen bir çatışmadaysa birçok gemi batmış, diğerleri Basra Körfezi'nin nihayetindeki Şattül Arap'a sığınmak zorunda kalmışlardı. Elinde kalan üç gemiden biri de Bahreyn açıklarında batınca, Piri Reis topu topu iki tekneyle Kahire'ye dönebildi. Sultana getirmiş olduğu muhteşem hediyeler de Süleyman'ı yumuşatmaya kafi gelmedi ve döner dönmez idam edildi. </p>
<p class="calibre2">Bu kez Basra'ya, Piri Reis tarafından terk edilmiş olan gemileri getirme göreviyle bir başka amiral gönderildi. O da başarısızlığa uğrayacaktı. Sonunda görev, Preveze'de Barbaros'un komutası altında çarpışmış olan saygın bir denizciye, Seydi Ali Reis'e emanet edildi: On beş kadırgayı, kısıldıkları kapandan kurtarmak zorundaydı. Yeni çarpışmalar yeni bir yenilgiyle son bulacak, Seydi Ali Reis, peşinde Portekizliler olduğu halde Gücerat'a erişerek kurtulabilecekti. Burada, yerel hükümdar Türk kaptanın sığınma dileğini kabul etmekle beraber, Portekizlilerle de arasını bozmak istemediği için onun gemilerini batırttı. Süleyman'ın amirali Türkiye'ye kara yoluyla dönmek zorunda kalacaktı. Sind, Pencap, Afganistan, Maveraünnehir, Horasan ve İran'ı kat ederek ancak dört yılda İstanbul'a varabilecekti. Aynı zamanda coğrafyacı, matematikçi ve şair olan Ali Reis'in bu yolculukta gördüklerini anlattığı Seyahatname, o dönemin Doğu ülkeleri hakkında en canlı ve zengin bilgileri içeren bir belgedir. </p>
<p class="calibre2">Ali Reis'in seferi, Osmanlıların Portekizlileri yenmek için yaptıkları son girişimdir. Bunu izleyen uzun yıllar içinde sultanın gemileri, kimi zaman Basra Körfezi'ne bile güçlükle girebilecek, ama buna karşın Kızıldeniz onlara her zaman açık olacaktır. Portekizlilerin bu bölgenin de kontrolünü ele geçirmelerini önlemek amacıyla Eritre kıyılarının bir kısmını işgal etmek zorunda kalacaklar (Sukami ve Massaoua'yı) buradan, pek fazla da başarı gösteremeden Habeşistan içlerine akınlar düzenleyeceklerdir. Toprakları, gelecekte bir beylerbeylik haline getirecekleri kıyı şeridiyle sınırlı kalacaktır. Ne var ki, bu şeritte de uzun süre tutunamayacaklardır. Kızıldeniz'de güçlü bir donanma bulundurmanın maliyeti, hiç de konuksever görünmeyen bu kıyıları elde bulundurmakla sağlayacakları avantajdan daha da pahalıya mal olacaktır onlara.6</p>
<p class="calibre2">Bununla birlikte güçlüklere ve kimi zaman da yenilgilere rağmen, Hindistan'la Yakın doğu arasındaki deniz trafiği hiçbir zaman kesintiye uğramamıştır. 1561 yılında, örneğin Lizbon, yüzyılın başlarında Mısır limanlarının yaşadığı ölçüde baharat sıkıntısı çekmekteydi. 1564'e doğru İskenderiye limanına, en az Lizbon'a geldiği kadar baharat</p>
<p class="calibre2">175</p>
<p class="calibre2">gelmekteydi ve Halep, yeniden büyük bir transit merkezi olmuştu. Portekizliler asla tam bir abluka kurmayı başaramadıkları gibi, Türkler de asla bir imparatorluk arasındaki "sınır çizgisini" aşamadılar. </p>
<p class="calibre2">Ancak! Sahip olduğu muazzam imkânlarla, Müslüman alemde ve Hindistan'da bulabileceği müttefiklerle, Kanuni çağındaki Osmanlı İmparatorluğu, Güney denizlerini Portekiz filolarından temizlemeyi ve Güneydoğu Asya'ya, hatta Uzak Doğu'ya doğru gücünü kabul ettirmeyi, herhalde başarabilecek durumdaydı. Bunu gerçekleştiremeyişinin nedeni, "Okyanuslar için inşa edilmiş ve kürekli gemilere her bakımdan üstün olan"7 güçlü Portekiz yelkenlileri karşısında, hafif Osmanlı kadırgalarının zayıflığı mıydı? Kanıtlanmaya muhtaç bir iddiadır bu. Kimi koşullarda, örneğin bir çıkartma yapılması gerektiğinde, kürekli tekneler yelkenli gemilere oranla daha fazla manevra yeteneğine sahiptiler ve çok daha güvenliydiler. Buna karşılık, deniz muharebelerinde yelkenli gemiler daha üstündü. Yelkenliler, Okyanus'taki yolculuklar ve savaşlar açısından da Akdeniz koşullarına göre inşa edilip, Lövanten mürettebatla yönetilen Türk teknelerine üstün durumdaydılar. Yine de hiç kuşkusuz, Osmanlılar Portekiz filolarına karşı saldırıya geçmek üzere büyük korsan şeflerin komutasında çok büyük bir donanmayı kısa zamanda kızağa koyup çabucak Kızıldeniz'e gönderebilirlerdi. Eksik olan bu konudaki kararlılıktı. </p>
<p class="calibre2">Öncelikle sürekli düşmanlarına, Kuzey'in "Haçlıları"na karşı savaşmak zorunda olan Süleyman'ın çevresinde, ona etki yapabilecek konumdaki kişilerin tümü de imparatorluğun içlerinden, özellikle de Balkanlar'dan gelmişlerdi. Bu Sırplar, Arnavutlar, Hırvatlar, hatta Rumlar için, uzak ufuklar tıpkı bir bilmece gibiydi ve her ne kadar dünyayı karıştıran olaylar hakkında geniş bilgileri varsa da İmparatorluğun kendilerine onca yabancı olan diyarlarda ve denizlerde de çeşitli müdahalelerde bulunabileceği düşüncesini onlarda uyandırabilecek hiçbir neden yoktu. </p>
<p class="calibre2">Zihni her zaman Avrupa'yla meşgul, kendisine yakıştırdığı tek düşmanı "İspanya Kralını" ezeceği zaferini düşleyen Süleyman, eğer Portekizli fatihler İmparatorluğu, maliyesi ve ekonomisiyle ciddi biçimde tehdit etmiş olsalardı, hiç kuşkusuz ordularını Güney'e de gönderirdi. Ama ortada böyle bir durum görünmüyordu. Portekizlilerin Doğu'ya yönelik yayılmacılığı Osmanlılar için hiçbir zaman bir tehlike oluşturmadı. Fatih değil ama önce tüccar olan Portekiz kralları, kıyılarda mal dolaşımının güvenliğinin gerektirdiği birtakım üsleri ele geçirmekle yetiniyorlardı. Sultanlarsa, mali ve maddi kaynaklar sağlamak amacıyla, geniş ve insanların yaşadığı toprakları işgal etmekteydiler. İki tarafın da çıkarları, büyük bir askeri seferin zorlayacağı çabalara asla mecbur kalmayacak ölçüde farklı ve birbirine uzaktı. Hint Okyanusu ve uzak adaların bulunduğu diyarlarda olup bitenlerle pek seyrek ilgilenen, Avrupa siyasetinin içine gömülmüş ve çevresi "Avrupalılar"la sarılı olan Süleyman, Asya'yı boşlayacaktı. </p>
<p class="calibre2">Çevresinde bulunanlar arasındaki en ileri görüşlüler bundan dolayı pişmanlık duyacaklardı. </p>
<p class="calibre2">Zamanımıza daha yakın bir kişi olan, XIX. yüzyılın büyük oryantalistlerinden Armi-nius Vambery, onların düşüncelerini şöyle yansıtmaktadır: "Eğer Süleyman Macaristan ve Avusturya'yı Yeniçerileriyle istila edecek yerde, projelerinin arasına Hindistan'ın fethini de dahil etmiş olsaydı, çabaları, kendisini Tuna'da bekleyenlerden daha büyük ve daha</p>
<p class="calibre2">176</p>
<p class="calibre2">kalıcı bir zaferle taçlanmış olurdu. Elinin altında güçlü, her zaman muzaffer olmuş bir donanma vardı, oysa Babür'ün halefleri bir tek gemiye bile sahip değillerdi. Saygınlığı Arabistan'da, Mısır'da ve hatta tüm İslam aleminde büyük ve erişilmemiş bir düzeydeydi ve Vişnu'ya tapanlara karşı bir avuç Orta Asyalı serüvencinin kazanabildiği zafer, disiplinli ve iyi silahlanmış, gözüpek Yeniçerileri için bir çocuk oyunu haline gelirdi. Hindistan'ın hâkimi olacak Osmanlı hükümdarları da tarihte, fetih peşindeki seleflerine kıyasla çok daha önemli bir rol oynarlardı. Ve kim bilir, o zaman Asya'nın kaderi nasıl biçimlenirdi?"8</p>
<p class="calibre2">1  Kuzey Hindistan o sıralarda Timurlenk'in soyundan gelen bir Türk olan Babür'ün elindeydi. Türk sızmalarının önemli boyutlara eriştiği Güney ise anarşi içindeydi. Müslüman hükümdarların maiyetlerinde, Osmanlı tebasından çok sayıda insan bulunuyordu (Muhafız birliklerinde ve topçular arasında). </p>
<p class="calibre2">2 Daha sonra, III. Murad karşısına çıkan fırsatı kullanmasını beceremeyecektir. </p>
<p class="calibre2">3 Memlüklerin başkentinde, bütün araç gereç, hatta mutfaktakiler bile altından yapılmıştı, büyük sarayın döşemeleri mermerdi, altın kaplıydı, duvarlar altın işlemeliydi. Özel kişilerin yaşamları da benzer bir lüks içindeydi: Mozayiklar, fildişi ve abanoz kakmalar, heykeller, başkaca hiçbir yerde görülemeyecek bir bollukla sergileniyordu. Sanat ve edebiyat, Avrupa ve Asya'nın en yüksek uygarlık düzeyine erişmiş kentlerindeki kadar gelişmişti. Arap edebiyatının en önde gelen adları, en yetenekli mimarları burada yaşamaktaydılar. Bir taşra kenti olmasına rağmen, Şam da hiçbir konuda ondan aşağı kalmıyordu. </p>
<p class="calibre2">Muhteşem yapılar, çok sayıdaki sanat yapıtı, sürekli sulanan ve her zaman yemyeşil bahçeler, yüksek bir kültür odağı olmanın konumunu daha da önemli bir hale getirdiği bu kentteki gelişmenin kanıtlarıydı; imparatorluğun diğer kentleri de daha az önemsenmiyordu. Kudüs, Mekke, Medine ve çok daha az önemdeki öteki kentler, büyük bir zenginlik içinde yüzüyorlardı. </p>
<p class="calibre2"> <i class="calibre4">4 </i> Kansu'nun yerine, Memlûk sultanlarının sonuncusu olan ve birkaç ay sonra I. Selim tarafından yenilgiye uğratılan Toman Bay geçecektir. </p>
<p class="calibre2">5 FIRICHTA. </p>
<p class="calibre2">6 XVII. yüzyılın başlarında Habeşistan'ı terk edeceklerdir. 7F. BRAUDEL,  <i class="calibre4">a.g.e. </i></p>
<p class="calibre2">8  <i class="calibre4">Travels and Adventııres ofthe Turkish Admiral SidiAli Reis, </i>önsöz, Lahor ve Londra, 1899, 1975, VI.-VII. </p>
<p class="calibre2">177</p>
<p class="calibre2">II. BÖLÜM</p>
<p class="calibre2">DOĞUNUN VE BATININ EN BÜYÜK KENTİ</p>
<p class="calibre2">On beş yüzyıl boyunca Bizans İmparatorluğu'nun başkenti olan Konstantinopolis -İstanbul1- fetihten hemen sonra, doğallıkla Osmanlıların payitahtı oldu. II. Mehmet, Dördüncü Haçlı Seferi sırasında Franklar tarafından meydana getirilmiş olan tahribatın yanı sıra, uzun gerileme ve çöküş döneminin biriktirdiği yıkıntılar kaldırılır kaldırılmaz, kente yerleşti. Bursa ve sonra da Edirne, ilk Osmanlı sultanları için her zaman geçici başkentler olmuştu. Hicret'ten beri İslam'ın başlıca amacı Konstantinopolis'ti. Peygamber, bu kenti ele geçirecek olan kişiye ölümsüz bir zafer vaat etmemiş </p>
<p class="calibre2">miydi? Ve de Doğu'nun en büyük imparatorluğunun yönetimini barındırmak üzere bundan daha uygun bir yer düşünülebilir miydi? </p>
<p class="calibre2">Her şeyden önce, kentin konumu bakımından Akdeniz'in en güzel coğrafi çevrelerinden biri söz konusudur. Doğu'ya doğru Altın Boynuz adı verilen bir haliç oluşturmuş denize hâkim yedi tepe -tıpkı Roma gibi; Kuzey'de, dar ve derin bir kanal halindeki Boğaz... Karadeniz'le Akdeniz'i, Kuzey'le Güney'i, Slav topraklarıyla Müslüman Doğu'yu birleştirmektedir. Topkapı Sarayı'nın balkonlarından, göz, Balkanların son engebeleriyle Asya platosunun ilk tümseklerini, Marmara'nın sularıyla Karadeniz'in girişini aynı zamanda kucaklamaktadır. </p>
<p class="calibre2">Binlerce yıldan beri bu yüksek burun, insanların başlıca buluşma noktalarından biri olmuştur, zira büyük askeri seferler ve deniz serüvenleri için olduğu kadar, siyasi girişimler için de olağanüstü kolaylıklar sağlamaktadır. İsa'dan bin yıl önce, hiç kuşkusuz Avrupa'dan kalkıp gelmiş olan insanlar, önce Halic'in içlerinde sonra da Saray Burnu'nda bir kasaba kurmuşlardı. M.Ö. 657-658 yıllarında, Megara'lı bir denizci olan Bizaz, sonradan adını yaşatacak olan kenti yarattı. Öyle ki, Delfi tapınağındaki kahinin bildirgesinde, Asya kıyısındaki Kadıköy'e yerleşen diğer Megaralılar, "körler" </p>
<p class="calibre2">olarak nitelendirilmişti: Kuzeyin de Güneyin de fırtınalarına karşı korunaklı, ta Pire'den Karadeniz'e kadar, Selanik'le birlikte tek güvenlikli nokta olan Altın Boynuz'un sunduğu muhteşem limanı fark edememişlerdi de ondan... Tarih boyunca hiçbir cihangir, bir daha asla bu körlüğe düşmeyecektir! </p>
<p class="calibre2">Makedonyalı Philippe, Avarlar, Persler, Bulgarlar, Araplar, kenti 178</p>
<p class="calibre2">ele geçirmek için boşu boşuna uğraş vermediler. I. Bayezit 1391'de kenti kuşattı, III. Murad'sa 1422'de. Ama Fetih'in büyük onuruna 29 Mayıs 1453 sabahı erişen II. Mehmet oldu. </p>
<p class="calibre2">Basileus Tanrı kentinden hiçbir şey, ya da hemen hemen hiçbir şey kalmamıştı o sıralarda. Kent öyle saldırılara maruz kalmıştı ki, önemli yapıların hiçbiri ayakta değildi artık. İhtişamda, Sasani İmparatorluklarıyla Abbasi Halifelerinin saraylarını geride bıraktığı söylenen imparatorluk sarayları, birer harabeden başkaca bir şey değildi. Blac-hernes ve Constantin Porpyrogenete'lerinkiler de daha iyi durumda görünmüyordu. Kentin bir zamanlar 700.000'i bulan nüfusundan geriye sadece birkaç bin kişi kalmıştı. II. Mehmet bunlardan bir kısmının taşra kentlerine gönderilmelerini buyurduğunda, sayıları daha da azaldı. Gidenlerin yerini almaları ve bomboş duran kocaman alanların doldurulması için Balkanlardan ve Anadolu'dan binlerce Türk, Ermeni ve Rum getirildi. Aynı zamanda da İmparatorluktaki bütün sanatçılara, konutların onarımı ve kamu yapılarının inşası için çağrı çıkarıldı. </p>
<p class="calibre2">Az sonra, üçüncü tepenin üzerinde, Teodosyus forumunun bulunduğu alanda, büyük bir saray </p>
<p class="calibre2">-sonradan eski Saray adını alan- bina yükseliyordu. Mehmet 1457'de buraya yerleşti, sonra da Altın Boynuz, Boğaziçi ve Marmara denizine hakim kayalık mahmuz üzerinde, başka bir sarayın yapılmasını emretti. Bu, bugün Topkapı Sarayı olarak bildiğimiz saraydı. Kent yeniden ve çabucak canlandı. </p>
<p class="calibre2">Fetih'ten yirmi beş yıl sonra kentin nüfusu 70.000'e ulaşmıştı bile. Süleyman'ın saltanat yıllarının başında bu nüfus 400.000 olacaktır -sonra 1550'ye doğru 500.000, yüzyılın sonunda da muhtemelen 700.000. O andan itibaren de İstanbul çok büyük bir kent, bilinen dünyanın en kalabalık kenti olacak, kimi kendi arzusuyla, kimi de kenti yeniden inşa ettirip güzelleştirmek için, buldukları her yerden en iyi işçilerle en iyi sanatçıları seçen Türk hükümdarlar tarafından getirilen insanların aralıksız akınlarıyla nüfusu durmadan artacaktır. Nitekim I. Selim, İran ve Mısır'daki zaferlerinden sonra İstanbul'a Türk çiniciliğinin gelişmesine de katkıda bulunan bin kadar İranlı sanatkâr ve işçiyle, en az aynı sayıda Suriye ve Mısırlı zanaatkar göndermişti. Aynı şekilde Süleyman da Belgrad seferinden dönüşte, Yedikule kalesinin çevresindeki alana Sırpları yerleştirdi. </p>
<p class="calibre2">DÜNYAYA AÇIK BİR BAŞKENT</p>
<p class="calibre2">Bu kesintisiz kadın ve erkek akını, XVII. yüzyılda Osmanlı başkentine, o her zaman taşıyacağı kozmopolit yapıyı kazandıracaktır. Süleyman'ın döneminde alabildiğine merkeziyetçi bir biçimde ve tek elden yönetilen Osmanlı İmparatorluğu, zamanının gerçek anlamıyla uluslararası tek imparatorluğuydu. Şarlken'inki, hükümdarın iradesinin dışında hiçbir şeyin bir arada tutamayacağı, zayıf bir hanedanlar birliğidir. </p>
<p class="calibre2">Bütün başkentler arasında da İstanbul, o sıralarda dünyaya alabildiğine açık olan tek başkentti. Her ulustan halklar, sığınmak, yaşamak ve çalışmak için buraya gelmektedir: İspanya'dan kovulmuş Yahudiler, tüccar ve denizci Rumlar, Araplar, Sudan'lı zenciler ve hatta serüven düşkünü veya ülkelerinden kaçmak zorunda kalan Katolikler... Bunların her biri, bu kentte rahat durduğu ve vergisini ödediği sürece,  <i class="calibre4">pax ottomanica'nın </i> koruyuculuğu altında rahatsız edilmeksizin yaşamakta, zenginleşmekte ya da ezilmektedirler. </p>
<p class="calibre2"/>
<p class="calibre2">179</p>
<p class="calibre2">İnsanlar etnik kökenleri veya dinlerine göre bir araya <b class="calibre3">toplanmışlardır. Katolik </b>Hıristiyanlar (Franklar) Pera ve Galata'da; Ermeniler Marmara <b class="calibre3">kıyılarında, Sulumanastır'da </b>ve Samatya'da; Rumlar Fener'de, Galata'da, Boğaz <b class="calibre3">kıyılarında; Yahudiler Altın </b>Boynuz çevresinde yerleşmişlerdir. </p>
<p class="calibre2">Güçlü Ermeni kolonisi, İran'dan <b class="calibre3">Batı'ya yönelik transit </b>ticaretin bir tür tekelini sahiplenmiştir, İran'dan İstanbul'a giden <b class="calibre3">geçiş noktalarını yavaş </b>yavaş işgal ettikten sonra, mali alanda önemli bir rol <b class="calibre3">oynadıkları başkente gelmişlerdir. </b>Fetih'ten sonra, hemen hemen ortadan kaldırılmışken <b class="calibre3">yeniden ve</b> <b class="calibre3">zorla geri getirilen </b>Rumlar, sayıca daha çokturlar. Küçük tüccar, esnaf ya <b class="calibre3">da denizcilikle ilgili</b> <b class="calibre3">meslek </b>sahipleri olarak, Doğu Akdeniz'deki ticarete hâkimdirler, <b class="calibre3">içlerinden bazıları çok zengin</b> olmuştur ve Süleyman'ın döneminden itibaren sultanların <b class="calibre3">katında çok önemli makamları </b>işgal ederler. Nitekim Süleyman'ın baş tercümanı olan <b class="calibre3">Yunus bey, elçilerle aynı </b>düzeydeydi ve birçok kez kendisi de elçilik görevinde <b class="calibre3">bulunmuştu. Yahudilere gelince, </b>onlar özellikle ticaret ve bankerlik alanında çalışmaktadırlar. <b class="calibre3">Banker, aracı ve simsardırlar. </b>Bütün "azınlıklar" arasında, XVI. yüzyılda, Saray'da <b class="calibre3">en iyi gözle bakılanlar onlardır. </b>Üç büyük gayrimüslim -Zimmiler- göçmen sınıfın <b class="calibre3">yanı</b> <b class="calibre3">sıra, her iklimden gelmiş </b>başka halklar da başkente yerleşmiştir: Bir sonraki yüzyılda, <b class="calibre3">bazılarının</b> <b class="calibre3">çok önemli </b>mevkilere ulaşacağı (iki Arnavut sadrazamlığa yükselecektir) <b class="calibre3">Arnavutlar (ki çoğunluğu</b> gezgin satıcı ve yol işçisiydiler); Çingeneler (madeni eşya <b class="calibre3">imalatçıları ve ayı oynatıcıları);</b> anavatanlarıyla ipek ticareti yapan İranlılar; Mısırlılar <b class="calibre3">ve Suriyeliler (duvarcı ya da </b>çinici); peynircilik ve pastırmacılıkla uğraşan Eflak-Boğdan'lılar <b class="calibre3">ve Sırplar... </b></p>
<p class="calibre2">Osmanlıların gayrimüslimlere karşı hiçbir düşmanca <b class="calibre3">davranışı yoktur. Hoşgörüye </b>Hıristiyan ülkelerde pek az rastlanan bir çağda, bir hoşgörü örneği <b class="calibre3">olan sultanlar </b>Türkiye'sinde 'pogrom' </p>
<p class="calibre2">bilinmemektedir. Türklerle azınlık arasında <b class="calibre3">meydana gelen olaylar, </b>her zaman bireylerin anlaşmazlıklarından veya sorumsuz <b class="calibre3">memurların </b>davranışlarından kaynaklanmaktadır, yoksa düşman ve ırkçı <b class="calibre3">kalabalıkların, hele hele yönetimin eseri, asla </b>değildir. Müslümanlar, Hıristiyanlar ve Yahudiler büyük <b class="calibre3">çoğunluklarıyla kiliseleri, camileri </b>ya da sinagogları çevresinde toplanmış olarak, aynı <b class="calibre3">mütevazı yaşamı paylaşmakta, </b>aynı güçlüklerle mücadele etmektedirler. </p>
<p class="calibre2">Kent nüfusunun yüzde 40'ını oluşturan gayrimüslimlerin <b class="calibre3">çoğu Hıristiyandır: Ortodoks Rumlar,</b> Ermeniler ve Katolikler (bu sonuncular, sayıca <b class="calibre3">daha azdırlar)... İki büyük </b>topluluk, toplam nüfusun yaklaşık yüzde 30'unu meydana <b class="calibre3">getirmektedir, zira Yahudiler, </b>aşağı yukarı yüzde 10 </p>
<p class="calibre2">dolaymdadırlar. Hepsi de cemaatler <b class="calibre3">halinde bir araya gelmişlerdir. </b>Her biri, sultan tarafından resmen tanınmış olan ve <b class="calibre3">Osmanlı yönetimine karşı kendi </b>cemaat mensuplarının sorumluluğunu taşıyan <b class="calibre3">dini önderinin otoritesi altında, kendi </b>kendini yönetmektedir. En önemli azınlık topluluğunu oluşturan <b class="calibre3">Ortodoks Rumların başında, </b>rütbece "üç tuğlu bir paşaya" eşit olan ve ruhani <b class="calibre3">meclisinin</b> <b class="calibre3">imparatorluk üzerinde </b>yaşayan tüm Ortodoks Rumları yargılama yetkisi de <b class="calibre3">bulunan önemli bir</b> <b class="calibre3">kişi, Ortodoks </b>Patriği vardır. Yahudiler de Patrikle aynı yetkilere sahip <b class="calibre3">olan Hahambaşının otoritesi</b> altında bir cemaat meydana getirmektedirler. Aynı şey, <b class="calibre3">Gregoryen Ermeniler için de söz </b>konusu olmakla birlikte, Ermeni Katolikosu'na, aynı zamanda <b class="calibre3">sultanın büyük cemaatlerinden </b>hiçbirine dahil olmayan kulları, yani <b class="calibre3">Katolikler, Nesturiler ve Jakobitler üzerinde </b>de otorite sahibi olma yetkisi tanınmıştır. Cemaat <b class="calibre3">başkanlarının en başta gelen görevle-180</b></p>
<p class="calibre2"><b class="calibre3">rinden biri, resmi memuriyette </b>bulunanlar (örneğin sarayın hekimleri) dışındaki bütün <b class="calibre3">gayrimüslimlerin sultana </b>ödemekle yükümlü oldukları cizye'yi toplamaktır. Her cemaat, <b class="calibre3">Patrik,</b> <b class="calibre3">Katolikos ve Haham </b>Başı'nın tamamlayıp Hazine'ye teslim etmekle görevli <b class="calibre3">olduğu belirli bir</b> <b class="calibre3">meblağı </b>ödemek zorundadır. Cizye, yalnızca kendi ihtiyaçlarını <b class="calibre3">karşılayabilecek durumdaki</b> yetişkin erkeklerden alınmaktadır. </p>
<p class="calibre2"><b class="calibre3">Zimmilere oranla </b>Türkler çok daha kalabalıktırlar. Başkente büyük bir Müslüman <b class="calibre3">kenti</b> <b class="calibre3">görünümünü kazandıranlar </b>da asıl onlardır. Fetih'i izleyen uzun yıllar içinde çoğu <b class="calibre3">Anadolu'dan</b> <b class="calibre3">olmak üzere </b>azınlıklarla birlikte gelip yerleşen Türkler, XVI. yüzyılda boş alanları <b class="calibre3">ve yüzyıllar</b> <b class="calibre3">boyunca </b>hiç değişmeyen, daha yirmi yıl öncesine kadar eski <b class="calibre3">İstanbul'un başlıca karakteristiğini</b> oluşturan taş bodrumlu veya kerpiçle doldurulmuş ağaç <b class="calibre3">karkaslı, o tek katlı </b>ahşap evleri doldurmaya devam etmektedirler. </p>
<p class="calibre2"><b class="calibre3">Türkler Fetih'ten </b>sonra geride sarnıçlardan, su kemerlerinden ve lağım kanallarından <b class="calibre3">başkaca bir</b> <b class="calibre3">şey kalmamış olan </b>Bizans kentinin yerine, yeni ve harikulade güzel bir <b class="calibre3">başkent inşa edebilirlerdi. </b></p>
<p class="calibre2">Acaba uzun bir göçebelik geçmişinin mirası olan alışkanlıklardan <b class="calibre3">mıdır yoksa Müslümanların </b>bu geçici alemi önemsemeyişlerinden mi? Tıpkı onun <b class="calibre3">gibi sonsuz olmak </b>üzere yükseltilen Tanrı'nın evleri dışında, ancak bir ömür boyu ayakta <b class="calibre3">kalmaya mahkum evler </b>yapmakla yetindiler... </p>
<p class="calibre2">SARAY, VİRANELER VE CAMİlER</p>
<p class="calibre2"><b class="calibre3">Başkentte üç büyük </b>yerleşim bölgesi görülür:  <i class="calibre4">İstanbul, </i> ya da surların arkasında <b class="calibre3">kalan, nüfusunun</b> <b class="calibre3">büyük </b>çoğunluğunu artık Türklerin oluşturduğu eski Bizans kenti;  <i class="calibre4">Galata, </i><b class="calibre3">yani meyhaneleri,</b> <b class="calibre3">kaçakçıları </b>ve depolarıyla, Batı'dan gelen gemilerin yanaştığı, <b class="calibre3">eskiden Cenevizli olan kent ile,</b> yukarılarda başta Fransa olmak üzere büyük devletlerin <b class="calibre3">peşpeşe elçiliklerini açtıkları </b> <i class="calibre4">Pera </i> bağları... </p>
<p class="calibre2">Karşıda, Boğaz'ın öteki yakasında, Asya <b class="calibre3">kıyılarında, hanlarıyla </b>başlı başına bir kentmiş görünümü veren yoğun ticari faaliyetiyle, <b class="calibre3">deniz kenarındaki sultan </b>kasırlarıyla, Asya ülkelerine doğru yola çıkan kervanların <b class="calibre3">hareket noktası </b> <i class="calibre4">Üsküdar </i> bulunmaktadır. </p>
<p class="calibre2"><b class="calibre3">Yeni gelenlerin yavaş </b>yavaş yerleştikleri daha seyrek nüfuslu mahalleler, bu üç <b class="calibre3">büyük yerleşim</b> <b class="calibre3">birimini </b>genişletmektedir: Bunlardan biri, peygamberin yoldaşı Eyüp En<b class="calibre3">sari'nin yattığı Eyüp </b>türbesi yönünde, Halic'in İstanbul kıyısında uzanmaktadır; bir <b class="calibre3">diğeri zengin sınıfların yazlık </b>konutlarını </p>
<p class="calibre2">-yalılarını- inşa ettirmeye başladıkları, Boğaz'ın <b class="calibre3">uzun kıyısı boyunca </b>ilerlemektedir; bir üçüncüsü de Yedi kule kalesinin çevresinde, <b class="calibre3">Marmara kıyılarında </b>gelişmektedir. </p>
<p class="calibre2"><b class="calibre3">Özellikle XVI. yüzyılın </b>sonlarından itibaren İstanbul'un içinde bile, evler, biraz da <b class="calibre3">rasgele</b> <b class="calibre3">dikilivermiştir. </b>Devlet, yolları bile kapatan yığılmaları boşu boşuna önlemeye <b class="calibre3">çabalar. Herkes, az</b> <b class="calibre3">buçuk gönlünün </b>dilediğince yerleşmektedir. Yangınlar, hemen sonra <b class="calibre3">herkesin ihtiyacına uygun</b> olarak yeni baştan kurduğu mahalleleri sık sık toptan yok eder <b class="calibre3">-1564 yılındaki bir </b>yangında 750 ev kül olmuştur. Ev yığınlarını, geniş yeşil alanlar <b class="calibre3">birbirinden ayırmaktadır: </b>Özel bahçeler, bağlar, belirsiz arsalar, kente doğayı seven <b class="calibre3">Türklerin hiç yakınmadıkları, </b>az buçuk kırsal bir görünüm vermektedirler. </p>
<p class="calibre2"><b class="calibre3">Payitaht, Bizans kentinin </b>genel planını korumuştur. Yeni Roma'yı bin yılı aşkın bir 181</p>
<p class="calibre2">süre boyunca savunmuş olan devasa surlar, fetihi izleyen yıllar içinde onarılıp, güçlendirilmiştir. Ana güzergâh, yine Augusteon'u Konstantin Forumuna bağlayan eski Meşe, şimdiki  <i class="calibre4">Divan </i> Yolu'dur. </p>
<p class="calibre2">Sultanın, Tuna ülkeleriyle savaşmak üzere Edirne'ye giderken geçtiği de kentin yegâne düz ve büyük caddesi olan bu yoldur. Diğer bütün yollardan, güçlükle gidilip gelinir: Dar, çarpık çurpuk, hemen her yerde meyilli olan bu yollarda, insanlar kışın çamurlara batar, yazın toz toprağa belenirler. Pek az araba vardır: Hemen hemen bütün taşıma işleri sırt hamalları tarafından yapılmaktadır (ve çoğunlukla Ermenidir bu hamallar). Mezarlar çeşmelerle, zengin bir tüccarın konağı, birkaç ailenin üst üste yaşadığı çamurdan ve tahtadan yapılmış barakalarla yan yana, kucak kucağadır. </p>
<p class="calibre2">Ayasofya ve Hipodrom'a (At meydanı) komşu semtler, Bayezit ve Süleymaniye camilerine yakın yöreler, Saray ricali ile büyük burjuvaziyi çeken bölgelerdir. Bununla birlikte, buraların zengin yerleşim bölgeleri olduğu söylenemez, zira mütevazı barınaklar da bulunmaktadır bu semtlerde. </p>
<p class="calibre2">Hemen her mahallenin, orada yapılan başlıca uğraştan alınma bir adı vardır: Tophane, Kâğıthane, Salıpazarı gibi... Bu adlar, bugün de yaşamaktadır. </p>
<p class="calibre2">Devletin önde gelen kişilerinin -vezirler, yüksek memurlar, ordu komutanları- konutları, çiçekler ve gölgelikler içindeki bahçelerin ortasında, sultanın sarayı gibi çeşitli bölümler halinde ayrılmış gerçek saraylardır. Etraflarını çeviren yüksek duvarlar, içerde hüküm süren debdebeyi gözlerden saklamaktadır. Önceleri ahşap olarak, sonra XVI. yüzyıldan itibaren taştan inşa edilen konaklar, bir, hatta iki katlı, birbirinden açıkça ayrı ve eğer konut büyükse, birinci kat düzeyindeki kapalı bir geçişle birbirine bağlanmış iki ayrı bölüm halinde ve otuz kırk odası bulunan yapılardır; bu iki bölümden Haremlikte, konak sahibinin eşi, küçük çocukları ve diğer kadınlar yaşar;  <i class="calibre4">Selâmlık\&amp; </i> aile reisinin, yetişkin erkek çocuklarının ve diğer erkeklerin odaları, çinilerle, tahta işlemelerle ve halılarla ev sahibinin zenginliğinin ölçüsüne uygun olarak şatafatlı bir biçimde süslenmiş ancak her zaman için duvarlar boyunca uzanan divan ve sofalarla basitçe döşenmiş kabul salonları bulunur. İki cinsin birbirinden ayrılmaları, kalan nüfusun barındığı kerpiç ve ahşap evlerde de aynen geçerlidir. Basit bir tahta bölme, ya da kalınca bir kumaş perde, ne kadar mütevazı olursa olsun evin bir bölümünü daimi kadınlara ayırmaktadır. Arap ülkelerinin bir iç avluya bakan konutlarından farklı olarak, Türk evleri hemen her zaman sokağa açılır. Pencerelerin alt yarısındaki kafesler, dışarıdan görünmeksizin dışarıya bakmaya imkân vermektedir. </p>
<p class="calibre2">Camiler, medreseler ve vakıf kuruluşları -çeşmelerle birlikte- kentte önemli bir yer tutmaktadır. Her köşede gökyüzüne doğru birer ok gibi çekilmiş Osmanlı minareleri uzanmaktadır. Bu minareler, bahçeleri ve mezarlıkları gölgelendiren servilerin ortasında, yarım kubbeler üzerine oturtulmuş devasa kubbeleri çevrelemektedir. Fetih ertesinde, galiplerin istinat duvarlarıyla güçlendirip, mozayiklerini sıvayla kapatmakla yetinerek olduğu gibi korudukları Ayasofya başta olmak üzere birçok kilise camiye dönüştürülmüştür. Daha sonra dört minare de Ayasofya'yı çevreleyecektir. Süleyman'ın döneminde, henüz yalnızca iki minaresi vardır. </p>
<p class="calibre2">Kent o yıllarda da bugünkü siluetini hemen hemen taşıyordu. Büyük camilerin hemen tümü, inşa edilmiş durumdaydı. Her padişah, Tanrı'yı yüceltmek ve kendi adını ölümsüzleştirmek için kendi camiini yükseltti. Fatih Sultan Mehmet, Saints-Apotres</p>
<p class="calibre2">182</p>
<p class="calibre2">Kilisesi'nin (Bizans İmparatorlarının mezarlarının bulunduğu kilise) yıkıntıları üzerine Fatih Camii'ni; II. Bayezit, Kapalı Çarşı yakınında kendi adını taşıyanı yaptırttı; ancak sekiz yıl saltanat sürebilen I. </p>
<p class="calibre2">Selim, kendi camiini inşa ettirecek zamanı bulamamıştı, oğlu Süleyman ise bu camiin kentin beşinci tepesinin üzerinden yükseltilmesini buyurdu. Birkaç yıl sonra Süleymaniye adını taşıyacak olan imparatorluk camilerinin en güzel ve en büyüğü, hastane, medrese, imaret ve düşkünler yurdundan oluşan dev bir külliyenin ortasında kurulmuştu. Süleyman, şehzadeleri Mehmet ve Cihangir'in anılarına Şehzade Camii'ni, kızı Mihrimah sultanın anısına da Edirnekapı yakınında onun adını taşıyan camii yaptırdı. </p>
<p class="calibre2">, XVI. yüzyılda, irili ufaklı, ama her zaman debdebeli başka camiler de önemli kişiler -sadrazamlar, Kaptan Paşalar, devlet ricalinden kimseler- tarafından inşa ettirilmiştir. Nihayet bunların bir kısmı da halkın ibadetini yapıp bilgi alışverişinde bulunmaya geldiği, basit semt mescitleridir. O yıllarda İstanbul'u ziyaret eden Pierre d'Alby'ye göre, 1550'ye doğru kentte 300 cami vardı. Bir sonraki yüzyılda, Evliya Çelebi 15.714 ibadethaneden söz eder, ama Fransız gezgin Grelot'ya göre bunların sayısı 5.000 kadardır. 300'ü cami olmak üzere, bu son rakam, gerçeğe daha yakın olsa gerektir. </p>
<p class="calibre2">Camilerle bunlara bağlı kurumların bakımı, topraklarından ve kasabalarından sağladıkları gelir, yardımlar vs. ile ayakta duran vakıflar tarafından yürütülmektedir. Bu vakıfların kaynakları asla tükenmez. Çünkü merhamet, her iyi Müslümanın başlıca görevlerinden biridir. </p>
<p class="calibre2">SARAY</p>
<p class="calibre2">Kentin biraz ötesinde ve üç büyük yerleşim biriminin tam ortasında İmparatorluk yönetiminin merkezi ve padişahın ikametgâhı olan İmparatorluk Sarayı bulunmaktadır. </p>
<p class="calibre2">Bu tek katlı yapılar ve bahçeler arasında dağılmış pavyonlardan oluşan bütün, XVI. yüzyılda da ana hatlarıyla, bugünkü durumundan pek farklı değildi. Bütün Doğu saraylarında olduğu gibi, üç avlu, dış hizmetler bölümüyle resmi sarayı ve Haremle birlikte sultanın özel dairelerini birbirinden ayırmakta, bunların tümü de iyice silahlandırılmış, belli aralıklarla kuleleri olan sağlam ve yüksek duvarlarla çevrilmişti. II. Mehmet'in bizzat saptadığı yeri, her bakımdan harikuladedir. Bu nokta, kentin aynı zamanda Marmara ve Prens Adalarını, Boğaziçi'ni ve Halic'i, Avrupa yakasındaki tepelerle Asya yakasındaki yükseklikleri görebilen yegâne köşesidir. </p>
<p class="calibre2">"Bu da, Türk ırkının en mükemmel inşaat alanlarını seçmedeki üstün dehasının bir kanıtıdır." </p>
<p class="calibre2">Sultanlar döneminde birinci avluya girebilmek için asla herhangi bir izne ihtiyaç yoktu. Dileyen kadın veya erkek, Yahudi veya Hıristiyan, zengin veya fakir, siyah ve beyaz mermerden yüksek bir yapı olan Babı Hümayun'u aşabilirdi. Saygıdan ötürü herkes sessiz olurdu. Kabul günlerinde, bu avlu insanlar ve atlarla dolu olduğu halde, en ufak bir gürültü çıkmazdı; İmparator Ferdinand'ın elçisi, "Mermerden oyulup boyanmış </p>
<p class="calibre2">izlenimini veren 2 ya da 3 bin Yeniçeri ve bir o kadar atlı ve binlerce kişi oldukları halde, tek bir haykırış, tek bir söz duyulmuyordu. Gördüklerimiz karşısında hayran kalmıştık," der... Bir başka gezginse, atların bile tırnaklarını, başka yerlerde olduğundan daha yavaşça toprağa basar göründüklerini söylemektedir! </p>
<p class="calibre2">183</p>
<p class="calibre2">Girişin sağında güzel ağaçlar ve narenciye bahçeleri bulunuyordu. Solda, Bizans İmparatorluğu'nun ilk yüzyıllarında inşa edilmiş olan Aya İrini Kilisesi (hâlâ orada durmaktadır) silah deposu olarak kullanılıyordu. Daha sonra, yönetim yapıları, bunlara ek olarak sanat eşyaları ve kuyum atelyeleri, darphane, sultanın has fırını, personel için inşa edilmiş küçük bir cami geliyordu. Nihayet en dipte, ikinci avluya açılan merkezi kapı, ya da Babı Selâm'ın yanında insanların bakmaya çekinerek gözlerini uzaklaştırdıkları iki yüksek sütun vardı. Hükümdarın, yaşamaya devam etmeye layık olmadıklarına karar verdiği devlet adamlarının kelleleri, idamlarından sonra bu sütunların üzerinde teşhir edilirdi. </p>
<p class="calibre2">Hemen yanıbaşında da -garip bir uygulamayla, aynı zamanda da sarayın bahçıvanı olan (bostancıbaşı)- </p>
<p class="calibre2">cellat ve yamaklarının, korkunç görevlerini yerine getirdikten sonra ellerini yıkadıkları çeşme yer alıyordu. "İbret Taşları", 1839'da, Tanzimat reformları sırasında yıkıldı, "Cellat Çeşmesi" de sökülüp bir depoya kaldırıldı. Yüksek makam sahibi kaç kişinin kafası kesilmişti burada? Bilinmez, ancak sultan ne kadar acımasızsa, yüksek mevkilere talip olanların sayısının da o kadar fazla olduğu gözlen-miştir; bu arada, I. Selim'in saltanatı sırasında vezirleri, vasiyetlerini de sürekli olarak üzerlerinde taşımaktaydılar. "Sultan Selim'e vezir olasın" sözü, uzun yıllar İstanbul halkı arasında sıkça kullanılan bir beddua olmuştur. </p>
</body>
</html>
