<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_37"><b class="calibre6">Divan Avlusu</b></h2>
<p class="calibre2">Bundan dört yüzyıl önce, tıpkı bugün de olduğu gibi, Divan Avlusuna iki yanında sekizgen kuleler yükselen, ortaçağ görünümlü kaim ve müstahkem bir yapı olan Orta Kapı 'dan girilirdi. Hünkâr hazretlerinin, padişahın ikâmet ettiği ve ülkeyi yönettiği mekânın girişine herkes büyük bir saygıyla yaklaşırdı. Burada, İmparatorluğun ta kalbinde, bütün iktidarın kaynağındaydı insan... </p>
<p class="calibre2">Çevre, alabildiğine iç açıcıdır: Hoş kokulu ağaçların çevrelediği çeşmeler, çiçekler, özgürce dolaşan karacalar, tavus kuşları ve yalnızca çimenler üzerinde akan suların hışırtısının bozabildiği bir sessizlik... Bir revak, avluyu çepeçevre kuşatmaktadır. Çeşitli resmi yapılara da buradan girilir: Hazine'ye, yazıcıların bulunduğu bölüme, konuklara ayrılmış dairelere, nihayet, Süleyman'ın döneminde haftada dört kez, haleflerinin zamanındaysa daha seyrek olmak üzere, Sadrazam, Vezirler ve yüksek yöneticilerin toplandıkları Divan Odası'na... Divan, geniş kemerlerle birbirine bağlanmış ve her birinin tepesine birer kubbe oturtulmuş orta büyüklükte iki odadır. Biri asıl Divan odası, diğeri mabeyinin bulunduğu bölümdür. Yanıbaşındaki küçük bir oda, Sadrazamın çalışma odasıdır. </p>
<p class="calibre2">Süleyman'ın saltanat yıllarının başında yeniden inşa edilen Divan odası, inanılmaz bir ihtişam içindedir. Duvarları yarısına kadar ağaç kaplıdır ve daha yukarıdaki kısımlar altın ve değerli taşlar kakılmış arabesk motiflerle süslüdür. Billurdan bir çeşmenin yanıbaşındaki ocak da altın işlemeli gümüştendir. Kubbenin içi ve yer döşemeleri yine altınla kaplıdır. Bütün mekan altınla ve değerli taşlarla parıldamaktadır. Kapının hemen karşısına düşen duvarın tepesindeki parmaklıklı bir pencerenin gerisindeki odada, sultan eğer arzu ederse, toplantıları izlemektedir. </p>
<p class="calibre2">Padişah yabancı ülkelerin elçilerini de Divan odasında kabul ederdi. Kabul töreninin 184</p>
<p class="calibre2">ihtişamı her ne kadar Osmanlı yönetiminin, elçinin temsil ettiği hükümdara atfettiği önemle orantılıysa da, bu tören, her zaman bir altın, mücevher, nadide kumaşlar ve parıldayan silahların bolluğu arasında ceryan ederdi. </p>
<p class="calibre2">Yemekler, burada bazen basit kaplarda, bazen gümüş tabaklarda, bazen de, içine zehirli bir yiyecek konduğu zaman yeşil renginin değiştiği söylenen, yeşim taşından tabaklar içinde sunulurdu. Baş teşrifatçı, elçi ve berabe-rindekilere, her defasında "onur kaftanları" giydirirdi. En fazla ayrıcalıklı durumda tutulanlar altın, ya da altın ve gümüş sırmalarla dokunmuş, bazısı zibelinle çevrelenmiş kaftanlar alırlardı. En sıradan elçilere verilenlerse, beyaz deve tüyünden dokunmuş olurdu. Bu kaftanların sunuluşu, eğer elçi hükümdarının şanına uygun bulmamışsa, hemen her defasında bitmek tükenmek bilmeyen diplomatik tartışmalara vesile teşkil ederdi. </p>
<p class="calibre2">Birçok gezgin, Kanuni Sultan Süleyman tarafından kabul edilen elçiler için yapılan törenlerin öyküsünü günümüze aktarmıştır. Provans'taki kışlamanın ardından, 1544'de İstanbul'a dönen Türk donanmasıyla birlikte başkente gelen Antibes'li papaz Jerome Murand'ın anlattıkları, özellikle çok renklidir. Komutan Polin'in maiyetine dahil olarak Saraya kabul edilen Murand, töreni şöyle anlatmaktadır:</p>
<p class="calibre2">"Çok soylu efendim Sarayın ikinci kapısına varmak üzere ilerlerken, her iki yanımızda, bir kısmı atlarına binmiş </p>
<p class="calibre2">ve çok zengin giysileri içinde sipahiler duruyordu. Koşum takımları ve üzengileri altından veya gümüşten olmayan bir tek ata bile rastlamadık; bir çoklarının alnında, altın ya da gümüşten, içine bir yakut, bir zebercet veya bir türkuaz yerleştirilmiş gül biçiminde süsler vardı; alaturka dizginleri, altın ve kızıl ipekten örülmüş </p>
<p class="calibre2">turkuaz taşlarıyla bezenmişti. Bu atların hepsinin de çenelerinin altında, kullanılan altın veya gümüşün miktarına göre değerleri aşağı yukarı 500 dukaya vardığını sandığım zincir şeklinde altından ve gümüşten süsler sarkıyordu. Hepsi de altın işlemeli, küçük, alaturka eyerleri vardı; sağrılarında altın brokar veya altın işlemeli kadifeden üç örtü bulunuyor, bunların üzerinden iki yana altın teller ve kızıl ipekten yapılmış sıra sıra düğmeler iniyordu. Atlar, kara ya da koyu, doru, kır, açık kır veya beyaz donlu ve fiyatları en az 200 duka eden çok güzel Türk ve Arap atlarıydı. Bana anlatıldığına göre, Yüce Senyör sarayında genellikle 6.000 sipahi bulundururmuş. </p>
<p class="calibre2"> <i class="calibre4">"Çok soylu efendim, görülebilecek en güzel şey olan bu atların arasından maiyetiyle birlikte geçtikten sonra, söz</i> <i class="calibre4">konusu sarayın yeniçeriler tarafından korunan büyük ve ikinci kapısına geldik kapıyı koruyan Yeniçerilerin</i> <i class="calibre4">sayısı 12.000 'di... Başlıklarının üzerinde sorguç şeklinde kocaman birer tüy demeti taşıyorlardı... Çok soylu</i> <i class="calibre4">efendim bu ikinci kapıdan geçer geçmez, avlunun çevresinde gayet mükemmel bir düzen içinde sıralanmış olan</i> <i class="calibre4">Yeniçeriler, hep birden ayağa kalktılar, soylu efendim geçerken eğildiler ve ona büyük saygı gösterdiler. </i></p>
<p class="calibre2"> <i class="calibre4">Rahiplerin manastırlarındaki gibi, etrafı revaklarla çevrili bu avlunun ortasında, başta serviler olmak üzere,</i> <i class="calibre4">değişik türde ağaçlar ve ağaçlar arasında dolaşan geyikler, karacalar, tavuslar, Hint keçileri ve daha başka</i> <i class="calibre4">türden çeşitli hayvanlar vardı... Yeniden çok soylu efendime geleceğim; senyör paşaların genellikle toplandıkları</i> <i class="calibre4">yere geldiğinde, dört senyör paşa tarafından büyük bir nezaketle karşılandı ve Yüce Senyöre takdim edildi. </i></p>
<p class="calibre2"> <i class="calibre4">.Görevini yerine getirip Yüce Senyör 'ün tercümanı da kendisine cevabını ilettikten sonra, yanında paşalar</i> <i class="calibre4">olduğu halde, peşinde misyonun öteki üyeleri, Yüce Senyör 'ün elini öptü. </i></p>
<p class="calibre2">185</p>
<p class="calibre2"> <i class="calibre4">"Yüce Senyör, bu üçüncü salonda, brokar yastıkların üzerinde oturuyordu, beyaz atlaslar giyinmişti,</i> <i class="calibre4">başında oldukça büyük sarık vardı, sarığının tepesinde, üç parmak kadar dışarı çıkan ve birkaç pli</i> <i class="calibre4">meydana getiren kızıl kadifeden bir parça görünüyordu; sarığın üzerinde alnına gelen yerde, bir tür</i> <i class="calibre4">altın süs ve bu süsün ortasında yarım ceviz büyüklüğünde çok parlak, yuvarlak bir yakut bulunuyordu;</i> <i class="calibre4">sağ kulağında çok iyi işlenmiş, fındık büyüklüğünde, armut biçimi bir inci küpe takılıydı; çenesinin</i> <i class="calibre4">altında beyaz menevişli yeleğinin açık yakasında, düğme yerine iri birer bezelye büyüklüğünde on ya</i> <i class="calibre4">da on iki çok güzel inci vardı. Mösyö Elçi, Yüce Senyör 'ün elini Öptükten sonra, senyör paşalar onu</i> <i class="calibre4">baştan aşağıya halı döşeli, bir buçuk ayak yüksekliğinde, halıyla kaplı küçük oturmalıklar bulunan</i> <i class="calibre4">kabul salonuna götürdüler. Çok soylu efendim Elçi, akşam yemeğini dört senyör paşa, Monsenyör</i> <i class="calibre4">Rahip de Capoue ve padişahın elini öpmüş olan diğerleriyle birlikte, işte bu salonda yedi; kendilerine</i> <i class="calibre4">Türk usulünce servis yapıldı. </i></p>
<p class="calibre2"> <i class="calibre4">"Padişahın elini öpmek üzere içeriye girmemiş olan diğer soylular, Padişahın Sarayının avlusundaki</i> <i class="calibre4">bir başka bölüme alındılar akşam yemeği için, ki burada, söz konusu sarayı koruyan Yeniçeriler de</i> <i class="calibre4">bulunuyordu. " </i></p>
<p class="calibre2">Avlunun öte yanında yirmi kubbe, bütün iç sarayın yiyeceklerinin hazırlandığı mutfakları örtmekteydi; başta sultan, Harem kadınları, saray oğlanları ve oğlanlar mektebinin personeliyle, köleler de dahil olmak üzere, Süleyman'ın zamanında, toplam sekiz yüz kişiye yemek çıkıyordu buradan. Kışın, bir sabahın onunda, diğeri saat on altı ya da on yedi sularında olmak üzere, günde iki öğün yenirdi, yazlarıysa, akşam namazını takiben üçüncü bir sofra daha kurulurdu. </p>
<p class="calibre2">Hazırladıkları malzeme en mükemmelinden olmakla beraber, yemekler sadeydi. Sabahları ekmek, salata, reçel ve meyve; akşamları et (koyun, kuzu, kümes hayvanları ve sultan için bir çift yaban güvercini), un ya da sebze çorbaları ve tatlı (baklava, muhallebi) yenir, bunlarla birlikte çeşitli şerbetler içilirdi. Şaraba asla yer verilmezdi, meğer ki gizlice içilmesin... Hayatının sonuna doğru, Süleyman şarabı tümden yasaklayacaktı. Taze sebzeler Sarayın bahçesinde yetiştirilir, zeytinyağı Peloponez'den, kuru sebzeler, şeker, şuruplar ve baharlar İskenderiye'den sağlanırdı. İtalyan peynirlerini Venedik Balyosu gönderirdi. Deve kervanları Bursa'nın yanıbaşında yükselen Uludağ'dan, yazın Haremin kadınlarını serinleten şerbetlerin hazırlanmasında kullanılan buzlu karları, büyük miktarlarda taşıyıp getirirlerdi. </p>
<p class="calibre2">Sultanın sofrasında yemek servisi oldukça hızlıydı. Bu sofrayı uzaktan izlemiş olan bir tanık, Baron Wenceslas Wratislaw, hepsi de kırmızı entariler giymiş ve başlarında altın sırmalı başlıklar bulunan 200 erkek hizmetkârın geldiğini anlatır. Bunlar, mutfaktan sultanın dairelerine kadar uzanan bir kuyruk oluşturduktan sonra, önce başlarını iyice eğerek selam vermişler, sonra da "tıpkı heykeller gibi" hareketsizleşmişlerdi. Bundan sonra çeşnicibaşı, porselen bir yemek tabağı getirmiş, ardından bir diğerini getirip ilk hizmetkâra vermişti, bu hizmetkâr tabağı ikincisine geçiriyor, ikincisi üçüncüye aktarıyor ve bu böylece, özel dairenin kapısında bekleyen bir 'metrdotele' varana kadar sürüp giriyordu. Metrdotel aynı tabağı bir başkasına, o da bir üçüncüsüne vs. aktarıyordu. Nihayet, sonuncusu tabakları sultanın yanıbaşında bırakmaktaydı. </p>
<p class="calibre2">186</p>
<p class="calibre2"><b class="calibre3">Oğlanlar Mektebi</b></p>
<p class="calibre2">Saray'ın üçüncü kapısı, Babı Saadet'tir. Bu kapı, Saray'ın  <i class="calibre4">Enderun </i> denilen, hemen hemen kutsal bir yer olan ve sadece sultanın ailesi efradıyla, kölelerin ve Ak ağaların (beyaz hadım ağalar  <i class="calibre4">-ç.n.) </i> Kapı Ağası adı verilen şefleri tarafından izin verilen bazı kişilerin (bu arada hekimlerin) girebildiği özel bölüme açılmaktadır. İçeri girmezden önce, Babı Saadet'in eşiği öpülür ve içerde asla ses çıkarılmaz. </p>
<p class="calibre2">Kapıyı, yirmi beş beyaz enek korumaktadır. Kapının sağında ve solunda, mermer sütunlarla çevrili bir çift giriş, İslamlaştırılmış genç Hıristiyan delikanlılar arasından en seçkinlerinin, en yüksek sivil ve askeri makamlar için yetiştirildikleri Oğlanlar Mektebi'ne aittir. </p>
<p class="calibre2">İçoğlanları, Babı Saadet'in biri sağında diğeri solunda bulunan, Büyük Oda ile Küçük Oda arasında paylaştırılmıştır. Bunlar, Oğlanlar Mektebi'nde, doğulu bir "centilmen" ve bir savaşçı (tıpkı bir Japon samurayınm yetiştirildiği gibi olduğu söylenir) için gerekli eğitim ve öğrenimi alırlar. Önce, içlerinden birçoğunun iyi bilmediği Türkçeyi öğrenirler, sonra da İslam "dillerini", -Kuran'ın-dili olan- Arapça'yı ve -seçkinlerle soylu savaşçıların dili olan Farsça'yı.. Biraz daha sonra, onlara, bu üç dilin gramer ve edebiyatı, Kuran ve açıklaması öğretilir. Ardından sıra, İslam teolojisine, hukuk, tarih ve matematik öğrenmeye gelir. Günün bir bölümü de kafa eğitimiyle eş bir önem verilen beden eğitimine ayrılmıştır. </p>
<p class="calibre2">Sultanın hizmetkârlarının bedensel dayanıklılıkları, zihnî yetenekleriyle eşit düzeyde olmalıdır. </p>
<p class="calibre2">Bayram günlerinde cirit oyunları ve yarışmalar düzenlenir. Bunları sultan da izler ve kazananlara ödüller verir. Başlıca Türk sporlarından olan güreş ve binicilik, özellikle teşvik edilmektedir. </p>
<p class="calibre2"/>
<p class="calibre2">Katı bir disiplin altında tutulan içoğlanlarınm, dış dünya ile ilişkileri yoktur. Tutum ve davranışlarından sorumlu olan Ak Ağalarca, gece-gündüz denetim altında bulundurulurlar ve asla kadınlara yaklaştırılmazlar. Sadakat ve kendine güven, ince bir nezaket ve olabildiğince engin bir kültür: Geleceğin imparatorluk ricali bütün bu niteliklere sahip olmak zorundadır ve buna elbette kendilerini en büyük şefin gözünde yükseltecek bir kişisel beceriyi de eklemelidirler. Süleyman, içoğlanlarınm yetiştirilmesine çok büyük bir önem verirdi. Seçme sınavlarında bulunur, öğrenimlerini izler, onlara sorular sorar, en yeteneklilerini bulup çıkarmaya çalışırdı. </p>
<p class="calibre2">Büyük ve Küçük Odalar'da içoğlanlarınm yetiştirilmesi, genellikle dört yıl sürmekteydi. Dört yılın sonunda yeni bir seçme yapılır ve içlerinden en iyileri sultanın özel yaşamının geçtiği Enderun'un, yani iç sarayın hizmetine verilirlerdi. Diğerleriyse Kapıkulu sipahilerinin alayları arasında dağıtılırlardı. </p>
<p class="calibre2">XVI. yüzyılda, Enderun üç oda halinde bölünmüştü: Özel Oda ya da Has Oda'nın kırk görevlisi, sultanın silah ve giysilerini korurlar ve geceleri onun güvenliğini sağlarlardı. Seçkinlerin de seçkini olan bu kişiler, Peygamber'in kutsal emanetlerinin bakımıyla da görevliydiler. Has Odabaşı adı verilen şefleri bir an bile sultanın yanından ayrılmazdı. İbrahim Paşa, sadaret makamına doğrudan doğruya Has Odabaşılık'tan gelmişti. Devlet'in üç mühründen biri de Has Odabaşı'ya emanet edilmişti. İşgal ettiği makam çok büyüktü ve yalnızca Saray'daki gücü hemen hemen mutlak olan Kapı Ağası ondan 187</p>
<p class="calibre2">önce gelirdi. Sultanın en yakın adamı olan Kapı Ağası, ona Devlet işleri de dahil olmak üzere her konuda tavsiyelerde bulunabilirdi. Kapı Ağası, bu makamdan ayrıldığında, çoğunluk Beylerbeyliğine atanır, bazen de Mısır valiliğine getirilirdi. </p>
<p class="calibre2">Hazine Odası'nda görevli altmış içoğlanı, sultanın değerli eşyalarını gözetirler, Kiler Oda'daki otuzuysa yemeklerle ilgili her konuya bakarlardı. İki ile beş yıl arayla ve her yeni sultanın tahta çıkışında yapılan terfi ve değişikliklerle, içoğlanlarından bazıları Üçüncü Oda'dan ikinciye, ikinci Oda'dan da en çok arzu edilen Birinci Oda'ya geçmekteydiler. Bu değişiklik ve terfiler aslında kıdeme uygun olarak gerçekleştirilirse de sık sık rastlandığı gibi, özel yetenekleriyle sivrilmiş gençleri yükseltmek için de yapılıyordu. Bu durumda ilerleme bazen alabildiğine hızlı olurdu. Has Oda'nın <i class="calibre4">eskVsı </i> makamına erişen bir genç, eyalet valisi, Yeniçeri subayı, ya da Saray'ın "dış hizmetlerinin" </p>
<p class="calibre2">toplandığı  <i class="calibre4">Birun</i>'un bölümlerinden birine baş olabilirdi, ya da kapıcılara, bostancılara, alemdarlara, levazımlara, hekimlere, terzilere, zanaatkarlara, kuşçulara ve aralarında, tüm mensuplarının Oğlanlar Mektebi'ni bitirenler veya yüksek rütbeli kişilerin çocukları arasından seçildiği  <i class="calibre4">Müteferrika' </i>'nın da bulunduğu Hassa Alayı'na... </p>
<p class="calibre2">8.000 Yeniçeri ve 15.000 Kapıkulu Sipahisi ile birlikte Birun, 1527'de aşağı yukarı 25.000 kişiden oluşurken, aynı dönemde  <i class="calibre4">Enderun'da </i> 700 kişi bulunuyordu.  <i class="calibre4">Birûn'daki </i> terfi kuralları da <i class="calibre4">Enderun'dakilerin </i> aynıydı: Kıdem ve yetenek! </p>
<p class="calibre2">Kan bağıyla gelen soyluluğun hiç bilinmediği bu imparatorlukta gerek aristokrasi,  <i class="calibre4">kulların, </i> sultana yaklaşabilme ve ona hizmet edebilmenin büyük onuruna erişebilenlerin aristokrasisiydi. Bu ayrıcalığa onlar, ama yalnızca onlar sahiptiler, asla çocukları değil... Her kişi kendi kendinin atası, kendi kendinin halefiydi. Hiçbir makam babadan kalmıyordu, sultan dilediği anda el koyabildiği için de hiçbir servet, miras bırakılamıyordu. Büyük makam sahiplerinin, çoğu zaman devasa ölçülerdeki servetleri hiç kimse sesini çıkarmaksızın sultanın kasalarına dönebilirdi. Servet de tıpkı soyluluk gibi, bir ömürlüktü. Padişah adına ilk iktidarı kullanan kişiler, belli görevler için yetiştirilmiş ve hayatları süresince hükümdarın iradesine karşı herhangi bir yasa çıkartılmaksızın, o görevleri de hayatları da ellerinden alınabilen "memurlar"dı. </p>
<p class="calibre2">Ancak, bu eksiksiz itaatin karşılığında, ne büyük imkânlar yoktu ki! Oğlanlar Mektebi'ne kabul edilen genç bir adamın önünde, ne büyük şans kapıları açılmıyordu ki! Bunların en başında da maddi ve manevi bir kültür, kafaca ve bedenen benzersiz bir yetişme geliyordu. "Bilim ve askerlik alanlarında, sanki sultanın öz çocuklarıymışçasına eğitilmektedirler," diye yazmaktadır 1538'de Paolo Giovio. </p>
<p class="calibre2">Busbecq de şunları söylemektedir:</p>
<p class="calibre2"> <i class="calibre4">"Türkler, sıra dışı bir insan bulduklarında, sanki çok değerli bir armağan almış gibi sevinirler ve onu</i> <i class="calibre4">yetiştirmek için, özellikle de onun savaş sanatına yakın olduğunu gördüklerinde işlerini de güçlerini</i> <i class="calibre4">de esirgemezler. Bizlerse çok farklıyız, zira bir köpek, bir atmacaya da bir at bulduğumuzda, pek çok</i> <i class="calibre4">memnun olur ve onları en mükemmel bir şekilde yetiştirmek için çabamızı esirgemeyiz. Ama bir insan,</i> <i class="calibre4">olağanüstü bir yeteneğin sahibi olacak olursa, onu en mükemmel noktaya ulaştırmak için aynı gayreti</i> <i class="calibre4">göstermeyiz. Onun eğitimiyle de ilgilenmemiz gerektiğini hiç düşünmeyiz, iyi terbiye edilmiş bir attan,</i> <i class="calibre4">bir atmacadan ve bir köpekten büyük hizmetler sağlar ve bundan dolayı da büyük</i> 188</p>
<p class="calibre2"> <i class="calibre4">memnunluk duyarız, oysa ki Türkler, aynı memnunluğun çok daha fazlasını, bir insanın doğasının</i> <i class="calibre4">bütün öteki hayvanlara kıyasla çok daha fazla hayranlığa lâyık olduğu ölçüde, mükemmel bir şekilde</i> <i class="calibre4">eğitilmiş bir insanın karşısında duyarlar. " </i></p>
<p class="calibre2">Osmanlı'da, kökeni ne olursa olsun, başarılı bir kul, en yüksek makamlara ulaşabileceğinden emindir. </p>
<p class="calibre2">Her türlü onur ve zenginlik -o zaman bunlar da birbirinden ayrılmaz-onu beklemektedir, ama eğer kendisine bağlanan umutları gerçekleştiremez ya da hükümdarın veya başvezirin kuşkusunu uyandırırsa, bunlar, verildiğinden çok daha çabuk geri alınır. Sonuna kadar sahiplenilmiş olan hiçbir şey yoktur, gösterilen çaba asla gevşetilmemelidir. Başkaca hiçbir yerde, yükseliş ve düşüş bu kadar içice olmamıştır. Ancak, ne kadar parlak ve hızlıdır başarılı bir kariyer!.. </p>
<p class="calibre2">Bir tarihçi, Süleyman'ın başvezirlerinden olan Ali Paşa'nın kariyerini çizmiştir.2 Ali Dalmaçya'da dünyaya gelmiş, devşirme olarak toplanmıştı. İbrahim'in, içoğlanları Odası'nın başında bulunduğu bir sırada Saray'a alındı. Bir süre sonra Kapı muhafızlığına yükseltildi, derken Süleyman'ın </p>
<p class="calibre2">"Çaşnigirbaşı"sı oldu. Sonra dışarda bir görev atanarak Saray'dan ayrıldı. Ardından Kapıkulu Sipahilerinin dördüncü tümenini oluşturan  <i class="calibre4">Gu</i> reba'ların komutanlığına getirildi, sonra da sipahileri </p>
<p class="calibre2">-birinci tümen- komutanlığına atandı, sultanın önce İkinci Kapı Ağası, sonra da Birinci Kapı Ağası, Yeniçeri Ağası, nihayet Rumeli Beylerbeyi oldu. Ali, 1548-49 İran seferi sırasındaki yararlılıklarının karşılığı olarak Mısır Paşası, ardından da vezir yapıldı. 1553 'de İstanbul'a döndüğünde, Üçüncü Vezir oldu. En sonunda da Rüstem Paşa'nın ölümüyle boşalan sadaret makamına getirildi. Kuşku yok ki bir çobanın, ya da çok fakir bir köylünün çocuğuydu. </p>
<p class="calibre2">Devşirmelerle ilgili tanıklıklar sayısızdır. Bunlardan genel olarak anlaşılan odur ki, bu yöntem, imparatorluğun Hıristiyan tebası tarafından asla onaylanmayacak bir eziyet gibi kabul edilmiyordu. </p>
<p class="calibre2">Büyük çoğunluk, oğullarına tanınan bu şansı büyük bir sevinçle karşılıyordu, çünkü fakir bir köylüyü belki de şanlı bir sadrazamın, bir Yeniçeri Ağasının, ünü Sırbistan veya Arnavutluk'un harap kulübelerine kadar ulaşacak Devlet büyüklerinden birinin kaderi beklemekteydi.3</p>
<p class="calibre2">Doğu'da kölelik -Avrupalı gezginlerin de sıkça işaret ettikleri gibi- bu kurumun Avrupa'da kazandığı alçakça damgayı taşımamıştır. Kölelik, onurlu mevkilere ve servete kavuşabilmenin en emin yolu olarak kabul ediliyordu. Aynı zamanda da çoğu kez geçici bir durumdu, zira azat kurumu çok yaygın bir şekilde, çoğunlukla da içinde yaşadığı güvenlikli konumu belirsiz bir geleceğe yeğ tutan birinci derecedeki ilgilinin arzusu hilafına uygulanmaktaydı.4</p>
<p class="calibre2">Selamlık ve Harem</p>
<p class="calibre2">Üçüncü Avlu'daki pavyonlarda  <i class="calibre4">-Selamlık- </i> sultan yaşamakta, çalışmakta, uyumaktadır. Dinibütün her Müslüman gibi, özel mescidinde beş vakit namazını kılmakta, yalnız Cuma günleri, Fetih'ten beri İstanbul'un en büyük camii olan Ayasofya'ya büyük bir alayiş içinde gelmektedir. Sultana ayrılmış </p>
<p class="calibre2">yapıların hepsi de tek katlıdır ve hepsi birlikte -inşaatın sağlamlığı bir yana bırakılacak olursa- güçlü bir hükümdarın sarayından çok, </p>
<p class="calibre2">189</p>
<p class="calibre2">bir göçebe obasını andırmaktadır. Ancak içleri muhteşemdir. Her yerde mermerler ve altın yaldızlar, değerli kumaşlar, büyük bir incelikle çalışılmış ufak eşyalar, o güne kadar dokunmuş en güzel halılar bulunmaktadır. Duvarlar, o dönemde mükemmelliğin doruğunda olan ve okşayıcı renklerine yüzyılın ortalarında bir de o ünlü domates kırmızısının eklendiği, çiçek ve yaprak motifleriyle Osmanlı sanatına hiçbir Türk'ün karşısında duygusuz kalamayacağı doğal bir parlaklık getiren İznik çinileriyle kaplanmıştır. </p>
<p class="calibre2">Sultanın özel dairesinin çevresinde, içoğlanlarıyla Ak Ağaların bulunduğu odalar yer alıyordu. Bu daire, gizli bir kapıyla Hürrem Sultan'in dairesine bağlanmıştı. Hemen bitişikte, Peygamber'in hırkasının, asasının, kılıcının, mührünün ve sakal kıllarının saklandığı Kutsal Emanetler Dairesi vardı. </p>
<p class="calibre2">Bu kutsal eşyalar, I. Selim tarafından Kahire'den getirilmişti. Acımasız olduğu kadar da dindar bir kişi olan Mısır fatihi, bunları korumak ve günün her saatinde ziyaret edebilmek amacıyla imparatorluk ikametgâhının hemen uzantısındaki bu muhteşem bölümü inşa ettirmişti. Sultan bazı gecelerini, içerde dört hocanın gece gündüz durmadan Kuran okudukları Mukaddes Emanetler Dairesi'nin yanı başında bir divanın üstünde geçirirdi. Daha önce gördüğümüz gibi, bu kutsal hazinenin korunmasından ve bazı dini bayramlarda yapılan törenlerin düzeninden sultanın özel hizmetindeki içoğlanları sorumluydu. Bu törenler sırasında Peygamber'in hırkası ve asası, mahfazalarından çıkarılır ve içoğlanlarıyla ailesi fertlerinin en ileri gelenleri eşliğinde, bizzat sultan tarafından törene katılanların saygı gösterisinde bulunacakları yere taşınırdı. </p>
<p class="calibre2">Mukaddes Emanetler dairesiyle özel bölümlere komşu olan  <i class="calibre4">Enderun'un </i> diğer bölümü, yani sultanın eşleriyle odalıklarının yaşadığı  <i class="calibre4">Harem, </i> XVI. yüzyıl ortalarında, yüzyıl sonrasının bugün de görülebilen geniş bina topluluğu olmaktan uzaktaydı. Hürrem'in Saray'a yerleştiği zaman beraberinde getirdiği kadınlar için Süleyman'ın yaptırdığı yapılardan bugün, uzun süre Harem sakinleri için konserler verilip gösteriler yapılan  <i class="calibre4">Hünkâr Sofası </i> dışında, hemen hiçbiri kalmamıştır. Bunlar, içinde yaşayanların sayısındaki büyük artışa koşut olarak gerçekleştirilen genişletme çalışmaları sırasında tümüyle değiştirilmiş ve diğer yapılar tarafından sarılmıştır. </p>
<p class="calibre2">Hürrem, önceleri maiyetiyle birlikte Harem'de yalnızdı. Süleyman'ın oğlu II. Selim, Topkapı'ya önce gözdesi Nur Sultan'ı, ardından, maiyetindeki öteki kadınlarla birlikte, büyük şehzadesinin anasını, en sonra da bütün haremini yerleştirdi. II. Mehmet tarafından İstanbul'un üçüncü tepesinin üzerinde inşa ettirilen Eski Saray, artık sadece ölen sultanların haseki ve odalıklarının, evlenmemiş kız kardeşlerinin, sırf çağları geçtiği ya da yerlerini daha gençler aldığı için  <i class="calibre4">Harem'i </i> terk etmek zorunda kalan kadınların emeklilik köşesi olacaktır. Buradan, yalnızca  <i class="calibre4">Valide Sultanlar </i> veya kendilerine bir koca bulabilenler çıkarlardı. Ona takılan adla, bu "Gözyaşı Sarayı"nın yüksek duvarları arkasında, üç yüzyılı aşkın bir süre boyunca, yüzlerce, hatta hiç kuşkusuz binlerce mutsuz kadın, umutsuzlukları içinde arkalarından tek bir iz bile bırakmadan yitip gideceklerdir. </p>
<p class="calibre2"> <i class="calibre4">Harem </i> o zaman, ağırlığı kimi koşullarda padişahın ve vezirlerininkini de aşan, Devlet içinde bir Devlet haline gelecektir. Yüz elli yıl boyunca, iktidar kadınların ve haremağalarının ellerinde kalacak ve etkinlikleri o dereceye varacaktır ki, çoğu zaman, yüksek makam sahipleri ve büyük devletlerin elçileri, istedikleri gibi bir karar çıkartabilmek için onlara başvuracaklardır. </p>
<p class="calibre2">190</p>
<p class="calibre2">Harem'de kaç kadın bulunuyordu? Süleyman'ın döneminde üç yüz kadar olan sayıları, yüzyılın sonlarında bini aşacaktır. Bu sayıya, en ağır işleri gören zencilerin de aralarında bulunduğu çok sayıda hizmetkârı da eklemek gerekir. Ötekiler, ya da  <i class="calibre4">İkballer, </i> XVI, yüzyılda birkaç düzineyi, bir sonraki yüzyıldaysa iki ya da üç yüzü geçmemiştir. Bunların hepsi de istisnasız gayrimüslim yani Hıristiyan kökenliydiler, çünkü bir Müslüman köle haline getirilemezdi. Pek çoğu, güzellikleriyle ünlü Kafkasyalılardı. Aralarında Rumlar, Sırplar, İtalyanlar da vardı. Nitekim, III. Murad'ın gözdesi Venedikli Baffa, yüzyılın sonlarında İmparatorluğu yönetecek, III. Mehmet'in on dokuz kardeşinin öldürülmesine neden olacak ve yatağında boğularak can verecektir. Harem kadınları köle pazarından satın alınırlar, ya da sultanın hoşuna gitmek ve günün birinde Saray'da kendisine arka çıkacak bir koruyucu kazanmak isteyen, kimi bey ve paşalar tarafından sunulurlardı. </p>
<p class="calibre2">Bu genç kadınlardan çoğu, üzerinde onca hayret uyandırıcı şeyler anlatılan ve özellikle de kendilerine zevk ve sefa içinde bir yaşamla, belki de bir gün haseki mertebesine erişebilme şansının sunulduğu, bu neredeyse ilahi mahalle kabul edilmiş olmaktan ötürü son derece memnundular. Aileleri çoğu kez, kızları bir yüksek görevlinin dikkatini çekebilsin diye olmadık düzenler çevirmiş olurdu; tıpkı oğullarını İmparatorun gelecekteki içoğlanları arasında sokabilmek amacıyla her yolu deneyen Hıristiyanlar gibi... </p>
<p class="calibre2">Devşirme usulüyle toplanan erkek çocuklar gibi, Harem'e alınan kızlar da eksiksiz bir eğitimden geçirilmekteydiler: Dikiş, nakış, aşçılık Öğrenirlerdi... Özel yetenekleri görülenler, bu yeteneklerini geliştirmeye teşvik edilirlerdi. Her kız, bir vasi gibi geleceğini yönlendirecek olan ve kendisinden daha ileride bir mevkide bulunan bir kadının yönetimi altında bir odaya verilirdi. Burada giyimkuşamı, beslenmesi sağlanır, cebine harçlık konurdu. Katı bir disiplinle yönetilen ve tıpkı bir askeri birlik gibi örgütlenmiş olan Harem'de, bundan böyle mevkice yavaş yavaş yükselecek, servetler biriktirecek,  <i class="calibre4">sorumluluk gerektiren bir kariyer </i>-Mücevher muhafızlığı, Elbisecibaşılık, Sofracıbaşılık, Hamamcıbaşılık gibi- yapacaktır. Cariye olmazsa elbet... </p>
<p class="calibre2">Sultanın dikkatini çekebilmek,  <i class="calibre4">Harem’e </i> giren her kızın başlıca hırsıydı.  <i class="calibre4">Valide Sultan </i> ziyarete geldiği bir gün, içlerinden biri hakkında hemen bir tarafa kaydedilip değerlendirilen bir gözlemde bulunabilir, ya da taht salonunda düzenlenen şenliklerden birinde, onu fark edebilirdi. O zaman o kız, adsız kalabalıktan sıyrılırdı: Kendisine bir daire ve köleler verilir, vücuduna masajlar yapılır, tüyleri alınır, kokular sürülüp güzel elbiseler giydirilirdi. Ve beklerdi. Belki de hiçbir zaman çağrılmayacak ve </p>
<p class="calibre2">"Gözyaşı Sarayına gönderilmezden önce yaşlanmayı bekleyen diğerleri arasına dönecekti yeniden. </p>
<p class="calibre2">Eğer şansı yardım ederse, sultan onu bir sipahiyle, ya da Saray memurlarından biriyle evlendirirdi. </p>
<p class="calibre2"/>
<p class="calibre2">Ama belki de bir gün, ertesi gece, bu dünya üzerindeki her şeyin Allah'tan sonra ona ait olduğu kişinin yatağını paylaşacağını öğrenecekti. </p>
<p class="calibre2">Kimi zaman, sultanın önü sıra koşuşturan haremağaları eşliğinde, seçilen kızın odasına bizzat geldiği olursa da çoğu kez cariye büyük bir gizlilik içinde imparatorluk dairesine götürülürdü. Küçük kortejin geçtiği koridora açılan bütün kapı ve pencereler sıkı sıkıya kapalı olurdu. Yalnızca koruma görevlisi haremağaları haberli olurlardı. Bir meşale kapıda, bir diğeri de odada yanardı. Şevketlû hünkâr çoktan gelmiş olurdu. Genç kız</p>
<p class="calibre2">191</p>
<p class="calibre2">saygıyla yatağa yaklaşırdı. Örtüyü önce alnına, sonra dudaklarına götürürdü. Ondan sonra da yatağın ayak ucundan başlayarak, dirsekler ve dizlerinin yardımıyla tırmanarak sultanın hizasına gelene kadar ilerlerdi. Bazı Doğu saraylarında özellikle de Çin'de uygulanmakta olan bu adete, söylenenlere bakılırsa Osmanlı prensesleriyle evlenen erkekler de uymak zorundaydılar. </p>
<p class="calibre2">Sabahleyin sultan, gece üzerinde bulunan giysilerini, üzerindeki para ve mücevherlerle birlikte yatak arkadaşına bırakırdı Sonra da ona, kendisine verdiği zevkle orantılı bir armağan gönderirdi. Ve genç kadın, bir gece önceki gizlilik içinde dairesine götürülürdü. Birkaç saatlik âşığını, belki de bir daha hiç görmeyecek ve bir süre sonra geçici ayrıcalıkları da uçup giden adsız bir odalık haline gelecekti. Belki de sultan onu bir kez, iki kez, eğer kız bir de Valide sultan, işin içine sokabilirse, birçok kez daha çağırtacaktı. İşte ondan sonra artık bütün gelecek onundu, özellikle de sultana bir çocuk, bir erkek çocuk verebilir ve bu ilk şehzade olursa... O zaman, Başkadın sıfatını taşımamakla birlikte, sultanın yasal eşi olarak her türlü onura sahip olurdu. Her şey onundu artık: Servet, köleler, öncelik ve etkinlik... Hele bir de oğlu tahta çıkarsa, Valide Sultan, yani padişahtan sonra İmparatorluğun en güçlü insanı haline gelirdi. Sarayın birinci kadını, etkinliğini aman vermeksizin altetmeye çalışacağı Baş </p>
<p class="calibre2">Kadın değil, o olurdu. Nitekim Baş Kadınlar, Valide Sultan'ın kendilerine karşı yürüttükleri mücadeleden pek nadir olarak yenilgiyle çıkmışlardır. Bütün Müslüman toplumlarda olduğu gibi ve yaygın düşüncenin tersine, evi, burada da Harem'i, yani sultanın "evi"ni yöneten kadındır. </p>
<p class="calibre2">Valide Sultan'in yardımcısı da, Baş Kadın değil, haremdeki zenci eneklerin başı olan  <i class="calibre4">Kızlar Ağasıdır. </i></p>
<p class="calibre2">Nubya'dan gelme bir siyasi köle olan bu adam, Valide Sultan'ın "yürütme erki", dış dünya ile yabancı büyük devletlerin temsilcileriyle arasındaki bağlantıydı Kızlar Ağası'nın gücü alabildiğine büyük, servetiyse muazzam miktarlarda olurdu. Aynı zamanda Kutsal kentlerin de yöneticisi sıfatını taşır ve sıralamada Ak Ağaların başından önce, Sadrazam ve Şeyhülislam'dan hemen sonra yer alırdı. Çoğu zaman da onlardan daha etkindi ve taşra vilayetlerine vali olarak gönderilmezden önce, on iki on üç yaşlarına kadar Harem'de yaşayan şehzadelerin eğitiminden de sorumluydu. </p>
<p class="calibre2">Süleyman'ın Harem'i hakkında, Hürrem'in gelişinden öncesiyle ilgili olarak başka herhangi bir bilgi sahibi değiliz. Bir sonraki yüzyıldaysa, işler başka türlü olacaktır. O zaman I. İbrahim'in meczup hayalleri içinde haremindeki kadınlarla toplu alemlere kalkıştığı görülecektir. Sakalını inciler ve değerli taşlarla ördürüp, güzel kokularla adeta banyo yaptığı, çılgınca bir kürk tutkusuyla özel dairesinin sofasını, duvarlarını ve hatta döşemelerini bile zibelinle kaplattığı öğrenilecektir. </p>
<p class="calibre2">TOPLUM</p>
<p class="calibre2">Müslüman Türk'ün bir günü, bütün bir yıl boyunca günde beş vakit namaza çağıran müezzinin ezanıyla ayarlanmıştır. Beş vakit namaz kuralına hepsi uymasa da, en azından sabah ve akşam namazları genellikle evde öğle namazı da iş yerinde kılınır. Aydınlatma işi seyrek ve masraflıdır ve tüm faaliyet gündüze kaymıştır. Akşam, eğer yatsı namazı için camiye gidilmeyecekse, herkes evinde oturur. Esasen gece sokakta dolaş-</p>
<p class="calibre2">192</p>
<p class="calibre2">mak yasaktır. Ama gün doğuşundan itibaren kent kısa bir temizlikten sonra işlerine giden erkeklerle kaynamaya başlar. Vücut temizliği, haftada en az bir kez hamamda yapılır. </p>
<p class="calibre2"><b class="calibre3">Erkekler ve Kadınlar</b></p>
<p class="calibre2">Erkeklerin giyimi, bir şalvar, bir mintan ve bir cepkenden oluşmaktadır. Belde arasına para kesesi, muhtemelen bir divit ve bir mendil yerleştirilmiş olan kuşak sarılıdır. Uzun bir kaftan, kışın soğuktan korunmayı sağlar. Ayakta, Müslümanlar için sarı, gayrimüslimler için her renkte olabilen deri yemeniler vardır. Bütün bu giyim, kuşamın zenginliği, sahibinin varlık durumuna göre değişir: Cepken bezden, ipekten ya da ince yünlüden, kaftan da kimi zaman astarsız, kimi zaman da sıradan kumaşlarla, ya da lüks dokumalarla hatta zibelin kürkle astarlanmış olabilir. </p>
<p class="calibre2">Müslümanlar başlarında bir sarık, gayrımüslimlerse bir takke taşırlar. Sarık, çoğunluk çuhadan bir başlığın çevresine dolanmış, birkaç metre uzunluğunda ince bezden bir şerittir. Süleyman'ın, uymayanlara karşı birtakım yaptırımlar da öngören bir düzenlemesi, sarıkların biçim ve yüksekliklerini, bunları kullanan kişilerin görev ve rütbelerine göre, kesin kurallara bağlamaktaydı. </p>
<p class="calibre2">Sultan ve yüksek makam sahipleri kendi sarıklarına elmas bir iğne iliştirirlerdi. İstanbul'un büyük mezarlıklarında, yüksek serviler altında sıralanmış mezar taşlarındaki yüzlerce ve yüzlerce birbirinden farklı taştan yontulmuş sarık, bu konuda bir fikir vermektedir. Sıradan halk, çoğunluk usturayla kazınmış kafalarına bir parça kumaş bağlamakla yetinirler. Aydınlar ve din adamları, saygınlıklarını daha da artırdığı için, genellikle sakal bırakırlar. </p>
<p class="calibre2">Kadınlar, zarafetlerini ancak evlerinde ya da akraba ve dostlarına ziyarete gittiklerinde gösterme fırsatı bulsalar da süslenmesini severler ve maddi imkânları elverişli olanlar büyük bir şatafatla giyinirler. </p>
<p class="calibre2">Lady Wortley Montagu, herhalde Harem mensubu, ya da toplumun yüksek tabakalarından olan bir kadının kıyafetini şöyle betimlemektedir: "... Şalvar ayaklara kadar iniyor ve bacakları, sizlerin giydiğiniz elbiselerden daha iyi gizliyor. Çok güzel, gümüş simden çiçek motifleriyle bezenmiş, pembe Şam kumaşından dikilmiş; ayakkabılar altın sırmayla çevrelenmiş beyaz keçi derisinden ve geniş, yarım kollu, işlemeli beyaz ipekliden bluz, boyun kısmında elmastan bir düğmeyle ilikleniyor."5 </p>
<p class="calibre2">Entari altın sırmalı Şam kumaşından, geniş kol ağızları, altın sırmadan saçakları ve inciden veya elmastan düğmeleri olan vücuda iyice oturmuş bir tür yelektir; şalvar uzundur ve dar paçalarıyla bedeni sıkıca kavrar. Dört parmak enindeki kemer, eğer mümkünse, elmaslar ve değerli taşlardan, ya da çok ince işlenmiş atlastan yapılmıştır. Başta, kışın inci ve elmaslarla işlenmiş kadifeden bir başlık, yazın gümüş renkli, hafif bir türban vardır." </p>
<p class="calibre2">Bir İngiliz org imalatçısı olan ve İstanbul'a, Kraliçe Elizabeth'in Sultan III. Mehmet'e armağan ettiği orgları kurmaya gelen Thomas Dallam, Saray ileri gelenlerinden birinin yardımıyla, bir kafesin ardından Harem'de top oynayan genç kadınları gözetlemeyi başarmıştı. Anlattıklarına göre, kadınlar başlarında altın sarı renkte, küçük birer kumaş başlık taşıyorlardı. Boyunlarında birer inci kolye vardı Göğüslerine birer broş, kulaklarına küpe-193</p>
<p class="calibre2">ler takmışlardı. Dizlerine kadar inen donları, o kadar ince bir pamukludan yapılmıştı ki, "kalçalarının beyazlığını görebiliyordunuz". Bazılarının ayaklarında, zarif ökçelı ayakkabılar vardı, çıplak bacakları altın halkalarla süslüydü ve diğerleri dört ile beş parmak yüksekliğinde kadife terlikler giymişti. </p>
<p class="calibre2">Elbette Türk kadınlarının hepsi de böyle giyinmemektedirler. Ancak, giysilerini oluşturan parçalar her zaman aynıdır: Uzun bir şalvar, bir bluz, bir cepken (ya da tunik), bir kaftan, ayakkabılar ve ev terlikleri, bir başlık ya da takke; nihayet, bütün Müslüman kadınlarının evlerinden dışarıya çıktıkları zaman büründükleri ve biçimiyle kumaşı ülkeden ülkeye değişen yaşmak. </p>
<p class="calibre2">İster zarif, ister basit giyinmiş olsunlar, zengin tacirler, yüksek rütbeli memurlar ya da ister mütevazı zanaatkarlarla evli bulunsunlar, bu kadınların hemen hepsi de Batı'daki yaygın inancın tersine, ailelerinin onlar için seçtiği erkeğin tek eşleriydiler. Şeriat'ın izin verdiği çokeşlilik -en çok dört kadın-Osmanlılar tarafından pek seyrek uygulanıyordu. Lady Montagu, bu gerçeğe tanıklık etmektedir: "... </p>
<p class="calibre2">Yasalarının Türklere dört kadınla evlenme hakkını tanıdığı doğrudur," diye yazar, "Ama bu özgürlükten yararlanmak isteyen nitelikli bir erkeğe de rastlanmaz; buna razı olacak, iyi yetişmiş bir kadına da..." Halk arasında da bu böyledir. Birçok kadına birden bakmak, kocaların maddi imkânlarını da esasen aşmaktadır. Bu imkâna sahip olanlarsa, çoğu zaman, evde yol açacağı sorunlar nedeniyle bu işe kalkışmıyorlardı... Ve aslında, "uygun düşmeyeceği" için bu uygulamaya iltifat edilmezdi. </p>
<p class="calibre2">Buna karşılık ve yine genel kanının tersine, her zaman çocukların anası olan bu tek eş, aile reisinin teorik otoritesi altında çok geniş haklara sahip olarak evini mutlak bir bağımsızlıkla yönetmekteydi ve eğer kadın şikayetçi olacak olursa, kadılar, kocaya bu durumu hatırlatırlardı. Bütün ev halkı -yaşları ne olursa olsun, oğullar, gelinler, hizmetkârlar- ona itaat etmekle yükümlüydüler. Kızının kocasını ve oğlunun karısını seçen oydu. Kararı veren gerçi kocası oluyordu ama, onu o karara yönelten kadındı. </p>
<p class="calibre2">Doğallıkla kız çocuklar, evlenecekleri güne kadar tümüyle ona tabiydiler -evlendikten sonra da kayınvalidenin otoritesi altına giriyorlardı- ama erkek çocuklar, eğer çok sıkça görüldüğü gibi, ana babalarıyla aynı çatı altında yaşıyorlarsa, babaları hayatta olduğu sürece analarının hakimiyeti altında kalırlardı. Baba öldüğünde, büyük erkek çocuğun karısı "iktidarı devralırdı". Aile ocağının harem ve selamlık olarak bölünmüş olması, annenin kişiliğine bağlı olarak, tatlılıkla ya da sıkı bir disiplinle yönettiği evin bütünü üzerindeki otoritesini asla azaltmıyordu. </p>
<p class="calibre2"/>
<p class="calibre2">O dönemdeki -ve bütün dönemlerdeki- Batılı ailelerin kadınlarıyla aradaki fark o kadar büyük müdür? </p>
<p class="calibre2">"Genel olarak, Türk kadınlarının, İmparatorluğun yegâne özgür halkı olduğu düşüncesindeyim," diye yazmaktadır, Lady Montagu... </p>
</body>
</html>
