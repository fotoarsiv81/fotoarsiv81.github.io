<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_25"><b class="calibre6">67</b></h2>
<p class="calibre2">haremden şöyle bir geçmiş, ya da orada ölmüş olanlar değil, haremde yaşamış, etkinliği olmuş, şehzade ve prenseslerin anneleri hakkında da fazla bir şey bilinmemektedir. XVII. yüzyılın ünlü Kösem Sultan'ı gibi, çevirdiği entrikalarla kendisinden söz ettiren bazılarının adları bilinirse de, hepsi bundan ibarettir. Bu kadınların bütün hayatları, Topkapı ya da Eski Saray'ın duvarları arasında, hiçbir iz bırakmaksızın akıp gitmiştir. </p>
<p class="calibre2">Roxelane, Avrupalılar tarafından daha iyi tanınmaktaysa da hayat öyküsü içinde doğumundan başlamak üzere karanlıkta kalmış pek çok nokta vardır. Polonyalı kaynaklara bakılacak olursa, Dinyester üzerinde, Macaristan, Boğdan ve Polonya'nın sınırdaş olduğu Ruthenya bölgesinde, <i class="calibre4">Rohatyn'li </i> fakir bir papazın kızıydı. Genç kızlık adı, Alexandra Lisowska olsa gerektir. Polonya'ya sık sık akınlar düzenleyen Tatarlar tarafından kaçırılmış, İbrahim onu satın alıp Süleyman'a sunmuştur. </p>
<p class="calibre2">Ancak bu söylence kimse tarafından doğrulanmamaktadır. </p>
<p class="calibre2">Roxelane lakabı da "Rusyalı" anlamına kullanılmaktadır, yoksa sanıldığı gibi "Kızıl" anlamına değil. </p>
<p class="calibre2">Oldukça ufak tefek, Venedik Balyosu Bragadino'nun deyişiyle  <i class="calibre4">non bella ma grassida </i>(güzel değil ama alımlı) bir kadın olan Roxelane'a, neşeli doğası yüzünden  <i class="calibre4">Hürrem </i>(Şen) adı verilmiştir. Herhalde çok zeki ve hiç kuşkusuz kurnazdı, "yetenekleri ve fettanlığıyla" sultanı büyük bir tutkuyla kendisine bağlamayı becerdi. Devletlu âşığına, Slav ülkelerinin özlem dolu ezgilerini gitarıyla çalıp söylediği anlatılır. Ancak, musiki yetenekleri bir yana, Süleyman indindeki değeri ona dört erkek evlat vermiş </p>
<p class="calibre2">olmasından ötürüdür. Kısa süre içinde, Süleyman'ın kalbinin rakipsiz tek sahibi olmayı başardı. </p>
<p class="calibre2">Bragadino'nun anlattıklarına göre, sultana birbirinden güzel genç kızlar sunulduğunda öylesine büyük bir tepki göstermişti ki, Süleyman kızları geri göndermek zorunda kalmıştı, "zira bu kızlar veya başkaları, sarayda kalsalardı, Roxelane üzüntüsünden ölebilirdi". Ferdinand'ın elçisi Busbecq'e bakılacak olursa da, Roxelane, Süleyman'ın aşkını, "Türlü işveler ve birtakım büyülerle" canlı tutuyordu. </p>
<p class="calibre2">Roxelane saraya geldiği sırada,  <i class="calibre4">başkadın </i> makamını, muhtemelen Tatar kökenli olan ve Süleyman'a Mustafa adında bir şehzade vermiş bulunan Gülbahar Sultan işgal ediyordu. Venedik balyosunun anlatışına göre, Hürrem, rakibesini, gerçek bir savaşa dönüşen bir tartışma sonunda bertaraf etti. </p>
<p class="calibre2">Kavgada Roxelane'nın saçları yolunmuş, yüzü gözü tırnak yaraları içinde kalmıştı. Bu durumda sultana görünemeyeceğini öne sürerek Süleyman'ın huzuruna çıkmayı reddetti. Bu olaydan sonra da padişah, Gülbahar'la olan bütün ilişkisini kesti (kadın, oğlu Mustafa Manisa valiliğine atanınca da haremi terk etti). </p>
<p class="calibre2">Roxelane, Eski Sarayı kül eden bir yangından yararlanarak, siyasi hayatın merkezi durumunda olan sultanın maiyetinin ve özel dairesinin de bulunduğu yeni saraya -Topkapı Sarayı- geçici bir süre için taşınma iznini kopardı. Beraberinde çok sayıda beyaz ve zenci  <i class="calibre4">hadımağası, </i> yardımcı ve hizmetkârları olduğu halde geldi ve bir kez yerleştikten sonra da bir daha artık burayı terk etmedi. Harem, kısa süre sonra devletle iç içe bir hale gelecek ve bunun sonuçları hiç de olumlu olmayacaktır. </p>
<p class="calibre2">Bir süre geçtikten sonraysa Roxelane zaferini sağlayan başarıya ulaştı. Süleyman onunla evlendi. </p>
<p class="calibre2">Sultanın maiyeti bu evliliği o kadar benimsememiştir ki, hiçbir Osmanlı vakanüvisi bu olayın sözünü etmez. Busbecq,  <i class="calibre4">Mektuplarımda, </i> Süleyman'ın verdiği ve Türk hukukuna göre evliliği yasallaştıran çeyizi anlatmaktadır. </p>
</body>
</html>
