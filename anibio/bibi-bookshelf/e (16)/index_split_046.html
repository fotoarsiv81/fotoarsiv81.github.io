<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_45"><b class="calibre6">EK 9</b></h2>
<p class="calibre2">SEFERDEKİ ORDU</p>
<p class="calibre2">Ordunun bir sefer için yola çıkışı hiç değişmeyen <b class="calibre3">bir yürüyüş düzeni içinde </b>ve büyük törenlerle olurdu. Birlikler kuzeye <b class="calibre3">gidiliyorsa Davut Paşa'da, </b>sefer Doğuya doğruysa Üsküdar'da toplandıktan <b class="calibre3">sonra sultan ordunun </b>komutasını alır ve hemen hareket edilirdi. Önde gözcü süvari <b class="calibre3">birlikleri ile</b> <b class="calibre3">peşlerinden </b>ilerleyen bindirilmiş öncüler gider, arkadan da asıl kuvvetlerle <b class="calibre3">topçular yürürdü; yan</b> taraflarda, tımarlı sipahiler koruyucu bir çember oluştururlardı. </p>
<p class="calibre2">Düşman görüldüğünde, başlıca birlik komutanlarının <b class="calibre3">tavsiyelerini de alan sultan -ya </b>da, eğer ordunun başında o bulunuyorsa, sadrazam- saldırıya <b class="calibre3">karar verirdi. Akıncılarla </b>azaplara düşen, muharebeyi başlatmak ve düşman saflarında <b class="calibre3">karışıklığa yol açmaktı. </b>Süvari birlikleri düşmana saldırılar düzenler, yan ve arka <b class="calibre3">cenahlarına sarkar, geri çekilme </b>manevralarına girişir, sonra dönüp yeniden saldırıya geçerlerdi. <b class="calibre3">Güçlü bir bombardıman </b>düşman kuvvetlerinin düzenini tümüyle dağıtırdı. O zaman <b class="calibre3">bütün süvariler, nihai </b>saldırı için harekete geçerlerdi. Muharebe düşmanın aman <b class="calibre3">vermeksizin takibiyle son </b>bulur ve kaçanlar Türk askerleriyle düzensiz kuvvetlerin katliam <b class="calibre3">ve</b> <b class="calibre3">yağmalarından </b>çoğunluk kurtulamazlardı. </p>
<p class="calibre2">Ertesi gün sultan bir divan toplar, ordu komutanlarının <b class="calibre3">kutlamalarını kabul edip, ödüller </b>dağıtırdı. </p>
<p class="calibre2">Taşradaki valilere, yüksek devlet görevlilerine, <b class="calibre3">sultanın ailesi efradına ve </b>yabancı hükümdarlara zaferi müjdeleyen mektuplar gönderilirdi. <b class="calibre3">Bu hükümdarlar, padişahın </b>yeni bir fetihle topraklarını biraz daha genişletmesinden <b class="calibre3">hiçbir şekilde memnunluk </b>duymasalar bile, sıcak kutlamalarla karşılık verirlerdi. Zafer <b class="calibre3">umulan ölçüde </b>gerçekleşmediği, hatta hiç de muzaffer sayılmayacak bir şekilde geri <b class="calibre3">çekilmek zorunda kalındığı </b>zamanlarda bile, seferin padişahın kudretli ordularıyla karşılaşacak <b class="calibre3">cesareti </b>gösteremeyen düşmanlarının kaçışıyla sona erdiği öne sürülürdü. </p>
<p class="calibre2">İstanbul'a dönüş de aynı ölçüde şanlı olurdu. Ve hemen yeni <b class="calibre3">bir seferin hazırlıklarına </b>başlanırdı. </p>
<p class="calibre2">Asyalılara özgü -ve Cengiz Han'ın sık sık örneğini <b class="calibre3">vermiş olduğu- rahatlık </b>Türklerde de vardı; asla vazgeçmezler, bir yenilgiden sonra <b class="calibre3">bile aynı işe, sanki hiçbir </b>şey olmamışçasına, yeniden koyulurlardı. </p>
<p class="calibre2">276</p>
<p class="calibre2"><b class="calibre3">Rene de Lusinge, </b> <i class="calibre4">De la naissance, duree et chute des Estats </i>(1588) -"Devletlerin <b class="calibre3">Doğuşuna,.Yaşamına ve </b>Yıkılışına Dair"- adlı kitabında, XVI. yüzyılda padişahın gösterdiği <b class="calibre3">başarıya on yedi </b>neden saymaktadır:" 1. Her şeyden önce savaşa kendini vermiştir; <b class="calibre3">2. Her zaman</b> <b class="calibre3">saldırı </b>savaşı yapmıştır; 3. Kalelere fazla önem vermemiştir; 4. Değerli ve <b class="calibre3">cesur askerler</b> <b class="calibre3">yetiştirmiştir; </b>5. Büyük ve güçlü ordularını askeri bir disiplin altında <b class="calibre3">tutmuştur; 6. Kendi</b> kuvvetlerinden başkasına güvenmemiştir; 7. Güç ile hile ve şaşırtmacaları <b class="calibre3">birlikte kullanmıştır; </b>8. </p>
<p class="calibre2">Mükemmel komutanlardan yararlanmıştır; 9. Askeri <b class="calibre3">girişimlerinde hiçbir hata </b>yapmamıştır; 10. </p>
<p class="calibre2">Önemsiz şeylerle oyalanmamıştır; <b class="calibre3">11. Fırsatları değerlendirmesini </b>bilmiştir; 12. Kararlarını çabucak uygulamıştır; 13. Savaşa bizzat <b class="calibre3">katılmıştır; 14. Yanında </b>cesur insanlar olmuştur; 15. Sefere, uygun mevsimlerde çıkmıştır; <b class="calibre3">16. Kuvvetlerini bölmemiştir; </b>17. Savaşı bir kişiye karşı sürdürmemiştir." </p>
<p class="calibre2">277</p>
<p class="calibre2">EK 10</p>
<p class="calibre2">SOKULLU'NUN YÜKSELİŞİ</p>
<p class="calibre2">Sokullu, Bosna'da, XVI. yüzyılın ilk yıllarında doğmuştu ve ailesi muhtemelen köyün eşrafındandı. </p>
<p class="calibre2">Devşirme olarak alındığında din öğrenimi görüyordu ve diyakosluğa kadar da gelmişti. O sırada 18 </p>
<p class="calibre2">yaşındaydı. Bazı kaynaklara göre babası ve -bir rahip olan- amcası, devşirme memuruna büyük paralar vererek onu boşu boşuna kurtarmaya çalışmışlardır. </p>
<p class="calibre2">Osmanlı hiyerarşisinde, kademeleri çabucak aşarak başmabeyincilik görevine kadar yükseldi. İşte bu dönemde, 1546'da Barbaros'un ölümü üzerine donanmanın başına getirildi. Üç yıl sonra Rumeli beylerbeyi olmuştu. Süleyman'ın hemen hemen bütün seferlerine katıldı ve Şehzade Selim ile şehzade Bayezit arasındaki anlaşmazlık patlak verdiğinde Selim'in yanında yer aldı. Selim sultan olduktan sonra Sokullu'nun sadrazamlığını sürdürmesini istedi ve imparatorluğun yönetimini tümüyle ona bıraktı. İne-bahtı yenilgisinden sonra Türk donanmasının yeniden meydana getirilmesi gibi ağır bir görev üstlenmişti. Savaştan çok barış yanlısı, birinci sınıf bir yönetici olan Sokullu, hiç taraftar olmamasına rağmen, Kıbrıs'ın fethini de 1571 'de başarıyla gerçekleştirdi. Son derecede zengin olmasına rağmen, yozlaşmamış bir kişi olarak kabul edilmiştir. 1579'da tımarını elinden almış olduğu bir adam tarafından bıçaklanarak öldürüldü. </p>
<p class="calibre2">Badoaro, hayatının son yıllarındaki Sokullu'yu şöyle anlatır: "Uzun boylu ve ağırbaşlı bir görünüşe sahip, sakalı, haşmetli havasını daha da artırıyor. Yaşına rağmen son derece güçlü ve usta bir görüşmeci, her türlü güçlüğe karşı deneyimli ve kararlarında da ödünsüz." Antonio Tiepolo da şunları yazmaktadır: "... Onunla yaptığım görüşmelerde, reddetmekte kararlı olduğu konularda bile, büyük bir yumuşaklıkla, neredeyse gülümseyerek tartışmadığı zamanlara pek az rastlamışımdır." </p>
<p class="calibre2">278</p>
<p class="calibre2">EK 11</p>
<p class="calibre2">II. HENRY VE KANUNİ</p>
<p class="calibre2">II. Henry, tahta çıkar çıkmaz kendisini tehlikeli bir durumla karşı karşıya buldu. Hem kendisi hem de Avrupa için tehlikeli bir durum... Şarlken, Mühlberg'de, Saxe elektörünü büyük bir yenilgiye uğratmıştı ve öteki Protestan prensleri de ezmesine ramak kalmıştı. Eğer durdurulamazsa, bütün Avrupa'yı egemenliği altına alması işten bile değildi. Türklerin müttefikliği her zamandan daha fazla gerekli oluyordu. Tıpkı babası gibi, II. Henry de artık alışılan Hıristiyanlığa ihanet eden kişi suçlamalarından etkilenmedi. Maiyetindeki soylulardan ikisini, Baron da Funel ile sieur de Luc-son'u sultana tahta geçişini haber vermek ve Fransa kralının iki ülke arasındaki ittifakı korumak ve geliştirmek arzusunda olduğunu bildirmek üzere hemen İstanbul'a gönderdi. Birkaç hafta sonra, bu kez Henry de Codignac, Babı Hümayun’a yeni bir sefer planı hazırlama misyonuyla yola çıkıyordu. Bir üçüncü elçi d'Huyson, aynı talimatlarla onu izledi. Henry, Tuna yöresindeki Türk saldırılarının Almanların saflarını sıkılaştırdığını, oysa ki bunun hiç de arzulanmayan hedef olduğunu düşünüyordu. </p>
<p class="calibre2">Ancak, o sıralarda Kanuni'nin başka bir sorunu vardı: İran'la savaş... Şahla hesaplaşmasını tamamladıktan sonra "İspanya kralı" ile ilgilenecekti. Hatta.Fransa kralına karşı olan dostluğunun değişmediğini göstermek üzere, II. Henry'nin elçisi Gabriel d'Aramon'u da beraberinde sefere götürdü. </p>
<p class="calibre2">Fransız elçi, hiç kuşkusuz, böyle bir onurla karşılaşmamış olmayı yeğlerdi, zira sefer koşulları onun yaşındaki bir kişi için alabildiğine ağırdı. Ne var ki bu, Fransa'ya karşı gösterilen istisnai bir iyi niyet jestiydi. Brantöme, "Dünyanın en büyük hükümdarının maiyetinde böylesi bir konumda yer almak bu elçi ve mensup olduğu Fransız ulusu için ne büyük bir zaferdir!" diye yazmıştır. </p>
<p class="calibre2">Süleyman ise İran'da hiç acele etmiyordu ve haklı olan da oydu. Şarlken korkulduğu kadar tehlikeli çıkmadı. Habsburglar daha çok Charles'tan sonraki iktidar için kendi aralarında kavga etmekteydiler ve yaşlı ve hasta olan imparatorun da bütün düşüncesi buydu. Mühlberg zaferi çoktan gerilerde kalmıştı ve şimdi durumu güçlenen, asıl Henry idi. İngiltere ile süren savaştan da kurtulmuş olarak, sultanın Habsburglarla yaptığı ateşkes'i bozması için entrikalar çeviriyordu. Bu amaçla, Fransız ajanları her köşede faaliyet-279</p>
<p class="calibre2">teydiler. Birtakım projeler anlatılıyordu: Süleyman "İspanya kralı"nı Napoli ve Sicilya'dan kovacak ve buraları Henry'ye verecekti... d'Aramon Fransa'ya gidip geldi. Türkler, Malta Şövalyeleri'nin elindeki Trablus'u kuşattılar ve hiçbir mukavemetle karşılaşmadılar. d'Aramon'un bu sefer sırasında da Türk birliklerinin arasında bulunuşu, Fransa ile Babı Hümayun arasındaki işbirliğinin sürdüğünü göstermektedir. Elçi, tutuklanan şövalyeleri kurtarmayı başarmışsa da, tarikatın Gran Maestro'su tarafından "inanmayan barbarların" suç ortağı olmakla suçlanmıştı, -ki bu suçlamanın pek de yanlış </p>
<p class="calibre2">olduğu söylenemez. </p>
<p class="calibre2">Trablus'un düşüşü, Hıristiyan Avrupa'yı altüst ederken, Henry'yi fazla ilgilendirmedi. Karada Macaristan'da, Akdeniz'de de Fransa donanmasının katkısıyla, iki ayrı saldırıda bulunulmasını istiyordu. Her iki isteğini de elde etti. Karadaki sefer ona herhangi bir şey kazandırmayacak, denizdekiyse her iki donanma arasındaki eşgüdüm noksanlığı veya bazı Türk komutanların art niyetleri sonucu başarısızlıkla sonuçlanacaktır: İmparatorluk donanmasını yok edip Napoli krallığını fethetmek için ortaya çıkan olağanüstü bir fırsat kaçırılmıştı. Türklerin daha başka sorunları olduğu bir gerçektir: İran savaşı devam etmekte, Süleyman ile veliaht şehzade Mustafa arasındaki kavga çığrından çıkma noktasına yaklaşmaktadır. </p>
<p class="calibre2">Ertesi yıl -1554- aynı hatalar yinelenir. Kendilerine "iyi ve büyük" ganimetler vaat edilmiş olan Türkler, seferden elde ettikleri küçük kazanç yüzünden memnun değillerdir, oysa ki Fransızlar, Korsika'yı Cenevizliler'den almışlardır- gerçi çok kısa bir süre için. 1555'te yine herhangi bir yarar sağlamayan, yeni bir askeri harekât gerçekleştirilir, iki yıl sonra Henry'nin Süleyman'a yaptığı çağrı üzerine 111 kadırgadan oluşan Piyale Paşa komutasındaki bir Türk donanması yeniden Batı Akdeniz'e yollanır. Piyale, İstanbul'dan ayrılmadan önce Cenevizli casuslar tarafından baştan mı çıkarılmıştı, yoksa fazla acele etmemesi yolunda talimatlar mı almıştı? Balear'ları yakıp yıkmakla yetinir, sonra da Toulon ve Nice'e gelir. Fransızların istediği gibi, Bastia'ya saldırmayı kabul etmez, İstanbul'a dönüşünde, Fransa elçisinin talebi üzerine görevden uzaklaştırılır ve birlikte girişilecek yeni saldırıların projeleri ele alınır. </p>
<p class="calibre2">Ne var ki beri yanda Fransa ile İspanya uzun kavgalarına bir son vermeye hazırlanıyorlardı. Cateau Cambresis antlaşması 5 Nisan 1559'da imzalanmıştı. Fransa Calais ve Sommes yörelerini alıyor, ancak Savoie, Piemont ve Korsika'yı bırakıyordu, İspanyol hakimiyeti altına giren İtalya üzerindeki taleplerinden de kesinlikle vazgeçiyordu. Tarihin bir sayfası daha çevrilmişti. </p>
<p class="calibre2">Şimdi Habsburglar'la barış yapıldığına göre, Türk ordusu ve donanması da artık Henry'ye gerekli değildi. II. Henry, Süleyman'dan kısa bir zaman sonra öldü. Ve Din Savaşları da Fransa'yı zayıflatarak, ülkeyi dışa dönük büyük emellerinden vazgeçmek zorunda bıraktı. Türk-Fransız ittifakı önemini yitirdi. Ancak iki ülke arasındaki ilişkiler uzunca bir süre iyi durumda kaldı, hatta XVI. yüzyılın sonu ve XVII. yüzyılın başlarına kadar mükemmel bir şekilde sürdü. Kapitülasyonlar 1569'da, sonra 1581'de, 1597'de ve 1604'te, Çok Dindar Kral'a, gemilerine ve tüccarlarına tanınan ayrıcalıkları, her kez daha fazla genişleterek yenilendiler. 1581 'deki antlaşmaya göre, Fransa kralının elçisi, diğer bütün Hıristiyan hükümdarların elçileri üzerinde öncelik hakkına sahip oluyordu. </p>
<p class="calibre2">280</p>
<p class="calibre2">EK 12</p>
<p class="calibre2">KANUNİNİN ÖLÜMÜ</p>
<p class="calibre2">25 Ekim 1566 günü Napoli kral naibi, 24 Eylül tarihinde İstanbul'dan Raguza' ya gönderilmiş olan ve </p>
<p class="calibre2">"burada bulunanların" (İstanbul'da) Süleyman'ın ölümü ile II. Selim'in tahta çıkışını haber verdikleri bir mektup iletiyordu. İçerdiği bazı ayrıntılar şimdiye kadar hiç yayınlanmadığı için, XVI. yüzyıldaki İspanyol protokolüne özgü kimi deyişleri çıkartarak mektubu tümüyle buraya alıyoruz:</p>
<p class="calibre2">"15 Eylül'de yedi gün önce Türk ordugâhından ayrılmış olan bir çavuş İstanbul'a gelerek padişahın Zigetvar ve Eğri'yi aldıktan sonra vefat ettiğini ve bunun adı geçen ayın 6'sında meydana geldiğini bildirdi. </p>
<p class="calibre2">"Aynı ayın yirmi dördünde, padişahın ölüm haberini öğrenen Sultan Selim, beraberinde altı bin ve onları izleyen on beş bin kişiyle İstanbul'un tam karşısına düşen bir yöre olan Üsküdar'a geldi ve hemen deniz yoluyla İstanbul Valisi İskender Paşa'ya haber göndererek, kente girişi için gerekli hazırlıkların yapılmasını emretmesini, zira babasının ölmüş olduğunu duyduğunu bildirdi ve böylece adı geçen paşa da aynı haberi almış olduğundan, gerekli emirleri verdi ve adı geçen Sultan Selim'i karşılamak üzere iki kadırga ve iki imparatorluk çektirisi ve çok sayıda başka gemiyi silahlandırdı ve Selim gelmiş olduğu halde halkın bunu duymaması için kentte gereken her türlü önlem alınıp, gizlilik korundu. </p>
<p class="calibre2">"Ve sonra Selim, İstanbul'a girdiğinde, haber kentte büyük rahatlıkla yayıldı ve kentin ve Pera'nın yağmaya uğramasından çekinildiği halde kimsede herhangi bir memnuniyetsizlik görülmedi ve saraya girer girmez imparator ilan edilerek hemen o saat birçok gemi, adı geçen Selim'in adamlarını getirmek üzere gönderildi. </p>
<p class="calibre2">"Hanın sultanlar ve Selim'in kızkardeşi ve halası daha sonra gelip, bir yandan padişahın ölümünden ötürü üzüntülerini belirtir ve onun imparatorluğun başına geçmesinden duydukları sevinci ifade ederken, ellerini öptüler." </p>
<p class="calibre2">İstanbul'dan 25 ve 26 Eylül tarihlerinde gönderilen ve kral naibinin, aynı şekilde II. Philippe'e ilettiği mektuplarda da şu bilgiler yer alıyordu:</p>
<p class="calibre2">"Sultan Selim, otuz gün içinde Macaristan'daki orduya ulaşmak için ayın 26'sında hareket etmeye karar verdi. </p>
<p class="calibre2">281</p>
<p class="calibre2">"İstanbul valiliğinde, babasının zamanında da olduğu gibi iskender Paşa'yı bırakmayı kararlaştırdı. </p>
<p class="calibre2">"Fransa'nın eski ve yeni elçileri* ve Venedik elçileri ertesi gün gelip Selim'in elini öpmüşlerdi ve o Juan Micas'ı** saraya çağırmış ve onu çok güçlü yapacağını, çünkü kendisi için çok değerli bir kişi olduğunu söylemişti. </p>
<p class="calibre2">"26 Eylül’de, sekiz gün önce ordugâhtan ayrılmış olan bir çavuş geldi ve duyduğu haberler karşısında çok şaşırdı, çünkü ordu içinde padişahın öldüğü bilinmiyordu ve bir aydan çok bir zamandır bundan habersizdiler. </p>
<p class="calibre2">* "Eski elçi" ya Antoine de Petremol, ya da daha büyük ihtimalle -ve Charriere'e göre- M. Bonnet olmalıdır. </p>
<p class="calibre2">Bonnet'nin başlıca misyonu, 1557'de François de Lorraine'in koruma filosu tarafından Mekke'ye hacca giderken Doğu Akdeniz'de tutsak edilen ve adları Catherine ve Marguerite olarak değiştirilip Catherine de Medicis'ye sunulan iki genç Türk kızının yarattığı sorunu çözmekti. Yirmi beş yıl sürüncemede kalan bu olay, bir ara Türk - </p>
<p class="calibre2">Fransız ilişkilerini belirgin bir şekilde soğuklaştırmıştı. Sonuçta, annelerine ödenecek bir tazminat karşılığında Fransa'da kaldılar (Daha fazla ayrıntı için bkz. Turaca, VII, 1975, S. SKILLITER'ın makalesi). </p>
<p class="calibre2">Yeni Fransız elçisiyse, Grantrie de Grandchamp idi. </p>
<p class="calibre2">** Joseph Nasi (veya Juan Micas), Selim'in Naksos dükü yapacağı ve Kıbrıs kralı olmayı düşleyen Portekizli Yahudi dönmesidir. "Söylendiğine göre, Türk ordugâhında Selim'in gelişinden önce Padişahın ölümünün öğrenilmemesi için her şey yapılmıştı. </p>
<p class="calibre2">"Aynı gün, ayın 26'sında, kentte büyük donanma şenlikleri yapıldı, bu arada Selim ordugâha ulaşmak üzere atını sürüyordu ve Edirnekapı'dan yola çıkmış, burada yukarda adları geçen elçiler elini öperek babasıyla yapılmış </p>
<p class="calibre2">olan barışı gözetmesini istemişlerdi ve o da buna saygı göstereceği karşılığını vermiş ve Venediklilerin elçisiyle Fransa kralı'nın elçisinden daha uzunca bir süre konuşmuştu. </p>
<p class="calibre2">"Selim beraberinde yalnızca üç veya dört bin kişi götürüyordu ve eğer Hıristiyanlar ona engel çıkarmazlarsa orduyla birlikte üç aya kadar dönmüş olacağı, çünkü yeni imparatorun savaştan çok barışa yatkın olduğu söyleniyordu." </p>
<p class="calibre2">282</p>
<p class="calibre2">EK 13</p>
<p class="calibre2">TÜRK HAMAMLARI</p>
<p class="calibre2">Kocası 1717-1718 yıllarında İngiltere'nin sultan nezdindeki -o sırada III. Ahmet tahttadır- elçisi olan Lady Mary Montagu'nün, dostlarına Türkiye'den göndermiş olduğu mektuplar hiç kuşkusuz, Osmanlı İmparatorluğu'ndaki yaşam konusunda en doğru ve en gerçekçi gözlemleri içeren tanıklıklar arasında yer almaktadır. Bu mektuplardan, Sofya'daki bir kadınlar hamamını betimleyen bir bölümü buraya alıyoruz:</p>
<p class="calibre2">"... sabahın 10'una doğru (hamam) çoktan kadınlarla dolmuştu. Burası, kubbe şeklinde, taştan bir yapı, çatının dışında hiç penceresi yok ve oradan yeterince ışık geliyor. Bu kubbeli yapılar, yan yana beş </p>
<p class="calibre2">tane; diğerlerinden daha küçük olan birincisi bekleme salonu, kapıda girişi denetleyen görevli kadın bulunuyor... Daha sonraki bölüm çok geniş, mermerlerle döşeli ve çevresinde üst üste konmuş mermer sedirler yükseliyor. Bu salonda soğuk suların aktığı dört çeşme bulunuyor; sular önce mermer havuzlara dökülüyordu, ordan da, sırf bu amaçla yapılmış kanallara geçerek bir sonraki bölmeye gidiyorlardı; burası daha küçüktü, yine mermer divanlar bulunuyordu, ancak birbirine bitişik banyolardan fışkıran buharlarla öylesine sıcaktı ki, içerde giyinik durmak imkânsızdı. Diğer iki kubbeli bölme sıcak banyo mahalleriydi. Bunlardan birinde, içerdeki ısıyı yıkanan kadınların arzu ettikleri şekilde ayarlamaya yarayan soğuk su çeşmeleri vardı (...) "Mermer divanlardan ilkinde, üzerinde kadınların oturdukları yastıklar ve değerli halılar seriliydi, onların arkasındakinde köleler yer almıştı, ama tuvaletlerine bakarak aralarındaki farkı anlayamazdınız, zira hepsi doğal hallerinde bulunuyorlardı, yani anlaşılır bir dille söylemek gerekirse, güzelliklerinden veya biçimsizliklerinden hiçbir şeyi gizlemeksizin, tümüyle çıplaktılar; bununla birlikte aralarında en küçük bir kinayeli gülüşme veya en küçük bir edep dışı hareket olmuyordu. Milton'un, Hepimizin Anası'na atfettiği debdebeli zerafetin aynıyla yürüyor, yer değiştiriyorlardı, içlerinden çoğu Gui-de'in ya da Titien'in fırçasından çıkmış </p>
<p class="calibre2">tanrıçalar kadar uyumlu ölçülere sahiptiler; çoğunun teni ışıltılı bir beyazlıktaydı ve taşıdıkları tek süs, inciler ve kurdelelerle örülmüş muhteşem saçlarıydı (...) Öyle sanıyorum ki M. Gervasse (?), bazıları konuşmaya dal-283</p>
<p class="calibre2"/>
<p class="calibre2">mış, bazıları iş işleyen, bazıları kahve veya şerbet içen ve çoğu, köleleri (genellikle on yedi veya on sekiz yaşlarındaki güzel kızlar) saçlarını binbir türde örerken tembelce yastıklara uzanmış bunca çıplak ve güzel kadını görmüş olsaydı, sanatını epeyce ilerletirdi. Kısacası, burası kentte olup bitenlerin anlatıldığı, çeşitli skandal dedikodularının yapıldığı bir kadınlar kahvesi. Kadınlar genellikle bu eğlenceye haftada bir kez geliyorlar; içerde en az dört veya beş saat geçiriyorlar ve sıcak banyodan çıkar çıkmaz soğuk bölmeye geldikleri halde hastalanmıyorlar ki, bu beni çok şaşırttı. İçlerinde en önemli konumda olduğu anlaşılan bir hanım gidip yanına oturmam için çok ısrar etti ve banyo almam için beni bizzat soymaya hazırdı. Reddetmekte oldukça güçlük çektim, çünkü hepsi de hararetle beni ikna etmeye çalışıyorlardı. Sonunda, elbisemi çıkarmak ve korsemle oturmak zorunda kaldım, bu da onların çok hoşuna gitti, zira anladığım kadarıyla kocamın zoruyla bu alet içine kilitlenmiş olduğumu sanıyorlardı."  <i class="calibre4">(L 'islam auperil des femmes'dan. </i> Maspero yayınları). </p>
<p class="calibre2">284</p>
<p class="calibre2">EK 14</p>
<p class="calibre2">MENDES'LER</p>
<p class="calibre2">O dönemde aile reisinin Dona Gracia olduğu Mendes'ler, Avrupa'daki baharat ticaretinin büyük bölümünü kontrolleri altında tutuyorlardı. Ailenin ekonomik ve mali gücü çok büyüktü. Fugger'lerle kıyaslanmışlardır. </p>
<p class="calibre2">Sultanların, imparatorluğa zenginlik getirecek herkesin yerleşmesini kolaylaştıran değişmez siyasetine uygun olarak, Süleyman da Dona Gracia'yı İstanbul'a yerleşmeye teşvik etti ve kadın 1553'te Osmanlı başkentine geldi. Joseph Nasi (veya Juan Micas) yeğeniydi. Sert içkilere fazlasıyla düşkün olan II. </p>
<p class="calibre2">Selim'in çok yakını olmayı beceren Nasi, imparatorluk içindeki şarap ticaretini tekeline almayı başardı. Naksos ve komşu adaların yönetimi de kendisine verildi ve Selim tarafından şarap üretiminin merkezi olan bu bölgeye dük yapıldı. Ticari faaliyetleri Tuna'nın ötelerine, özellikle de Polonya'ya doğru yayılmıştı. Polonya Kralı Sigismond ondan 150.000 duka gibi muazzam bir meblağı borç olarak alacak ve Nasi, buna karşılık bu ülkeye yapılan balmumu ihracatının tekelini elde edecektir. Fransa Kralı II. Henry'ye de 1555 tarihinde 150.000 duka borç verdi. Bu meblağın geri ödenmesi ve aslında oldukça karanlık görünen (Braudel, Nasi için "Usulsüz alacaklı" demektedir) bu olay, Osmanlı İmparatorluğu ile Fransa arasındaki bir bunalımın da nedeni olmuştur. 1586 yılında İskenderiye'de Fransız gemilerine el konacaktır. </p>
<p class="calibre2">Nasi-Micas, 1570'de Venediklilere karşı Kıbrıs savaşını Sokul-lu'nun muhalefetine rağmen açtıran kişilerden de biridir (Kıbrıs kralı olmak istiyordu). Sokullu Mehmet Paşa, Kıbrıs'ın pazarlıkla ele geçirilmesinden yanaydı ve söylenenlere bakılırsa, Granada'da ayaklanmış olan Berberilere yardım etmek üzere İspanya'ya saldırılmasını yeğlemekteydi. Sonuçta Nasi, Selim'in eski eğitmeni Lala Mustafa Paşa, Hoca Sinan Paşa ve üçüncü vezir ve Kaptanı Derya Piyale Paşa'nın oluşturdukları hizip kazandı. Lefkoşe, 9 Eylül 1570 günü düştü. Ertesi yıl 25 Mayıs'ta, Roma'daki Sen Piyer'de Kutsal İttifak ilan edilmişti ve 7 Ekim'de İnebahtı, "Türk kuvvetlerinin sevincini kırıyordu". </p>
<p class="calibre2">285</p>
<p class="calibre2">EK 15</p>
<p class="calibre2">KAPİTÜLASYONLAR</p>
<p class="calibre2">1536 tarihli antlaşma bir yana bırakılacak olursa, Osmanlı İmparatorluğu'nda Kapitülasyonlar her zaman için sultanların bir yabancı güce ihsan ettiği birer ödün olmuşlardır. Eğer sultan  <i class="calibre4">müstamin'in</i> (imparatorlukta yaşayan yabancı uyruklu kişi) "dostça ve iyi niyetli" davranmadığına karar verecek olursa, verilen  <i class="calibre4">aman </i> geri alınabilirdi. En azından XVIII. yüzyılın ortalarına kadar kapitülasyonların her yeni sultan tahta çıktığında yenilenmeleri gerekiyordu. Bu da Babı Hümayun'a, ilgili yabancı devletle olan ilişkilerinin durumuna göre ayrıcalıkları genişletip daraltma imkânını veren uzun pazarlıklara yol açardı, içerikleri, ödünün ihsan edildiği ulusa özgü fazla veya eksik birtakım özel hükümler taşısa bile, uzun bir süre, kaba hatlarıyla, 1536'da Fransa'yla yapılan antlaşmanın aynıydı. </p>
<p class="calibre2">Süleyman'ın zamanında yalnızca Fransa, Polonya ve Venedik kapitülasyonlardan yararlanıyorlardı ama yüzyılın sonuna doğru Kraliçe Elizabeth ile İngiliz tacirlerin gayretleri semeresini verdi ve II. </p>
<p class="calibre2">Philippe'in İspanya'sına karşı bir müttefike olduğu kadar, silah yapımı için madenlere de ihtiyaç duyan III. Murat, İngiltere'ye de Fransa ile aynı kapitülasyonları sağladı. İngiltere, Beyrut, Trablusşam ve İskenderiye'de açtığı konsolosluklarla, Lövan'da çabucak bir üstünlük elde etti. İhracatının büyük bölümünü dokumalar, tuhafiye, kağıt, şeker, boyalar, baharat oluşturuyordu. Buna karşılık yün, deri, pamuk, balmumu, ipek, kenevir ithal etmekteydi. 1612'de Hollandalılar da kapitülasyonlardan yararlanmaya başladılar. Üç büyük devlet, Lövan'da uzun süre rekabet halinde olacaklardır. Önce Fransızlar üstünlük kuracak, ardından bu konum İngilizlere geçecektir. XVIII. yüzyıl ortalarında, Fransızlar yeniden önemli ayrıcalıklar elde edecekler ve ticaretleri en yüksek noktaya ulaşacaktır. </p>
<p class="calibre2">Türkiye'de XIX. yüzyılın sonuna kadar önemli bir yerleri olacaktır. </p>
<p class="calibre2">Ancak, Osmanlı imparatorluğu zayıfladı ve Habsburglarla Rusya'nın ardından, Avrupa'daki hemen bütün ülkeler kapitülasyonlardan yararlanır oldular. Sonunda, kapitülasyonlar "Avrupalıların ellerindeki bir egemenlik aracı" haline geldi. Ayrıcalıklar her türlü ölçünün ötesinde yaygınlaştırılmakla kalmamış, ama hiçbir hakkı bulunmayan bin-286</p>
<p class="calibre2">lerce insana da tanınmıştı. Gayrimüslimler (Rumlar, Yahudiler, Ermeniler), para karşılığında Avrupalı elçi ve konsoloslardan, kendilerini tercüman atayan belgeler sağlıyor, bu yolla hem kendileri, hem de çocukları ve hizmetkârları, yabancıların yararlandığı bütün ayrıcalıklara sahip oluyorlardı. Böylece, binlerce sahte tercüman Osmanlı yasalarından ve ticari düzenlemelerden etkilenmeden iş </p>
<p class="calibre2">çevirebilmiştir. </p>
<p class="calibre2">Bunlara bir de yabancı devletlerin, yine para karşılığında yabancı tacir statüsünü kazanmış "korunan adamları" eklenmiştir. Nitekim Rusya, Kırım Savaşı sırasında, imparatorluğun Ortodoks dininden olan bütün tebasının kendisinin koruması altında olduğunu öne sürebilmişti. Bir ödünden ötekine, Türkiye, bütün kamu hizmetlerinin -elektrik, havagazı, bankacılık, demiryolları, limanlar, posta hizmetleri-yabancıların ellerinde olduğu, Avrupalılar ve korumaları altındaki kişilerin serbestçe diledikleri malları alıp satarak Türk sanayiini doğmadan boğarak ekonomik durgunluğa yol açtıkları bir yarısö-</p>
<p class="calibre2">mürge devlet haline geldi. XIX. yüzyılda, ülkenin hakimleri yabancılardı. Ancak Kemalist devrimin ardından, 1923'te Lozan Antlaşmasıyladır ki, kapitülasyonlar kaldırılabilecektir. </p>
<p class="calibre2">287</p>
<p class="calibre2">EK 16</p>
<p class="calibre2">RESİM</p>
<p class="calibre2">Ressamlık mesleği, Peygamber'in yasalarını durmamacasına çiğneyen insanlarınki gibi utanç verici bir uğraş olmak şöyle dursun, çok itibar görüyor ve sanatçılar asla gizli köşelerde çalışmak zorunda bulunmuyorlardı. İstanbul'da, sarayda sultan ve şehzadeler için çalışanların yanı sıra,  <i class="calibre4">nakkaşlar ve</i> <i class="calibre4">müşavirler </i> mesleklerini açıkta icra edebilmekteydiler. Dar kafalı sünni  <i class="calibre4">ulema </i> tarafından sürekli gözlenen bir toplumda, Süleyman gibi dinde doğru yolu korumaya son derecede özen gösteren bir sultanın yönetimi altında bu nasıl mümkün oluyordu? Papadopulo,  <i class="calibre4">Estheti-que de I'Art Musulman. La</i> <i class="calibre4">Peinture </i>("Müslüman Sanatının Estetiği. Resim") adlı araştırmasında buna bir açıklama getirmektedir. </p>
<p class="calibre2">Peygamberin  <i class="calibre4">hadisi </i> insanın resmedilmesini değil, ama "gerçek bir kişinin kendisine benzeyen resmedilişini" yasaklamaktadır. Dolayısıyla her şey "yaşayan varlıkların resmediliş biçimindedir". </p>
<p class="calibre2">Benzerliği ortadan kaldırdığı, yalnızca  <i class="calibre4">insan kavramını </i> en çeşitli biçimler altında resmileştirdiği zaman, sanatçı dini yasağı çiğnemiş olmamaktadır. Yasağı "gölgeleri olan biçimler" yapmadığı sürece de çiğnememektedir, zira benzeşmeye neden olan şey "resmedilen şeyden kaynaklanan hacim duygusudur". Minyatürlerde ışık ve gölgelere yer verilmemesi bu yüzdendir. Sanat tarihçileri sık sık Müslüman sanatının "sathi"liğini eleştirmektedirler. Bu kusur, bilerek yapılmıştır. Eğer renkler çoğunluk uygun seçilmemişse, eğer derinlikler, ayakta duran objelere "sanki dikey olarak bakılmışken tablonun kalan bölümü bir parça yerden, bir parça da oldukça yüksekten seyredilerek" resmedilmek suretiyle verilmeye çalışılmışsa, bu, ressamın  <i class="calibre4">benzemeyen </i> bir resim yapmak istemesindendir. </p>
<p class="calibre2">Papadopulo, Müslüman sanatıyla ilgilenen tarihçilerin, örneğin ressamların, "hâlâ perspektifi canlandırmasını bilmediklerini ya da resmettikleri şeyi tanımadıklarını" öne sürerek </p>
<p class="calibre2">"beceriksizliklerinden" söz etmelerinin hata olduğunu söylemektedir. Bu sözü-mona beceriksizlik bilerek yapılmıştır. Çok açık bir amacı vardır: Hayatın taklidinden kaçınmak. Din adamları,  <i class="calibre4">Karagöz'ü</i> yalnızca "günahı gösterirken erdemi öğrettiği" için değil, ama "ipin geçirildiği birer deliği bulunan" bu resimlerin gerçek insanları göstermeyişi yüzünden yasaklamıyorlardı. </p>
<p class="calibre2">288</p>
<p class="calibre2"/>
<p class="calibre2">OSMANLI SULTANLARININ SOY KÜTÜĞÜ</p>
<p class="calibre2">I.Osman(...    -1326)</p>
</body>
</html>
