<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_3"><b class="calibre6">21</b></h2>
<p class="calibre2">padişahın levazım birlikleri mükemmel bir biçimde düzenlenmişti. Düzenli ordu kapıkulu askerlerinden oluşuyordu.14 Bu ordunun iki kanadı vardır: Sipahiler ve Türk Ordusu'ndaki birliklerin en ünlüsü olan Yeniçeriler. Kuruluşları, Osmanlıların ilk dönemlerine kadar uzanan Yeniçeriler, XV. </p>
<p class="calibre2">yüzyılda aşağı yukarı 5.000 kişiydiler ve bu sayı, Kanuni'nin saltanat yıllarında 12.000'di. Bu birliklerin sayılarına ilişkin olarak öne sürülenler, onların gerçekte taşıdıkları, en azından savaş </p>
<p class="calibre2">sırasındaki önemlerinin üzerinde olmuştur. Yeniçeriler, hiçbir zaman Türk Ordusu'nun tamamını oluşturmamışlardır, tersine sayıları ordu mevcuduna göre çok azdı. Görevleri çoğunluk, düşman kuvvetleri sipahiler, düzensiz birlikler ve topçu ateşi ile hırpalandıktan sonra, muharebeye katılmaktan ibaretti. Taze güçleriyle, bu yolla kesin sonucun alınmasını sağlarlardı. </p>
<p class="calibre2">Buna karşılık, yeniçerilerin siyasi etkinlikleri çoğu zaman alabildiğine büyük olmuş, güçlü bir dayanışma duygusuyla birbirine bağlanmış bir kitle oldukları ölçüde de, tehlikeli boyutlara varan talepleri, pek çok kez iktidarları geriletmiştir. Tutarı uzun pazarlıklardan ve bir sürü karışıklıktan sonra belirlenen bir cülus akçesini ihsan etmeksizin hiçbir sultan tahta çıkamazdı. Yeniçeriler ayrıca, şu ya da bu şehzadenin tarafını tutmak suretiyle birçok kez imparatorluğun kaderini de etkilemişlerdir. </p>
<p class="calibre2">Rakiplerini alt edebilmesi için II. Murat'a bütün güçleriyle yardım etmişler ve Kanuni'nin babası I. </p>
<p class="calibre2">Selim, onların desteği sayesinde 1511 'de kardeşi Ahmet'i yenebilmiştir. </p>
<p class="calibre2">Yeniçeriler İstanbul halkını dehşet içinde bırakırlardı. Hükümet yetkililerinin yabancı elçilere yaptıkları uyarı şuydu: "Siz siz olun, adamlarımızı Yeniçerilerle dalaştırmayın, çünkü onlar için de sizin için de yapabileceğimiz bir şey olamaz." Gruplar halinde bir mahalleye dağıldıklarında, esnaf hemen dükkânlarını kapatıp sinerdi. Çoğu zaman, savaşlarda teslim alınan bir kenti talan etmelerine engel olunamazdı. Kanuni'nin vaat ve buyruklarına rağmen, 1521'te Rodos'u, 1529'da da Budin'i yağmalayıp, halklarını kılıçtan geçireceklerdir. 1514'deki İran seferi sırasında ordu, güçlükle Aras yöresinde ilerlerken, Selim, bütün acımasızlığına karşın, geri dönmek zorunda kalmıştır. Çünkü Yeni-</p>
<p class="calibre2">çeriler, başkente dönüşe zorlamak için, mızraklarıyla sultanın otağını delmeye kadar vardırmışlardır işi... Ancak, kendilerini ganimetten yoksun bırakan uzun barış dönemlerinden bıkıp sabırsızlanmaya başladıklarında, sultanı yeni bir savaş açmaya zorladıkları da olurdu. </p>
<p class="calibre2">Beri yanda fedakârlıklarının sınırı da yoktu, bağlılıkları da mutlaktı. Muharebe anında hayatlarını sultan için feda etmeye hazırdılar ve onun önünde aşılmaz bir engel meydana getirirlerdi. Kanuni, bu seçkin askerleriyle arasındaki bağı daha da pekiştirmek üzere, adını yeniçeri ortalarından birinin esamisine kaydettirecek ve basit bir er gibi ulufesini alacaktır. Kendisinden sonra gelen padişahlar da bu geleneği sürdüreceklerdir. </p>
<p class="calibre2">Bekâr yaşamak zorunda olan, katı bir eğitim ve çelik gibi bir disiplin içinde tutulan yeniçeriler, silahlarını benzersiz bir güç ve beceriyle kullanırlardı. Sessiz geçit törenlerini izlemiş olan Avrupalılarda hayranlık uyandırmışlardır. Amasya'da, Kanuni'nin huzuruna kabul edilişinin öyküsünü anlatırken, Busüecq, "Sanki tefekküre dalmış yığınla ruhban" diye yazar. "Öylesine hareketsiz ve öylesine dimdiktiler ki, belli bir uzaklıktan bunların gerçek insan mı yoksa heykel mi olduklarını ayırt etmek mümkün değildi," diye ekler. Frense-Canaye'deki Fransızlarsa, onları rahiplere benzetirler. </p>
</body>
</html>
