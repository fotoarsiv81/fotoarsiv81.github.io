<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_38"><b class="calibre6">Loncalar</b></h2>
<p class="calibre2">Askerler ve Devlet hizmetinde çalışanlar bir yana bırakılacak olurlarsa, İstanbul halkı -tıpkı taşra kentlerindekiler gibi- el emeği ve ticaretle hayatlarını kazanmaktadırlar. Hepsi, ya da hemen hemen tamamı, ekonomiye, neredeyse hiç bozulmadan XIX. yüzyıl</p>
<p class="calibre2">194</p>
<p class="calibre2">ortalarına kadar varlığını sürdürecek aşırı katı bir nitelik kazandıran loncalar içinde toplanmışlardır. </p>
<p class="calibre2">Belli başlı çizgileriyle Yunan-Roma dünyasında ve Batı'da Orta Çağ'da görülenlere benzeyen Osmanlı loncaları, XIII. ve XIV. yüzyıllarda, kentlerdeki ahalinin büyük bir kısmını bir araya getiren Ahi'lik teşkilatından kaynaklanmaktadır.6 Bunlar, Doğu'nun ve Abbasiler'in geçmişinde çok gerilere giden Fütüvvet'ten esinlenmişlerdir. Anadolu Selçukluları ve Anadolu Beylikleri zamanında alabildiğine güçlü ve bağımsız olan loncaları, merkeziyetçi ve otoriter Osmanlı Devleti, bir yandan günün birinde kolayca birer muhalif güç haline dönüşebilecek bu grupları disiplin altına almak amacıyla, bir yandan da hakkı da olduğu üzere, halkı sahtekâr ve spekülatörlerden korumak için denetim altına aldı. Bu amaçla kaynağını Şeriat'ta bulan ve mal mübadelesini düzenleyen kurallar (ihtisab) kondu. Böylece, Ahi örgütleri basit esnaf ve sanatkâr loncaları haline geldiler (faaliyetleri yabancı ülkelerle ticaret olan ve İhtisab'ın kapsamı dışında kalan büyük tüccar hariç). </p>
<p class="calibre2">XVI. yüzyılda İstanbul'da bin kadar lonca bulunuyordu. Bunlar kendi içlerinde çıraklar, kalfalar ve ustalar olarak bölünmüş elliye yakın "grup" halinde birleşmişlerdi, işyeri ve dükkan sayısı sınırlı olduğundan yeni işyerlerinin açılması zordu, bu nedenle de ustalar, ayrıcalıklarının üzerine kıskançlıkla titreyen, bir sosyal sınıf oluşturmaktaydılar. Her loncanın esnaf ya da tayfası,  <i class="calibre4">Kethüda </i></p>
<p class="calibre2">'nın otoritesine bağlanmıştı ve loncanın gerçek başkanı olan bu kişiye aralarında bir  <i class="calibre4">şeyh </i> ve bir  <i class="calibre4">duacı</i> da bulunan, hepsi de seçimle gelmiş bir "ihtiyarlar heyeti"  <i class="calibre4">("Altılar") </i> yardımcı olurdu. Köken itibarıyla birer dini kurum olan loncalar İslam kurallarına sıkı sıkıya bağlıydılar. Her birinin, mesleğin kurucusu sayılan bir veya iki "piri" vardı; Davut, silahçıların piriydi; Yusuf, saatçilerin; Yunus, balıkçıların vb. Her zaman dualarla başlanan katılma törenlerinde ve geleneksel resmi geçitlerde onur yeri şeyhlerindi. </p>
<p class="calibre2">Hırsızlar, dilenciler, orospular, meddahlar bile, loncalar halinde Örgütlenmek zorundaydılar. Çünkü Osmanlı İmparatorluğunda toplumdan soyutlanmış birey yoktur. Ve her türden siyasi öbekleşme, ulusal ya da yerel herhangi bir temsil biçimi düşünülemeyecek bir şey olduğundan, toplumsal yaşam için geriye kalan tek çevre, meslek çevresidir. Bu çevre içinde, insanlar mesleğini yaparken olduğu kadar, hayatının zor anlarında da yardım ve koruma görmektedir. Fiyatları, rekabetin kuralları, sahtekarlıkla mücadeleyi, her türlü maddenin dağıtımını resmi otoritenin onayıyla denetleyen loncalardı. Gayrımeşru ticareti ve genel olarak da kendi ayrıcalıklarına zarar verebilecek her girişimi önlemek için her an tetikteydiler. Kural dışı bir davranışı fark eder etmez, resmi otoriteyi müdahaleye çağırırlar, kadı yargılar, kolluk kuvvetleri de basit falakadan, hapse ve meslekten men'e kadar değişebilen cezayı yerine getirirdi. </p>
<p class="calibre2">Loncalar, Müslüman aleminde çok güçlü olan dayanışma ilkelerinin gözetilmesini de sağlamaktaydılar. Gerçek bir "karşılıklı yardım kurumu" olarak, üyelerinden imkânları oranında aidat toplarlardı. Çıraklarını bir üst aşamayı geçirmiş olan ustalardan ve bazı bayramlarda, üyelerinin topluca önünden saygı geçişi yaptığı Sultandan da bağışlar almaktaydılar. Toplanan paralar, loncanın yönetim kurulu tarafından kullanılır ve dağıtılırdı. Bu paralarla hasta olan, ya da işsiz kalan üyelere yardım edilir, imaretlerin ve dini</p>
<p class="calibre2">195</p>
<p class="calibre2">törenlerin masrafları karşılanırdı, işlerini genişletip geliştirmek isteyen ustalara yüzde bir gibi sembolik bir faizle borç verildiği de olurdu. Böylece, ilgilileri tarafından yönlendirilen bir tür "sosyal sigorta" kurumu söz konusuydu. Devlet sadece her loncanın kendi ekonomik ve mesleki çerçevesi içinde kalmasını ve yürürlükteki kuralların belirlediği şekilde üyelerini denetlemesini izlemekle yetiniyordu. </p>
<p class="calibre2"/>
<p class="calibre2">Çeşitli törenler, bu arada bir çırağın kalfalığa yükselmesi dolayısıyla düzenlenenler, her yıl birçok kez lonca üyelerini bir araya getirmekteydi. Bu törenler, ya loncanın merkezinde ya da mevsim uygunsa, Türklerin başlıca eğlencelerinden olan bir kır gezmesi sırasında yapılırdı. Tören dua okunarak başlar, sonra şeyh, kalfalığa yükselen çırağa önünde diz çöktürüp, her zaman dinibütün bir Müslüman olarak kalacağına ve mesleğin kurallarına uyacağına dair yemin ettirirdi. Yeni kalfanın beline bir peştemal sarar ve kulağına birkaç cümle ile mesleğin sırlarını fısıldardı; ardından davul ve zurnalar çalınırdı. </p>
<p class="calibre2">Tören, yeni kalfanın ürettiği malların açık artırma yoluyla satılmasıyla son bulurdu. Sağlanan para, yeni kalfanın sermayesi olurdu. </p>
<p class="calibre2">Hamamdan Pazara</p>
<p class="calibre2">Osmanlı başkentinde hamamlar, her semtte insanlara İslam'ın buyruklarını yerine getirme imkânı veriyordu. Peygamberin'in dini, inananların Cuma namazına tertemiz gelmelerini ve özellikle cinsel ilişkiden sonra bu temizlik yitirildiğinden, boy apdesti almalarını şart koşmuştur. Spandugino, "Bütün vücutlarını yıkamakla, ruhlarındaki kirlerin de tümüyle temizlendiğine inanmaktadırlar..." diye yazmaktadır. Bu yüzden kentin hemen her köşesinde, kubbelerinden kolayca tanınan hamamlar vardır. </p>
<p class="calibre2">İrili ufaklı, bazıları alabildiğine şatafatlı olan bu hamamlar, belli günlerde erkekler, belli günlerde de kadınlar içindi. Boş zamanları daha çok olduğundan, kadınlar burada arkadaşlarıyla birlikte topluca, bütün bir öğleden sonrayı, hatta bütün bir günü yıkanarak, vücutlarını ovdurup tüylerini aldırarak geçirirlerdi. İçerde bolca dedikodu yapılır, çene çalınır, bazı bazı da oynaşılırdı. Halka açık hamamlar bir vakfa bağlı olarak işletildiklerinden bedavaydılar. Türkiye'ye, Süleyman'ın saltanatının sonlarına doğru gelen kahve, kısa zamanda çok sevilen bir içecek haline gelecek ve her hamamın bir de kahvecisi olacaktır (Bkz. Ek 13). </p>
<p class="calibre2">Kentin ticaret yapılan semtlerinde, Kapalı Çarşı dolaylarında Eminönü'de, Üsküdar'da -bazıları bugüne gelmiş- bulunan hanlarda yolcular konaklar, mallar depolanırdı. Bunların giriş katındaki kemerli bölmeler, depo ve ahır olarak kullanılıyordu. Yatakhane ve odalar üst kattaydı. Bazı hanlar yalnız belli malların depolandığı, bazılarıysa yalnız belli bir ülkeden gelen ticaret eşyasının bulunduğu yerlerdi. </p>
<p class="calibre2">Bazılarında gelen malların hem toptan, hem perakende satışı yapılırken, bazı hanlar, yalnızca toptan ticaretle uğraşmaktaydılar. Bu hanların kalın duvarları ve ağır kapıları, içlerinde sakladıkları en değerli eşyaları, mücevherleri, altınları ve kürkleri bile büyük bir güven altında tutardı. Hanların çoğu da vakıflarca işletilmekteydi. </p>
<p class="calibre2">İstanbul'un her köşesinde ihtiyaç duyulan şeyleri bulmak mümkünse de ticari hayatın merkezi, bugün Kapalı Çarşı diye anılan Büyük Çarşı'ydı. Bedesten'i ve çevresinde-196</p>
<p class="calibre2">ki sayısız dükkanlarla burası hiç kuşkusuz Doğu Akdeniz'in en önemli ekonomik merkeziydi. </p>
<p class="calibre2">Bedesten, zengin İstanbulluların değerli eşya ve mücevherlerini de emanet ederek korudukları bir kasa işlevini görüyordu aynı zamanda... En önemli mali işlemler de yine Bedesten'de gerçekleştiriliyordu. </p>
<p class="calibre2">Bundan başka sürekli çarşılar da bulunuyordu; atpazarı, tavuk pazarı, ya da esir pazarı gibi... Esir pazarı, Divan Yolu üzerindeki Çemberlitaş'ın yakınında kuruluydu. Erkek köleler ve ev işlerinde çalıştırılacak zenci kadınlar buradan satın alınırdı. Gürcistan'dan, Kafkasya'dan, ya da Rusya'dan getirilen genç kızlar, zengin tacirler veya yüksek rütbeli memurlar tarafından satın alınmazdan önce, burada, son derecede özenle bakıldıkları hanlarda korunmaktaydılar. Bunların en güzelleri Saray'a ayrılırdı. Böylece İstanbul'daki esir pazarında her yıl, kadın ve erkek olarak ortalama 20.000 köle satılıyordu. </p>
<p class="calibre2">Osmanlı İmparatorluğu topraklarında, en başta da İstanbul'da, gıda maddeleri ile hammaddelerin düzenli biçimde akışının sağlanması, fiyatlarının belirlenip sürekli olarak denetlenmesi birinci derecede önem taşımaktaydı. Tüketicinin hiçbir şekilde zarar görmesine meydan verilmezdi. Yasaları uygulatmakla, sultanın temsilcisi ve ona karşı sorumlu olan Sadrazam görevliydi, divan, her Çarşamba Saray'da toplanır ve payitahtın sorunlarını, bu arada erzak durumunu görüşürdü. Gelen gıda maddelerinin sınıflandırılması ve satış fiyatlarının belirlenmesi burada yapılır, daha sonra loncaların başkanlarına bildirilirdi. Kadılar, alınan kararların uygulanışını denetler, sahtekârlık yapanları cezalandırırlardı. Bu görevlerini, çoğunluk loncalar ve pazarların denetimiyle ilgili işlerde kendilerine yardımcı olan  <i class="calibre4">muhtesip'ler </i> aracılığıyla yerine getiriyorlardı. </p>
<p class="calibre2">Çarşamba günleri Sadrazam çarşı ve pazarları ayrıca bizzat denetlerdi. Bu denetim asla sembolik bir gezinti değildi. Devlet'in, sultandan sonra gelen bu en birinci yöneticisi, tüccar ve müşterilerle konuşur ve eğer gerekirse hemen oracıkta ceza verirdi. Bu gezisinde Sadrazam, meyve halinde, sebze halinde, tahıl halinde, mezbahada ayrı ayrı dururdu. Hiçbir şey gözden kaçırılmamalıydı. Satılan malların kalitesi bile resmi otoritenin kontrolü altındaydı. Her tacir, satışa çıkaracağı bir kumaş, bakır, altın veya gümüş eşya hatta at nalı için bile, ürününün veya madenin saflığını garantileyen bir onay belgesi alıp, karşılığında damga resmi ödemek zorundaydı. Ağırlık ve uzunluk ölçüleri de kullanılmazdan önce damgalanırdı. Taşrada olduğu gibi, İstanbul'da da tüccar, bazı özel vergiler ödüyordu: Dükkân resmi, pazar harcı vs. gibi... </p>
<p class="calibre2">Sultanların ekonomik alandaki en sürekli uğraşı, halkı spekülasyona karşı korumak olmuştur.7 Bu yüzden Devlet, gerekçesiz fiyat artışlarını önlemek için sürekli olarak müdahalelerde bulunmuştur. </p>
<p class="calibre2">Her ürüne, loncaların da görüşü alındıktan sonra Devletçe bir narh konmuştur ve buna istisnasız bütün tacirler uymakla yükümlüdürler. Üretim maliyetlerinde meydana gelebilecek büyük değişiklikler dışında, çoğunluk uzun bir dönem için belirlenmiş olan fiyatlar öyle ayarlanmıştır ki, hem tüccar namusuyla hayatını kazanır (izin verilen kâr haddi yüzde. 10 ile 15'tir), hem de halk ihtiyaçlarını en uygun fiyat ve kalite koşullarında karşılayabilir. Her malın satıcısı aynı  <i class="calibre4">arasta </i> altında kümelendiği için -tıpkı bugün de Anadolu'nun birçok kentinde olduğu gibi- rekabet hemen hemen yoktur ve kar hadleri, önemli fiyat indirimlerini sineye çektirecek ölçüde değildir. </p>
<p class="calibre2">197</p>
<p class="calibre2">Bütün bunlara karşın XVI. yüzyıl Türkiye'sini, herkesin emeğinin en hakça karşılığını aldığı ve ihtiyaçlarını kolayca karşılayabildiği, iyi yağlanmış bir makine gibi çalışan bir toplumun ideal biçimi sanmayalım. Bu ülkede de  <i class="calibre4">başka yerlerde olduğu gibi, kader </i> kimine kavun, kimine kelek yedirmekteydi. Büyük servetlerle fukaralık yan yanaydı ve sultanın gücü, her malın her zaman bulunmasına ve satış fiyatlarını denetlemesi, ev kadınının filesini bol ve lezzetli nevaleyle doldurmasına yetmiyordu. </p>
<p class="calibre2">Kanuni Sultan Süleyman'ın Türkiye'sindeki sosyal adalet, I. François'nın Fransa'sı, ya da VIII. </p>
<p class="calibre2">Henry'nin İngiltere'sinde olduğundan daha fazla değildi. Bununla birlikte, imparatorlukta, kamu yönetimi, halkın geleceği ve ihtiyaçlarıyla, Hıristiyan Avrupa'da olduğundan daha fazla ilgileniyordu. </p>
<p class="calibre2">1 Önce 'İslambol' olarak bozulup İslamlaştırılan, sonra 'İstanbul' biçiminde kullanılan ve ancak Kemalist devriminin ardından kentin resmi adı olan İstanbul sözcüğü, çok muhtemelen Yunanca İstinpoli ("kente doğru") deyiminden gelmektedir. Osmanlı imparatorluğu zamanında payitahtın adı, Konstantiniye'dir. </p>
<p class="calibre2">2 A. U. Lybyer, Türk köle-devleti üzerine düşüncelerini şöyle ifade etmektedir: "İnsanlık tarihinin, Osmanlı yönetim kurumu kadar uzun bir dönem boyunca saf aklın böylesine egemen olduğu ve dolayısıyla da amaçlarına böylesine bir mükemmellikle ulaştığı başkaca bir siyasi kurumla asla karşılaşmamış olduğunu düşünmek için birçok neden vardır."  <i class="calibre4">(The Ottoman Empire</i> <i class="calibre4">in the Times ofSuleiman, </i> New York, 1913.)</p>
<p class="calibre2">3 Müslüman Türkler, erkek çocuklarını alıp, devşirme sırasında kendi çocuklarrymış gibi göstersinler diye Hıristiyanlara para bile veriyorlardı. Tarihçi L. V. SCHLOEZER, "Gönüllülerin sayısı çok yüksekti. Erkek çocukları, kendilerine Padişahın hizmetkârı demesinin, Saray'daki harikaları görebilmenin, ya da</p>
<p class="calibre2">; belki İçoğlanları arasına karışıp, zengin ve ünlü olmanın hayallerini kuruyorlardı," diye yazmaktadır. </p>
<p class="calibre2">4 İmparatorluğun önde gelen kişilerinin de kendi saraylarında kulları vardı. Bunlar da özenli bir eğitimden geçirilirler ve efendilerinin vilayetlerinde tımar sahibi bile olabilirlerdi. Sivil ve askeri yönetimin her kademesinde sistem böyle işliyordu. </p>
<p class="calibre2">Bizzat kendisi ve selefleri tarafından konmuş olan "köle devlef'le ilgili yasalardan hiçbirine karşı gelmemeye özen gösteren sultan da dahil olmak üzere herkes bunun kurallarına uymaktaydı. </p>
<p class="calibre2">5  <i class="calibre4">L 'islam au peril desfemmes, Paris, 1981. </i> 6 Bkz. IV. Bölüm, Kırsal Kesim ve Kentler. </p>
<p class="calibre2">7 "Bu öylesine derin bir kaygıydı ki, sadrazam ve hatta bazen sultan başta olmak üzere, en yüksek yöneticilerin çok büyük bir dikkatle izledikleri gerçek bir Devlet sorunu oluşturuyordu." (R. MANTRAN,  <i class="calibre4">La Vie quotidienne â Constantinople au temps</i> <i class="calibre4">de Saliman le Magnifique et de ses successeurs, </i> Paris, 1965.) 198</p>
<p class="calibre2">III. BÖLÜM</p>
<p class="calibre2">GÜDÜMLÜ VE OTORİTER BİR EKONOMİ</p>
<p class="calibre2"><b class="calibre3">B</b>aşka hiçbir yerde rastlanmayacak kadar bol erkek ve güzel kadınlar ummanı1" diye nitelenen İstanbul'un devasa yerleşim alanı, her türden inanılmaz miktarlardaki malı adeta emmekteydi. </p>
<p class="calibre2">Bunların en başında da gıda maddeleri geliyordu. Hemen her ihtiyaç maddesi uzaklardan getirilmekteydi, zira kentin yakın çevresi pek az şey üretmekteydi: Biraz sebze, bazı tahıllar, odun, koyun, ev hayvanları, bolca da balık... Kalanı, bol miktarda et, tahıl odun, yün, bal ve maden cevheri sağlayan Karadeniz ülkelerinden -Bulgaristan, Romanya ve Anadolu ile Trakya'dan (tahıl, meyve ve at)- ve payitahtın tüm pirinç, şeker ve pamuk ihtiyacını karşılayan, ayrıca çok büyük miktarlarda da buğday gönderen Mısır'dan geliyordu. Arap ülkeleri kahve, baharat ve at, İran ipekliler ve halı gönderirdi. Avrupa'dan, talebinin giderek yükseldiği gözlenen işlenmiş mallar, altın ve gümüşten eşyalar Güneydoğu Asya ve Uzakdoğu'dan da inciler, değerli taşlar, baharat ve ipekli kumaşlar getirtilirdi. </p>
<p class="calibre2">Büyük bir bölümü -neredeyse tamamına yakını- İmparatorluğa ait ülkelerden yapılan bu ithalat "kılı kırk yaran, otoriter ve yönlendirici"2 bir yönetim tarafından örgütleniyordu. Her şey, özellikle dar gelirli halkın durumunu kötüleştirebilecek spekülatif hareketlerin önlenmesine göre ayarlanmıştı. </p>
<p class="calibre2">Ekonomik alanda tüketicinin korunması, yönetimin en başta gelen çabasıydı. </p>
<p class="calibre2">Türklerin temel gıda maddeleri olan buğdayı ve eti getiren büyük ithalatçılar sıkı sıkıya denetlenirlerdi. Bunlar, ya çok büyük mali imkânlara sahip tacirlerdi, ya da anlaşıldığı kadarıyla, çoğu zaman adları görünen ama geri plandaki sermayedarlar, bu arada da Saray ricali adına alım satım yapan kişilerdi. Devlet kazara gözlerini üzerlerinden kaçıracak olsa, bu insanların aralarında anlaşarak yapay fiyat artışları yaratmalarına hiçbir şey engel olamazdı kuşkusuz. Aynı durum deri tacirleri için olduğu gibi, Avrupa'dan ithal edilen ve ticareti büyük miktarlarda sermaye gerektiren lüks mallar konusunda uzmanlaşmış tüccar için de geçerliydi. Hükümetin emrinde büyük tacirlerin olduğu kadar, küçüklerin de yürürlükteki kurallardan ve belirlenmiş fiyatlardan sapmalarını önlemekle görevli müfettiş, denetim görevlisi ve her türden memurlardan oluşmuş tam bir ordu 199</p>
<p class="calibre2">bulunuyordu. Buna loncaların denetimi de katılacak olursa, özellikle XVI. yüzyılda adalet konusunda son derecede titiz olan Süleyman'ın seleflerince konmuş kuralları daha da sıkılaştırmasından sonra sahtekârlığa ve spekülasyona açık alanların iyice daraldığı görülecektir. </p>
<p class="calibre2">Küçük tüccar ve bizzat kendileri tarafından imal edilen malları satan esnaf da mesleklerini Devlet tarafından belirlenmiş çerçeve içinde icra etmekteydi. Fiyatlarını diledikleri gibi artırıp düşürememeleri bir yana, çalışma yöntemlerini değiştirmeleri, işlerini büyütmeleri, imal ettikleri veya sattıkları malları çeşitlendirmeleri bile yasaklanmıştı. İstanbul'da bu tür tüccar ve esnafın sayısı on binleri buluyordu ve bunların yanı sıra sayısız gezici satıcı, sebzeciler, yoğurtçular, meyveciler, eskiciler icrayı sanat eylemekteydiler. Bunlar çoğunluk, köy ve kasabalarındaki sefaletten kaçan yeni İstanbullulardı; tıpkı bugün de eski İstanbul'un sokaklarında, her sabah sattıkları malları bağıra çağıra tanıtarak geçenler gibi... </p>
<p class="calibre2">Doğu'nun ve Bizans'ın geçmişlerinde çok eski bir geleneğe dayanan ekonominin bu katı örgütlenişi, tüketiciyi de tüccarı da etkin bir şekilde korumaktaydı. Herkes durumdan memnundu; şu halde bunu değiştirmek için de bir neden yoktu. Ataları üretimlerini böyle sürdürmemişler miydi, loncaları esnaf-tüccara hakkaniyet ölçülerinde bir kazanç güvencesi sağlamıyor muydu? Öyleyse akıllıca olan bunu sürdürmekti. O yıllarda büyük keşiflerle sarsılan bir dünyada, çoktan aşılmış geleneklere sıkışıp kalmakla Türk ekonomisinin ve de İmparatorluğun kendisinin tehlikeye girdiğini fark edebilenler henüz çok azdır. </p>
<p class="calibre2">AZINLIKIAR VE YABANCILAR</p>
<p class="calibre2">Sultanın bütün kulları, ister Türk ister azınlık olsunlar, mesleklerini icrada eşittiler. Türk olmayanların tercihleri veya Müslümanların kimi mesleklere karşı duydukları aşağılama nedeniyle şu ya da bu kesimler, şu ya da bu meslekte daha yoğun olarak görünmekteydiler, ancak, azınlıklara yasaklanmış </p>
<p class="calibre2">olan hiçbir meslek yoktu. Yahudiler, başlıca şarap, rakı, köle, ıtriyat, mücevher ve inci satıcılarıydı. </p>
<p class="calibre2">Mali konular da onların ilgi alanı içindeydi: Tefecilik, bankerlik ve her türden aracılık... Rumlarla birlikte, mali kazanç alanlarını kiralamışlardı. XV. ve XVI. yüzyıllarda, sultanlar faal ve zengin bir unsur olarak kabul ettikleri Yahudilerin, İmparatorluğa göçünü teşvik etmekteydiler. Nitekim, XVI. </p>
<p class="calibre2">yüzyılda, İstanbul ve Selanik'teki nüfusları 160.000 olarak tahmin edilmektedir. O çağda hemen hemen bütün Avrupa'da da yaptıkları gibi çok büyük bir oranda ekonomik kalkınmaya katılmaktaydılar, üstelik yalnızca başkent ve yakın çevresinde de değil; Halep'te, Kahire'de, İskenderiye'de, Trablus'ta, Rodos'ta, Kuzey Afrika'da, bütün imparatorlukta... içlerinden bazıları tıpkı II. Selim'in Naxos Dükü yaptığı Portekizli Yahudi dönmesi Joseph Nasi gibi, çok yüksek mevkilere geleceklerdir (Bkz. Ek 14). </p>
<p class="calibre2">Denizcilikle ilgili her alanda, Haliç'te kürek çeken basit sandalcılardan, tahıl ihracatı yasaklandığı zamanlar, Ege Adaları yoluyla Batı'ya yönelik karaborsacılığa girişmekten de geri durmayan büyük buğday tacirlerine kadar Rumlar çoğunluktaydı. Gemicilerin büyük çoğunluğu da Rum'du, tıpkı kürk tacirlerinin çoğu gibi. XVI. yüzyılda sayıları</p>
<p class="calibre2"/>
<p class="calibre2">200</p>
<p class="calibre2">henüz pek kalabalık olmayan Ermeniler, özellikle Aysa'yı hedef alan uluslararası ticarete yönelmeye başlamışlardı. </p>
<p class="calibre2">Yabancılar, yani Avrupalılar, kiliselere hizmet eden din adamları bir yana bırakılacak olursa, yalnızca geldikleri ülkelerle ticaret yapmaktaydılar. </p>
<p class="calibre2">Bunlar arasında Venedikliler her zaman ilk sıradaydılar, ancak giderek ayrıcalıklı konumlarını yitiriyorlardı Fransa ile Kapitülasyonlar'ın imzalanışından beri, Venedik artık "bandıra hakkı"na3 sahip olan tek Devlet değildi, İstanbul'un alınmasından sonra Karadeniz'in bir "Türk gölü" haline gelişi, bu bölgedeki ülkelerle yaptıkları ticareti tümüyle sona erdirmişti. Süleyman'la olan ilişkilerin bozulması yüzünden, Cumhuriyet daha sonra Ege Denizi'ndeki mevkilerinin birçoğunu da yitirecekti. Bununla birlikte, Venedik'le Osmanlı İmparatorluğu arasındaki ticaret bütün bir XVI. yüzyıl boyunca, hem İstanbul, hem de Lövan'daki Türk limanları üzerinden sürerek önemini korumaya devam edecektir: İşlenmiş ve lüks mallar Türk limanlarına, hammaddeler ve baharat Venedik'e gidecektir. </p>
<p class="calibre2">Ticareti bir sonraki yüzyılda gerileyecek olan Ragusa, İtalya ile Türkiye arasında hala önemli bir aracı konumundadır. Osmanlı yönetiminin Venedik'le ilişkilerinde ne zaman bir gerilim ortaya çıksa, deniz trafiğinin kesilmesi bu kente yaramaktadır. Böylece İtalyanların sırtından, Lövan ile Avrupa arasındaki baharat ticaretinden, uzun süre koruyacağı bir pay koparmaktadır. </p>
<p class="calibre2">Cenevizliler de Karadeniz'de sahip oldukları tüm çıkarları, bu arada Kaffa'da kurdukları önemli ticari üssü yitirmişlerdi. 1453'de son Bizans İmparatoruna yardım etmiş olmalarının bedeline katlanmak zorunda kalmışlardı. II. Mehmet misilleme olarak Galata'daki surlarını yerle bir ettirmişti. Bununla birlikte Kanuni döneminde, Galata ve Pera'da varlıklarını sürdürüyorlar, gemileri ya kendi adlarına ya da başka tacirlerin hesabına Türk limanlarına yanaşabiliyordu. Ve sonuçta Cenova, Osmanlılar da dahil olmak üzere herkesin her zaman çeşitli mali işlemlerini yürütmek üzere koşup geldiği parasal operasyonların büyük kentiydi. Uzun süre de öyle kalacaktır. </p>
<p class="calibre2">II. Mehmet'ten Kapitülasyon elde etmiş olan Floransa da Lövan'da, hâlâ oldukça faaldi. Livorna'daki Toskan tabiyetli Yahudi tacirler, İstanbul'un Yahudi tüccarlarıyla hızlı bir alışveriş içindeydiler. </p>
<p class="calibre2">Eski yabancı kolonilerin yerinde, şimdi yenileri bulunuyordu. Baş sırada da Doğu ticaretine zorla girmekte olan, ancak henüz Venediklilerin epey gerisinde yer alan Fransızlar geliyordu. Karşılıklı ticaret, I. François'nın Kanuni ile yapacağı ittifaktan sonra gelişecektir. O günden itibaren Fransızlar, Osmanlı İmparatorluğu'nun son bulmasına kadar avantajlarını alabildiğine sömürecekleri Kapitülasyon rejiminden yararlanacaklardır. XVI. ve XVII. yüzyıllarda Fransa ile sultan arasında savaş halinin olmayışı, Fransızları, öteki Avrupa ülkelerinin vatandaşlarının karşılaştıkları zorluklardan koruyacaktır. Bu, onlar için hayatın her zaman kolay geçtiği anlamına gelmiyordu elbette ki; sık sık elçileri İstanbul'da, konsolosları da taşra vilayetlerinde, Fransız tabiyetinden olanları desteklemek ya da korumak için müdahale etmek zorunda kalıyorlardı. İki ülke arasındaki ilişkiler iyi olduğu sürece, güncel zorluklar oldukça kolay çözülüyordu gerçi, ama yine de memurların ve yerel yöneticilerin aç gözlülüklerini dikkate almak gerekiyordu. </p>
<p class="calibre2">201</p>
<p class="calibre2">Ne var ki, sultan Fransa Kralından hoşnut olmadığı zaman, bir başvezir ırkçı eğilimler taşıdığında, ya da denizde veya başka yerde Fransızlarla Türkler arasında olay çıktığında, sorunlar çetrefilleşmekte, tartışmalar uzayıp durmaktaydı. Tüccar kimi durumlarda, ağır tazminatlar ve vergiler ödemeye mecbur edilirdi. </p>
<p class="calibre2">Esasen Fransa Kralının İstanbul'da bulunan tebası çok azdı. Uzun yıllar boyunca, bir elin parmaklarıyla sayılabileceklerdir. XVII. yüzyılda, örneğin İzmir'de sayıları daha çok olacaktır. </p>
<p class="calibre2">Halep'e, Sayda'ya, Kahire'ye, Trablusgarp'a ve Şam'a da yerleşeceklerdir. Bir yüzyıl sonra, İmparatorlukta yerleşmiş yabancılar arasında sayıları en fazla olanlar Fransızlar olacaktır. </p>
<p class="calibre2">Süleyman'ın döneminde diğer yabancı kolonilerin sayısı daha da azdı. İngilizler, 1580'de elde edecekleri Kapitülasyonlardan sonra geleceklerdir; ve en başta da İzmir ve Halep'e yerleşeceklerdir. </p>
<p class="calibre2">Hollandalılar, bir sonraki yüzyılda boy göstereceklerdir. Padişahla Şarlken, ardından da II. Philippe arasında hemen hemen kesintisiz olarak süregelen savaş hali, Lövan ülkelerinin ürünlerini dolambaçlı yollardan sağlayabilen İspanya ve Orta Avrupa ülkeleriyle neredeyse bütün ticareti engelleyecektir. </p>
<p class="calibre2">Özellikle XVI. yüzyılın ikinci yarısında, tarım ürünlerinin fiyatları yükselip, bunun yol açtığı para bolluğunun sonucu olarak Polonya halkı yabancı malları talep edebilecek duruma geldiğinde, Doğu Akdeniz ülkeleriyle Polonya arasında oldukça önemli bir trafik ortaya çıkmıştı. Türklerin Kırım'ı işgallerinden sonra, Karadeniz'in kuzeyindeki bölgeye getirdikleri barış nedeniyle mal dolaşımı büyük ölçüde kolaylaşmıştı. Türk pazarı Polonyalılara baharat, pirinç, çeşitli dokumalar, Bursa ipeklileri, boya maddeleri, atlar ve elbette Yunan şarapları -Malvoisie- sağlıyordu. Bu mallarının bir bölümü, daha sonra tekrar ihracat yoluyla Almanya'ya, Baltık ülkelerine ve Rusya'ya gönderilmekteydi. Türkler ve Osmanlı İmparatorluğu'nun her zaman ihtiyaç duyduğu madenleri İngiltere, Hollanda ve Almanya'dan gelme kumaşları, derileri, amber ve kürkleri satın almaktaydılar. </p>
<p class="calibre2">Kürk, Rusya ile uzunca bir süreden beri devam eden önemli "bir ticaret trafiğinin başlıca ürünüydü. </p>
<p class="calibre2">Saray'ın kürk ihtiyacı çok büyük boyutlardaydı. Şehzadelerin, Devlet ricalinin kaftanlarını zibelin veya hermin kürkler çevrelerdi. Onurlandırılmak istenen kişilere sunulan başlıca armağan, pahalı kürklerdi. </p>
<p class="calibre2">İmkânları elveren herkes paltolarını kürklerle süsler, kürk takkeler, kaftanlar vs. edinirdi... Sultanın bir memuru, Rus satıcılardan kürk almak üzere özel olarak görevliydi. Büyük miktarlarda getirtilen kürkler, başkentteki Rum kürkçüler tarafından işlenmekteydi. Ancak, o yıllarda ne İstanbul'da, ne öteki kentlerde, tek bir Rus satıcı bile oturmuyordu. Bunlar, kent Türklerin hakimiyetine geçtiğinden beri, işlerini Azov'da, Kaffa'da ve Kırım limanlarında görüyorlardı. Türk, İranlı ve başka uluslardan satıcılar da işte buralarda, onlara daha sonra Moskova'ya sevk edilen ipeklileri, incileri, dokumaları ve değerli silahları satmaktaydılar. </p>
<p class="calibre2">BİR AÇIK PAZAR</p>
<p class="calibre2">Sultanların izledikleri siyaset içinde, ekonomi belli bir yer tutmuşsa da, bu siyasetin başlıca güdücüsü sayılamaz. Süleyman ve İbrahim, saltanatın ilk yıllarında uluslararası 202</p>
<p class="calibre2">baharat pazarını bir ölçüde İstanbul'a yerleştirmek ve Orta Asya'ya giden yolları yeniden açmak amacıyla İran'a karşı savaştılar ve Hint Okyanusu'ndaki Portekiz egemenliğini kırmak istediler. </p>
<p class="calibre2">Özbeklerle -İran Safevilerine karşı kullanmak üzere- başlatılan dostluk siyaseti, daha sonra Moskova'da ortaya çıkan emperyalizme karşı koyabilmek amacıyla Don ve Volga nehirlerini birleştirecek bir kanal açma projesi, benzer dürtülerle açıklanabilir. Çok daha kesin bir şekilde, kimi yabancı ülkelere tanınan Kapitülasyonlar, yani sultanın, kâh siyasi planda dostluklarını sağlamak, kâh imparatorluğun ekonomik ve mali çıkarlarını güçlendirmek için o ülkeleri yararlandırdığı ödünlerde de aynı ekonomik amaç söz konusudur (Bkz. Ek 16). </p>
<p class="calibre2">Eski Doğu'nun geleneklerine göre, insanlar ve ürettikleri zenginlikler, hükümdarın hizmetindedir. </p>
<p class="calibre2">Ekonomik kurum ve faaliyetler bütünüyle onun kudretinin araçlarıdır ve bunlar üzerinde Devlet organlarının aracılığıyla mutlak bir kontrol uygulamaktadır. Osmanlı İmparatorluğu'nda da her şey, Şehzadeye Öğütler Kitabı'ndaki eski ilkeden kaynaklanıyordu: "Asker olmadan iktidar, para olmadan asker, refah içinde bir teba olmadan para, adalet olmadan da teba olmaz!" Haklar ve ödevler dengelenmişti: Hükümdarın, tebası ve malları üzerinde her türlü hakkı bulunuyordu, ama onları adaletle yönetmek ve onların refahını sağlamak da onun ödeviydi. </p>
<p class="calibre2">Böylece, Osmanlı ekonomisi bir pazar ekonomisi değildi. Daha doğrusu, bu farklı bir pazar ekonomisiydi; o sıralarda Batı Avrupa'da doğmakta olan ve Devlet'in her türlü müdahalesinden bağımsız olarak, mal alıp mal satarak sermayelerini çoğaltan insanların yararına ve kâr arayışı üzerine kurulu kapitalist sistemden tümüyle farklıydı. XVI. yüzyılın Osmanlı imparatorluğu'nda ekonominin hedefi, hem Devlet'e ihtiyaç duyduğu kaynakları sağlamak, hem de güncel veya lüks tüketim mallarıyla besleyerek, halkı tatmin etmekti. Böylece Devlet, maliyesinin olduğu kadar tebasının refahının da bağlı olduğu üretim ve dağıtım şebekesini kontrole yönelmektedir. Ekonomiyi ayarlayan, piyasa kuralları değildir, "ekonomi, Devlet'e ait bir işlevdir ve aynı zamanda da onu ayakta tutma işlevini yerine getirir."4</p>
<p class="calibre2">Bu koşullarda, ticaret dengesi sorunu diye bir sorun da yoktu. Devlet'in ekonomik alanda başlıca </p>
<p class="calibre2">-gerçekte yegâne- gayreti, Hazineyi besleyecek vergiler kesebilmek için ithalat yapmaktı. Avrupalı büyük devletlere Kapitülasyonlar ihsan etmek, her şeyden önce onları, gümrük resimlerini ödeyecekleri mallarını imparatorluğa ihraç etmeye teşvik etmekti. Osmanlı imparatorluğu, karşılığında altın ve gümüş para sağlayabilmek için asıl ihracatı teşvik etmekte çıkarı olduğunu, ancak iş işten geçtikten sonra anlayabildi. Değerli paranın yurtdışına çıkarılmasını yasaklamakla yetindi. Batı Avrupa'da kâr arayışı ve parasal genişlemenin, sermayenin egemenlik çağını haber verdiği bir sırada, Osmanlı imparatorluğu, geçmişte kalmış gelenek ve ilkelerin cenderesinde hareketsizleşmekteydi. </p>
<p class="calibre2">Şimdilik resim, harç ve vergiler ile boyunduruk altına aldığı ülkelerin ödediği haraçlardan sağlanan kaynaklar Devlet bütçesini bolca besliyordu; halk bolluk içindeydi. Daha uzağı göremiyordu. </p>
<p class="calibre2">Türkiye böylece, önce Fransa'ya sonra İngiltere'ye, Hollanda'ya ve nihayet hemen hemen tüm Avrupa ülkelerine açık bir pazardı. XVI. yüzyılda, Fransız tacirler ve 1580'den itibaren de İngilizler, ülkeye özellikle keten kumaş ihraç etmekteydiler. Bu, Türklerin</p>
<p class="calibre2">203</p>
<p class="calibre2">ürettiği bir mal olmadığından, önce zararını görmediler, ama bir sonraki yüzyılda, Avrupalılar onlara önce ipekliler ve yünlüler, ardından da doğuş halindeki Türk sanayinin üretebileceği her şeyi satacaklardı. Avrupa'da Yeni Dünya'dan gelen altın ve gümüş akınını -bir ölçüde- izleyen fiyat devrimi, Avrupalılara yeni pazarlar fethetme imkânını veren yeni üretim yöntemleri sağlamıştı. </p>
<p class="calibre2">Sanayileri için yeni pazarlar bulmak zorunda oldukları için, değerli paraları ve bu değerli paranın neden olduğu ve onunla beslenen enflasyonunun kendilerine kazandırdığı imkânlar sayesinde Doğu'dan da hammaddeler satın aldılar. Bunun iki sonucu oldu: Osmanlı imparatorluğu ile ticaret, bir </p>
<p class="calibre2">"sömürge" ticareti haline geldi ve Türk sanayi, el sanatları aşamasından öteye gidemedi, kapitalist üretim düzeyine asla ulaşamadı. </p>
<p class="calibre2">İPEKTEN KARABİBERE</p>
<p class="calibre2">XVI. yüzyılda bu sorunlar, özellikle 1550'den sonra fark edilmeye başlanmıştı, ama hiç kimse iki yüz, üç yüz yıl sonra nasıl dev gibi büyüyeceklerini öngöremezdi. Şimdilik "fiyat devrimi"nin ilk şoku, beraberinde getirdiği enflasyon ve para değerinde gözlenen düşüşle sineye çekiliyordu. Akçe, kısa bir zaman sonra devalüe edilecekti, ama Kanuni' nin muzaffer saltanatında bu tür sorunlar, sultan ve vezirlerinin uykusunu pek nadiren kaçırmaktaydı. </p>
<p class="calibre2">Ticaret, Osmanlıların uzunca bir süredir Avrupalılardan sağladıkları lüks ve yarı lüks malları ülkeye akıtmaya devam etmekteydi: Kumaşlar, kağıt, şeker, süs eşyaları, (Fransa'dan), cam eşya, pencere camı, nadide baharlar, kalay ve gümüş gibi bazı madenler... ihracata gelince; Anadolu, Trakya ve Balkan ülkeleri, tarım ve hayvancılık ürünlerini İstanbul üzerinden transit geçirmekteydiler; en başta da deri ve yün geliyordu. Öteki limanlardan dışarıya, pamuk, ipek, balmumu ve şap gönderiliyordu. </p>
<p class="calibre2">Buğday büyük bir trafiğin konusuydu, özellikle de hemen her zaman yabancı buğdaya ihtiyaç duyan ve yüzyılın ortalarına doğru çok ciddi bir açlık tehlikesiyle karşılaşan İtalya'ya yönelikti bu trafik. </p>
<p class="calibre2">1551'de Türk limanlarından Yarımada'ya Venedik, Ceneviz ve Ragusa gemileriyle 500.000 kental buğday taşınmıştı. 1551 ve 1559 yılları arasında fiyatlar iki katına çıktı. Ancak, Türkiye'de tahıl üretiminin azalması, buna bir de salgınların eklenmesi yüzünden, yöneticiler 1555'den itibaren ihracatı yasaklamaya yöneldiler. Düzenli trafiğin yeri kaçakçılıkla doldurulmaya çalışıldı, bu nedenle de Türk koruma gemileriyle Avrupa tekneleri arasında çeşitli olaylar meydana geldi.5</p>
<p class="calibre2">Osmanlı İmparatorluğu'nda ipek, önemli bir ticaret malıydı. En başta da en ince kalitede ipeklerin üretildiği İran'ın Kafkasya'ya komşu yörelerinden, Gilan ve Mazanderan'dan, bir de Horasan'dan geliyordu. Anadolu'yu aşan kervanlar, ipeği uzun zamandan beri bu alandaki ticaretin başlıca merkezi konumundaki Bursa'ya taşımaktaydılar. Alıcılar İtalyanlardı (Floransalılarla Venedikliler) ve burada, çoğu zaman balya başına 70 ile 80 dukaya varan, muazzam kârlar elde etmekteydiler. 1516'da Suriye'nin fethinden beri, Osmanlılar, Ermeni ve Tatar tacirlerin Fırat ve Diyarbakır vadisi üzerinden İran'a geldikleri bir diğer ipek ticareti yolunun merkezi durumundaki Halep'i de kont-204</p>
<p class="calibre2">rolleri altında tutuyorlardı. Yüzyıllar boyunca devam eden Türk-İran savaşları, bu ticareti sekteye uğratıp birçok kez kesilmesine neden olmuşsa da yeni Avrupa toplumlarının brokarlara, atlaslara, taftalara, fularlara duyduğu artan ilgi ve Avrupa'da lüks dokuma sanayinin sürekli gelişmesi sonucu, Türkiye'nin "ipek kentlerindeki ticaret hep gelişmişti.6</p>
<p class="calibre2">Ticarete koşut olarak, ipek sanayi de birçok Türk kentlerinde, özellikle de yüzyılın başında, iç pazar ve ihracata yönelik olarak bin kadar dokuma tezgâhının çalıştığı Bursa'da gelişmeye başlamıştı. Bu tezgâhların patronlarının hemen tümü de Müslüman Türkler'di. Halep'te 1560'a doğru 5.000 dokuma işçisi çalışmaktaydı.7</p>
<p class="calibre2">İpek trafiği muazzam baharat ticaretinin, yani "yeryüzündeki trafiğin en başta geleni... Lövan'daki ticaretin başlıca hedefi'nin yanında bir hiçtir. XII. yüzyıldan XVI. yüzyıl sonuna kadar önce Batı, ardından da tüketimin daha da çok olduğu Kuzey Avrupa'yı kokulu bitkilere karşı çılgınca bir düşkünlük sarmıştı. Rusya ve Polonya'da, Batılı gezginlerin yergilerine de konu olan, "akıl almaz miktarlarda" baharat tüketiliyordu. </p>
<p class="calibre2">Başta karabiber olmak üzere, bu baharın büyük bir kısmı Portekiz filolarıyla Batı'ya doğrudan taşınan karabiberin rekabetinden sonra bile, Osmanlı imparatorluğu toprakları üzerinden geçilerek getirilmekteydi. Çok eski çağlardan beri, baharlar, ya deniz yoluyla, ya da Asya'yı boydan boya kat eden kervanlarla taşınmıştı. XV yüzyılda Asya'dan geçen karayolu hemen hemen tümüyle terk edilmiş, Endonezya ve Hindistan'dan (Kalküta güney kıyılarının büyük ticaret merkeziydi) Kızıldeniz ve Basra Körfezi'ndeki limanlara uzanan deniz yoluna dönülmüştü. Küçük tonajlı tekneler, rüzgâr uygun olduğunda Süveyş'e veya Sina kıyısındaki Tor'a kadar gelmekteydiler. En büyük teknelerse Cidde'de yüklerini boşaltırlar, ama eğer musonlardan sonuna kadar yararlanabilmek için daha geç bir tarihte yola çıkmışlarsa Aden'de, hatta Arabistan'ın güney kıyısındaki küçük limanlarda bile dururlardı. Her muson mevsiminde sahibine yüzde 100 ve daha da çoğunu kazandıran yükleriyle, 10 </p>
<p class="calibre2">ile 15 gemi Kalküta'dan demir alırdı. Varış limanlarına gelen malı kervanlar, uzun yüzyıllar boyunca büyük bir transit merkezi olan Mekke'ye ve oradan da yabancı alıcıların teslim aldıkları Kahire, İskenderiye, Şam ve Halep'e taşımaktaydılar. Baharat, büyük miktarlar halinde ve de deniz yoluyla İstanbul'a veya Küçük Asya limanlarına da sevk ediliyor; ya da kervanlarla Anadolu'yu aşıp, Floransalı ve Venedikli tacirlerin ellerindeki kumaşlarla takasa geldikleri ve büyük tüketici ülkeler olan Polonya ve Rusya'ya sevk edilmesinde aracılık eden Kırım, Boğdan ve Eflak ile alışveriş yapan tüccarın mal aldığı İstanbul'a ve asıl Bursa'ya getiriliyordu.8</p>
<p class="calibre2">Her geçiş noktasında malın fiyatı artmaktaydı. Tüccar kendi kârını alıyor, Osmanlı Devleti de gümrük resimlerini topluyordu. Hazine'ye giren meblağlar, özellikle de 1517'den sonra Suriye ve Mısır'dan kesilen harçların katılmasıyla çok büyük miktarlara ulaşmıştı. Yapılan hesaplar, malın yüklendiği ilk limandan Doğu Akdeniz'deki satışına kadar karabiberin fiyatının yüzde 2.000 arttığını göstermektedir. </p>
<p class="calibre2">Pax Turcica'nın, şimdi artık Ortadoğu ve Balkanlar'da kendi yasasını uygulamasından beri büyük bir güvenlik içinde sürdürülen bu ticaret sayesinde, büyük Müslüman kentlerinde muazzam servetler yükselmekteydi. </p>
<p class="calibre2">Uzun zamanlar sanıldığının tersine, Akdeniz'deki karabiber ticareti, Portekizlilerin 205</p>
<p class="calibre2">Ümit Burnu yolunu keşfetmelerinden temelli etkilenmemiştir. Hint ve Endonezya limanlarından Akdeniz'e uzanan baharat yolu, çok kısa dönemler dışında hiçbir zaman tümüyle kesilmedi. Yüzyılın ilk on yıllarında, Hint Okyanusu'ndaki Portekiz gemilerinin çok sert denetimlerinin sonucu olarak bir düşüş gösterdikten sonra, yüzyılın ortalarına doğru baharat trafiği hemen hemen tıpkı eskisi gibi yeniden canlandı. Portekizliler her zaman her yerde olamıyorlardı ve çok sıkı bir deniz polisi gücünü iş başında tutmak, onlara çok pahalıya mal oluyordu. 1550'ye doğru yalnızca İskenderiye üzerinden her yıl sevk olunan baharat, 40.000 kentali bulmaktaydı. Yalnızca Venedikliler, bunun 12.000 </p>
<p class="calibre2">kentalini satın almaktaydılar, yani, yüzyılın başlarındaki bolluk yıllarında aldıkları miktarın aynını... </p>
<p class="calibre2">İstanbul'daki sultanın maliyesi güvencedeydi. </p>
<p class="calibre2">TİCARET YOLLARI</p>
<p class="calibre2">Osmanlı İmparatorluğu ile Avrupa arasındaki ticaret başlıca deniz yoluyla sürdürülüyordu. Sadece, esas olarak Venedik'ten gelen ya da oraya giden birkaç kalem mal, Ragusa veya Spalato'dan kalkmak üzere karayolundan sevk ediliyordu. Diğer bütün mallar, Sicilya açıklarından Akdeniz yoluyla taşınırlar, ya Peloponez'in güneyindeki Modon ve Koron'a, ya da gemilerin Çanakkale Boğazı üzerinden İstanbul'a veya Lövan limanlarına (İzmir, İskenderiye, Beyrut, Trablusşam) yöneldikleri Girit'e ulaşırlardı Deniz yolculuğunun süresi çok değişkendi ve malların ne zaman geleceği hiçbir zaman bilinmezdi. Marsilya ve Venedik'ten İstanbul'a, eğer hava güzel ve rüzgâr elverişliyse, en az bir ayda gelinir, ama çoğu kez bu süre altmış ile seksen günü bulurdu. İstanbul'dan İskenderiye'ye, çeşitli yerlerde yapılan duraklamalar da dahil olmak üzere on beş günde gidiliyordu. Messina'dan Trablusşam'a yirmi günde ulaşılıyordu. Livourne-Tunus arası, çok özel koşullarda altı gün sürerdi ama, yirmi günde gidildiği de olurdu. Bu yavaşlık, kullanılan gemilerin tipi ne olursa olsun, ancak ve azar azar yüzyılın sonlarında aşılacaktır. </p>
<p class="calibre2">Akdeniz'de, özellikle de doğu kesimlerinde, ölümcül bir tehlikeyle karşılaşma tehlikesi her zaman mevcuttu: Barbarosçu veya Hıristiyan korsanlar... Bunlardan korunmak için savaş gemileri tarafından korunan konvoylar oluşturuluyordu. Ama bu sistem ancak çok sayıda gemi yola çıkacaksa ve yılda ancak bir veya iki kez uygulanabilmekteydi. Süleyman'ın zamanındaysa kullanılmadı. Ticaret gemileri, ellerinden geldiğince ya çok az silahlandırılmış ya da tümden silahsız olduklarından, kendi kendilerini savunmaktaydılar. En iyi savunma yöntemi de kaçmaktı. Aksi takdirde gemi içindeki mallarıyla birlikte korsanların eline düşüyordu; o zaman mürettebat ve yolcular, büyük bir ihtimalle kalan günlerini Barbaros'un kadırgalarından birinde forsa olarak ya da bir Cezayir veya Tunus hareminde tamamlıyorlardı. </p>
<p class="calibre2">Demek oluyor ki, deniz ticaretini bekleyen görünmez kazalar, ani fırtınaları ve önceden hesaplanamayan rüzgârları nedeniyle Akdeniz ve Ege denizinde yelken açmanın tehlikeleri bir yana, oldukça fazlaydı. 1604'de, IV. Henry'nin sultan nezdindeki elçisi Salignac Baronu J. de Gontaut-Biron, İstanbul'a ancak bir buçuk ayda ulaşabilmişti. 1 Kasım'da Venedik'ten hareket eden elçi, korsanlardan kurtulduktan, birçok fırtına atlat-206</p>
<p class="calibre2">tıktan ve sonunda kar ve buz gibi bir yağmurun altında Çanakkale Boğazı'nın girişinde gemisi battıktan sonra 19 Ocak günü Osmanlı başkentine gelebilmişti, imdi bu yolculuk, önemli bir kişinin, mükemmel bir gemi ve en iyi mürettebatla yaptığı bir yolculuktu. Dolayısıyla, fazlasıyla yüklenilmiş </p>
<p class="calibre2">ve çoğunluk rasgele toplanmış denizcilerin yönetimindeki küçük ve orta boy teknelerle gerçekleştirilen yolculukların hangi koşullarla karşı karşıya bulunduğu tahmin edilebilir. </p>
<p class="calibre2">Yolculuklar karada ne daha hızlı, ne de daha güvenliydi. İstanbul'u Avrupa'ya bağlayan başlıca üç yol vardı Bunlardan biri Edirne, Maritza ve Morava vadileri, Plovdiv, Sofya ve Niş üzerinden, Belgrad'a yöneliyordu. Orduya bağlı konvoyların kuzeydeki garnizonlara ulaşmak için ve sultanın Hıristiyan düşmanlarına karşı sefere çıkarken kullandıkları yol buydu. Aşağı yukarı eski  <i class="calibre4">via Egnatia </i> güzergâhını izleyen bir diğeri Selanik'ten kalkıyor, Manastır, Ohri, Raguza ve Adriyatik limanlarına çıkıyordu. </p>
<p class="calibre2">Nihayet sonuncusu, yine Edirne üzerinden, İstanbul'u aşağı Tuna vadilerine bağlıyordu. </p>
<p class="calibre2">Yollar -daha doğrusu patikalar- taşla, bazen de Arnavut kaldırımıyla döşenmişti. Güzergâh üzerindeki köylerin sakinleri, bunların bakımını sağlamakla yükümlüydüler. Osmanlı İmparatorluğu'nun ulaşım yolları çağın en mükemmellerindendi. XIV, XV ve XVI. yüzyıllarda inşa edilmiş birçok köprü hâlâ kullanılmaktadır. İstanbul'dan çıkıldıkça Edirne'ye beş, Sofya'ya on ile on iki, Belgrad'a da en az yirmi günde varılabiliyordu. </p>
<p class="calibre2">Balkanlar'da güvensizlik, belki Asya'da olduğundan da daha fazlaydı. Haydut çeteleri, işsiz kalmış </p>
<p class="calibre2">paralı askerler, firari askerler yolculara saldırır, fidye ister ve öldürürlerdi. Hiç kimse hiçbir zaman yeterince silahlı sayılamazdı. Süleyman 1566'da son seferi için Balkan ülkelerinden geçerken, yürüyüş </p>
<p class="calibre2">halindeki birlikler üşüşen haydutlar o kadar çok sayıdaydı ki, "her molada, bunlardan birçoğu idam edilmekteydi". </p>
<p class="calibre2">Asya'da mesafeler çok daha fazla ve yolculuklar iklimin de etkisiyle çok daha çetindi. François Tavernier, "Asya'da tümüyle ekinsiz ve insansız, alabildiğine geniş bölgeler görülür," diye yazmaktadır... "Geçilmesi gereken uçsuz bucaksız çöller vardır ve bunları aşmak su kıtlığı ve Arapların akınları yüzünden tehlikelidir."9 İstanbul'dan hareket eden kervanlar önce İzmit'e yönelirlerdi, sonra da Bursa, Bolu, Amasya ve İzmir yolcularının geçiş noktası olan Tokat'tan gelen ve daha çok kullanılan kervanların da geçtiği Sapanca'ya... Tokat'tan çıkan kervanlardan bazıları Erzurum, Erivan ve İran'daki Tebriz'e doğru giderler, bazıları da ya Sivas üzerinden Diyarbakır'a, ya da Suriye ve Kızıldeniz yönündeki büyük yol ayrımı noktası olan Halep'e yönelirlerdi. Bağdat ve Musul'dan gelen yollarla, Cezire üzerinden Tebriz'den gelenler de Halep'e ulaşıyordu. Bazı kervanlar, belli tarihlerde İstanbul'dan hareket ediyor veya buraya geliyorlardı: İzmir kervanı her hafta, Halep kervanı yılda üç ya da dört kez, İran kervanıysa yılda altı ile sekiz kez işliyordu. İzmir'e gitmek için on ile yirmi gün, İran'a ulaşmak için de iki ile üç ay gerekiyordu. </p>
<p class="calibre2">Ama bütün bunlara rağmen, yine de en az çetin ve en az tehlikeli yolculuklar Türk topraklarında yapılanlardı.10 Yollar görece -çok görece- iyi durumdaydı. Bellibaşlı güzergâhlar boyunca kervansaraylar sıralanmaktaydı ve özellikle ülkenin Asya bölümünde, bunlar her 30 ya da 40 </p>
<p class="calibre2">kilometrede bir, yani birbirlerinden bir günlük uzaklıkta inşa edilmişlerdi. Pek çoğu XIII. yüzyılda Selçuklular tarafından yapılmıştı. Osmanlılar bun-207</p>
<p class="calibre2">ları büyütmüşler ve daha başkalarını inşa etmişlerdi. Çoğu kez bu kervansaraylar da tıpkı büyük kentlerdeki hanlar gibi, dini vakıflar tarafından işletilmekteydiler. 1547'de Fransa elçisi G. d'Aramon'a Türkiye'ye gelişinde eşlik eden Pierre Belon, İbrahim Paşa'nın diktiği "büyük bir yapı" olan ve arkadaşlarıyla birlikte kendisinin de üç gün kalıp yemek yediği Kavala'daki kervansarayı betimlemektedir: "Çorba piştiği zaman," diye anlatır, "Almak isteyen çanağını getirmek zorundaydı. </p>
<p class="calibre2">Ayrıca et ve ekmek de veriyorlardı... din ve ırk ayrımı yapmaksızın ve para almaksızın." Bugün hâlâ ayakta olan birkaç kervansaray, tıpkı, kalın duvarları, ortasında küçük mescidi bulunan geniş </p>
<p class="calibre2">avlusunun çevresine yerleştirilmiş kubbeli geniş salonlarıyla, Kayseri-Sivas yolu üzerinde 1236'da inşa edilmiş olan Sultan Han gibi, yüzlerce insan ve hayvanın karınlarını doyurup korundukları o büyük mola sığınaklarının ne olduğu hakkında bir fikir vermektedir. </p>
<p class="calibre2">Kısa mesafeler ve bazen arabaların da kullandığı düzlük bölgeler dışında, bütün taşımalar yük hayvanlarıyla yapılıyordu: Develerle, eşekler ve atlarla, sonra da XVI. yüzyılın sonlarına doğru katırlarla... Arabalar, Avrupa'da ancak XVIII. yüzyılda yaygınlık kazanacak, Asya'daysa çok daha sonraları kullanılmaya başlanacaktı." </p>
<p class="calibre2">1 Lütfı Paşa'nın deyimi. </p>
<p class="calibre2">2 F. BRAUDEL,  <i class="calibre4">a.g.e. </i></p>
<p class="calibre2">3 XIV. ve XV. yüzyıllarda, Venedik Babı Hümayun'dan bazı ticari ayrıcalıklar, özellikle de Osmanlı İmparatorluğu'ndan tahıl ithal etme, sonra da İmparatorlukta ticaret merkezleri kurma ayrıcalıkları elde etmişti. Yenilenen ve genişletilen bu ödünler, Cumhuriyet'e Lövan'da hemen hemen eksiksiz bir ticari üstünlük kazandırmıştı, üstelik Memluk sultanları da Venedîk'e Suriye ve Mısır'da ayrıcalıklar tanımış bulunuyorlardı. Katalonyalılar ve Fransızlar bu ayrıcalıklardan daha sonra yararlanacaklardır. I. Selim fetihten sonra, ardından da tahta çıktığında Süleyman, bunları sürdürdüler ve bu ayrıcalıklar, Fransa Kralının tebasından olanlara bir statü kazandıran 1535 tarihli antlaşmanın temelini oluşturdular. (Bkz. Ek 15) 41. SUNAR, "Economie et politique dans I'Empire ottoman",  <i class="calibre4">Annales </i> E.S.C. (3-4), 1980. </p>
<p class="calibre2">5 Yalnız buğdayın değil ama maden cevherlerinin ve dış ülkelere satılması her zaman için yasak olan odun kömürünün kaçak ihracatı, bir yüzyıl sonra azınlıklar, özellikle de Rumlar ve Yahudiler, daha da girişimci hale gelirken merkezi otorite zayıfladığında gelişme gösterecektir. </p>
<p class="calibre2">6 Altın Kumaş dönemidir bu dönem. </p>
<p class="calibre2">7 L. TIEPOLO (BRAUDEL) tarafından anılmaktadır, a.g.e.). Bkz. H. İNALCIK,  <i class="calibre4">The Ottoman Empire, Conquest,</i> <i class="calibre4">Organisation and Economy, </i> Londra, 1978 ve The Ottoman Empire, the classical Age, Londra, 1973. </p>
<p class="calibre2">8 Erdel her yıl Eflak'ten 35.000 florin karşılığında 300 kentalden fazla karabiber ithal etmektedir (S. Paul PACH. Melanges Braudel). </p>
<p class="calibre2">9 J. B. TAVERNIER,  <i class="calibre4">Les six voyages en Turquie, en Perse et aux tndes, </i> Paris, 1717. </p>
<p class="calibre2">10 Adı bilinmeyen bir Fransız, 1528'de "Ülke güvenliklidir ve yol kesen bir tek şaki ve hayduttan söz edilmemektedir. Çünkü imparator hiçbir eşkıyalığı ve hırsızlığı bağışlamaz" diye yazmaktadır. (BRAUDEL tarafından anılmaktadır, a.g.e) 1' Osmanlı Türkiye'sinde, arabaya değil, demiryoluna öncelik verilecek, XIX. ve XX. yüzyıllarda, Anadolu'yu birleştirecek olan da demiryolu olacaktır. Karayolları, ellili yıllarda Menderes hükümeti tarafından başlatılan karayolu şebekesini geliştirme politikasıyla ancak 1960'lara doğru geniş ölçüde kullanılır hale gelecektir. Ankara'da görev yapan bir yabancı diplomat, 1939'da bu kentten İstanbul'a yaptığı yolculuğu anlatan bir broşür yayımlamıştı! Bizzat biz 1950'ye doğru, bugün beş ya da altı saatte alınabilen bu yolu (560 kilometre) kat edebilmek için on iki saat harcamıştık. </p>
<p class="calibre2">208</p>
<p class="calibre2">IV. BÖLÜM</p>
<p class="calibre2">KIRSAL KESİM VE KENTLER</p>
<p class="calibre2">İstanbul bütün Türkiye demek değildir, böyle olmaktan da çok uzaktır üstelik. Kırsal kesimde ve uzak kentlerdeki yaşam, esasta başkent halkınınkinden farklı görünmese bile, Anadolu'da ve Balkanlarda, boyunduruk altındaki Devletlerde ve uzak eyaletlerde herkes için aynı koşullarda sürmez. Makam ve servetleri itibariyle bir küçük azınlık hariç tutulacak olursa, bu yaşam herkes için çetindir. Ama acaba Orta ve Doğu Avrupa'daki, hatta Batı Avrupa'daki Hıristiyan ülkelerin haklarının sürdürdükleri yaşamdan, daha mı az çetindir? </p>
<p class="calibre2">Osmanlı işgali birçok bölgede o güne kadar Hıristiyan feodallere tabi olan halkların kaderini değiştirmişti, işgal -koşulların ve insanların izin verdiği ölçüde de olsa- önce Anadolu'da sonra da Avrupa'da ve Doğu'da, Müslüman beyliklerin ve Hıristiyan devletlerin, çoğunluk anarşi içinde çalkalanan despotluklarının yerine, disiplin ve adalet içinde yönetilen bir imparatorluğun düzenli ve otoriter merkeziyetçiliğini getirmişti. </p>
<p class="calibre2">KÖYLÜLER</p>
<p class="calibre2">Türk köylüsü, ya da  <i class="calibre4">reaya, </i> ne satın alınabilen ne de satılabilen özgür bir kişiydi. Dilediği yere gitmesi yasaklanmış değildi; ancak gitmek istediğinde belli bir harç ödemesi gerekiyordu. Bazı durumlarda Sipahi, köylüyü geri dönmeye zorlayabiliyor idiyse de daha önce kadıya başvurup, fetvasını almak zorundaydı. Bu kuralların, koşullara ve bölgelere göre değişen bir çok istisnaları vardı: Reayanın kente yerleşmesinin hemen meşrulaştırıldığı durumlar olduğu gibi, bazı  <i class="calibre4">Kanunnamelerde </i> bunun için yirmi yıllık bir süre öngörülüyordu. Ne olursa olsun, köylünün durumu Orta Çağın Batı Avrupa'sında, Yeni Çağın başlarında da Doğu Avrupa'da yaşayan serilerinden çok farklıydı. Şeriat kuralları ve sultanlar tarafından konmuş yasalara göre anlaşmazlıkları çözen Kadılar tarafından ve yalnız onlarca yargılanabilirlerdi. Sipahi ancak verilen kararları uygular ve para cezalarını tahsil ederdi, hepsi buydu. </p>
<p class="calibre2">Sık sık kıyaslanageldiği Avrupalı derebeyi-nin tam tersine, Sipahinin herhangi bir yargılama yetkisi yoktu. Demek ki güçler ayrılığı tamdı. </p>
<p class="calibre2">209</p>
<p class="calibre2">Köylünün toprağı hiçbir zaman elinden alınamazdı. Ancak şurası da unutulmamalıdır ki, Osmanlı İmparatorluğu'nda toprak, sultanın mülküdür (vakıflara veya özel bir düzene tabi topraklar dışında) ve de köylü, gerçekte uzun süreli bir kiracıdır: Çocukları ya da dul eşi, yöreden yöreye değişen kurallara uygun olarak onun ölümünden sonra toprağı sahiplenmeye devam edebilirlerdi. Reayanın, eğer Devlet'in temsilcisinden1 izin almışsa, toprağı satmaya da hakkı vardı. Sistem, toprağın hiç ara verilmeksizin işleneceği ve dolayısıyla kendisine hizmetle yükümlü olan askere, yani Sipahi'ye belirli bir gelir sağlayacağı hususunda Devlet'e güvence verecek ölçüde, yeterli esnekliğe sahipti. Reayaya gelince, o da kendisini ve ailesini yaşatmaya yetecek büyüklükte bir toprak edinmiş olmanın güvencesine kavuşmuş oluyordu. </p>
<p class="calibre2">Köylünün toprağına karşılık ödediği vergi, bu toprağın genişliğiyle orantılıydı. Üretici Müslümansa, bu vergiye  <i class="calibre4">resmi-i çift, </i> Hıristiyansa  <i class="calibre4">ispence </i> denirdi. Bunların, Osmanlılar zamanındaki tutarları, her beylikte ve her devlette daha önceden hazırlanmış mali rejimlerden ötürü bir eyaletten ötekine büyük ölçüde değişmekteydi. Mükellefin kişisel konumuna göre de değişiklikler gösteriyordu... Vergilerle ilgili her türlü bilgi, otuz yılda bir açıklanan ve içinde her ergin yöre sakininin adı, toprağının büyüklüğü ve ödediği vergi tutarının kayıtlı olduğu  <i class="calibre4">tahrir </i> adı verilen cetvellere geçiriliyordu. Vergi miktarı parasal karşılığıyla hesaplanıyor, ama ayni olarak, yani tahılla ödeniyordu. Bazen bazı mallardan (koyunlardan, domuzlardan, değirmenlerden) veya evlilik, bina yapım ya da satın alımı gibi işlemlerden de resim alınırdı. Bunlar Örf adı verilen, yani resmi otoriteden kaynaklanan haklar arasındaki vergilerdi. Bunlara bir de Şeriat'ten kaynaklananlar ekleniyordu. Toprak vergisi doğrudan tımar sahibine verilir, diğerleri mültezimlere ödenip, onlar aracılığıyla sancakbeyine aktarılırdı. </p>
<p class="calibre2">Upuzun bir liste oluşturan bütün bu vergi ve yükümlülükler köylüyü eziyor muydu? Bunları ödedikten sonra ne kalıyordu? Sefalet mi, yoksa rahat bir yaşam mı? Bu soruların yanıtı bir bölgeden diğerine, daha çok da bir dönemden ötekine değişmektedir. Öyle görünmektedir ki, Osmanlı İmparatorluğu'nda yaşayan köylülerin kaderi, bu bakımdan da Avrupa'nın kırsal kesimlerinde yaşayan insanlarınkinden daha iyidir. Hıristiyan ülkelerin, derebeylerinin uyguladığı baskının öcünü almak üzere evlerini ve tarlalarını ateşe verdikten sonra İslam topraklarına kaçan köylüleri, bu gerçeğin kanıtıdır. Hıristiyan halkların, sultanın ordularını sevinçle karşılamaları da bir başka kanıttır. Osmanlı düzeninde baskı uygulayabilecek kişinin -Tımar sahibinin- köylü üzerinde hiçbir egemenlik ve yargılama hakkı bulunmuyordu: Yalnızca, vereceği karar olmaksızın hiçbir zorlayıcı önlemin alınamadığı Kadı'nın yargı yetkisine koşut bir polis görevi ile belirli kural ve "ölçülere" uygun olarak salınan vergileri toplama yetkisi vardı. Merkezi Devlet'in otoritesi, aşama aşama ta en uzak köşedeki reayaya kadar iniyordu ve reaya adalet istemek üzere sultanın kendisine kadar, bu hakkı hiç kimse tarafından yadsınmaksızın ulaşabiliyordu. </p>
<p class="calibre2">Bu durum -kaçınılmaz olan kimi "kusurlar" bir yana bırakılacak olursa- Kanuni'nin saltanatının son yıllarına kadar böylece devam edecektir. Ondan sonra her şey, daha başka alanlarda olduğu gibi bu alanda da ileride göreceğimiz üzere bozulmaya başlayacaktır. Mültezimliğin yaygınlaşmasıyla birlikte, vergi yükü de ağırlaşacak ve otorite</p>
<p class="calibre2">210</p>
<p class="calibre2">bozulacaktır. O zaman yavaş yavaş Tımar sisteminin yerini alan ve büyük toprak mülkiyetinin getirdiği bir yeni sınıfın baskısı gündeme gelecektir. </p>
<p class="calibre2">Ne çok mutlu, ne de hiç kuşkusuz tümüyle perişan durumdaki bu Anadolu ve Rumeli köylüleri, nasıl ve nerede yaşıyorlardı? Büyük çoğunlukla, küçük köylerde ve kasabalarda... Akdeniz'i çevreleyen alemin tümünde olduğu gibi, Osmanlı İmparatorluğu'nda da birdenbire artan nüfus büyük ölçüde dağınıklık gösteriyordu. </p>
<p class="calibre2">Ancak, ulaşım güçlüklerine rağmen, köylerin birbirleriyle ve kentle ilişkisi bulunuyordu. Bölünme daha çok Müslümanlarla Hıristiyanlar arasında görülmekteyse de her iki kesim sanıldığı kadar derin bir şekilde ayrılmamışlardı birbirlerinden... Karşılıkl1 düşmanlık gösterileri çok enderdi. Hoşgörü, her zaman düşmanlığa baskın çıkmaktaydı. </p>
<p class="calibre2">İmparatorluğun Avrupa kesiminde, Rumeli'de, kırsal alanlarda ve kentlerde yaşayanların büyük çoğunluğunu Müslümanlar oluşturuyordu. Büyük Türk zenginleri, daha çok Tesalya gibi ovalık araziye yerleşmişti. Hıristiyanlar dağlara çekilmişlerdi. Bu durum, onların dini ve etnik özelliklerini korumalarına da imkân verecek, ulusal doğuşlarını yeniden kolaylaştıracaktır. </p>
<p class="calibre2">Anadolu'da, Müslümanlar ve Hıristiyanlar (çoğu Ortodoks Rumlardır), daha sıkı bir şekilde kaynaşmış </p>
<p class="calibre2">durumdaydılar. Yaylada, vadilerde ve içerdeki düzlüklerde, 1923 yılındaki mübadeleye kadar yaşamını sürdürecek olan büyük bir gayrimüslim nüfus, Türklerle komşuydu. Herkes kendi köşesinde, caminin, bazen  <i class="calibre4">bir zaviye'nin, </i> ya da kilisesinin çevresinde kümelenmiş olarak, birbirine karşı dini ya da ırkçı herhangi bir kin gütmeksizin yaşamaktaydı. Adak yapılan yerler, çoğu zaman bir ve aynı yerlerdi: Bir Hıristiyan azizin mezarı da Müslümanlar tarafından saygıyla ziyaret edilirdi ve kimi kutsal ağaçlar, Hıristiyanlarca da Müslümanlarca da kutsanırdı. Hıristiyan bir azizin mezarını ziyarete gelmiş Müslüman hacıların yöredeki kilisede geceledikleri her zaman görülen bir şeydi. Türkler, sultanın hizmetine giren kişiler dışında insanları din değiştirmeye zorlamamışlardır. Her türlü düşüncenin ötesinde de Osmanlı Devleti, Hıristiyan tebadan alınan özel vergiden yoksun kalmak istememiştir. </p>
<p class="calibre2">Bu halklardan çoğu, özellikle de dışarıyla teması olmayan bölgelerde oturanlar, kapalı ekonomi içinde yaşamaktaydılar. Kendi kendine yeterlilik genel kuraldı. Kadınlar ailenin koyunlarını kırkar, yünü eğirir ve dokur, erkeklerse derileri işler, deri eşya ve çoğunluk tahtadan yapılan, tarlada kullanılacak aletleri imal ederlerdi. Kat kat yerleştirilen yün ve kıllardan yapılan keçelerin hazırlanması uzun bir emek gerektiriyordu. Soğuk Anadolu yaylasıyla Balkanlar'da pek çok işte kullanılıyordu keçe: Halı ve çadır, örtü, çoban kepeneği, takke vs. olarak... Ordunun ihtiyacı için de keçe üretilirdi. </p>
<p class="calibre2">Bütün yiyecek, ağıldan ve sebze bahçesinden sağlanıyordu. Sütten mamul gıdalar beslenmede önemli bir yer tutmaktaydı: Peynir, soğanın yanı sıra her yemekte bolca yenen yoğurt, ekmek, tuz, salatalık, yaş veya kuru meyveler beslenmenin başlıca unsurlarıydı. Bayramlarda, koyun eti ile pilav ve süt, bal, fındık ve bademle yapılan tatlılar yenirdi, içki olarak su ve boza vardı. Yağlar, Anadolu koyunlarından elde edilen kuyruk yağlarıydı. Kuyruk yağı, hem mutfakta, hem de mum imalinde kullanılıyordu. </p>
<p class="calibre2">Her ailenin, sayısı değişen, ama onsuz olunamayacak bir sürüsü bulunurdu. Bir, iki inek, bir çift öküz ya da manda, bazen bir at, ama çoğu zaman bir eşek, keçiler ve bazen de kümes hayvanları... Bir bahçe, günlük sebze ihtiyacını karşılamaktaydı. </p>
<p class="calibre2">211</p>
<p class="calibre2">Sürünün niteliği, bölgelere göre elbette değişiklik <b class="calibre3">gösteriyordu: Yüksek yörelerde, </b>ovalara oranla daha çok sayıda keçi ve koyuna <b class="calibre3">rastlanıyordu; güneyde develer </b>çoğunluktaydı, Rumeli'deyse daha çok at vardı. Aynı şekilde, <b class="calibre3">Akdeniz kıyılarında koyun </b>yağının yerini zeytinyağı almıştı; daha başka bölgelerde de <b class="calibre3">keten veya ayçiçek yağı... Bal, </b>hem çeşitli tatlıları hazırlamak, hem de kimi besinleri <b class="calibre3">tatlandırmak amacıyla bolca tüke</b>tiliyordu ve arıcılık çok yaygındı. Bazı yöreler, <b class="calibre3">bu arada</b> <b class="calibre3">Trabzon yöresi, ürettiği balı </b>İstanbul'a bile gönderiyordu. Türkler balığa fazla düşkün <b class="calibre3">olmadıkları</b> <b class="calibre3">için, deniz ürünleri </b>kıyı bölgelerinde bile sofralara pek girmemişti. <b class="calibre3">Balık, daha çok kurutulmuş </b></p>
<p class="calibre2"><b class="calibre3">halde </b>yenmekteydi. </p>
<p class="calibre2">Beslenmenin temeli, o çağ Avrupası'nın tümünde <b class="calibre3">de olduğu gibi, bu bölgelerde de </b>hiç kuşkusuz tahıla dayanıyordu. Anadolu yaylasında <b class="calibre3">en başta buğday ekilmekteydi. </b>Arpa ile birlikte başlıca tarım bitkisi olan buğday, Tuna <b class="calibre3">ovalarıyla Tesalya'da da yetiştiriliyordu. </b>Verim -o sıralar bire altı olan Batı Avrupa'ya <b class="calibre3">oranla düşüktür- ender olarak bire </b>dördü geçiyordu, çoğunlukla bunun altındaydı, ki <b class="calibre3">bu da </b>beş <b class="calibre3">kişilik bir Türk ailesinin </b>yaşaması için gerekli olan 1.500 kiloyu sağlamaya <b class="calibre3">ancak</b> <b class="calibre3">yetiyordu. Balkan ülkelerinde </b>verim biraz daha iyiydi. Ancak verginin, beslenmesi <b class="calibre3">için çiftçiye</b> <b class="calibre3">kalan miktarın yedide </b>birini bazen daha da çoğunu götürdüğü de <b class="calibre3">unutulmamalıdır. </b></p>
<p class="calibre2">Pirinç, satınalma gücü olanlara özgü lüks bir gıda maddesiydi. <b class="calibre3">Anadolu'nun batısında, </b>Kilikya'da, Balkanlar'da, Mısır'da, sulamaya elverişli <b class="calibre3">yörelerde yetiştiriliyordu. </b>Şekerkamışı Mısır ve Kıbrıs'ta, şarapsa Yunanistan, Trabzon <b class="calibre3">ve Tuna ülkelerinde </b>üretilmekteydi.2</p>
<p class="calibre2">Konutlar alabildiğine ilkeldi: Samanla karıştırılan <b class="calibre3">çamurla örülmüş duvarlar, toprak </b>ve çalı çırpıdan oluşan bir dam ve uçmaması için üzerine <b class="calibre3">yerleştirilen büyük taşlar </b>(deprem açısından son derecede tehlikeli bir alışkanlık). Bazen de <b class="calibre3">evler bir tepenin yamacına </b>oyulurdu ki, bu durumda duvarları kazılan toprak <b class="calibre3">meydana getiriyordu. Yere kilimler, </b>deve tüyünden dokunmuş halılar ve keçeler seriliyordu. <b class="calibre3">Dipte, bir perdeyle bölünmüş </b>olan kısım, kadınlar içindi; ön tarafta da tek göz bir <b class="calibre3">oda bulunurdu. İçinde tezek yakılan </b>ocağın üstünde bir kazan asılıydı. Tezeği, yazları <b class="calibre3">kadınlar</b> <b class="calibre3">hazırlayıp güneşte kuruturlar</b>dı. Tek göz odanın bitişiğindeki ahır, Anadolu ve <b class="calibre3">Balkanların çetin</b> <b class="calibre3">kışında, hayvanların </b>sıcaklığını evin içine iletiyordu. Bu evlerde mobilya <b class="calibre3">bulunmuyordu, deri</b> <b class="calibre3">torbalar, bazen </b>de giysilerin saklandığı tahta sandıklar vardı. Erzak ise <b class="calibre3">(tahıl, yağ, kurutulmuş et ve</b> meyve) toprak küpler içinde korunuyordu. </p>
<p class="calibre2">Yılın günleri sevinçleri ve açılarıyla, tarladaki <b class="calibre3">çalışmanın temposuna koşut olarak, </b>aralarına serpiştirilmiş dini ve anlamı hanidir <b class="calibre3">unutulmuş çok eskilerden gelen bayramları </b>kutlayarak geçmekteydi. Ramazan sonundaki Şeker <b class="calibre3">Bayramı ile Kurban Bayramı'nda </b>karşılıklı armağanlar verilir, et ve tatlı yenirdi. Kışın <b class="calibre3">sonunda danslar ve adaklarla, </b>günlerin uzayışı ve ilkbaharın gelişi kutlanırdı. Bu eğlencelere <b class="calibre3">bütün köy halkı katılırdı. Her </b>yörenin, kökleri zamanın derinliklerinde yitmiş özel <b class="calibre3">dansları vardı. Erkekler ve kadınlar </b>hep ayrı ayrı, bazen ikişer ikişer, bazen bir daire veya <b class="calibre3">yarım daire meydana getirerek, </b>bayramlık giysileri içinde kadınlar başlıklarına <b class="calibre3">altınlar</b> <b class="calibre3">iliştirmiş, erkekler bellerine </b>-eğer varsa- parıldayan silahlarını yerleştirmiş olarak <b class="calibre3">bu dansları</b> <b class="calibre3">yaparlardı. </b></p>
<p class="calibre2">Müslüman halkın dans ve şarkıları Hıristiyan <b class="calibre3">etkisinde kalmış mıdır? Tam tersine,</b> 212</p>
<p class="calibre2">asıl Türklerin fetihten sonra Balkan ülkelerinin folklorlarını alabildiğine etkiledikleri söylenebilir. </p>
<p class="calibre2">Türklerin folkloru, kuşkusuz, çoğunluk zaviyeler aracılığıyla İslam'ın etkilerine de maruz kalan Orta Asya'daki eski köklerine dayanmaktadır. </p>
<p class="calibre2">Bazı kentlerde, yılda bir veya birkaç kez panayırlar kurulurdu: Bütün komşu kasaba ve köylerden insanlar bu panayırlara koşarlardı. Bunlar aynı zamanda ticaretin yanı sıra, eğlenmek ve bir araya gelmek için de birer vesileydiler. XVII. ve özellikle de XVIII. yüzyılda, ticari tarım geliştiği ölçüde, bu panayır ve pazarlar da çoğalacaktır. Kent pazarları kırsal kesimdekiler aleyhine önem kazanacak, bunun sonucunda da kentli ve köylü topluluklar arasındaki bağlar sıkılaşacaktır. O zaman kentlerin tarım üzerindeki etkinliği daha da çoğalacaktır, zira köylüler borç alacakları kişiler bulmak amacıyla kentlere geleceklerdir. </p>
<p class="calibre2"><b class="calibre3">Göçebeler</b></p>
<p class="calibre2">Başlangıçta göçebe olan Türkler, Selçuklular zamanında çabucak Anadolu'ya yerleştiler. Büyük Oğuz boyları yerleşmek için Karadeniz ve Akdeniz'in nemli ve sıcak kıyıları yerine, iklim ve bitki örtüsü bakımından Orta Asya'ya daha yakın olan yüksek yaylaların vadilerini tercih ederek bölündüler. </p>
<p class="calibre2">Sultanlar da onların yerleşik düzene geçmelerini teşvik ettiler: Böylece pek rahat durmayan, köylülerle sık sık çatışan ve ilk fırsatta kervanlara saldırıp yolcuları soyan, köyler halkını yağmalayan şakiler olarak çeteleşen bu insanları, daha kolay denetleyebiliyorlardı. Bir kez yerleşik düzene geçtiklerinde, vergiye bağlanmaları da daha kolay oluyordu. </p>
<p class="calibre2">Bununla birlikte, bütün aşiretler yerleşik düzene geçmedi; tam tersine, çünkü -sayıları giderek azalsa bile- bugün de göçerlik sürmektedir. XVI. yüzyılda Yörük adı verilen birçok aşiret, Doğu Anadolu ve Güneybatı'da, Ankara ve Eskişehir arasındaki bozkırlarda, Toros yörelerinde dolaşıp durmaktaydı. </p>
<p class="calibre2">Rumeli'de, göçerlere daha çok Makedonya ve Trakya'da rastlanıyordu. Ancak her yerde göç düzenleri birbirinin eşiydi: Yazı geçirdikleri kıyılara koşut uzanan dağlardan, kışın daha yumuşak bir iklimi olan alçak ovalara inerlerdi, yani 100 ile 200 kilometrelik bir mesafe kat etmekteydiler. </p>
<p class="calibre2">Rumeli'deki aşiretlerin örgütleniş biçimlerindeki zayıflıklar, iktidara bunları kolayca kontrol altına alıp, hatta askerlik hizmetine bile koşabilme imkânını veriyordu. Buna karşılık Anadolu'da Devlet Otoritesi bile onlardan çekiniyordu: İran hemen aşağıdaydı ve Şiilik aracılığıyla sürdürülen Safevi propagandası her an imparatorluğun güvenliğini tehdit edebilirdi. İranlıların yoğun biçimde destekledikleri pek çok ayaklanma, XVI. yüzyıl boyunca -ve daha sonraları- Osmanlı yönetimini çeşitli tarikatların çok uzun zamandan beri aralarına tehlikeli siyasi ve sosyal huzursuzluk tohumları serptiği göçer aşiretlere karşı harekete geçmek zorunda bırakacaktır. Çatışmaların ardı arkası kesilme-yecektir. Aşiretler İran'a göçmek isteyecekler, ancak Osmanlılar buna engel olacaklardır. Bu sınır bölgesi, XVI. ve XVII. yüzyıllar boyunca hemen hemen kesintisiz biçimde süren Osmanlı İran savaşları dışında da sürekli kana bulanacaktır. </p>
<p class="calibre2">Köylülerle göçerler arasındaki ilişkiler de her zaman iyi değildi. Çatışmaların nedeni, çoğunlukla tarladaki ürünün göçerlere ait sürüler tarafından zarara uğratılması ve 213</p>
<p class="calibre2">çapulculuktu. Bu yüzden yöneticiler, göçerleri ekili alanların uzağındaki güzergâhlardan geçmeye zorlarlardı Eğer köylüler yerleşik düzene geçmiş eski göçer aşiretlerindense, ilişkiler daha iyi kurulurdu. Kimi zaman da farklı tarikatlara mensup olma nedeniyle bölünmeler olurdu. Ancak göçerlerin birbirlerine karşı şiddete başvurdukları pek sık görülen olaylardan değildi. Göçerler çiftçilere, deriden eşyalar, yün dokumalar ve madenden imal ettikleri aletleri satıyorlardı. </p>
<p class="calibre2">Birçok yörede, göçerlerle köylüler arasında çok belirgin bir fark da yoktu. Zorunluluklar karşısında, çiftçilerin evlerini, topraklarını terk edip, sürüleriyle birlikte çadır hayatına dönerek yeniden göçerleştikleri, sonra bir başka yerde yeniden yerleşik düzene döndükleri sık sık görülmekteydi. Bir kısmıysa yarı-göçer sayılabilirlerdi: Kışı, ekip biçtikleri topraklarının ortasındaki kulübelerinde geçiriyor, yaz gelince, çadırları ve sürüleriyle birlikte dağa çıkıyorlardı. </p>
<p class="calibre2">Bununla birlikte, bu tür yaşayanlar azınlıktaydılar. Göçerlerin çoğu bütün bir yılı, kendileriyle birlikte taşıdıkları çadırlarında geçirirlerdi. Her göçer ailesinin bir ya da birkaç çadırı olur veya örtünme adetleri olmasa bile, halı ve keçelerle bölünmüş bir kısmı kadınlara ayrılan büyük bir çadırda yaşarlardı. Çok eşlilik, alabildiğine yaygındı ve her kadının kendi görevi vardı; biri yün örerken, diğeri hayvanlarla ilgilenir, bir başkasıysa yemek pişirirdi. Eşyaları da köylülerinkilerden bile azdı: Bakır veya tahtadan birkaç parça şey, deri çanta ve heybeler, bir de dokuma tezgâhı. Başkaca bir şeyleri yoktu... Beslenmeleri de çok sadeydi: Başta sütten mamul yiyecekler, peynir ve yoğurt, bir de içinde tezek veya ağaç yaktıkları ocağın üzerinde pişirdikleri yufka ekmeği... </p>
<p class="calibre2">Göçerler, büyük çoğunluklarıyla çobanlık yaparlardı. Koyun ve keçi sürülerinin yanı sıra, kimi yörelerde atları ve develeri de olurdu. O taktirde bu atlarla develeri, kervanlara, ya da Padişah beraberinde iaşe ve ibadesi gereken on binlerce askerle savaşa gittiğinde orduya kiralarlardı. </p>
<p class="calibre2">XVI. yüzyılda çok sayıdaki Kürt aşireti, hâlâ büyük bir kısmıyla göçer durumdaydılar. Yerleşik düzene çok yavaş ve kısmen geçeceklerdir, zira bugün bile Doğu Türkiye' de Kürtler, dağ bayır dolaşmayı sürdürmektedirler. Belki de Med'lerin3 soyundan gelen Kürtlerin yaşadığı bölgeler, büyük kısmıyla bugünkü İran ve Irak topraklarından olmak üzere Karadeniz'den Mezopotamya'ya, Güney Toroslar'dan İran yaylalarına kadar uzanmaktadır. </p>
<p class="calibre2">Günlük yaşayışları, Türk göçerlerinkinden hiç farklı değildi. Mevsimlere göre, ovalardan dağların yamaçlarına, keçi kılından siyah renkli, büyük ve basık çadırlarıyla durmadan yer değiştirirlerdi. </p>
<p class="calibre2">Kadınların yaşadığı mekan, erkeklere ait kabul bölmesinden kamış veya keçe bir perdeyle ayrılmıştı. </p>
<p class="calibre2">Kadınlar örgü örer, kumaş dokur, ev işleriyle uğraşırken, erkekler de sürüyle ilgilenir ve koyunları kırkarlardı. Onlarda da beslenme, tahıl ve peynire dayalıydı. </p>
<p class="calibre2">Kürt köylerindeki evler de tıpkı Türk köylülerinin evleri gibi, güneşte kurutulmuş kerpiçten yapılmıştı, çatıları da çamurla güçlendirilmiş kamışlarla kaplanmıştı. Geride, kadınlara ayrılan bölümle birlikte, tek bir odadan oluşmaktaydı bu evler. Yer bu evlerde de topraktı. Tam ortada tandır bulunurdu. Dağlık bölgelerdeyse bazıları mağaralar içinde, bazıları da bir öndekinin çatısı arkada ve daha yüksekte kalan tarafından taraça olarak kullanılan, çok katlı yapılarda barınıyorlardı. </p>
<p class="calibre2">214</p>
<p class="calibre2">Günlük yaşayışları ve dinleri bakımından -büyük çoğunluğu Sünni Müslümandır-Kürtler, XVI. </p>
<p class="calibre2">yüzyılın sonlarında bile sultanların imparatorluğuna tümüyle dahil edilebilmiş değillerdi. Fetih henüz tamamlanmıştı. I. Selim, ülkeyi 1516-1517 yıllarında işgal etmiş ve Kürt beylerinden birçoğuna özerklik tanımıştı. Süleyman, iki Irak seferi sırasında bölgedeki denetimini güçlendirmişti, ancak geniş </p>
<p class="calibre2">bölgelerin kaderi hemen her köşede, güçlerini korumakta olan yerel yöneticilerin keyiflerine göre, bazen Şah'ın, bazen de Sultanın otoritesine bağlı kalmaktaydı. Uzun yıllar boyunca, halklar yerel yöneticileri dışında yönetici tanımayacaklardır. Kargaşa, ancak Safevi hanedanı zayıflayıp sonra da tarihten silindiğinde, Doğu Anadolu'nun tek hakimleri olarak Osmanlılar kaldığı zaman dinecektir. </p>
<p class="calibre2"><b class="calibre3">Hıristiyanlar</b></p>
<p class="calibre2">İmparatorluğun her köşesine yayılmış olan Hıristiyan nüfusun sayısı, hiç de küçümsenecek miktarda değildi. Rumeli'dekiler, çoğunluk Ortodoks Hıristiyanlardı -Sırplar, Bulgarlar, Yunanlılar ve başkaları. </p>
<p class="calibre2">Anadolu'daysa Ermeniler çoktu. Doğu Anadolu'nun Hıristiyan halkı açısından, Osmanlı işgali gündelik yaşamı hiç değiştirmemişti. Avrupa'daki Hıristiyanların yaşamını ise daha iyileştirmişti. </p>
<p class="calibre2">Osmanlı'nın tek istediği, vergilerin düzenli biçimde ödenmesi ve barışın bozulmamasıydı. Din özgürlüğü tamdı, can ve mal güvenliği de titizlikle korunuyordu. Örf ve adetler, eskisi gibi devam etmekteydi. Dinsel ve batıl inançlar sarmaş dolaştı. Yarım Hıristiyan, yarı putperest bayramlar, tatili ve eğlenceyi de birlikte getirmekteydiler. En büyük bayram, çok uzak bir putperest geçmişten kaynaklanan adetleriyle Paskalya yortusuydu: Mumlar yakılır, bir kısmı hastalıklara karşı kullanılmak üzere saklanacak olan kırmızı Paskalya yumurtaları kaynatılırdı. San Yorgo bayramında, Müslümanların Hıdrellezinde olduğu gibi, ilkbaharın gelişi kutlanırdı. Yine tıpkı Müslümanlarda görüldüğü gibi, bayramlar şölenlerin, şarkıların ve Müslümanlarınkileri andıran dansların sergilendiği birer fırsattı. Doğumlar, evlenmeler, özellikle de cenaze törenleri gürültülü bir şekilde geçerdi. </p>
<p class="calibre2">Haykırış ve hıçkırıklar, ölüyü mezarına uğurlayana kadar devam eder, sonra ölenin anısına kavrulmuş </p>
<p class="calibre2">buğday ve kurutulmuş meyveler yenirdi. </p>
<p class="calibre2">Her köyün, en az cemaati kadar fukara ve eğitimi asla onlardan fazla olmayan bir papazı, bir de nazarı defedip, hastalıkları iyileştirdiğine inanılan bir yaşlı kadını olurdu. Doğaüstü olaylardan fazlasıyla korkulduğu gibi, kötü güçleri kovabilmek için "bilen kişinin" formüllerine, büyülerine ve yardımlarına her zaman ihtiyaç duyulurdu. Ta uzaklardan kalkılır kutsal ziyaret mahallerine, azizlerin mezarlarına, ayazmalara adak adamaya gelinirdi. Kadınlar da erkekler de cesurdular ve bazen Ermenilerle Kürtleri karşı karşıya getiren kanlı kavgalarda bütün bir köy halkının çatışmaya girdiği olurdu. </p>
<p class="calibre2"/>
<p class="calibre2">Konutlar da Müslümanlarınkilerden hiç farklı değildi: Kerpiçten yapılmış büyük bir oda, bir ahır, bir sebze bahçesi, çevresinde de tarlalar... Ermenilerden birçoğu, aynı yörede oturan Türkler gibi mağaralarda, ya da tepelere oyulmuş kovuklarda yaşıyorlardı. Her evde gece gündüz önünde bir mum yanan bir ikona bulunurdu. </p>
<p class="calibre2">Toprak, Müslümanlar tarafından da kullanılmakta olan, aynı ilkel aletlerle işleniyor, 215</p>
<p class="calibre2">hayvanlar, Müslümanlarınkiyle aynı olan ilkel yöntemlerle yetiştiriliyordu. Kadınlar örgü örüp kumaş </p>
<p class="calibre2">dokuyor, ev işleriyle uğraşıyor, peynir yapıyorlar, erkekler de diğer işleri üstleniyorlardı. Hayat, küçük nüanslar dışında, konuşulan dil ve inanılan din hangisi olursa olsun, bir farklılık göstermiyordu. Bazı bölgelerde hayvancılık önde gelmekteydi, bazı bölgelerdeyse tarım... Şurada burada, Yunanistan'da, bazı Balkan ülkelerinde, hatta Anadolu'da bağcılık yapılıyordu. Rumlar kıyı şeridi boyunca sünger avcılığı yapıp, daha sonra kurutacakları balıkları avlarlarsa da başlıca uğraş, son on yıllara gelene kadar olduğu gibi, her yerde insanlara beslenme ve yaşam imkânını veren tarımdı. </p>
</body>
</html>
