<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_28"><b class="calibre6">75</b></h2>
<p class="calibre2">rımını taşıyan sarıkların o muazzam kalabalığını, türlü renk ve biçimdeki <b class="calibre3">pırıltılı </b>giysileri ve her yere yayılmış altının, gümüşün, erguvanın, ipeğin ve satenin şavkını seyret. Bu olağanüstü manzarayı tasvire sözcükler yetmez. Ben hayatımda bundan daha güzel bir şey görmedim. Beni asıl, bu kalabalığın sessizliği ve disiplini etkiledi. Diğer birliklerden ayrı olarak sıralanmış yeniçeriler öylesine hareketsizdiler ki, önceden tembihledikleri gibi kendilerine verdiğim selamı almak için hep birlikte başlarını eğene kadar, <b class="calibre3">bunların </b>asker mi, yoksa birer heykel mi olduklarım çıkaramadım." </p>
<p class="calibre2">Süleyman, parlak ve ışıltılı olan her şeye, kıymetli taşlara ve altın işlemeli kumaşlara gerçek bir tutkuyla bağlıydı. Venedikli gezgin Sanudo'nun belirttiğine göre, kendinden önceki padişahların hiçbiri mücevheri onun kadar çok sevmemiştir. Bugün Topkapı Sarayı Müzesi'nin Hazine Dairesi'nde seyredilebilenler, onun saltanatında sarayda birikmiş olan zenginliklere ilişkin olarak ancak çok küçük bir fikir verebilir. Venedikli bir kuyumcu, sultan için dört yakut, dört elmas, sayısız inci, çok iri bir zümrüt ve bir turkuazla bezenmiş bir tür altın taç yapmıştı. O dönemden kalan bir gravürde, Süleyman başında neredeyse gözlerinin üzerine kadar düşen, boynunu ve kulaklarını bir tolga gibi kapatan bu garip başlıkla görülmektedir. Başlığın tepesinde, rengârenk bir sorguç vardır. Anlaşıldığı kadarıyla bu başlığı hiç kullanmıyordu, ama başlık bir elçiyi kabul ettiğinde, mücevherlerle süslü altından tahtının yanı başındaki bir koltuğun üzerinde, elçiyi ve efendisi hükümdarı etkilemek amacıyla, bazen sergilenmekteydi. </p>
<p class="calibre2">İbrahim, kendisini ziyaret eden Batılılara, "Dünya üzerinde ancak bir tek imparatorluk var olabilir, tıpkı gökte bir tek Tanrı olduğu gibi," derdi. </p>
<p class="calibre2">1 J. von HAMMER-PURGSTALL,  <i class="calibre4">a.g.e. </i></p>
<p class="calibre2"> <i class="calibre4">1</i> IX. yüzyılda, bir Macar kavmi Ural Dağları'ndan kalkıp Karpatlar'a, Tuna Deltası'na ve Karadeniz'e doğru göç etmişti. Arap coğrafyacılara göre bu "Macariler" Türktürler. Hongrois adı, Bulgar asıllı olan ve Karpatlar'ın güneydoğu bölgesine yerleşip burada Macarlarla karışan "Onoghour"lardan gelse gerektir. Bir süre sonra bunlar Büyük Moravya'ya yerleştiler ve akınlarıyla, yıllar boyu Kuzey İtalya'yı, Almanya'yı, Loren'i, hatta Burgonya Provence'ı talan ettiler. Cermen Kralı I. Otton tarafından ezildikten sonra şefleri Vaik, Katolikliği kabul etti ve I. Etienne adını aldı. Macarlar bu tarihten sonra, Barbarlara karşı Hıristiyanlığın yılmaz savunucuları oldular; ancak, soylularının disiplinsizliği ve seçimle sürdürülen krallık sistemi, bu devleti Doğu Avrupa'daki devletlerin en güçsüzlerinden biri haline getirdi. Hunyadi Yanoş ile oğlu Matyaş Korvin, bir ara (1444-1490), merkezi otoritenin emrindeki paralı askerlerden oluşan ordularıyla soyluların gücünü kırmayı başardılar. Ancak bunlar, iki kralın halefleri olan Ladislas ve Louis zamanlarında, paralı.askerler ordusunu dağıttırıp, ayrıcalıklarını yeniden elde etmeyi başardılar. </p>
<p class="calibre2">3 Süleyman'ın, saray görevlileri tarafından askeri seferler sırasında tutulan  <i class="calibre4">Günce'si, </i> her molada, günün başlıca olaylarına değinmektedir. Örneğin, 1526'daki Türkiye seferine ait notlar şöyle başlar: "23 Nisan (11 Recep) İstanbul'dan hareket edildi, ordu Halkalıpınar'da mola verdi; 22, Çatalca... 8 Mayıs: Hünkâr orduyu teftiş etti; 9 Mayıs: Mola, ekinleri ezdiği için bir neferin boynu vuruldu... 27 Ağustos: Ordu geride kalanları beklemek üzere durdu. 28, istirahat molası, padişah, ertesi gün saldırıya geçileceğini bildirdi. Emir almadan</p>
<p class="calibre2"/>
<p class="calibre2">76</p>
<p class="calibre2">ileriye çıkan genç bir neferin boynu vuruldu. 29, Mohaç Ovası'nda kamp kuruldu {muharebenin ayrıntıları)... 31, altından bir tahta oturan padişaha vezirler ve beyler saygılarını sundular; iki bin tutsağın katledilmesi; sağnak halinde yağmur yağıyor..." </p>
<p class="calibre2">J. von HAMMER-PURGSTALL,  <i class="calibre4">Osmanlı İmparatorluğu Tarihi </i> adlı anıtsal yapıtında, bazı bölümleri bugün de yayımlanmamış olan bu  <i class="calibre4">Günce'den </i> geniş alıntılar verir. </p>
<p class="calibre2">4  1534 yılındaki ölümüne kadar Şeyhülislamlık görevini sürdüren Kemalpaşazade, bilimsel alanda bir dahi kabul edilir... </p>
<p class="calibre2">Abartmalar ve cesur imgelerle dolu üslubu, dönemin canlı ve renkli düzyazı sanatının en mükemmel örneklerinden biridir. </p>
<p class="calibre2">5 PEÇEVİ, XVI. yüzyıl Türk tarihçisi. </p>
<p class="calibre2">6 Bu heykeller, Ayasofya ile saraya çok yakın mesafede bulunan At Meydanı'na dikildi (Pieter Coecke Van Aelst'in, Süleyman'ı kortej halinde At Meydanı'ndan geçerken gösteren 1553 tarihli bir gravüründe, yüksek kaideli üzerindeki üç heykel de görülmektedir). Bu olay büyük bir skandal yarattı. Matyaş Korvin'in kitaplığıysa saraya taşındı. Kitaplardan bir çoğu, 1574 ve 1665'te sarayı pek çok kez harap eden yangınlardan birinde yok oldu. </p>
<p class="calibre2">7 En eski dönemlerden beri Osmanlı işgali iki aşamada gerçekleşiyordu. İlk aşamada, yenilgiye uğratılan yerel prensler sultanın kulları durumuna geliyorlardı. Sonra belli bir süre geçince, bunlar ortadan kaldırıyor, Türk Devleti yönetimi doğrudan ele alıyor ve  <i class="calibre4">tımar </i> sistemi yerleştiriliyordu. Osman Gazi, Köse Mihal ve daha birçok başkalarını bu yöntemle ortadan kaldırdı. Konya'daki Karamanlılar, önce tabi durumuna getirildiler, Sırp ve Bulgar prensleri de yerlerini Osmanlı yöneticilerine bırakmak üzere sahneden çekilmezden önce aynı durumdaydılar. İlk aşama sırasında Balkanlardaki Hıristiyan birlikler, önce yedek kuvvet olarak kullanılıyor, sonradan tımarlı sipahi haline gelme imkânını elde ediyorlardı. </p>
<p class="calibre2">8 M. BANDELLO,  <i class="calibre4">Novelle, </i> Londra, 1791-1793. </p>
<p class="calibre2">5 Louis'nin de kralı olduğu Bohemya tacını da elde etmişti. </p>
<p class="calibre2">101523'ten 1538'e kadar Venedik Doju olan Andrea Gritti'nin oğlu Aloysi Gritti, cumhuriyetin rehinesi olarak babasının tutukluluğu sırasında, İstanbul'da dünyaya geldi. Mükemmel bir şekilde Yunanca (annesi Rumdu) ve Türkçe konuşan Aloysi, Sadrazam İbrahim Paşa'nın gözüne girmeyi başardı. Başvezirin ve Macar Kralı Yanoş Zapolya'nın dostu oldu. Ferdinand ile Süleyman arasındaki barış antlaşmasından sonra beraberinde 1.000 yeniçeri ve 2.000 sipahi olduğu halde Macaristan'a giren Gritti, Varasdin Piskoposu Cibaco'yu katlettirdi. Bu cinayet halkı galeyana getirdi ve bu yüzden korkunç bir cezaya çarptırıldı. Sabahleyin elleri, öğlen ayakları, akşam olduğunda da başı kesildi. Türkler ona Beyoğlu derlerdi. Pera bağları arasında kendisine bir konak yaptırmıştı, İstanbul'un bu semti, o günden beri Beyoğlu adını taşır. </p>
<p class="calibre2">11 J. von HAMMER-PURGSTALL,  <i class="calibre4">a.g.e. </i></p>
<p class="calibre2">12 J. von HAMMER-PURGSTALL,  <i class="calibre4">a.g.e. </i></p>
<p class="calibre2">13 Bkz. I. Bölüm, not (5). </p>
<p class="calibre2">14 YOUNG, Constantinople, Londra ve New York. </p>
<p class="calibre2">15 Bkz. V. Bölüm. </p>
<p class="calibre2">16 H. İNALCIK,  <i class="calibre4">a.g.e. </i></p>
<p class="calibre2">17 R. MANTRAN,  <i class="calibre4">İstanbul dans la seconde maitie du XVÜe siecle, </i> Paris, 1962. </p>
<p class="calibre2">18 Bkz. s. 362 (?) ve devamı. </p>
<p class="calibre2">19 De  <i class="calibre4">la Republique des Tıırcs, </i> 1560, III, 12. </p>
<p class="calibre2">20  <i class="calibre4">Voyages, </i> Paris, 1649, III, 4. </p>
<p class="calibre2">21 Bkz. Süleyman'ın ölümü sırasındaki İstanbul'un tasviri (II. Kısım, II. Bölüm.) <b class="calibre3">77</b></p>
<p class="calibre2">III. BÖLÜM</p>
<p class="calibre2">TUNA'DAN FIRAT'A</p>
<p class="calibre2">1530 yılının Ekim ayında, Ferdinand'ın yeni elçileri İstanbul'a geldi. Heyete, Hırvatistan krallık ailesinden Mabeyinci Nicolas .Turitchitch başkanlık ediyordu. Yanında, Stiryalı soylu, Lamberg kontu vardı. Görevleri, iki yıl önce Hoburdanski heyetinin başaramadığı işi gerçekleştirmek, Süleyman'ın Macaristan'ı geri vermesini sağlamaktı. Hoburdanski'nin tepeden bakan ve saldırgan tutumu, iki hükümdar arasındaki gerilimi daha da artırmıştı. </p>
<p class="calibre2">HABSBURGIARIN AZAMETİ</p>
<p class="calibre2">Juritchitch ve Lamberg, bu kez değişik bir üslup kullandılar. Hiç kuşku yoktu ki Ferdinand onlardan, ne pahasına olursa olsun başarılı olmalarını istemişti, zira krallığın birliğini gerçekleştirmede de Türkleri ülkeden çıkarmada da yeterli olamadığı görüldüğü için, Macaristan'daki durumu giderek güçleşiyordu. Kutsal imparatorlukun, kendisine büyük miktarda asker göndermesi gerekiyordu. Oysa Ferdinand bunu sağlayamıyordu. Onu işbaşına getiren soylular, eğer Türkleri geriletmek üzere hemen hemen hiçbir çaba sarf edilmeyeceğini bilselerdi Zapolya yandaşlarından ayrılmayacaklarını saklamı-</p>
<p class="calibre2">yorlardı Gerçi Ferdinand elinden geleni yapıyordu, ama tehlikenin farkında olmayan öteki Hıristiyan devletler, Avusturya ve Bohemya, imparatorluğa dahil olmayan Macaristan'ın kaderiyle fazla ilgili değildiler. Tıpkı kardeşi gibi, Ferdinand da Habsburglara özgü o hastalıkla maluldü: Maksimilyen'in bıraktığı borçların daha da ağırlaştırdığı parasızlık... Ve din sorunu da görevini daha bir zorlaştırıyordu. İmparatorluk içindeki bazı ülkeler Luther reformuna karşı sempati besliyor ve Türklere karşı sağlayacakları yardımın bedelinin din özgürlüğü olarak ödenmesini istiyorlardı. Ayrıca Ferdinand, "Romalıların Kralı"1 olarak seçilmenin hazırlıkları içindeydi; Alman seçicileri kazanmak zorundaydı. </p>
<p class="calibre2">Devletler, giderek kendi öz kimliklerinin bilincine varmakta ve inanmayana karşı girişilecek savaş için yapacakları yardımın sıkı sıkıya pazarlığına oturmaktaydılar. So-78</p>
<p class="calibre2">run, imparatorluğun ve diğer ülkelerin meclislerinde sürekli olarak gündemdeydi. Hiçbir zaman da çözülemiyordu. Bizzat kendisi, herkesten fazla olarak din sorunuyla boğuşan Şarlken de hiçbir şekilde kardeşinin güçlüklerinin çözümünde yardımcı olamıyordu, zira o da benzer durumdaydı, üstelik onun durumu İspanya ve Güney İtalya'nın bugünden yarına maruz kalacağı tehlike yüzünden daha da ağırlaşmıştı: Barbaros Cezayir'i yeniden ele geçirmiş ve Orta Akdeniz'e hâkim olmuştu; Süleyman ile I. François'nın İtalya'ya ilişkin hesapları da hafife alınacak gibi değildi. </p>
<p class="calibre2">Ferdinand'ın tam yetkili murahhaslarının İbrahim'le yaptıkları ilk görüşme oldukça kötü geçti. </p>
<p class="calibre2">Juritchitch ve Lamberg yalnızca Almanca, eğer çok zorda kalırlarsa da Latince konuşabiliyorlardı, İbrahim'inse sadece bir İtalyan çevirmeni vardı. Sonunda görüşmenin Hırvatça yapılması konusunda uzlaşmaya varıldı, İbrahim, Şarlken'den "İspanya Kralı" diye söz edip, Ferdinand'ı, "Bohemya ve Macaristan Kralı" sıfatlarını kullanmaksızın, hep adıyla anarak yaptığı konuşmada, Roma'nın Şarlken'in birlikleri tarafından bir yıl önceki yağmalanışından, papadan ve I. François'dan söz etti. </p>
<p class="calibre2">Elçilere Ferdinand'ın İspanya kralının Viyana valisinden başkaca bir şey olmadığını ve Macaristan üzerinde hiçbir hakkı bulunmadığını söyledi. Charles'a gelince, o kendisini, başında bir tac taşıdığı için imparator sanıyordu ama, gerçek imparatorluk sanı, kılıcm ucunda olmak gerekirdi. Ve barış ancak ve ancak; Ferdinand, Macaristan'dan vazgeçer, bu ülkenin işgal ettiği topraklarını geri verirse, Charles da İspanya'ya geri dönüp Süleyman'ın Macaristan krallığı'na getirdiği Zapolya'yı rahat bırakırsa gerçekleşebilirdi. </p>
<p class="calibre2">Elçiler, para vererek İbrahim'i düşüncesinden caydırabileceklerini sandılar. "Efendimin paraya ihtiyacı yok," karşılığını verdi, "Yedi Kule (Devlet hazinesi orada korunuyordu) tepeleme oldular". </p>
<p class="calibre2">Sadrazamın karşısındaki yenilgi kesinleşmişti. En sonunda Sultanın huzuruna kabul edildiler. Elçileri etkilemek amacıyla görüşme olağanüstü bir debdebe içinde gerçekleştirildi. Sarayın birinci avlusunda iki tane fil gördüler, ikinci avluda on aslan ve leopar zincirliydi. Kubbealtı'nın önünde 3.000 yeniçeri, hassa alayı ve altın yaldızlı başlıklarıyla saray muhafızı toplanmıştı. Elçiler önce, beraberinde diğer vezirler ve yüksek devlet görevlileri bulunan sadrazam tarafından kabul edildiler, sonra sultanın huzuruna çıkarıldılar. Juritchite, yeniden Zapolya tarafından işgal edilmiş olan Macaristan topraklarının geri verilmesini talep ve kendisine hemen bir yanıt verilmesi için de ısrar etti. </p>
<p class="calibre2">Bu ısrarının karşılığını da aldı. İki gün sonra, İbrahim elçileri çağırdı ve "ordularımız tarafından ilk kez fethedilmiş olan" Macaristan'ın geri verilmesinin söz konusu olamayacağını yineledi. Diretmek yakışıksız ve muhtemelen tehlikeli olacaktı Tam yetkili murahhaslar için, bir veda görüşmesi talep edip geri dönmekten başkaca yapacak şey kalmamıştı. </p>
<p class="calibre2">Görevleri tamamen başarısızlıkla sonuçlanmıştı. Bu görevi, Habsburglara özgü azamet içinde, hiçbir kıvraklık gösteremeden ve de Doğu'nun insanlarıyla işleri konusundaki engin bilgisizlikleri içinde yerine getirmişlerdi... </p>
<p class="calibre2">Süleyman o sıralarda, barış için her zamankinden de isteksizdi. Tek gerçek rakibi Şarlken'le nihayet boy ölçüşme zamanının geldiğini düşünüyordu. Fırsatlar uygundu ve ona kalırsa, "İspanya Kralı"nın gururu olsa onu büyük düşmanıyla karşılaşmaya itecek-79</p>
<p class="calibre2">ti. Sultan, "İspanya Kralı'nın Almanya'daki komutanı" sıfatıyla Ferdinand'a, yani temsilcisi aracılığıyla bizzat Şarlken'e savaş ilan etti. Charles ortadan kaldırılmalıydı ve onunla birlikte Cermen İmparatorluğu da... </p>
<p class="calibre2">İSPANYA KRALINA KARŞI ALMANYA SAVAŞI</p>
<p class="calibre2">Padişah, 25 Nisan 1532'de Tuna ülkelerine karşı yeni bir sefer için yola koyuldu. Beraberinde 100.000'i aşkın asker vardı ki, bu kuvvet, 12.000 yeniçeri, 30.000 Anadolu askeri, 16.000 Rumeli askeri, 20.000 kapıkulu süvarisi ile öteki seferlerde olduğu gibi akıncılardan, istihkamcılardan, köprücülerden oluşuyor, bataryalarda 300 top bulunuyordu. Belgrad'da, Kırım Hanı'nın kardeşi Sahip Giray komutasındaki 15.000 Tatar da kendisine katıldı. Hersek'te sancakbeyi ona yeni kuvvetler getirdi. Demek oluyor ki Süleyman, 100.000'ini kesinlikle savaşçıların meydana getirdiği, 150.000 ila 200.000 kişilik bir orduyla Şarlken'le hesaplaşmaya gidiyordu. </p>
<p class="calibre2"/>
<p class="calibre2">Niş'e gelindiğinde, Ferdinand'ın görüşmecileri, Nagarola ve Lamberg kontları, yeniden barış </p>
<p class="calibre2">müzakereleri için öneride bulundular. Ferdinand'ın Macar Kralı olarak tanınması karşılığında önce 25.000, sonra da 100.000 Duka altın önerdiler, ancak Süleyman şu sözlerle elçileri başından savdı: </p>
<p class="calibre2">"İspanya kralı uzun zamandan beri Türklerle boy ölçüşmek istediğini söylüyordu. İşte Tanrı'nın inayetiyle ordumla beraber onu karşılamaya gidiyorum. Eğer yüreğinde cesaret varsa beni savaş </p>
<p class="calibre2">alanında bekler, o zaman Tanrı'nın dediği olur. Eğer benimle karşılaşmak istemiyorsa, haraç verir." </p>
<p class="calibre2">Belgrad'a kadar gelip, Şarlken'e Almanya yerine İtalya'da saldırılmasını isteyen Fransa kralının elçisi Rinçon'un talebine de kulak asmadı. Ancak Süleyman, bu isteği geri çevirirken, Barbaros'un, Milano şehir devleti ile Ceneviz'i ele geçirebilmesi için Akdeniz'de I. François'ya yardımcı olacağını da vaat etti.2 Esasen planlarını değiştirmesi için artık çok geçti; Rinçon, hastalığı yüzünden Raguza'da zaman yitirmişti. Ordunun hareketinden önce, İstanbul'da Süleyman'la görüşebilseydi bile, onu Hıristiyan Avrupa'nın en büyük hükümdarına karşı nihai bir savaştan vazgeçmeye ikna edebilmesi herhalde mümkün değildi. </p>
<p class="calibre2">Süleyman gerçi Şarlken'le karşılaşamayacaktır, ancak kutsal imparatorluğun birlikleri, son kez olarak, Türklerle yapılan bir savaşa katılacaklardır. Charles'ın güçlükleri geçici bir süre için yatışmış </p>
<p class="calibre2">durumdaydı. Nuremberg'de Protestanlarla imzalanan antlaşmaya göre, Augsbourg Kararları'nın (geçici olarak) bir yana bırakılması karşılığında -ki bu kararlar Protestanları Roma Kilisesi'ne bağlanmak ve mezhep ayrılıkçılarıyla savaşmak zorunda bırakıyordu- onlar da Türklerle girişilen mücadeleye destek olacaklardı. Charles'ın biraz da Osmanlı tehdidi altında imzalamış olduğu bu antlaşma, ona Almanya içinde bir parça soluk alma fırsatı sağlıyordu. Dolayısıyla, Viyana dolaylarında Avusturya'nın savunması için İspanyol ve İtalyan birliklerinden oluşan bir kuvvet toplayabildi. (Sultanın yeni bir kuşatmasının beklendiği Viyana'da savunma önlemleri bir çırpıda örgütlenmişti.) Az sayıdaki bu kuvvet, Süleyman'ın güçlü ordusuyla baş edebilecek düzeyde olmaktan çok uzaktı. Ne var ki iyi yönetildi, el altındaki imkânlarla pekiştiriliveren önemsiz mevziler karşısında zaman yitirmek suretiyle, mevsimin de bir yandan sıkıştırdığı Türklerin ilerlemesini geciktirmeyi başardı. </p>
<p class="calibre2">80</p>
<p class="calibre2">Asıl çatışma Viyana'nın yüz kilometre kadar güneydoğusuna düşen Gons (Ayaköşk) Kalesi önünde ceryan etti. Süleyman, Macaristan'ın güneyinde savunması zayıf olan birçok mevziyi kolaylıkla ele geçirmişti, ancak ilerleyişi de gecikmişti. O yüzden, sadrazamın yönetimindeki Türk ordusu, ancak 9 </p>
<p class="calibre2">Ağustos'ta, başlarında iki yıldan az bir süre önce Ferdinand'ın İstanbul'a gönderdiği diplomatik misyonu yöneten Nicola Yurisiç (Nicolas Juritchitch) olduğu halde yalnızca 800 kişinin savunduğu Gons kenti önüne ulaşabildi. Türk topçusu kaleyi dövdü, kazılan lağımlar surlarda gedikler açtı. Ancak sonuç yoktu: Bütün saldırılar püskürtüldü Kuşatmanın on altıncı günü, Süleyman, Yurisiç'ten teslim olmasını ve kendisine her yıl belli miktarda haraç ödemeyi kabul etmesini, ya da hemen 2.000 Florin vermesini istedi. Yurisiç karşılık olarak, istenen miktarda paranın olmadığını, ayrıca kendisine ait olmayan Ferdinand'ın sahibi bulunduğu bir yeri teslim edemeyeceğini bildirdi. Talep üç kez yinelendiyse de üçüncü de reddedildi. Bunun üzerine İbrahim saldırı emrini verdi. </p>
<p class="calibre2">"Yeniçeriler ve azap askerleri ileri atıldılar, surların tepesine sekiz sancağı dikmişlerdi bile... Zayıf bir sığınak ardında korunan, sırtı duvara yaslanmış durumdaki kent halkı son saatlerinin gelmesini bekliyordu ki, yaşlılar, kadınlar ve çocuklar gökyüzüne doğru öylesine acıklı ve yürek parçalayıcı bir çığlık kopardılar ki, dehşete düşen kuşatmacılar gerilediler ve sancaklarından ikisini de kuşatılmışların elinde bırakmak zorunda kaldılar. Bu hızlı değişiklik, her iki tarafa da öylesine olağanüstü geldi ki, Türkler semavi bir şövalyenin kendilerine karşı kılıç salladığını gördüklerini sanırken, Hıristiyanlar da Anger üzerindeki Aziz Martin'i, Stein'in büyük koruyucusunu seyrettiklerini düşündüler."3</p>
<p class="calibre2">Yurisiç'in bu parlak savunmasından oldukça etkilenen İbrahim, bunun üzerine gerekli güvenceleri vererek onu karargâhına davet etti. Savaşçılarının yarısını yitiren ve topları için barutu da kalmayan Yurisiç kabul etti. Sadrazam onu saygıyla karşıladı, yaralarının durumunu sordu ve sonuçta sultan adına kenti ve şatosunu kendisine bağışladı. Taraflar, karşılıklı olarak birbirlerine armağanlar verdiler. </p>
<p class="calibre2">Hemen ardından, Süleyman, Divan'ı topladı ve kuşatmanın böylesine iyi biçimde sonuçlanması nedeniyle -ki bu kuşatma ona, herhangi önemli bir sonuç vermeksizin haftalar yitirtmişti- kutlamaları kabul etti. Ferdinand'ın elçileri bir kez daha huzura kabul edilmelerini dilediler. Bir kez daha Zapolya Macaristan'ın geri verilmesini talep ettiler ve daha önceki girişimlerinden farklı bir sonuç elde etmeksizin, Ferdinand'a hitaben yazılmış tehditkâr bir mektupla geri döndüler. Mektup, altın yaldız ve lacivert mürekkeple yazılmış, altından bir muhafaza içine konulmuştu. </p>
<p class="calibre2">Gons Kalesi alındıktan sonra, Süleyman hummalı bir şekilde yeni bir kuşatmaya karşı hazırlanmakta olan Viyana üzerine hızla yürüyebilirdi. Ancak, herkesi şaşırtan bir kararla, Türk ordusu Batı'ya Stirya'ya doğru yürüyüşe geçti. Padişah yoksa asıl amacını mı kovalıyordu; Charles'la düzenli bir muharebede karşı karşıya gelerek onu ezmek, sonra da Mohaç'ın ardından Budin'i aldığı gibi Viyana'yı ele geçirmek mi istiyordu? Ne var ki Charles, bir Kral Louis değildi. Viyana'da bulunuyordu ve kentten dışarı çıkmadı. Süleyman'la, muhtemelen aleyhine sonuçlanacak bir muharebede karşı karşıya gelmekten kaçındığı gibi, Türklerin yönlerini değiştirdiklerini öğrenir öğrenmez Viyana'yı terk <b class="calibre3">81</b></p>
<p class="calibre2">etti ve bir daha da oraya adımını atmadı. Ferdinand, Türkler gittikten sonra Macaristan'ın fethinin ne kadar kolaylaşacağını ona boşu boşuna anlatmaya çalıştı. Charles'ın düşüncesine göre, "geri çekilmekte olan Türklere karşı Macaristan'da saldırıya geçmeyi kabul etmiyorlardı. Onlar sadece Almanya'yı korumak üzere karar almışlardı, yoksa Türkler tümden çekilirlerse Macaristan'a da geçilir diye bir kararları yoktu."4 Şarlken, Cranthie üzerinden İtalya'ya geçti, sonra da İspanya'ya döndü. </p>
<p class="calibre2">Süleyman'sa, bütün bir eylül boyunca Stirya'nın altını üstüne getirdi; kentler, Osmanlı ordusunun saldırıları karşısında peş peşe düşüyorlardı. Gratz önünde ordugâh kurduysa da kente girmedi. </p>
<p class="calibre2">Maribor'da püskürtüldü ve kente giremedi. Belgrad'a kadar yoluna devam edip, orada İbrahim'in kuvvetleriyle buluştu. Babı Hümayun çevirmeni Yunus Bey, Doj'a yazılmış bir mektupla birlikte Venedik'e gönderildi. Mektupta şöyle deniyordu: "Ulu hünkâr, canını kurtarmak için buralardan kaçan ve şeytanın peşinden giden imansız tebasını terk eden o sefil kaçağın eski malikânesi olan Gratz kentine kadar gelmiştir." "Sefil kaçak" Şarlken'den başkası değildi elbette... </p>
<p class="calibre2">Yedi aylık bir yolculuktan sonra, 18 Kasım 1532'de Süleyman, İstanbul'a döndü. Beş gün süreyle, </p>
<p class="calibre2">"İspanya kralına karşı açılan Almanya seferi'nin mutlu sonucu, donanma ve şenliklerle kutlandı. </p>
<p class="calibre2">Gerçekteyse, sefer başarısızlıkla sonuçlanmıştı. Gons kuşatması orduya çok değerli bir zamanı yitirtmişti. Osmanlı tarihçilerinin görüşüne göre, sultan, Türk atlılarının imparatorluk ordusunu kolayca ezebilecekleri manevralara elverişli bir savaş alanında karşılaşmak için Şarlken'i bu bölgeye çekmeye çalışmıştır. Charles acaba bu taktiğin farkına mı varmıştı? Her ne olursa olsun, taktik tutmadı. </p>
<p class="calibre2">YENİ BİR OSMANLI DONANMASI</p>
<p class="calibre2">Sultanın başkente dönüşünün yarattığı sevinç kötü bir haberle gölgelendi. Mora'da, Şarlken'in amirali Andrea Dorya'nın Koron'u ele geçirişi5... Koron'u yalnızca 14 top savunuyordu. Dorya'nınsa 150 topu vardı ve donanmasında 35 büyük savaş gemisiyle 88 kadırga bulunuyordu. Amiral bu başarıdan sonra Patras'a yöneldi ve orasını da teslim aldı. Ardından, Korent Körfezi'nin girişini tutan iki kale düştü. </p>
<p class="calibre2">Dorya, bölgeyi kasıp kavurduktan sonra kış yaklaşırken geri çekildi. </p>
<p class="calibre2">Süleyman da, İbrahim de, bu müstahkem mevkilerin elden çıkışını fazla önemsememiş göründüler. </p>
<p class="calibre2">Ancak Çerçel ve Telemsan'ın limanı Honein'ın işgalinin (1530-1531) peşi sıra gelen Peloponez'e yönelik bu İspanyol akını, Şarlken'in kararlılığının göstergesiydi. Bir yandan, İspanya'nın stratejik sınırlarının Akdeniz'in güneyinden geçtiğini durmadan savunan Ximenes'in6 siyasetini izleme kararlılığını, bir yandan da bir başka biçim altında Haçlı anlayışını canlandırma kararlılığını gösteriyordu. Ve Türkler, gerçekten de bu konuda yanılmıyorlardı Koron ve Peloponez'deki kaleler kendi başlarına fazla bir önem taşımasalar bile, Charles'ın bu noktada durmayacağını ve Akdeniz'de yeni bir cephenin açılacağını anladılar. Rodos'un işgali onları Doğu Akdeniz'deki ulaşım yollarına ilişkin endişelerinden kurtarmıştı. Bundan böyle donanmaları, bütün Akdeniz'de saygın bir amiralin, I. </p>
<p class="calibre2">François yanından ayrılmasına izin verme hatasına düştüğü için imparatorun hizmetine girmiş olan Cenevizli Prens Andrea Dorya'nın komuta ettiği</p>
</body>
</html>
