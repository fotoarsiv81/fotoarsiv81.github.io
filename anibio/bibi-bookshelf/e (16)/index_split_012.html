<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_11"><b class="calibre6">36</b></h2>
<p class="calibre2">Bu uzun kan banyosundan sonra Süleyman'ın ilk bağışlayıcı icraatı, "güneşli bir kırdaki ilahi çiğ </p>
<p class="calibre2">damlaları" gibi göründü. Sultan, babası tarafından İstanbul'a sürülmüş olan Mısırlı altı yüz eşraf ve taciri hemen serbest bıraktırdı. Mallarına el konmuş yabancı tacirlere tazminat verildi. Çaldıran seferinden sonra Türkiye'ye sevk edilmiş olan İranlı tacir ve zanaatkarlar ülkelerine geri dönebildiler. </p>
<p class="calibre2">İran'la ticaret yeniden serbest bırakıldı. Birkaç hafta içinde, Selim ve maiyetinin getirdiği keyfi önlemler yürürlükten kaldırıldı, sorumluları cezalandırıldı. Zalimliği yüzünden  <i class="calibre4">Kan İçici </i> diye anılan Kaptanı Derya Cafer Bey asıldı. Daha ilk günlerinden itibaren, Süleyman imparatorluğu katı ama adil bir elle yöneteceğini herkese gösterdi. "İradei şahanem odur ki," diye yazıyordu Mısır Valisi'ne, "kader gibi çağıran ve yakalayan bu irade odur ki, zenginler ve fakirler, kentler ve kırlar, kullar ve haraca bağlananlar, hepsi de sana itaat edeceklerdir. Eğer bazıları görevlerini yerine getirmede biraz duraksayacak olursa, ister emir olsunlar isterse fakir, onlara en ağır cezayı vermekte duraksamayacaksın." </p>
<p class="calibre2">Süleyman, 1520'de Osman'ın kılıcını kuşandığında yirmi beş yaşındaydı. Onu anlatan birçok belgeden biri de Venedik Balyosu (elçisi) Bartolomeo Comtarini'nin betimlemesidir. "Uzun boylu ama narin bir yapıya sahip. Burnu biraz fazla iri ve kemerli, yüz hatları ince. Gölge halinde bıyıkları ve kısa bir sakalı var. Hoş bir havaya sahip, ancak benzi biraz soluk."5 Resimlerin hepsinde de göze çarpan, kısa bir üst dudak, kemerli bir burun, belirgin bir çene, küçük kulaklardır. Boynu ince ve uzundur. </p>
<p class="calibre2">Süleyman'ın, Gen-tili Bellini'nin bize bırakmış olduğu portresinde6 gördüğümüz büyük dedesi Fatih Sultan Mehmet'le olan benzerliği de çarpıcıdır. Kanuni, kavuğunu kaşlarının üzerine kadar indirme huyu nedeniyle daha da belirginleşen, sert bir ifadeye sahiptir. Sakinliği ve soğukkanlılığı, babasının sert ve asabi mizacının tam zıttıdır. Mesafeli tavrı ve doğasının ayrılmaz parçasıymış izlenimini veren soylu görünümüyle, tıpkı atası gibi, Dünya imparatorluğu'nu talep eden kudretli padişahı yansıtır gerçekten de... </p>
<p class="calibre2">Yeni sultan her türlü bağnazlığın uzağında, dinine bağlı bir Müslümandır. En azından, saltanatının ilk yıllarında Şiilere karşı takındığı tavır bunu kanıtlamaktadır. Müslümanlığın buyurduğu üzere, Hıristiyanlara karşı çok hoşgörülü olan padişah, onlardan yalnızca yükümlülüklerini, bu arada vergi yükümlülüklerini yerine getirmelerini bekleyecektir. Bunun ötesinde, gayrimüslim tebasının dini inançları onu ilgilendirmez. </p>
<p class="calibre2">Süleyman iktidarı eline aldığı zaman, Osmanlı İmparatorluğu hem büyük zenginliklere, hem de İslam alemi içinde benzersiz bir konuma sahipti. Memluk devleti ezilmiş, Suriye ve Mısır, imparatorluğa bağlanmıştı, İslam Halifesi ve Kutsal Kentlerin Koruyucusu sıfatlarıyla padişahın saygınlığı erişilmez boyutlardaydı. Kahire sultanlarının hazineleriyle bu iki ülkenin gelirleri, bundan böyle ona aitti. </p>
<p class="calibre2">Safeviler kuşkusuz geçici bir süre için savaş dışı bırakılmışlardı ve saltanatının son yıllarında Bayezit'in Venediklileri denizde uğrattığı bozgunlar, Hıristiyan devletlere gelecekte denizler üzerinde de korkutucu bir rakiple karşılaşacaklarını göstermişti. Selim'se Türk ordusunun çağının en büyük askeri gücü haline getirilmesi işini tamamlamıştı. Bütün bunlara şunu da eklemek gerekir ki, Süleyman da çeşitli vilayetlerin başında geçirmiş olduğu on yıl sayesinde insanları yönetme sanatında hiç de "bir yeniyetme" sayılmazdı. </p>
<p class="calibre2">Böylece geleceğin bütün vaatleri, hanedanının onuncu hükümdarı olan genç sultanın <b class="calibre3">37</b></p>
<p class="calibre2"/>
<p class="calibre2">önünde şekilleniyordu. Onuncu... iki elin parmakları gibi, Peygamberin yoldaşları gibi on, Müslümanlar için kamil sayı olan on... Doğduğu zaman, Kuran'ı rasgele açarak ona bulunmuş olan ad da Tanrı'nın tıpkı Davud'a yaptığı gibi "ilham ve bilgelik"7 bahşetmiş olduğu ve Doğu'da antik çağın en çok kutsanan hükümdarlarından Kral Süleyman'ın adı değil miydi? </p>
<p class="calibre2">İMPARATORLUKTA İlK AYAKIANMA</p>
<p class="calibre2">Süleyman muhtemelen rakiplerini yolundan uzaklaştırmak üzere tüm önlemlerini önceden almıştı Esasen imparatorluk ailesinde Selim'in katliamlarıyla bu rakiplerden hiçbiri kalmamıştı. Yeniçeriler aldıkları ulufeden ve kendilerine yapılan vaatlerden hoşnuttular. Halk ve tüccar, tahta genç ve her türlü meziyete sahip görünen bir kişinin oturmuş olmasından sevinçliydiler. Ne İstanbul'da, ne de yakın vilayetlerde devlet otoritesini kaygılandıracak bir durum vardı Ancak ayaklanma en beklenmeyen bir yerde, Mısır'da patlak verdi. Doğu'da, tıpkı aynı çağın Avrupa'sında olduğu gibi, iktidar hırsıyla yanıp tutuşan insanlar eksik değildi. Güçlü bir kişi için para ve adam bularak, şuradan buradan kendisine bir beylik kopartmak oldukça kolaydı, işte devletin yüksek görevlilerinden biri de buna yeltendi. </p>
<p class="calibre2">Selim'in Mısır'ı fethi sırasında, Canverdi El Gazali adındaki bir emir, Osmanlılar'ın lehine, Memlûk Sultanı Toman Bay'a ihanet etmişti. Karşılık olarak Gazali, Suriye valiliğine atandı. Ne var ki İstanbul'daki padişaha duyduğu bağlılık, Kahire'deki eski sultana olan bağlılığından fazla değildi. İşe, Şam kalesini işgal etmekle başladı, sonra Beyrut ve Trablus'la, bu iki kent arasındaki tüm kıyıyı ele geçirdi. Mısır valisi Hayra Bey'e de, kendisine katılmasını önerdi. Vali, "Anlaştık", diye karşılık verdi. </p>
<p class="calibre2">"Siz önce Halep'i alın, ondan sonra her şey kolaylaşacaktır. Ben de o zaman size asker göndereceğim." </p>
<p class="calibre2">Ancak beri yanda da Süleyman'ı durumdan haberdar etmişti. Böylece Gazali kurulan tuzağa düştü. </p>
<p class="calibre2">15.000 atlı ve 8.000 arkebüzcüyle Halep'i kuşatması herhangi bir sonuç vermeksizin bir buçuk ay sürdü Bu arada, Sultanın Ferhat Paşa komutasında gönderdiği birlikler de zorlu bir yürüyüşle yaklaşıyorlardı. Gazali kuşatmayı kaldırıp Şam'a geçti. Burada kendisini sultan ilan etti. Ancak Ferhat Paşa şimdi, 40.000 sipahi ve güçlü bir topçu kuvvetiyle kentin surları önüne gelmişti. Her şeyin yitirildiğini anlayınca, Gazali çaresiz savaşa girdi. Ancak Osmanlı kuvvetleri, kendisininkilerden sekiz kat daha kalabalıktılar. Yenildi ve birkaç gün sonra kaçarken öldürüldü. </p>
<p class="calibre2">Suriye'nin yönetimine, I. Selim'in saltanat yıllarında Yeniçeri Ağası olan Ayaz Paşa getirilirken, Ferhat Paşa da Safevi ordusunun hareketlerini izlemek üzere Orta Anadolu'daki Aksaray'a doğru çekildi. Şah İsmail, bir sürü vaatlerde bulunarak yüreklendirmiş olduğu Gazali'nin ayaklanmasından önceden haberdardı ve komplo başarıya ulaştığında Çaldıran'ın öcünü alma fırsatının da çıkacağını hesaplayarak kuvvetlerini çabucak toplamıştı. Şimdi çabalarının boşa gittiğini görüyordu, yine de Doğu'lu hükümdarlar arasındaki protokolün gereği olduğundan, Suriye seferinin mutlu sonucu nedeniyle Süleyman'a kutlamalarını iletti. </p>
<p class="calibre2">İki imparatorluk arasındaki ilişkiler birkaç yıl sonra yeniden gerginleşecektir. Süley-38</p>
<p class="calibre2">man, Doğu kanadındaki, bu her an saldırmaya hazır düşmanın varlığını hep hesaba katmak zorunda kalacaktır. Saltanatının ilk yıllarında, Avrupa'da savaşırken, bu yöndeki bir çatışma tehlikesini uzaklaştırmak için de İsmail'e karşı ustaca bir siyaset uygulayacaktır. </p>
<p class="calibre2">ŞARlKEN'İN DÜŞMANI</p>
<p class="calibre2">Süleyman artık tahtına sağlam bir şekilde yerleşmiştir: Bundan böyle Osmanlıların Batı'ya açılma siyaseti başlayacaktır. Genç sultan buna uzun süredir hazırlanmıştır. Daha şehzadeliği sırasında, durmaksızın Avrupa'daki büyük devletlerin siyasetleri, hükümdarları, orduları, ticari ilişkileri konusunda bilgi edinmeye çalışmış, bu ülkelerden gelen yabancılarla, çoğu kez de Venedik balyoslarıyla görüşmeler yapmıştır, imparatorluğun başkenti çok önemli bir ticaret merkezi, iki kıtayı birleştiren yolların kesiştiği bir geçiş noktasıdır. Bugün olduğu gibi, XVI. yüzyılda da "istihbarat" </p>
<p class="calibre2">kaynamaktadır burada. Padişahın maiyetinde, devlet işlerini yönetenlerin hemen hemen tümü de Slav, Rum veya Arnavut kökenli, İslamlaşmış Hıristiyanlardır. "Türkçe ve Yunanca konuşulanların yanı sıra, bir de Slav dillerinin kullanıldığı bir kançilarya çalışıyordu."8 Böylece saray geniş biçimde dünyaya açılmıştı ve devletin hemen her yerde, bu arada da Venedik'te bulundurduğu casuslar sayesinde Asya'da olanlar kadar Avrupa'da olup bitenler hakkında da bilgi edinmekteydi. </p>
<p class="calibre2">Böylelikle sultan, 1519'da -aradan tam iki yıl geçmiştir- Maksimilyen'in ölümünden sonra, Kutsal Roma imparatorluğu tacı için Fransa Kralı I. François ile Charles de Habs-bourg, yani Şarlken arasında sert bir hesaplaşma geçtiğini bilmektedir. Sonuçta imparatorluğu Şarlken ki -Süleyman hiçbir zaman onun imparatorluk unvanını tanımayacak ve ondan hep "İspanya Kralı" diye söz edecektir-Fugger'lerin açtığı kredi sayesinde kazanmıştır. Ancak, sultan şunu da bilmektedir ki Charles'in imparator seçilmesinden sonra Haçlı Seferi düşüncesi şimdi Avrupa'da her zaman olduğundan daha güçlüdür ve papa ile Hıristiyan hükümdarların yaptıkları çağrıların şimdiye kadar hep iflasla sonuç-</p>
<p class="calibre2">lanmasına rağmen, Hıristiyanlığı kendisine karşı birleşme tehlikesi oldukça ciddi bir hale gelmiştir.9 </p>
<p class="calibre2">1512'den 1517'ye kadar toplanan Latran Konsil'inde gelecekte yapılacak Haçlı Seferleri de tartışılmış </p>
<p class="calibre2">ve X. Leon'un Papalık Fermanı <i class="calibre4">Postquam ad universa-lis, </i> Avrupalı prens ve kralları Türklere karşı girişilecek yeni bir kutsal savaş için teşvik etmiştir. </p>
<p class="calibre2">Ancak bütün bunlar büyük hakanı korkutmuyordu. Kuşkusuz, eski Avrupa'nın zayıf, yoksul ve bölünmüş devletleri yerlerini önemli mali ve askeri imkânlara sahip, cesaretlerini de kararlılıkları da eksik olmayan bir insan gücü bulunan krallıklara bırakmışlardı Ancak sultanın kuvvetleri, ayrı ayrı alındıklarında, bunların her birinden kat kat fazlaydı. Avrupa ülkeleri bölünmüş durumdaydılar ve bölünmüşlüğü daha da artıran dini sorunlara -Reform hareketi patlak vermişti- gömülmüşlerdi. Ama ne olursa olsun; Haçlı ruhu hâlâ ortadaydı ve kavgaları ne olursa olsun, Hıristiyan kral ve prensler, Türklerle savaşmak üzere her zaman aralarında anlaşabilirlerdi. </p>
<p class="calibre2">Süleyman için hiç de hayali bir tehlike söz konusu değildir. Hıristiyan Avrupa'nın <b class="calibre3">39</b></p>
<p class="calibre2">başında şimdi, kutsal imparatorluğun hükümdarı olarak ispanya, iki Sicilya, Hollanda ve Avusturya taçlarını beraberce taşıyan Şarlken bulunmaktadır. Uzlaşmaz bir Katolik olarak, birinci ödevinin Avrupalı hükümdarları bir araya getirmek ve inanmayanlara karşı girişilecek kavgada başlarına geçmek olduğunu düşünmektedir. Avrupa'daki herkes gibi, o da Süleyman'ın bir savaş adamından çok bir saray beyi olduğu yanılgısına kapıldıktan sonra, o güne kadar korkunç bir babanın gölgesi altında yaşamış olan bu genç sultanın, düpedüz askerliğe soyunabilecek bir ihtiras adamı olduğunu kısa zamanda görür ve artık Haçlı Seferi düşüncesine daha az karşı çıkar. </p>
<p class="calibre2">Böylece bir tarafta, Avrupa'yı kendisini yok etmeyi düşleyen güçlü hükümdarların yönetmekte olduğunu fark eden Süleyman bulunmaktadır, öte tarafta da, yeniden Asya'ya doğru sürmek üzere Türklerin üzerine atılmak için fırsat kollayan Şarlken ile krallar ve prensler... Tutkuları ve gazi olarak üstlendiği görevlerin verdiği güçle sultan, İslam'ın topraklarını genişletmek ve Hıristiyanlığın üzerinde yoğunlaştırıp durduğu tehlikeyi uzaklaştırmak için hemen hemen hiç ara vermeksizin savaşmak zorunda kalacak; Avrupalılar ise imansız fatihin yürüyüşünü durdurmak, onu kıtadan kovmak ve olabilirse de yok etmek üzere dövüşeceklerdir. Bu tablo elbette nüanslandırılmak durumundadır; çünkü günler geçecek ve işlerin bu denli basit olmadığı görülecektir. </p>
<p class="calibre2">Akdeniz'de, Kuzey Afrika limanlarını sahiplenmek için zaman zaman şiddetli muharebeler cereyan eder. Şarlken, bütün hükümdarlığı süresince, Batı Akdeniz bir gün bir "İspanyol Gölü" olmadıkça <i class="calibre4">Reconquisitd</i>'nın tamamlanmış sayılamayacağını yineleyip duran Katolik Isabelle'in bu düşüncesine sadık kalarak, İspanya'nın sınırlarını Akdeniz'in güneyinden geçirmeye çalışacaktır. Ancak, hiç değilse şimdilik, asıl önemli hareket alanı başka yerdedir. Charles, Selim'in Doğu'ya yönelerek verdiği aradan sonra, Osmanlı ilerleyişinin yeniden Kuzey'e doğru, Avrupa yönünde başlayacağına kısa zamanda emin olmuştur. </p>
<p class="calibre2">Bunu nasıl önlemeli? Nasıl bir dalgakıran yükseltmeli? Şarlken, Orta Avrupa'nın savunmasını, Maksimilyen'in mirasını birlikte paylaştığı kardeşi Ferdinand'a emanet etmeye karar verir. 1521'de, Ferdinand'ı Macar Kralı Louis'nin kız kardeşi Anne'la evlendirir, ertesi yıl da Louis, Ferdinand'ın kız kardeşini alır. Şarlken'in <b class="calibre3">amacı, </b>Louis bir varise sahip olamazsa, Ferdinand'ı Macaristan (ve Bohemya) tahtına çıkarmak, böylelikle imparatorluğun sınırlarını Slav dünyasına kadar genişletmektir. </p>
<p class="calibre2">Bu, Türk tehlikesine karşı pek zayıf bir karşılıktır, üstüne üstlük Charles az sonra İspanya'daki <i class="calibre4">Comuneros </i> ayaklanması, Almanya'da da Türklere hiç ummadıkları bir destek oluşturan reform fırtı-</p>
<p class="calibre2">nasıyla hareketsiz kalacaktır. </p>
<p class="calibre2">Charles, Türk tehlikesi konusunda, çoğu zaman kardeşiyle anlaşmazlık içinde olacaktır. Ona göre, ana hedef kaos içindeki kutsal imparatorlukta birliği yeniden sağlamaktır. Hanedanın çıkarları için amaçladığı hedeflerin adı Burgonya ve İtalya'dır ve otuz yıl boyunca düşmanı olacak kişi, I. François da aynı hedeflerin peşindedir. Gerçi onun da imkânları, tıpkı Maksimilyen'inkiler kadar ve oldu bitti öyle kalacak olan Habs-burglarınkiler gibi sınırlıydı. Kendisinden, Türklere karşı savaşa hazırlanmak üzere Batı'da, iki yıl süreyle ateşkes ilan etmesini isteyen Papa VI. Adrien'in çağrılarına kulaklarını tıkayacağı gibi, kardeşinin önerilerini de her zaman reddedecektir Charles... Avrupa <b class="calibre3">40</b></p>
<p class="calibre2"/>
<p class="calibre2">sorunlarına yapışıp kalan, içtenlikle bir Hıristiyan olarak kendisini rahatsız eden dini sorunlarla sürekli uğraşan imparator, Osmanlılara karşı ciddi bir harekata girişme imkânına hiçbir zaman sahip olamayacaktır. Hıristiyanlığın, büyük bir Haçlı ordusuyla Konstantinopolis'i geri alma düşü, hiç kimsenin, bu arada onun da haleflerinin de gerçekleştiremeyecekleri bir özlem olarak kalacaktır. Gerçi Süleyman da sonuna kadar gidemeyecek, yani Charles'la savaş alanında hesaplaşamayacaktır, ama onun ordularını Viyana ve Roma'yı işgal etmek amacıyla yenilgiye uğratma şansını elde edecektir. </p>
<p class="calibre2">Hıristiyan alemiyle Osmanlılar arasında 1520'ye doğru başlayan çatışma, hemen hemen kesintisiz bir biçimde yüzyılın sonuna kadar sürecektir. Bu savaşa, bütün Avrupa ve Ortadoğu bir ucundan karışacaktır: Yakındaki ve uzaktaki toprakları yüzünden doğrudan ilgili oldukları için büyük düşmanlar arasında birtakım dolambaçlı yollara başvurmak zorunda kalan Venedik ve Cenova; kendisini Cermano-İspanyol tehlikesinden korumak üzere Doğu'da bir müttefik edinmekte çıkarı olduğunu çabucak kavrayan Fransa; Katolik imparatora karşı Türklerin koyduğu ağırlıktan yararlanma arzusuyla, dolaylı yoldan da olsa imansızların yardımıyla avantaj elde etmenin huzursuzluğu arasında bocalayan Protestan Alman prensleri... Nihayet, Osmanlıların siyasi ve dini düşmanı olan İran'daki Safeviler. Büyük güçlerin katıldığı bu oyun İnebahtı'ya, hatta daha da ilerde, Türklerle İmparatorluk arasındaki 1606 barışına kadar işte böyle sürecektir. </p>
<p class="calibre2">BELGRAD'IN FETHİ</p>
<p class="calibre2">XIV. yüzyılın sonunda Sırp ve Bulgar krallıklarının, bir yüzyıl sonra da Bizans'ın ortadan kalkmasından itibaren, Osmanlı İmparatorluğu'nun Doğu Avrupa'daki başlıca hasmı Macaristan Krallığı'dır. Hunyadi Yanoş ve oğlu Matyaş Korvin'in hükümdarlıkları zamanında bu ülke, imansıza karşı üzerine düşen set çekme görevini mükemmelen yerine getirmişti. Hatta Korvin, Türkleri Balkanlardan atmak üzere bir de Haçlı seferi projesi geliştirmişti. Ancak aradan geçen süre içinde Macaristan zayıf düşmüştü. Matyaş Korvin'in ölümünden sonra Macar soyluları, yetersiz bir kişi olan Ladislas Yagel-lon'u kral seçmişlerdi. Halefi II. Louis, en az onun kadar yetersiz çıktı. Ne biri ne öteki krallıklarına çekidüzen verip savaşa hazırlanmak üzere o sıralarda İran ve Mısır'la uğraşmakta olan Osmanlıların yokluğundan yararlanabildi. 1503'te yapılan barış açıkça bozulmamışsa da, sultanın paşalarıyla Macar kralının derebeyleri arasındaki çatışmaların arkası hiç kesilmemişti. Bir olay barut fıçısını ateşleyiverdi: Süleyman'ın barışın yenilenmesine karşılık istediği yıllık haracı almak üzere İstanbul'dan gönderilen elçinin Macarlar tarafından öldürülmesi... Bu olay sultanı müthiş öfkelendirdi. </p>
<p class="calibre2">Bir savaş açmak için fazlasıyla yeterli bir gerekçeydi bu olay. </p>
<p class="calibre2">İstanbul'daki hazırlıklar bütün bir 1520 kışı boyunca sürdü. Tüm vilayetlerdeki  <i class="calibre4">sipahiler </i> getirildi, bunlara düzensiz birliklerden oluşan alaylar katıldı. Ordunun izleyeceği güzergâh boyunca, sanatkârlar, yiyecekler ve hayvanlar, seferberliğin gerektirdiği biçimde toplanıp konumlandırıldı. </p>
<p class="calibre2">Yollar ve köprüler elden geçirilip onarıldı. </p>
<p class="calibre2">Süleyman'ın hedefi, Tuna ülkelerinin kapısı durumundaki Belgrad'dı. Bu kale alındıktan sonra Tuna, Sava ve Tiza vadileri, Viyana ve Budapeşte'ye kadar ordularının</p>
</body>
</html>
