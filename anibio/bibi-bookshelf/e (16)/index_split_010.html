<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_9"><b class="calibre6">29</b></h2>
<p class="calibre2">BİRİNCİ KISIM</p>
<p class="calibre2">I. BÖLÜM</p>
<p class="calibre2">PADİŞAHIN</p>
<p class="calibre2">Avrupalıların  <i class="calibre4">Muhteşem, </i> Türklerinse  <i class="calibre4">Kanuni </i> diye andıkları I. Süleyman, muhtemelen 6 Kasım 1495 </p>
<p class="calibre2">tarihinde, babası Şehzade Selim'in vali olarak göreve başladığı yıl Karadeniz kıyısındaki Trabzon'da dünyaya geldi. Trabzon otuz yıl kadar önce II. Mehmet tarafından Komnenoslardan alınmıştı. Yunan alemiyle Kafkasya ve İslam ülkeleri arasındaki konumu sayesinde uzun bir süre parlak bir dönem yaşayan, pek çok kervan yolunun kesiştiği bu önemli pazar kenti, en sonunda bir yandan Müslümanların darbeleri, bir yandan da kendi iç kavgaları arasında çökmüştü. Müttefikleri tarafından da terk edilen son İmparator David, 15 Ağustos 1561'de kentin anahtarlarını sultana teslim etmiş ve tutsak olarak İstanbul'a götürülmüştü. Birkaç yıl sonra burada idam edilecektir. </p>
<p class="calibre2">BABANIN GÖLGESİ</p>
<p class="calibre2"/>
<p class="calibre2">Bizans'ın Asya'da kalan son toprak parçası olan bu taşra vilayetinde valilik görevi, kentin bütün Doğu Anadolu'da yoğun bir Şii ve Osmanlı aleyhtarı propagandaya girişmiş bulunan Safevi İran'a yakınlığı nedeniyle önemliydi. Selim, işte burada geçirdiği on beş yıl içinde, bu mezhep sapkınlığının imparatorluk içine taşıdığı tehlikenin bilincine vardı. </p>
<p class="calibre2">Komnenoslar'ın eski başkenti, denize hakim, birbirinden vadilerle ayrılmış tepeler üzerinde yükselen güzel bir beldeydi. Bizans'ın son imparatorları buraya kiliseler -ki bazıları hâlâ ayaktadır- sütunlu yollar, çarşılar, görkemli yapılar inşa etmişler, çevresini güçlü surlarla çevirmişlerdi. İmparatorluk sarayı tüm kente hâkim bir tepedeydi. Muhtemelen Selim de buraya yerleşmiş ve Süleyman Şurada dünyaya gelmiştir. </p>
<p class="calibre2">Geleceğin sultanının çocukluğu hakkında hemen hemen hiçbir bilgiye sahip değiliz, zira babasının veliaht şehzade olacağına ilişkin herhangi bir işaret bulunmuyordu. Ve öyle anlaşılıyor ki, Süleyman'ın çok sonra öldürülecek olan erkek kardeşleri de vardır.1 Dolayısıyla vakanüvislerin, Süleyman'ın çocukken yaptıklarına, diğer kardeşlerinin ya-33</p>
<p class="calibre2">nında ayrı bir ilgi göstermeleri için bir neden yoktur. Esasen şehzadelerin gençlik yılları, Osmanlı tarihçilerini hiçbir zaman çekmemiştir. Bizden fazla bir şey de bilmiyorlardı. </p>
<p class="calibre2">Annesi Hafıze Hatun'un, Kırım Tatarlarının Hanı Mengli Giray'ın kızı olduğu sanılmaktadır. Hanlar çoğunluk eşlerini Çerkez kızları arasından seçerlerdi, bu da Süleyman'ın Çerkezlere özgü yüz hatlarını açıklasa gerektir. Kadının güzel olduğu kadar da akıllı olduğu söylenir. Süleyman'ı doğurduğunda on yedi yaşındaydı ve sultanın bir hükümdar ailesinden gelme son eşiydi. Ondan sonrakilerin hepsi de saraydaki cariyeler arasından çıkacaktır. Süleyman'ın damarlarında, anası tarafından Cengiz Han'ın kanı dolaşıyor olmalıdır, zira Kırım hanları, Asya fatihinin büyük oğlu Cuci'nin soyundan gelmedirler. </p>
<p class="calibre2">Süleyman'ın çocukluğu, dönemin Osmanlı sarayındaki diğer şehzadelerin ve toplumun üst tabakalarına mensup ailelerin çocuklarınınkinden herhalde pek farklı geçmemişti. Hayatının ilk yıllarını annesinin ve annesinin hizmetindeki kadınların ihtimamı altında geçirdi. Sonra yedi yaşına geldiğinde, babası eğitimiyle bizzat ilgilendi. Selim yumuşak bir insan olmadığı için, oğlunun eğitimini de en sert biçimde yürütmüş olduğu düşünülebilir. Bilgeliği ve dindarlığıyla tanınan bir hoca genç şehzadenin eğitimini üstlenmişti. </p>
<p class="calibre2">Öğretmenleri ona Kuran'ı, okuyup yazmasını, aritmetiği ve müziği öğrettiler. Bir yandan da, genç adamın hayatında önemli bir yer tutacak olan çeşitli bedensel uğraşlarla, bu arada okçulukla tanıştırdılar onu. On bir yaşına doğru, sünnet olduktan sonra, annesini ve haremi terk etti. Kendisine özel bir "daire", yanına da hizmetkârlar verildi ve belli bir ödenek bağlandı. Bir  <i class="calibre4">lala, </i> kafa ve beden eğitimiyle ilgileniyordu. Yaşıtları olan bütün diğer yüksek tabakaya mensup genç Türkler gibi, o dönemin en sevilen kitaplarını okudu:  <i class="calibre4">Kırk Haramiler Hikâyesi, Kaptan Sinbad'ın Serüvenleri, Binbir</i> <i class="calibre4">Gece Masalları</i>'nın Türkçe çevirisi, Hint kaynaklı ünlü roman  <i class="calibre4">Kelile ve Dimne, </i> peygamberin soyundan gelen ve cesareti, serüven dolu hayatıyla ilk Müslüman Anadolu destanlarından birine konu olan  <i class="calibre4">Seyid Battal'in Hikâyesi... </i> Tabii bu arada Muhammed'in dili olan Arapçayla Farsçayı da öğrendi. </p>
<p class="calibre2">Yabancı dillere karşı büyük bir yeteneği vardı, tahta çıktıktan sonra, maiyetindeki Balkan kökenli yöneticilerle anadillerinde rahatça konuşabilecektir. Osmanlı toplumunda şehzadeler el becerilerini geliştirmeyi de öğrenirlerdi, Süleyman da babası gibi, kuyumculuğu seçecektir. </p>
<p class="calibre2">On beş yaşına geldiği zaman dedesi sultan Bayezit, Osmanlı şehzadeleri için gelenek olduğu üzere onu sancak beyliğine atadı. Karahisar (Şebinkarahisar) valiliğine getirildiyse de, veliaht şehzade olarak kabul edilen amcası Ahmet, bu küçük kentin kendisinin vali olduğu Amasya'ya çok yakın olduğunu öne sürünce, Süleyman, Bolu'ya gönderildi. Bu kez de Ahmet, Bolu'nun Amasya-İstanbul yolu üzerinde bulunduğunu ve buraya kardeşinin -dolayısıyla da rakibinin- oğlunun atanmasının kendisine karşı saygısızlık olacağını söyleyerek itiraz etti. Aslında, taht boşaldığında, Süleyman'ın, başkentin yolunu kendisine kapatmasından çekinmekteydi. En sonunda 6 Ağustos 1509'da, genç şehzade Kırım'daki Kefe'ye doğru yola çıktı. Burada üç yıl kalacaktır. </p>
<p class="calibre2">Kefe, uzun yıllar Cenevizlilerin önemli bir ticaret merkeziydi. Hint ve İran mallarının -baharat, ipek, pamuk- bir kısmı buraya geliyor, daha sonra gemilerle Akdeniz'e</p>
<p class="calibre2">çıkarılıp bütün Avrupa'da satılıyordu. Kefe, 1345 yıllarına doğru kervanların Orta Asya'dan taşıdığı ve Cenova'dan tüm Avrupa kıtasına yayılarak milyonlarca can alan kara veba salgınının da çıkış noktası olmak gibi talihsiz bir üne sahipti. II. Mehmet, burayı da Kırım'ın kalan bölümleriyle birlikte 1475'te fethetmiş, Mengi Hanı, Osmanlı İmparatorluğu'na bağlı olmak kaydıyla iş başında bırakmıştı. Birkaç yıl sonra da Mengi Han'ın kızı, Mehmet'in torunlarından biriyle, Süleyman'ın babası Selim'le evlenmişti. </p>
<p class="calibre2">KARDEŞ KATLİ YASASI</p>
<p class="calibre2">Bayezit'in, tahtını, öteki oğullarına değil de Selim'e bırakmak gibi bir düşüncesi olmamıştı. Veraset sorunu gündeme geldiğinde, hayatta olan beş şehzadesinin hepsi de tahtın kendi hakkı olduğunu öne sürerek ortaya atıldılar. En büyükleri olan Ahmet, iyi bir siyasetçiydi, halk tarafından seviliyor ama yeniçerilerce hiç tutulmuyordu. Askerden çok ozan ve bir mistik olan Korkut'u da yeniçeriler benimsemiyorlardı. Buna karşılık Selim, onların desteğine sahipti. Zevkleri, Safevilerle boğuşarak sergilediği askeri yetenekleri yeniçerilerin hoşuna gidiyordu. Kısa bir süre sonra öteki iki erkek kardeş </p>
<p class="calibre2">öldü. Kavga böylece ilk üçü arasında verildi. Her üçü de günü geldiğinde çabucak müdahale edebilmek için, kendilerini İstanbul'a yakın vilayetlere vali yaptırtarak bu kavgaya hazırlanmışlardı. </p>
<p class="calibre2">Selim, hanları kayınpederi olan Kırım Tatarlarının da desteğini sağlamıştı İşte burada Süleyman ona yardımcı oldu. </p>
<p class="calibre2">Selim'in en sonunda mücadeleyi kazanabilmesi için üç yıl geçecektir. Korkut babasına karşı Asya'da, Selim'se Avrupa'da başkaldırdı. Edirne'de bozguna uğrayınca da Kırım'a sığındı. Ancak bu kez de üçüncü kardeş Ahmet, silaha sarılmıştı. Bunun üzerine sultan, Selim'den yardım istedi, o da Bayezit'in tahtı bırakmasını hızlandırmak için yeniçerileri ayaklandırdı. Yaşlı padişah tahtını bıraktı ve doğum yeri olan Dimetoka'ya yerleşmek üzere İstanbul'dan ayrıldı. Ölüm onu yolda yakalayacaktır. Zehirin </p>
<p class="calibre2">"ecele yardımcı olduğu" söylenir. </p>
<p class="calibre2">Selim, padişah olunca Korkut'u ve diğer kardeşlerinin çocuklarını boğdurdu, sonra savaş alanında Ahmet'i bozguna uğrattı ve onu da öldürdü. Rivayete göre, Korkut, Selim'in hakkında verdiği hükmü öğrendiği zaman ona zalimliğini dile getiren bir şiir göndermiştir. Sultanın bu şiiri okurken gözyaşlarını tutamadığı anlatılır. </p>
<p class="calibre2">Bütün bu idamlardan sonra, Osmanlı sarayı sultanla çocuklarına kaldı: Bir sürü kızı, -ki bunlardan biri başvezir Lütfı Paşa'yla, biri vezir Mustafa Paşa'yla, bir diğeri Hati-ce'yse (sonradan Süleyman'ın sadrazamı olacak olan) İbrahim Paşa'yla evleneceklerdir- ve bir tek oğlu, Süleyman vardı. Var olduğu sanılan öteki oğullarıysa2 daha önce idam edilmiş olsalar gerektir. </p>
<p class="calibre2">Şimdi Süleyman on yedi yaşındadır. Babası onu, önce İstanbul kaymakamlığına, sonra da Ege kıyılarındaki Saruhan'a (Aydın) vali atar. İlk İran seferi sırasında babasının önce Edirne sonra da İstanbul kentlerinin yönetimini ona emanet ettiği süreler dışında, tahta çıkana kadar Saruhan'da kalacaktır. Manisa'da, özellikle çapulculukla mücadele eder. Bayezit'in tahttan çekilişinden önce ve sonraki iç kavgalar, başkentten pek de uzak sayılmayan bu verimli bölgede derin izler bırakmıştır. </p>
<p class="calibre2">Süleyman düzeni yeniden kurar. </p>
</body>
</html>
