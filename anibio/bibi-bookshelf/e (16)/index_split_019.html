<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_18"><b class="calibre6">55</b></h2>
<p class="calibre2">II. BÖLÜM</p>
<p class="calibre2">KANUNİNİN İHTİŞAMI</p>
<p class="calibre2">İstanbul'a dönüşünde, İbrahim devleti güç bir durumda buldu. Süleyman, bir Yeniçeri ayaklanmasını, bir parça da zorlanarak henüz bastırmıştı. Edirne dolaylarında ava çıkmış olan sultanın başkente dönüşü gecikmişti. İstanbul'da bu yüzden daha uzun bir süre geri dönmeyeceğine dair birtakım söylentiler yayılmıştı, bu da yakın gelecekte herhangi bir askeri harekâta girişilmeyeceğinin göstergesiydi. Yeniçeriler bu durumdan hiç de hoşnut olmadıklarını göstermek üzere kazan kaldırmışlar, İbrahim'in ve daha birçok yüksek rütbeli devlet memurunun konaklarıyla Yahudi mahallesini yağmalamışlardı. Hemen İstanbul'a dönen Süleyman otoritesini çabucak göstermişti. </p>
<p class="calibre2">Kazan kaldıran yeniçerilerin elebaşlarından üçünü kendi elleriyle öldürdü. Diğerleri hemen hizaya geldiler. Sultan onlara bahşiş de dağıttı. Ancak ayaklanma girişiminin bedelini de ağır ödetti: Yeniçeri ve sipahi ağaları ile daha birçok subay idam edildiler. Saltanatın sonuna kadar Yeniçeriler bir daha asla kıpırdanamadı. </p>
<p class="calibre2">Ancak padişah şimdi kimi hedef alacaktı? İran'ı mı, yoksa Macaristan'ı mı? Şah İsmail'in halefi Şah Tahmasp'ın tahta geçişi dolayısıyla İran'ın yeni imparatoruna gönderdiği kutlama mektubunda, Süleyman, ona karşı beslediği duyguları da, "Tanrı'nın yeryüzündeki gölgesi" olarak kendi konumuyla ne ölçüde gururlandığını da açıkça göstermişti:</p>
<p class="calibre2"> <i class="calibre4">"Sen ki, hataların çarpıttığı yaradılışında, eğer bir parça onur ve gayret kıvılcımına sahip olsaydın,</i> <i class="calibre4">çoktan yeryüzünden yıkılıp gitmiş olurdun. Bilesin ki ordularımı Tebriz 'e, Azerbaycan 'a götürüp,</i> <i class="calibre4">otağımı, İran 'da ve Turan 'da, Semerkant 'ta ve Horasan 'da kurmaya karar verdim. Eğer bu</i> <i class="calibre4">kararımda bugüne kadar gecikmişsem, bilesin ki bunun nedeni Macarlara ve Franklara karşı,</i> <i class="calibre4">insanların yaşadığı alemin en büyük iki kalesine ve ikisi de birer dünya harikası olan Belgrad ve</i> <i class="calibre4">Rodos 'a karşı, muzaffer seferlerimle uğraşmam-dır... Öyleyse, dağlar kadar yüce ordumun kuvvetleri</i> <i class="calibre4">ülkeni kaplamadan, krallığını boğmadan, aileni ortadan kaldırmadan, başını eğ, tacını bırak ve</i> <i class="calibre4">ataların gibi bir keşiş kılığına bürün ve kaybol... Eğer ki, Tanrı aşkına kapıma gelip bir lokma ekmek</i> <i class="calibre4">dilenirsen, elbet isteğini karşılarım ve ülkenden de bir şey kaybetmezsin. Ama eğer, Firavunla-56</i></p>
<p class="calibre2"> <i class="calibre4">rın kibirinde ve Nemrut 'un çılgınlığında diretirsen, eğer hatalı yolda yürümekte devam edersen,</i> <i class="calibre4">bilesin ki kısa bir zamanda kılıç ve kargı şakırtıları ve top sesleri arasında son saatinin geldiğini</i> <i class="calibre4">anlayacaksın. Bir karınca gibi yerin altına kaçsan da, bir kuş gibi göklere uçsan da, seni gözden</i> <i class="calibre4">kaybetmem. Tanrının izniyle senin hakkından gelmesini bilirim ve dünyayı iğrenç varlığından</i> <i class="calibre4">temizlerim... "' </i></p>
<p class="calibre2">Süleyman bu mektubu gönderirken, Gelibolu'da tutuklu bulunan bir miktar İranlı tutsağı da idam ettirdi. Ve anlaşmazlık bu kadarla kaldı. Birkaç yıl için ama... </p>
<p class="calibre2">Beri yanda askeri hazırlıklar, kime karşı olduğu bilinmeksizin bütün bir 1525-1526 kışı boyunca sürdü. Bütün özen, Türk ordusunu onca zafere ulaştırmış olan topçu kuvvetleri üzerinde yoğunlaştı alıyordu. Yeni savaş gemileri de kızaklara konmuştu. İlkbahar geldiğinde her şey hazırdı. Süleyman da kararını vermişti. Silahlarını Macaristan'a doğrultacaktı.2</p>
<p class="calibre2">Sultanı bu sefere iten gerekçeler, bundan önceki Belgrad seferine yol açan ve ileride de yüzünü hep Hıristiyan ülkelere çevirmesine neden olacak gerekçelerdi: Bir gazi olarak İslam'ın topraklarını genişletme ödevi, evrensel monarşiyi gerçekleştirme tutkusu ve Tanrı'nın kendisine vermiş olduğu görevin bilinci. Boy ölçüşeceği rakipler -onun üzerinde sürekli bir baskının varlığını hissettirenler- </p>
<p class="calibre2">İspanya kralıydı, Şarlken'di, Fransa ve İngiltere krallarıydı; yoksa, her zaman küçümsediği şu sapkın İran Şahı, ya da, ancak yirmi yıl sonra Korkunç Ivan'la uluslararası siyasete katılabilecek olan, Moskova prensi değildi. Onun savaş alanı Avrupa'ydı. Pavie yenilgisinden sonra Şarlken'e tutsak düşen I. François kendisinden yardım istediğinde, İtalya'da, "İspanya kralı"na karşı büyük bir askeri harekâta hazırlanıyordu. Ancak François özgürlüğüne kavuştu ve bu proje de böylece gerçekleşemedi. </p>
<p class="calibre2">Bu yüzden, sultanı Macaristan'a saldırmaya teşvik edenin Fransa kralı olduğu ve böylece Mohaç'taki feci Hıristiyan yenilgisinin sorumluluğunu da François'nın taşıdığını söylemek yanlıştır. </p>
<p class="calibre2">MOHAÇ YA DA BÜYÜK</p>
<p class="calibre2">Süleyman, sefere çıkmadan önce başka bölgelerde barışın bozulmaması için gerekli önlemleri aldı Rodos'tan beri Venedik'le ilişkiler iyiydi, Doj yerinden bile kıpırdatmayacaktı. Osmanlılardan yeni ayrıcalıklar elde etmiş olan Ragusa da öyle. Şah Tahmasp, Şarlken'le birtakım entrikalar içindeyse de savaşacak güçte değildi. Eflak, binbir kargaşadan sonra boyun eğmişti: Eski bir keşiş olan Radul, rakibi Vlad tahttan indirilip İstanbul'a sürüldükten sonra Boyarlar tarafından prensliğe seçilmişti. </p>
<p class="calibre2">Şarlken'e gelince, karşısındakilerin oluşturdukları Cognac İttifakı, Doğu'daki olaylara müdahale etmesine imkân vermeyecek kadar uğraştırmaktaydı onu... </p>
<p class="calibre2">Süleyman, Macaristan'ın her zamankinden de fazla bölünmüş bir durumda olduğunu biliyordu. </p>
<p class="calibre2">Köylüler öylesine perişan haldeydiler ki, çoğu, Türkleri bir kurtarıcı gibi bekliyordu. Jean Zapolya, Macar tacını sahiplenmek için binbir entrika çeviriyordu ve Macar soylularının Alman aleyhtarlığı o boyutlardaydı ki, ülkeleri imparatorun yardımına şiddetle ihtiyaç duyduğu bir sırada, onlar işi, kral ve Habsburg hanedanından gelen eşinin çevresindeki maiyette görev yapan bütün Almanların sınır dışı edilmelerini istemeye</p>
</body>
</html>
