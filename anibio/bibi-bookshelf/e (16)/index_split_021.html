<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_20"><b class="calibre6">58</b></h2>
<p class="calibre2">ku duymaksızın seferber oldular. Başarabilenler, evlerinde kalmayı yeğledi. Kendisinden durmadan yeni ayrıcalıklar koparmaktan başka bir şey düşünmedikleri kralın durumunu güçlendirmek de işlerine gelmiyordu, Habsburgların durumunu da... Batory ve Verboeczy valilerinin yandaşları arasında bölünmüş bir halde, savaş alanında bile bir ve beraber olmayı başaramadılar. Soylular, Jean Zapolya ve Frangipani Hırvatlarının oluşturdukları birlikleri (toplam 30.000 ila 40.000 kişi) beklemeksizin, muharebeyi hemen başlatması için kralı zorladılar, istemeye istemeye başkomutanlık görevini kabul etmiş olan Kalocsa Piskoposu Paul Tömöri şimdi, zaferin şanını tek başına taşıma hevesine düşmüştü. </p>
<p class="calibre2">Atları ve binicileriyle tepeden tırnağa kadar demirler içindeki Macar süvarilerine gözü kapalı bir güven besliyordu. Çok daha hafif ve daha hızlı olan Türk atlarının üstünlüğünü unutuyordu. Her şeyden önce de topçuları hiç düşünmüyordu. Macarlar, müttefik kuvvetlerin yokluğunda 30.000 asker toplamışlardı. Türklerse bunun iki katından da çok sayıdaydılar. Türkler, çelik gibi bir disiplin içinde komutanlarına itaat ediyorlardı, Macar şövalyelerininse hiç kimseyi dinledikleri yoktu. Şans tümüyle Macarların aleyhindeydi; hiçbir savunma önlemi almadıkları gibi, seçimi kendilerince yapılmış </p>
<p class="calibre2"/>
<p class="calibre2">olmakla birlikte, kendi kuvvetlerinden çok düşman kuvvetlerinin yayılmasına imkân verecek bir yerde muharebeye giriyorlardı. Piskopos Perenyi, biraz sonra 20.000 Macar şehidinin cennete uçacağını öngörmüştü. Yanılmadı, ancak öldürülenlerin sayısı, onun tahmin ettiği rakamın çok üzerindeydi. </p>
<p class="calibre2">Muharebe başlamadan önce, öğleyin Süleyman bir savaş konseyi toplamış ve burada, akıncıların komutanı, ağır Hıristiyan süvarilerine cepheden saldırmaktansa safları açıp onları içerilere çekmeyi ve sonra yanlardan saldırarak yok etmeyi önermişti. Süleyman muhtemelen muharebenin kaderini belirleyen bu stratejiyi benimsedi. Bunun üzerine Sadrazam İbrahim Paşa birlikleri denetledi, onlara bol ganimet vaat etti, sonra ön safta, Rumeli askerlerinin başındaki yerini aldı. Onun arkasında, sultanla birlikte, Anadolu askerleriyle topçular yer alıyordu. </p>
<p class="calibre2">29 Ağustos'ta öğleden sonra üç sıralarında, düşman topçusunun ateşiyle muharebe başladı, ilk saldıranlar, Türklerin de beklediği gibi, başlarında Perenyi ve Tömöri olduğu halde Macar atlıları oldu, Rumeli birlikleri saldırı şokunu göğüsleyip ardından Anadolu birliklerine doğru çekildiler. Sonra da akıncı komutanının önerdiği taktik uygulamaya konuldu. Akıncılar saflarını açtılar, Macarlar sultana ulaşıp onu tutsak edebilmek üzere içeri daldılar. Bunun üzerine akıncılar sağ ve sol kanatlardan saldırıya geçtiler. Kemalpaşazade4 renkli üslubuyla muharebeyi şöyle anlatır: "Akıncılar coşkun dalgalar halinde atılır atılmaz, bir kan denizi kaynaşan dalgalarını yaymaya başladı. Başlarındaki kırmızı sarıklar savaş alanını bir lalezara çevirmişti... Kalkanlar bir gülün sinesi gibi yarılıyor, miğferler gül koncasının dudakları gibi kanla doluyordu. Semaya kadar, lal renkli bulutlar gibi yükselen kan buğuları, zaferin yavuklusunun başı üzerinde, sanki pembe bir gök oluşturmaktaydı..." </p>
<p class="calibre2">Macar şövalyeleri çok yiğitçe dövüştüler. Aralarından otuz iki kişilik bir grup, savaşa savaşa ilerleyerek, belki de o gün hayatının en büyük tehlikesini atlatan Süleyman'a yaklaşmayı bile başardı, sultanın koruyucularının çoğu öldürüldü ve Süleyman etrafını çeviren yeniçerilerin, saldırganların atlarının bileklerini kesmeyi akıl etmeleri sayesinde</p>
<p class="calibre2">59</p>
<p class="calibre2">kurtuldu. Ancak o da büyük bir cesaretle savaştı. Ok ve mızrak darbeleri, gövdesine kadar ulaşıyor ve zırhından sekiyordu. </p>
<p class="calibre2">Bundan sonra Türk topçusu devreye girdi. Kral Louis elinde kalan süvarilerle, birbirlerine zincirlerle bağlanmış topların oluşturduğu duvara yaklaştığı anda, bütün namlular hep birden ateşe başladılar. </p>
<p class="calibre2">Macar şövalyeleri ezildi. Akıncılar, güllelerden kurtulabilenlerin peşine düştü. "İki ordu birbirine karıştı ve artan bir şiddetle vuruşmaya koyuldu. Kılıçların şavkı, gün batana kadar dinmedi. Ok, kargı ve mızraklar, muharebenin yangınını besliyordu. Palaların yarıp parçaladığı zırhlar, kılıçbalığının yırttığı ağlara benziyordu..." </p>
<p class="calibre2">Muharebe böylece akşama kadar sürdü. Deneyimsiz Macar topçularının ellerindeki toplar, hemen hemen hiç etkili olmadı. Tüm ağırlık, kahramanca çarpışan, ancak kötü yönetilen ve disiplinsiz süvarilerin sırtındaydı. Kemalpaşazade, Macar Başkomutanı Paul Tömöri'nin de hakkını teslim etmektedir: "Sağlam bir çelik gibi, savaş darbeleri altında dövüldükçe, su verilip pekleşiyordu: Hem file benziyordu, hem de yılana; kavganın pençelerine de, muharebenin taşlarına da kafa tutuyordu. Her tarafı yara bere içindeyken bile, kuduz bir köpek gibi kendini yeniden topluyordu. Nil Nehri gibi coşuyor, saldırdığında, tıpkı filin çığlıkları gibi haykırışlar fırlatıyordu, öyle ki, kaplanlar da aslanlar da önünden kaçışmaktaydı..." </p>
<p class="calibre2">Sonuçta Macarlar dört bir yana dağılmıştır. Pek çoğu bataklıklara gömülüp gitmiştir. Kral Louis de bunlar arasındaydı: "Utancın kızgın demiriyle dağlanmış bu asi, atı ve silahlarıyla birlikte, suyun ve ateşin yok edeceklerinin sayısını artırmak üzere nehre gömüldü..." Süleyman tam bir zafer kazanmıştı. </p>
<p class="calibre2">Bozgun halinde kaçan düşmanı kovalamak için zaman geç olmuştu. Osmanlılar geceyi savaş alanında geçirmeye karar Verdiler: "Zafer şenlikleri, gece yarısına kadar devam etti." Ertesi gün Süleyman, beraberinde İbrahim Paşa ve ikinci Veziri olduğu halde savaş alanını gezdi, sonra kırmızı bir otağın önüne yerleştirilen altın tahtında, devlet ricalinin kutlamalarını kabul edip bolca ihsanda bulundu. </p>
<p class="calibre2">Aralarında yedi piskoposun kellelerinin de bulunduğu iki bin kesik baş, sultanın otağının önünde piramit halinde yükselmekteydi. Öldürülen düşman sayısı 30.000 olarak hesaplanmaktaydı ki, bunlardan 4.000'i de şövalyeydi. Macaristan, kendi iç kavgalarının, askeri komutanlarının çılgınca ataklığının ve topçularını kullanmadaki beceriksizliğinin yol açtığı bu bozgunun izlerini hiçbir zaman silemeyecektir. </p>
<p class="calibre2">Mohaç zaferi, sadrazamın saygınlığını da sultanın ona duyduğu sevgiyi de daha çok pekiştirdi. </p>
<p class="calibre2">Süleyman kendi elleriyle İbrahim'in kavuğuna elmaslarla süslü bir sorguç taktı Balıkçıl tüylerinden olan sorguç "esenliğin kanatları gibi, gölgesiyle örtmekteydi onu"... Sultanın gözdesini savaş alanında izleyenlerin hepsi de gösterdiği cesaret ve askeri yetenekleri konusunda birleşmekteydi. </p>
<p class="calibre2">Kemalpaşazade de zafere götüren başarıyı ona bağlamaktadır: "Kâfirler için en uğursuz, İslam'ınsa en ihtişamlılarından biri olan bu parlak zaferin başarısı, kargısı tıpkı kararlılık şahininin gagası, kanla sulanmış kılıcı tıpkı ceraset aslanının pençesi gibi olan; savaşçı emir, her zaman tedbirli İbrahim Paşa'-</p>
<p class="calibre2">ya aittir." Tarihçi onu, "ışınlarını tüm evrene fırlatan" güneşe, "avını izlemek için yanıp tutuşan" </p>
<p class="calibre2">aslana, "kılıçların gövdesine dal olduğu" serviye benzetir. Bu abartmalar, sul-60</p>
<p class="calibre2">tanın maiyetindeki erkanın da düşünceleridir; hemen hemen sultana eşit bir güce erişmiş olan sadrazamın önünde artık çok büyük bir gelecek açılıyordu. Ancak imparatorluğun en güçlü adamı, aynı zamanda da en göze batan adamıydı. On yıla kalmadan... </p>
<p class="calibre2">Süleyman, bizzat kaleme aldığı bir mektupla zaferini annesine haber verdi, İstanbul'a ve taşradaki valilere zaferi müjdeleyen mektuplar gönderildi. Valilere giden mektupların hepsi de birbirinin eşiydi. </p>
<p class="calibre2">Sultan, renkli ve betimleyici bir üslupla ordunun Tuna'ya doğru yürüyüşünü, hazırlıkları ve muharebeyi uzun uzun anlatıyordu, İbrahim'i, "içindeki Tanrı vergisi bütün değerleri sergileyen bu kahramanı" övüyordu: Mektubun sonunda, "Tanrının lütfü" diyordu, "muzaffer ordularıma, ünlü sultanlardan hiçbirinin, ne en güçlü hanların, ne de hatta Peygamber'in yoldaşlarının benzerini kazanmadığı bir zafer ihsan eyledi. Kafirlerin ulusundan kalanlar hak ile yeksan edildi. Alemlerin Tanrı'sına şükürler olsun." İslam alemi de olayı böyle değerlendiriyordu. Tıpkı eskiden atalarının sınır boylarında yapmış olduğu gibi, Süleyman da, Muhammed'in dininin zaferi için bir kavga vermişti. "Bu büyük zafer İslam'ın yaşadıklarının en büyüklerinden biridir. Bugüne kadar bunun bir benzerini kazanabilmiş başkaca bir padişah yoktur."5</p>
<p class="calibre2">Hiç zaman yitirmeksizin Süleyman hareket emrini verdi ve 10 Eylül'de ordu Budin önlerinde kamp kurdu. Sultan kraliyet sarayına yerleşirken hemen bir ferman çıkararak kent sakinlerine de mal varlıklarına da hiçbir zarar verilmemesini istedi. Bu emre kimse uymayacaktır. Düzensiz birlikler, kentin bir bölümünü yağmalayıp ateşe verdiler, İbrahim bunlara boş yere engel olmaya çalıştı. Talan ve katliam sahneleri, haftalar boyunca komşu kentlerde de yaşanacaktı. Bizzat Kemalpaşazade, </p>
<p class="calibre2">"akıncılar hazine yığınlarına dalıyor ve laleler gibi kıpkızıl yakutlardan kendilerine taçlar yapıyorlardı, yeniçeriler ganimetle öylesine doluydular ki, külahları altında tıka basa şişmişti" diye anlatmaktadır. </p>
<p class="calibre2">Budin'i terk etmezden önce, İbrahim bütün topları, saraydaki hazineleri ve Herkül, Apollon ve Diana'nın tunçtan heykellerini gemilere yükletti.6 Eski Kral Matyas Karvin'in, zamanının en zenginlerinden birisi olan kitaplığını da götürdü. Macar soylularsa gelip padişaha bağlılıklarını bildirdiler. </p>
<p class="calibre2">Kasım ayı sonunda İstanbul'a dönen sultan, halkın sevgi gösterileriyle karşılandı. Petervaradin dışında, geride başkaca bir garnizon bırakılmamıştı. Savaş, Hıristiyanların bozgunuyla sonuçlanan bir cezalandırma seferi olmuştu. Ancak fetih de gecikmeyecekti.7</p>
<p class="calibre2">Mohaç'ın Avrupa'daki yankıları büyük oldu. Gerçi Macar kralının yardımına koşan olmamıştı, ama olaydan herkes üzüntü duydu. Gerçekte, birkaç ileri görüşlü insanın dışında, Osmanlı'nın Belgrad'm fethinden sonra Orta Avrupa'nın bu kadar içlerine giderek Budin'i de ele geçireceğine kimse inanmamıştı. Katolikler de Protestanlar da bu olayda, günahları nedeniyle Hıristiyanları cezalandıran ilahi adaletin tecellisini gördüler. Ancak kör olmayanlar biliyorlardı ki nedenler daha başkaydı; Hıristiyan Avrupa'nın bölünmüşlüğündeydi, bencilliğindeydi ve "Hıristiyan prensler arasında her geçen gün biraz daha büyüyen anlaşmazlıklar sonucu Avrupa'nın bir bölgesine sıkışıp kalan"8 </p>
<p class="calibre2">korkaklı-ğındaydı. </p>
</body>
</html>
