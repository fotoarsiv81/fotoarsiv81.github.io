<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_44"><b class="calibre6">Medreseler</b></h2>
<p class="calibre2">Kuruluşları ilk Selçuklulara kadar çıkan  <i class="calibre4">Medreseler,22 </i> daha II. Mehmet zamanında büyük bir ilerleme göstermişlerdir. Süleyman'ın bizzat teşvik ettiği eğitimin gelişmesinden de yararlanarak hızla çoğaldılar. II. Mehmet adına yaptırdığı Fatih Camii'nin çevresinde yüksek öğrenim için sekiz, bunlara hazırlayıcı eğitim veren de sekiz medrese kurmuştu. Kanuni, İstanbul'da ve imparatorluğun çeşitli yörelerinde daha başkalarını açtırttı. Süleymaniye külliyesini oluşturan ve içlerinden biri de tıp eğitimine ayrılmış olan altı medrese, çabucak büyük bir ün kazanmıştı, işte bu yıllarda  <i class="calibre4">Takkiyüddin</i> <i class="calibre4">Meh-242</i></p>
<p class="calibre2"> <i class="calibre4">met, </i> Tophane'deki gözlemevini yaptırtarak yüzyıl önce,  <i class="calibre4">Uluğ Bey'in </i> Semerkant'ta gerçekleştirdiği astronomik şemaları düzeltmeye girişecek; matematikçi ve geometrici  <i class="calibre4">Ali îbni Veli, </i> Avrupalı bilginlerden yıllarca önce logaritma üzerine araştırmalar yapmaya koyulacaktır. </p>
<p class="calibre2">XVI. yüzyılda yalnızca başkentte, her türlü bilimin öğretilmekte olduğu yüze yakın medrese bulunuyordu. Bu medreselerde Türkçe ve Arapça gramer, retorik, ilahiyat, felsefe, astronomi, matematik, hukuk ve Şeriat Hukuk öğretilmekteydi. Bazıları sultanlar, bazıları şehzadeler, bilginler ve yüksek mevki sahipleri tarafından kurulan bu medreseler, vakıflar aracılığıyla ayakta duruyorlardı. </p>
<p class="calibre2">Büyük kentlerin hepsinde birçok medrese vardı (1529'da Edirne'de 14 tane) ve buradan ilahiyatçılar, din adamları, hukukçular, eğitimciler yetişmekteydi. Dini ve yargısal hiyerarşi içinde medrese eğitimi görmemiş hiç kimse görev alamıyordu. Eğitim, Süleyman tarafından kesin şekilde belirlenmiş bir aşama düzeni içinde ilköğretimden yükseköğretimin en üst düzeylerine kadar, iki dal halinde bölünmüş on iki sınıfa ayrılmıştı. Dallardan biri müspet bilimleri, diğeri din bilgisini içermekteydi. </p>
<p class="calibre2">Her sınıf, bir sonrakine devamı imkân sağlayan bir diploma veriyordu. Eğitim parasızdı, öğrencilerin bir kısmının iaşe ve ibadesi de karşılanıyordu. </p>
<p class="calibre2">Medreseler, yüzyıllar boyunca, Osmanlı İmparatorluğu'nda Batı'daki üniversitelerin oynadığı rolü yerine getirmişlerdir. Bütün; kültürel yaşantı, büyük imkânlara, en yüksek korumaya sahip ve Doğu kültürünün en mükemmel unsurlarının içlerinde barındıran bu kurumlarda odaklaşmıştır. </p>
<p class="calibre2">Kuran ve hadis, eğitimin temeliydi. Akıl yürütmeden kaçınılmakla birlikte, o dönemde, fikirleri Sünni Müslümanlığa egemen olan Gazali'nin öğütlediği gibi, aklın ilahi gerçeği tanımasına olsa olsa yardımı olabilecek kimi bilimlerin, mantığın, astronominin, matematiğin öğrenilmesi uygun görülüyordu. Bir yüzyıl sonra, bağnazlık ağır basacaktır. O  <i class="calibre4">zaman ulema, </i> müspet bilimlerin okutulmasını da bunları öğreten kitapları da yasaklatacaktır. Süleyman'ın saltanatındaysa tıpkı II. Mehmet zamanında olduğu gibi, Peygamberin öğretisiyle ters düşülmediği sürece her türlü bilginin edinilmesi, tersine, teşvik görmüştür. Araştırma yoluna da girilmiştir, ancak ihtiyat elden bırakılmaksızın. Bu yüzden  <i class="calibre4">ulemanın</i> ufuksuz katılığından kurtulabilen alanlar olan astronomi ve matematik dışında, Osmanlıların bilimsel gelişmeye katkıları çok zayıf kalmıştır. </p>
<p class="calibre2">İlahiyatta da cesur açılımlara asla izin verilmemiştir. Yeni olan her şey kuşkuyla karşılanmıştır. İlahi bilginin edinilmesinde, akıl kovulmuş durumdadır. Felsefe ve din asla bağdaşamaz ve haksız olan İbni Rüşd'dür. Molla Kabiz adlı ilahiyatçı, İsa'nın Muhammed'den üstün olduğunu savunduğu için yargıç önüne çıkarılmıştır. İlk yargılanışında suçsuz görülünce, Süleyman yeniden yargıç önüne çıkarılmasını buyurmuş ve bu kez mahkum olup idam edilmiştir. Sapkınlığından kuşkulanılan her şey devlet için tehlikelidir. Özellikle de Anadolu'da İran Şahı'nın güdümündeki Kızılbaşlığın halkı Osmanlıya karşı kışkırttığı bir dönemde... XVI. yüzyıl koşullarında belki haklı görülebilecek nedenlere dayanan bu tutum, yüzyıldan daha az bir sürede Osmanlı İmparatorluğu'nu,. kültürel planda duraklamasının ve sonra da gerilemesinin başlıca nedenlerinden biri olan bağnazlığa götürecektir. </p>
<p class="calibre2">243</p>
<p class="calibre2">1 Oğullarının beşi de şiirler yazacaklardır. Bu şiirlerin hepsi aynı nitelikte değildir. En iyileri Selim'inkilerdir; en dokunaklıları da babasının idam ettirdiği talihsiz Bayezit'in şiirleri... </p>
<p class="calibre2">2 J. von HAMMER-PURGSTALL,  <i class="calibre4">a.g.e. </i></p>
<p class="calibre2">3 XIX. yüzyılda hemen hemen tümüyle yıkılan ve bugün harabelerinden başka bir  <i class="calibre4">şey kalmayan Edirne </i> sarayı da birçok yapıdan meydana gelmişti. </p>
<p class="calibre2">4 Kuran, V, 26. </p>
<p class="calibre2">5 R. MANTRAN,  <i class="calibre4">a.g.e. </i></p>
<p class="calibre2">6 R. ETTINGHAUSEN, tuhaf bir yaklaşımla, Hıristiyan sanatının Türkler tarafından uyarlanışını Osmanlıların Hıristiyanları kullanmasına benzetir. "Ayasofya'nın camiye dönüştürülmesi," der, "bir bakıma, halkın Hıristiyan unsurlarının Osmanlı amaçlarına hizmet etmesini sağlayan devşirme sisteminin sanat alanındaki karşılığıdır." (Turkish Miniatures, New York, 1965.)</p>
<p class="calibre2">7 Türkler, Ayasofya'ya her zaman büyük bir hayranlık beslemişlerdir. XVI. yüzyıl yazarlarından biri "Ey Süfi, eğer Cenneti arıyorsan/Alemlerin seması Ayasofya'dır," diye yazmıştı. Bir diğeri ise şöyle diyordu: "Bu göğün dokuz katıyla rekabet edecek bir kubbedir." </p>
<p class="calibre2">8 U. VOGT-GÖKML,  <i class="calibre4">Architecture de la Turquie ottoman, </i> Fribourg, 1965. </p>
<p class="calibre2">9 Bkz. U. V0GT-GÖKN1L,  <i class="calibre4">a.g.e </i> ve S.K. YETKİN,  <i class="calibre4">L 'architecture turque en Turquie, </i> Paris, 1962. </p>
<p class="calibre2">10 Sanatta olduğu kadar, dilin özgünlüğü nedeniyle edebiyatta da. </p>
<p class="calibre2">1' Bu düşkünlük o noktaya gelecektir ki, Türkiye tarihinin bir dönemi, XVIII. yüzyıl başlarında Lale Devri diye anılacaktır. </p>
<p class="calibre2"/>
<p class="calibre2">Bu dönemde, ender bulunan lale soğanlarının baş döndürücü fiyatlarla müşteri bulduğu, insanların bunları elde edebilmek uğruna ailelerini sefalete sürüklemeyi bile göze alabildikleri görülecektir. </p>
<p class="calibre2">12 Victoria and Albert Museum'daki, Sevresk Müzesi'ndeki, British Museum'daki, Atina'daki Benaki Müzesi'ndeki koleksiyonlar. </p>
<p class="calibre2">13II. Maksimilyen'in elçisinin özel rahibi güncesine şunları yazmıştı: "Elçi, paşaların salonlarını kaplamakta kullandıkları Kütahya çinilerinden alması için Salzburg piskoposunun 1.000 gümüş harcamasını isteyen bir mektup yazdı. Bu çinilerin yapıldığı madde tıpkı tebeşir gibi bembeyazdır. Üstüne arabeskler ve çiçekler resmediliyor. Yüz dukayı aşkın bir meblağ </p>
<p class="calibre2">karşılığında Venedik'e gönderildi." MIGEON ve SAKIZYAN'dan alıntı,  <i class="calibre4">La ceramique d'Asie Mineure, </i> Paris, 1923. </p>
<p class="calibre2">14 O. GRABAR,  <i class="calibre4">The Formation oflslamic Art, </i> Yale, 1973. </p>
<p class="calibre2">15 Hacimli Müslüman heykeli hemen hemen yoktur. Buna karşılık, örnekleri müzelerde de görülebilen insan ve hayvan kabartmalarına rastlanır. Konya'daki İnce Minareli Cami'de, Selçuklu döneminden kalma böyle birçok kabartma vardır: Hürmüz ve Ahriman'ı temsil ettikleri sanılan, kanatlı iki İnsan figürü, iki Türk askeri, eldivenli sağ elinde bir şahin tutan sakallı bir kişi, vs. </p>
<p class="calibre2">16 Topkapı Sarayı kitaplığında erotik minyatürler bulunmaktadır. </p>
<p class="calibre2">17 BUSMECQ,  <i class="calibre4">a.g.e. </i></p>
<p class="calibre2">18 "Türk dilinin üstünlüğü Osmanlıların kanlı kılıcı kadar kesin görünüyordu." (ATA-I'den alıntı yapan F. KÖPRÜLÜ,  <i class="calibre4">Les</i> <i class="calibre4">Origines de l'Empire ottoman, </i> Paris, 1935). </p>
<p class="calibre2">19  <i class="calibre4">History of Ottoman" Poetry, </i> Londra, 1900-1909. </p>
<p class="calibre2">20 F. KÖPRÜLÜ,  <i class="calibre4">a.g.e.", </i></p>
<p class="calibre2">21 Bkz. 1. Bölüm, "Süleyman'ın çağında Doğu". </p>
<p class="calibre2">22 İlk Selçuklular XI. yüzyıldan itibaren bu eğitim kurumlarını Sünni öğreti doğrultusunda insan yetiştirmek amacıyla kurdular. O çağlarda Şiiliğe ve bir yüzyıl önce ortaya çıkan çeşitli inanç gruplarına karşı tepkime halinde yükselen güçlü bir Sünni hareket mevcuttu. Selçuklu hanedanı bu harekete sahip çıkıp onu güçlendirdi. Bu doğrultuda, Medreseler çok önemli bir işlev üstlendiler, zira sivil memurlar ve kadılar buradan yetişiyorlardı. Osmanlı sultanları eğitimin temel taşları olarak kalan bu okulları geliştirdiler. 1331 'den itibaren İznik'te, medreseye dönüştürülen bir tekke bulunmaktaydı. I. Murad Bursa'yı başkent yapar yapmaz burada da medreseler kurdurdu; halefleri de onun izinden yürüdüler, Bursa'da ve daha sonra başkent olan Edirne'de yeni medreseler açtılar. İstanbul'daysa bütün Osmanlı sultanları inşa ettirdikleri selatin camilerin çevresinde, çeşitli derecede önem taşıyan medreseler yaptırtmışlar ve bunların yaşaması için gelirler bağışlamışlardır. </p>
<p class="calibre2">244</p>
<p class="calibre2">ÜÇ YÜZYIL, SÜREN CAN ÇEKİŞME</p>
<p class="calibre2">Kanuni'nin ölümünün imparatorluk içinde yarattığı üzüntü dinmemişti. Türkler, saltanat dönemi bütün kendinden öncekilerden çok daha parlak olan en büyük imparatorlarını yitirmişlerdi. </p>
<p class="calibre2">Konstantinopolis'i ele geçirmiş olan II. Mehmet'in zaferi bile Rodos, Belgrad, Budin ve Bağdat fatihininkiler yanında sönük kalmaktaydı. Öldüğü zaman imparatorluk Van Gölü ve Basra Körfezi'nden Karpatlara ve Adriyatik'e ve Nil şelalelerine kadar uzanıyordu. Doğu ve Orta Akdeniz bir Türk gölü halindeydi: Cezayir'den, Trablus'tan yelken açan sultana tabi korsanlar, Hıristiyan filolarına saldırıyor, İtalya ve İspanya kıyılarını yağmalıyorlardı. İki yıl sonra İspanya'yı çalkantılar içinde bırakacak olan Granada Savaşı, İstanbul'un yüreklendirmeleri ve belki de oradan gönderilmiş para yardımları olmasaydı, çıkmayacaktı. Sultanın gemileri Kızıldeniz'e egemendiler ve Hint Okyanusu'nda Portekiz tekneleriyle boy ölçüşüyorlardı. Düzensiz Osmanlı birlikleri dört bir yanda terör estiriyordu. </p>
<p class="calibre2">Avrupa, savunmaya çekilmiş olarak kendisini, eğer halefi, Süleyman'a layık bir kişi çıkacak olursa, en kötü felaketlere hazırlamaktaydı. Busbecq, "Türklerin ölçüsüz hırsları, muazzam zenginlikleri, benzersiz ve savaşçı askeri kuvvetleri" ile Hıristiyan aleminin içinde bulunduğu durumu kıyaslıyordu: </p>
<p class="calibre2">"Gevşekliğimiz, gayretsizliğimiz, içinde bulunduğumuz güvensiz ortam, yıkılma noktasındaki devletimiz... Bu kadar büyük felaketlerden kurtulabilmek için tek çözüm silaha sarılmaktır, bu çözüme başvurmalıyız, birlikler oluşturmalı, onları iyi bir şekilde eğitmeliyiz..." Avrupa'nın Kanuni'nin yerine Sarhoş'un geçtiğini öğrenip rahatlamasına kadar epey bir zaman geçecek, bu arada yeni padişah, yine de Venediklilerden Kıbrıs'ı, Doğu Akdeniz'deki son Hıristiyan direniş noktasını almayı başaracaktır. </p>
<p class="calibre2">Osmanlı İmparatorluğu'nu yarım yüzyıldan az bir süre içinde genişliği ve ordularının gücü bakımından çağının en önde gelen imparatorluğu haline getiren her şey, Süleyman'ın iradesinden kaynaklanmıştır. </p>
<p class="calibre2">Tıpkı büyük dedesi Fatih Sultan Mehmet gibi onun da hedefi evrensel bir monarşi kurmaktı. Gerçi Kuzey'de Şarlken ve Ferdinand'a, Doğu'da İran şahına karşı açtığı savaşların çoğunlukla nedenleri, bu yabancı hükümdarlardan birincilerin</p>
<p class="calibre2">245</p>
<p class="calibre2">"Muhammedci barbarları" Asya'ya kadar püskürtmeyi amaçlayan haçlı tutkusundan asla vazgeçmeyişleri, ikincisinin de İstanbul'a kadar bütün Anadolu'ya Şii ve Safevi propagandasını yayma gayretinden kaynaklanan tehditkâr tutumlarıdır. Sultanın yaptığı savaşların amaçlayan ekonomik nedenler de vardır -ancak uzun bir süre sanıldığı kadar önem taşımaz bu nedenler. </p>
<p class="calibre2"/>
<p class="calibre2">Ama bütün bu siyasi ve bir bakıma maddi nedenlerin ötesinde, padişahın yeryüzünün her köşesinde kafirlere karşı İslam'ın hükümranlığını kurmakla görevli, Tanrı'nın bir hizmetkârı olduğu yolundaki derin inancı egemendir. Gaziler gazisi ve "Tanrı’nın yeryüzündeki gölgesi" olarak, görevi Allah'ın krallığını durmamacasına genişletmek, yaşanan dünyayı "çok tanrıcılığın kirinden" (Teslis de çok tanrıcı bir yaklaşım olarak algılanmaktadır) arındırmaktır. "Lanetlenmiş uluslara" kan ve ateş </p>
<p class="calibre2">götürdüğünde, tanrısal iradeye uymaktadır. Ve eğer unutacak olursa, çevresi -din adamlarının gücü ve kendi ailesi- bunu ona hatırlatmaktan geri durmamaktadırlar. Tavırlarındaki yücelik ve ruhunu saran eşitlik tutkusu, gerçek imanın egemenliğini kurmak üzere Tanrı tarafından görevlendirildiği yolundaki inancının ifadesidir. Son Abbasilerden bu yana da, Halefılerin halefi o değil midir esasen? </p>
<p class="calibre2">FETİH DÖNEMİNİN SONU</p>
<p class="calibre2">Kanuni öldüğü zaman Türk imparatorluğu hem askeri gücü, topraklarının genişliği, hükümdarının zenginliği ile en kudretli devlet idi, hem de varolanların en kalabalık nüfuslusuydu. Kuzey Afrika ve Arabistan yarımadasındaki topraklarında yaşayanlarla beraber 30 ile 35 milyonluk bu nüfusa karşılık, İngiltere'de 5 milyon, İspanya'da 6 ile 7 milyon, İtalya'da (çeşitli devletler arasında dağılmış olarak) 12 </p>
<p class="calibre2">milyon ve hatta "yumurta gibi dopdolu" denen Fransa'da bile 16 ile 18 milyon kişi yaşıyordu. Bütün Avrupa' nın o dönemdeki nüfusu 80 milyon dolayında olsa gerektir. Sultana bağlı devletlerde yaşayanların toplamı, tek başına bu sayının üçte birini aşmaktaydı ve topraklarının dağınıklığının Şarlken için yarattığı sorunlarla kıyaslandığında Süleyman'ın imparatorluğundaki hareket kolaylığı da büyük bir avantajdı. İstanbul'un 700.000'lik nüfusu karşısında, eski kıtanın en büyük iki kentinden Napoli ve Paris'in nüfuslarına baktığımızda, birincisinin İstanbul'un yarısı kadar, Fransa'nın başkentininse, üçte biri kadar kalabalık olduğunu görmekteyiz. Londra'da 120.000, Sevil'de 100.000 </p>
<p class="calibre2">kişi yaşamaktadır. Denizlerin kesiştiği bir noktada, Avrupa ve Asya'ya hakim, kusursuz bir yönetimin ve herhalde zamanın en mükemmel ordusunun merkezinde, kırk altı yıl boyunca benzersiz bir hükümdarın güçlü kişiliğinin damgasını taşımış bir imparatorluğun saygın başkentiyle kıyaslanamaz hiçbiri... </p>
<p class="calibre2">Kanuni'nin Avrupa'yı tir tir titreten imparatorluğu işte böyleydi; öyle ki, Busbecq Hıristiyanlığı çoktan her şeyi yitirmiş olarak görüyordu: "Türkler İran'la barış yapar yapmaz," diye yazıyordu Kanuni'nin ölümünden birkaç yıl sonra, "bütün güçleriyle Doğu'dan gelip üzerimize çökeceklerdir. Acaba onlara karşı koyabilecek kuvveti bulabilecek miyiz? Bana kalırsa, bunu hayal etmek bile akıl dışıdır..." Bu muazzam imparatorluğun ağırlığı, hiçbir zaman yenilmemiş bu ordunun yürüyüşü o derecedeydi ki, bu karan-246</p>
<p class="calibre2">lık ve katı, çelik gibi bir disiplin içindeki insanların, akınını durdurabilecek şey yok gibi görünüyordu. </p>
<p class="calibre2">Viyana'nın önlerinde bile yağma ve katliamlarına tanık olunmuştu ve kulaktan kulağa aktarılan öyküler onları daha da dehşet verici bir hale sokuyordu. </p>
<p class="calibre2">Ancak, Kanuni'nin ölümünden bile önce, harikulade makineden bazı çatlak sesler gelmeye başlamıştı. </p>
<p class="calibre2">Uzak görüşlü olanları kaygılandıran işaretler vardı: Enflasyon ve mali güçlükler; kırsal kesimin giderek tenhalaşması; ekonomik ve toplumsal sonuçlarıyla birlikte tımar sisteminin içine düştüğü bunalım; gözdelerin ve kadınların devlet işlerine karışmaları... Avrupa ülkelerinin hepsini az bir zaman sonra sarsacak bunalımların ilk işaretlerinin görülmeye başlandığı o yıllarda, Osmanlı İmparatorluğu'nda her şey yitirilmiş değildi gerçi... Yıkılışından önce, hayret uyandıran birtakım atılımlar ve zaferlerle birlikte, üç yüzyıl daha geçecektir: Kıbrıs 1571'de fethedilecektir; 1617'de yitirilen Bağdat, yirmi iki yıl sonra IV. Murat tarafından geri alınacak, Girit 1669'da yeniden Osmanlı toprağı olacak ve 1683 'te Viyana yeniden kuşatılacaktır. Ama Kanuni'nin uzun saltanatıyla birlikte, Avrupa'da olduğu gibi Türkler için de "güzelim on altıncı yüzyıl" artık sona ermiştir. </p>
<p class="calibre2">Burada elbette, bir rastlantıdan daha başka şeyler söz konusudur. İngiltere'de, Fransa'da, Almanya'da ve diğer Avrupa ülkelerinde yaşanan bunalımların nedenlerine Osmanlı İmparatorluğu'nda rastlanamayacağı gibi, Osmanlıların gerilemesini "Müslümanların gizemli bir psikolojik çöküntüye"1 </p>
<p class="calibre2">düşmüş olmalarıyla açıklamak da mümkün değildir. Sultanların Türkiye'si, "varlık nedeni" olan fetih birdenbire ortadan kalktığı için ve fiyatlardaki devrim ile Batılı güçlerin kara hücumlarıyla yaratılan yeni ekonomik koşullara kendisini uydurmayı beceremediği için yeni çağı yakalayamamıştır. Aynı şekilde, geleneklerine, geçmiş yüzyıllarda kalmış altın çağın anılarına saplanıp kaldığı için, önce rakipleri, sonra da egemenleri olan Avrupalı ulusların giderek daha fazla gerisine düşmüştür. </p>
<p class="calibre2">Osmanlıların üç yüzyılı aşkın bir süre boyunca devam eden başarılarının temelinde, onlara hâkim olan gazi ruhu yatmaktadır. "İman savaşçıları" olarak en başta gelen görevleri İslam'ın sınırlarını genişletip, komşuları olan Hıristiyan uluslara onun yasasını kabul ettirmekti. Bu fatihler ordusu sürekli olarak zaferler kazanmaya mahkûmdur. Ciddi bir yenilgiyle karşılaşmayagörsün, bozguna uğrar veya bölünür </p>
<p class="calibre2">-Bayezit'in Timur-lenk tarafından yenilgiye uğratılmasından sonra görüldüğü gibi- hareketsizlik biraz uzun sürmeyegörsün, birlikler homurdanmaya başlar... Ama bir de saygın bir sultan yeniden başına geçerse başarıdan başarıya koşar. Tabiyet altına alınan yeni ülkeler ve zengin ganimetler de ödülü olur. Bir fetih örgütlenir, alınan topraklar üzerinde kurulan garnizonlardaki birlikler sınırın öte yanındaki Hıristiyan kent ve kasabalarına akınlar düzenlerler -her zaman ani ve hızlı akınlar- ve birkaç mevsim sonra kuzeye, yani kafir topraklarına doğru açılan yeni bir seferde yeniçeriler, sipahiler, azaplar ve topçular, başlarında hemen her zaman bizzat sultan bulunduğu halde yürüyüşe geçerler. </p>
<p class="calibre2">Kutsal savaşın ordusuyla birlikte, dervişler de Peygamberin İmanını taşımaktadırlar. Orhan'dan Süleyman'a kadar bu hep böyle olacaktır. On sultan, Bulgar ve Sırp çarlarını, Bosna ve Boğdan krallarını, Bizans imparatorunu, Macaristan kralına başeğdirecek ya da yeneceklerdir. Viyana kuşatılacak, şövalyelerin Rodos'u alınacak, Belgrad, Budapeşte ve Macaristan'ın büyük bölümü 247</p>
<p class="calibre2">işgal edilecek, papalık tehdit altında tutulacaktır. Derken dalgalar duracaktır. Peki ama neden? </p>
<p class="calibre2">Süleyman'ın savaş öyküleri boyunca, Türk ordusunun, sonbahar gelir gelmez çamur deryaları ve kar fırtınaları arasında geri dönmek zorunda kaldığını ya da hatta, daha İstanbul'dan ayrılır ayrılmaz, ilkbahar yağmurlarının taşkınlarına uğramış yollarda yığıldığını sık sık gördük. Viyana seferi için 10 </p>
<p class="calibre2">Mayıs 1529 günü İstanbul'dan hareket eden ordu, çok büyük güçlüklerle yağmurların kabarttığı nehirleri aşabilmişti. Maritza üzerindeki yegâne köprüyü seller sürüklemiş, çok sayıda asker boğulmuştu. Morava, Sava, Drava nehirleri de hırçın birer sel halindeydi. Ordunun büyük bölümü Viyana önlerine geldiğinde bu kez gündönümü yağmurları başlamış ve 16 Ekim'de Süleyman geri dönüş emrini vermek zorunda kalmıştı, aksi takdirde ordunun 120.000 askeri ile yükleri taşıyan 20.000 </p>
<p class="calibre2">deve, dönüş yolunda telef olacaktı. Savunmasını yağmur mevsimine kadar sürdürebilen bir kenti ele geçirmenin imkânı yoktu. Viyana kuşatması yirmi günden de az sürmüştü. 1541 Haziranında, Süleyman yeniden Macaristan'a doğru yola çıkmıştı. İstanbul'dan henüz ayrılmıştı ki, sağnak yağışlar yüzünden üç gün duraklamak zorunda kaldı. Hemen her defasında da böyle olacaktır. Muazzam Türk ordusu, ne kadar disiplinli ve örgütlü olursa olsun, küçük buzul çağının2 kendini gösterdiği o XVI. </p>
<p class="calibre2">yüzyıl koşullarında, üslerinden uzakta uzun bir seferi başarıyla sürdürecek durumda değildir. </p>
<p class="calibre2">Süleyman'ın Şarlken ve Ferdinand'ı boşu boşuna bir meydan savaşına zorlamaya çalışması bundandır, çünkü kesin sonucu ancak bu şekilde alabileceğini, yoksa her kötü mevsim gelişinde yarım bırakılmak zorunda kalınan ve ulaşım yollarını imkânlarının Ötesinde uzatan uzun süreli askeri harekâtlarla amacına erişemeyeceğini bilmektedir. Avrupa'da, fetih ulaşabileceği en uç noktaya varmıştır. </p>
<p class="calibre2">İran yönünde de öyle. Burada, güçlükler daha da büyüktür. Arazinin yapısı çok daha engebeli, iklim koşulları çok daha çetindir. Sultanın orduları, ilkbahar başında yola çıktıkları zaman şahın topraklarına hazirandan önce ulaşamamaktadırlar. Güzergâh, Şii ve Safevi propagandasıyla işlenen düşman bir halkla Safevi ve Kızılbaş atlıların saldırıları yüzünden hem askerler hem de hayvanlar için alabildiğine yorucudur. Sefer üç veya dört ay içinde bitirilmediği takdirde, ordu karlar içinde binlerce kurban vererek geri çekilmek zorunda kalmaktadır. Burada da arazi, meydan savaşından kaçarak çöllere çekilen düşmanın müttefiki durumundadır. 1514’te I. Selim'in Şah İsmail'i ezdiği Çaldıran mu-harebesinin verdiği ders unutulmamıştır: Şah bir daha asla sultanla karşı karşıya gelmeyecek, İran topraklarının genişliği ile kendini koruyacaktır.3</p>
<p class="calibre2">Özellikle Avrupa yönünde sınır, düşmanın savunmasını düzenlemesine bağlı olarak da istikrar bulacaktır. 1538'den itibaren Hırvatistan ve Slovenya'da kaleler Avusturya topraklarını korumakta, derinlemesine bir savunma hattı yerleştirilmiş bulunmaktadır. Az bir zaman sonra, uzunca bir süre yağma ve el koymaları önlemeye yetmese bile, bir savunma hattı da Macaristan yönünde kurulacaktır. </p>
<p class="calibre2">Bu bölgede Türklere karşı savunma görevi, toprak karşılığı Sırplara bırakılmıştır. Adriyatik'te de benzer bir savunma hattı oluşturulmuştur. Daha doğuda Eflak ve Boğdan'a yakın yerlerde, Tatar akınları güçlükle durdurulabilmektedir. Ama büyük Türk baskılarına hedef olunan zamanlar artık sona ermiştir. </p>
<p class="calibre2">248</p>
<p class="calibre2">SİSTEMDE BUNALIM, EKONOMİDE BUNALIM</p>
<p class="calibre2">İmparatorluğun genişleme döneminin bitişi, vahim sonuçları da birlikte getirecektir. Osmanlı Türkiyesi'nin bütün yapısı; maliyesiyle, ekonomisiyle, toplumuyla, kurumlarıyla altüst olacak ve bu altüst oluş Batı dünyasının çok büyük bir dönüşüm geçirdiği bir döneme denk düştüğü ölçüde, derinden hissedilecektir. Bunalımın, dini yayılmacılık geleneğinin derinlemesine kök salmış olduğu bir halk ve ordu üzerindeki manevi etkileri de büyük olacaktır. </p>
<p class="calibre2">Burada, böylesine kudretli bir imparatorluğun kendi çöküşünün tohumlarını da içinde taşıdığını söylemek kolaydır. Bununla birlikte, pek çok şey önlenebilirdi. Eğer önlenemediyse bunun sorumluluğunu Süleyman ve gelecek yıllar içinde tahta çıkan halefleri taşımaktadır. </p>
<p class="calibre2">Servetin belli ellerde birikmesi, devlet ileri gelenlerinin, yöneticilerin, ordu komutanlarının ve din adamlarının, şehzadelerin -ve prenseslerin- oluşturdukları girift ağ, doğallıkla entrika ve yozlaşmaya elverişli bir ortam yaratıyordu. Süleyman'ın sarayı dedesi Bayezit'inkinden çok farklı olduğu gibi, ilk sultanların sade törelerinin de çok uzağındaydı. Harem'in Topkapı'ya taşınmasıyla, o güne kadar bir kenarda tutulan kadınlar, hadım ağaları ve gözdeler, imparatorluğun ta bağrına girmiş oluyorlardı. </p>
<p class="calibre2">Bundan böyle, artık saray ve hükümet birbirine karışmıştı. Sultanlar, çoğu zaman saraydaki ittifaklar elinde birer oyuncak haline geleceklerdir. On beş yirmi yıl sonra Koçi Bey bu durumu dramatik bir dille anlatmıştır: "İmparatorluk Haremine" der, "din ve iman tanımayan kadınlar girdi. Düzen ve disiplin ortadan kalktı, kanunlar ve kararlar tanınmaz oldu." Bu acıklı durumu sultanın kamu işleriyle ilgilenmemesine ve artık kişisel yeteneklere göre değil iltimasla atanan sadrazamın işlevinin yozlaşmasına bağlamaktadır. </p>
<p class="calibre2">Süleyman'a gelene kadar şehzadeler aralarından birinin tahta geçmesi durumunda diğerlerinin öldürülmesi rizikosuyla beraber, taşra vilayetlerine vali olarak atanmakta ve böylece iktidarı öğrenmekteydiler. Bu sistem, ne kadar vahşi olursa olsun, devlet işleri konusunda deneyim sahibi bir şehzadenin tahta oturmasını da güvenceye alıyordu. Kardeş katli yasasının kaldırılmasıyla birlikte, şehzadeler kafesler arkasına hapsedilecek ve iktidarı ya başvezirler aracılığıyla valide sultanlar yönlendirecek, ya da bizzat başvezir ve çevresi, özellikle de eğer sultanın kızı ya da kız kardeşiyle eşinin çevresi elinde bulunduracaktır. </p>
<p class="calibre2">XVII. ve XVIII. yüzyıllarda imparatorluğun başında 1623'ten 1640'a kadar saltanat süren IV. Murad gibi, ya da baba oğul sadrazamlık makamında bulunan Köprülüler gibi bazı yetenekli kişilikler de bulunmuştur. Ancak bu insanlar birer istisna oluştururlar. İktidar sınırsız olduğu ölçüde de sonuç daha yıkıcı olmuştur. Şimdi artık kendileri de yozlaşmış olan ulema, çıkarları paylaşmak için Saray'daki çevreyle suç ortaklığı yapmaktadır. Sultan eşleri, gözdeler ve devlet büyükleri memurlukları, mültezimlikleri satmakta, ihracatı yasaklanmış malların kaçakçılığına ortak olmaktadırlar. Tımar gelirlerini ve tımar topraklarını da sahiplenmektedirler. Özellikle bu alanda sonuçlar feci olacaktır. </p>
<p class="calibre2">Ordu içindeki sipahilerin rolleri bazı ender koşullar dışında, kendilerine hiçbir za-249</p>
<p class="calibre2">man ateşli silahlar verilmediği için esasen azalmıştı. Yeniçeriler tüfekle silahlandırılmışlardı. Tımarlı sipahiler ise sonuna kadar mızrak, ok ve kılıçla savaşmak zorunda kaldılar. Saraydaki arpalık sahiplerinin tımarları parçalaması, geçimleri buna bağlı olan sipahilerin de yıkılışını tamamladı Yavaş </p>
<p class="calibre2">yavaş ortadan silindiler. 1550'de sayıları 200.000 iken, 1630'da 7.000 kişiydiler. Yolların ve istihkâmların yapımı gibi birtakım ikinci derecedeki işlerle görevlendirildiler ve toprakları da çiftlik ve malikânelerin sahiplenmeye koyulduğu geniş alanlara katıldı. </p>
<p class="calibre2">Tımarlı sipahilerin zayıflamalarının ilk sonucu, ulufe sahibi yeniçerilerin öneminin artması oldu. </p>
<p class="calibre2">Sayıları yüzyıldan az bir sürede 10.000'den 40.000'e çıktı. Devlet üzerindeki etkinlikleri de ulufelerini karşılamak için gereken para da bununla orantılı olarak arttı. Yine de paranın değer yitirmesi yüzünden bu ulufeler yetersiz kalıyordu ve askerliğin yanı sıra birtakım başka işler yapmalarına da göz yumuluyordu, böylece de bu seçkin birlik yozlaştı. Hükümet aynı zamanda toprağı olmayan gençleri askere alıyor ve bunları ateşli silahlarla donatıyordu. Sonunda, "büyük bölükler" oluşturacak bu sekbanlar yönetime tehlikeli sorunlar çıkaracaklardır. </p>
<p class="calibre2">XVI. yüzyıl sonlarında Safevilere ve Habsburglara karşı girişilen savaşlar çok büyük bir mali gider yaratmıştı. Yeni fethedilen topraklar, gelir kaynağı olmak şöyle dursun, hiçbir şeyin karşılayamadığı giderlere yol açıyordu. Devlet, enflasyonun da katkısıyla, hazinenin asla sahip olmadığı yeni gelir kaynakları bulmak zorundaydı. O zaman, o çok iyi bilinen iltizam sistemine başvurdu. </p>
<p class="calibre2">Osmanlı İmparatorluğu'nda bu sistem feci sonuçlar doğurdu. Saray halkı ve ileri gelenler toprakları sahiplendiler ve birtakım hileli yollardan mültezimlikleri ele geçirdiler. Bazı topraklar da vakıf malı haline dönüştürülmek suretiyle devletten çıktı. Gelirler hızla yetersiz hale geldi. Sarayın başdöndürücü meblağlara ulaşan harcamaları, tımar sisteminin zayıflamasından beri tümüyle hazineden karşılanan ordu masrafları devlet'i sürekli olarak zarara sokuyordu. Silahların modernleştirilmesi de askeri harcamaları ağırlaştırmaktaydı. Bütün bunlara para değerinin düşmesiyle ona eşlik eden fiyat artışları ve bunun tüm toplumsal ve siyasi sonuçları eklendi. </p>
<p class="calibre2">Süleyman'ın saltanatı, genelinde bir zenginlik ve ekonomik istikrar dönemiydi. Kârdan çok tüketime yöneltilmiş sistem, büyük bir bunalımla karşılaşmaksızın yapıdan kaynaklananlar dışında ciddi bir darbe yemeden işlemiştir. Gerçi dışardan gelen sarsıntılara karşı korunmasızdır ama, güçlü siyasi iktidar bunları kolaylıkla bertaraf edebilmektedir. Hemen hemen bütün Akdeniz'de sultanın yasaları geçerlidir. Karadeniz bir Türk gölüdür. Suriye ve Mısır'ın fethi bu ülkelerin tarımından, ticaretinden ve vergilerinden oluşan muazzam kaynakları imparatorluğa taşımaktadır. Padişahın, karşılarında savunmasız kalacağı fırtınalar, Batı'dan, Avrupa'dan ve Amerika'dan gelecektir. </p>
<p class="calibre2">Bu dönemi, fiyatların devrimi diye nitelenen bir gelişmeyle damgalayan pahalılık dalgasının nedeni; İspanyollar'la Portekizliler'in Avrupa'ya büyük coğrafi keşiflerin sürdürüldüğü yıllar boyunca, Yeni Dünya'dan önce altın sonra da gümüş taşımaları mıdır? Bu sorunun yanıtı hem evet, hem de hayırdır. </p>
<p class="calibre2">Evet, zira birdenbire ekonomiye katılan onca değerli metal, mallar karşısında bunların değerini düşürürken, berikilerin fiyatlarını artırmıştır. XVI. yüzyılda Amerikan altın ve gümüşünün gelişiyle fiyatların yükse-250</p>
<p class="calibre2">lişi arasındaki koşutluk apaçık görülür.4 Hayır, zira değerli metallerin gelişinden önce -esasen az miktarlarda geliyordu-, XV- yüzyılın ucuzluk dönemi, Avrupa'nın her köşesinde gözlenen demografik, teknik, ticari ve siyasi dönüşümlerin de kolaylaştırdığı ekonomik canlanmaya büyük ölçüde yardım etmiştir. Bu, kasabaların nüfuslarının üç ya da dört kat arttığı, toprakların yeniden ve genişleyen bir biçimde işlenmeye başlandığı, ilk sanayilerin doğduğu bir dönemdir. İlk modern devletler ve ilk parasal ekonomiler ortaya çıkmaktadır. Fiyat hareketlerinin bu gelişmelerden etkilenmemesi düşünülemezdi. Ve bu hareketler Avrupa'da Amerika'nın keşfinden önce başlamıştı. "Avrupa'daki konjonktür her şeyi uzaktan belirledi."5</p>
<p class="calibre2">Fiyatlardaki devrim Osmanlı İmparatorluğu'na hemen ulaşmamıştır. XVI. yüzyılın ilk on yıllarındaki artışlar oldukça düşüktür. İstanbul'daki imaretlerin harcamalarına dayanılarak yapılan hesaplamalar,6 </p>
<p class="calibre2">XVI. yüzyıllarından ortasına kadar geçen sürede fiyat artışlarının yüzde 40 olduğunu göstermektedir ki bu, Batı Avrupa ülkelerindeki oranın aynıdır. Ama 1560'dan sonra Meksika gümüşü ve daha az ölçüde de altın, Türk pazarına istila eder. Etkisi büyüktür. 1588'de fiyat artışı yüzde 300'e yakındır. Azami artışa 1606'da yüzde 500'lük bir ortalamayla ulaşılacaktır. Akçe, değerinin yarısını yitirmiştir. </p>
<p class="calibre2">Süleyman'ın saltanatı süresince 0.731 gramda tutulan ve ölümünün ertesinde 0.682 grama düşürülmüş </p>
<p class="calibre2">olan gümüş ayarı yıkılır. 1585'deki devalüasyonla değerinin yarıya yakınını yitirerek 0.384 grama inecek, sonra yüzyılın sonlarına doğru 0.323 ve yüzyılın sonunda da 0.306 gram olacaktır. Akçe artık giderek incelmiştir, içinde daha çok bakır, daha az gümüş vardır, "badem ağacının yaprakları kadar hafif, bir damla şarap kadar boştur". </p>
<p class="calibre2">Osmanlı yetkililer, Avrupalılar durumu istismar ettikleri ölçüde, ucuz paranın saldırısına karşı mücadele etmekte aciz kalırlar. Avrupalılar Osmanlı İmparatorluğu'nu ucuza sağladıkları gümüşlere boğmakla kalmazlar, ama giderek daha çok miktarlarda düşük ayarlı para getirip iyi parayı götürürler. </p>
<p class="calibre2">XVII. ve XVIII. yüzyıllarda Güney Fransa ile Osmanlı İmparatorluğu arasında yoğun bir kalp para trafiği yaşanacaktır. Hollandalılar ve İngilizler, Venedikliler ve Cenevizliler, özellikle de bu sonuncular, bu trafiğin dışında kalmazlar. Cenevizliler Kuzey İtalya'da bastırdıkları kalp paraları doğrudan veya Ege'deki Rum tefeciler aracılığıyla kasalarla İstanbul'a ve İzmir'e göndermektedirler. </p>
<p class="calibre2">Hileli parayla satın aldıkları malların tacirlere maliyeti, hemen hemen hiçtir. Malların yabancılar tarafından satın alınması, içerde fiyatları yükseltir, enflasyonu hızlandırır. Zarara uğrayan Türklerdir ama hükümet hiçbir şey yapamaz. Peş peşe gelen devalüasyonlar da yararsızdır. 1620'de Babı Hümayun para adıyla yeni bir mübadele aracı yaratacak, ardından da kuruş piyasaya çıkarılacaktır. </p>
<p class="calibre2">Her ikisi de akçenin akıbetinden kurtulamayacaklardır. </p>
<p class="calibre2">Para değerindeki erozyonu hiçbir şey önleyemeyecektir. Devalüasyonlar, toplumun bütün sınıflarının hoşnutsuzluğuna neden olmaktadır. Bu parasal kaostan kâr sağlayanlar, azınlıkların en önemli kesimini oluşturduğu spekülatörler, hizmetlerinin karşılığını değeri yüksek yabancı paralarla alan devlet ricali ve gözdelerdir. Diğer bütün kesimler zarardadır. 1584'te ulufelerinin değeri düşürülmüş </p>
<p class="calibre2">parayla ödenmesine kızan yeniçeriler sarayı işgal edip Rumeli beylerbeyi ile ödemeyi değersiz parayla yapan defterdarın</p>
<p class="calibre2">251</p>
<p class="calibre2">kellelerini isterler. Birkaç yıl sonra bu kez kapıkulu sipahileri başkaldıracaktır. Onları alt etmek üzere yeniçeriler görevlendirilir ve bu da ordunun dayanışma duygusu ve morali üzerinde derin yaralar açar. </p>
<p class="calibre2">Memurlar ve diğer bütün aylıklılar başka gelir kapıları aramaktadırlar. </p>
<p class="calibre2">Onca uzun zamanlar imparatorluğun gücünü meydana getirmiş olan seçkinlerin, Babı Hümayun görevlilerinin ve ulemanın eğitim ve kültür düzeyleri zayıfladığı ölçüde, yozlaşma da yaygınlaşır. </p>
<p class="calibre2">Ekonomik ve toplumsal koşullardaki bozulmayı ağırlaştırıp hızlandıran bir unsur daha vardır: XVI. </p>
<p class="calibre2">yüzyılda imparatorluk nüfusundaki büyük artış... </p>
<p class="calibre2">XIII. ve XIV. yüzyıllardaki bunalımlardan sonra bütün Avrupa'da nüfus artmıştı. 1450'de başlayan bu hareket bir sonraki yüzyılın sonlarına kadar devam edecektir. XVI. yüzyılda nüfus muhtemelen iki katına çıkmıştı. Bu olay, hiç kuşkusuz Avrupa'nın kaderini, siyasi ya da ekonomik diğer her türlü olaydan daha çok değiştirmiştir. Osmanlı İmparatorluğu da bundan kaçınamadı. 1520'de 12 milyon kişiyken, 1580'e doğru 18 milyona ve 1600'e yaklaşırken de belki 35 milyona ulaştı.7 Nüfus artışı özellikle kentlerde belirgin biçimde hissedilmektedir: Konya'nın nüfusu yüzde 202.98; Ankara'nınki yüzde 95.04; Bursa'nınki yüzde 101.28; Saraybosna'nınki yüze 316.9 artmıştır. Kırsal kesimde artık daha az önemlidir ve daha eşitsiz biçimde dağılmıştır. Anadolu'da ortalama artış yüzde 41.74'tür ve bu oran Ankara yöresinde yüzde 129.1 'e tırmanırken, Aydın'da yalnızca yüzde 0.88'de kalmaktadır. </p>
<p class="calibre2">Kırsal kesimde yaşayanların sayısı, tarıma elverişli topraklar açısından o dönem için çok fazladır. </p>
<p class="calibre2">Fetihin imparatorluğa yeni topraklar kazandırdığı o çok yakın dönemlerde, eski taşra eyaletlerindeki nüfus fazlalığı, geniş toprakların henüz hemen hemen boş olduğu bölgeleri doldurmak üzere Balkanlar'a gönderiliyordu. Doğu Avrupa'nın Türkleştirilmesinde sürgün önemli bir rol oynamıştı. </p>
<p class="calibre2">"Ama 1550 yıllarından itibaren fetihlerin soluğu kesilmiştir. Kırk elli yıl sonra, Kıbrıs yeniden Türk kolonlarını çekecek ve ardından o da bitecektir. Bundan böyle, Tımar sisteminin kaldırılması ve toprakların çiftliklere dö-nüşmesiyle yaşama imkânlarını yitiren fazla nüfus için hiçbir tımar yoktur. </p>
<p class="calibre2">Devlet'in askeri ihtiyaçlarını ve iktidarın güvenliğini sağlayan Tımar sisteminden "ticarileştirilmiş" bir tarıma geçiş, kentlere göçüp burada da iş bulamayan köylülerin zararına olarak gerçekleştirilmiştir. </p>
<p class="calibre2">Burada, kendi içine kapanık Osmanlı lonca sisteminin ciddi aksaklıkları ile sultanın imparatorluğunun ekonomik, toplumsal ve siyasal koşullarının bozulmasında Avrupalıların sorumluluğuna işaret etmek gerekmektedir. Loncaların kapalı dünyası her türlü yeniliği, her türlü kişisel girişimi içinde donmuş </p>
<p class="calibre2">bulunduğu değiştirilemeyen düzendeki her türlü değişikliği yasaklıyordu. Kapitülasyonlar sayesinde muazzam kolaylıklardan yararlanan Avrupa'nın rekabeti karşısında, yerel sanayi hareketsizdi. Türk el sanatları mükemmelse de kendisinden önce ve çok daha yüksek nitelikte gerçekleştirilmiş olan şeyleri yinelemekle yetiniyordu. Loncalar ve devlet, Batının dalgalar halinde gönderdiği mamul maddeleri engellemek için hiçbir şey yapmıyorlardı. XVII. yüzyılda Fransız sanayinin yarısı Osmanlı İmparatorluğu için çalışmaktaydı. Orta sınıflar arasında bile, moda, Avrupa kumaşlarıyla, Avrupa ipeklileri, Avrupa yünlüleri, hatta Avrupa angoralarıyla</p>
<p class="calibre2">252</p>
<p class="calibre2">giyinmekti. Yöneticiler ithalatı, yalnızca gümrük vergilerinin getirdiği gelir ve tüketicinin memnuniyeti açısından değerlendirmekteydiler. İhraç edilenler hemen hemen yalnızca hammaddelerdi ve bu da imparatorluğu, ülke içinde kolayca üretilebilecek mallardan yoksun bırakıyordu. </p>
<p class="calibre2">^Avrupalıların gözlerinin önünde uyguladıkları ve sonuçta kendilerine zarar veren /merkantilizmden Osmanlılar tümüyle habersizdiler. Dolayısıyla yeni iş alanları yaratan ve yeni kaynaklar üreten bir sanayi kapitalizmine geçebilmek için hiçbir şansları bulunmuyordu. Yönetici sınıfa mensup olanlar ya büyük ticari işletmelere, ya da Osmanlı İmparatorluğu'nda çok yaygın olan yüksek faizli kredi işlemlerine veya büyük tarım işletmelerine yatırım yapıyor, ama Avrupa'da olduğu gibi bir sanayi başlangıcına ulaşacak el sanatlarına asla para yatırmıyorlardı. Tersaneler ve silah sanayi dışında, büyük ölçüde iş gücü çekebilecek hiçbir işletme yoktu. Devlet, sanayiye başlangıç olabilecek her şeye alabildiğine kayıtsızdı. </p>
<p class="calibre2">Böylece; kâh büyük çiftlikler tarafından yutulduğu veya ödeyemedikleri borçları nedeniyle el konduğu, kâh vergi yükünün ağırlığı karşısında bırakmak zorunda kaldıkları için topraklarını işleyemeyen ve sayıları durmadan çoğalan kitlelerin çıkış yolları da kapanmıştı. 1580'den itibaren, yüzyılın sonlarında Habsburglar ve İran'la yapılan savaşların giderlerini karşılamak üzere yeni vergiler salınmakla kalmamış, kiralama sisteminin yaygınlaşmasıyla mültezimler, artık hiç kimsenin korumadığı reayayı hızla sömürmeğe koyulmuşlardır. </p>
<p class="calibre2">I. Ahmet 1608'de yayınladığı bir "adli ferman"da valileri ve askeri yöneticileri, vergi gelirlerini yüksek oranlarla kiralayarak, mültezimleri yasalara uygun miktarlar yerine daha çok para toplamaya itmekte suçlamaktadır. Kadıların şikâyetçilerden rüşvet almalarından, haksız yere para cezalarına hükmetmelerinden, para karşılığında kararlar vermelerinden, köylülerden, kendileri ve yalanları için para almalarından yakınmaktadır. Perişan bir duruma düşen reaya, tefecilerden borç almak ve sonuçta borcunu ödeyebilmek için tefeci hesabına çalışmak zorundadır. Sultan, bu yüzden köylünün neredeyse köle durumuna düştüğünü söylemektedir. </p>
<p class="calibre2">Köylüler bu şekilde kırsal kesimden kopup kentlere yönelmekte ve buralardaki gizli ve açık işsizlerin sayısını artırmaktadırlar. Eğitimden yararlanabilme yeteneğinden yoksun insanlarla dolan askeri ve dini okullara yığılmaktadırlar. Dolayısıyla ulemanın ve askeri kadroların düzeyinde de bir düşüş ve öğrenciler arasında hoşnutsuzluklar ortaya çıkmaktadır. Süleyman'ın saltanat yıllarının sonlarında, Şehzade Bayezit'in isyanı ardından Anadolu'da boy gösteren eşkıya çetelerine katılanlar da çoktur. </p>
<p class="calibre2">Bayezit çevresine toplanan tımarını yitirmiş sipahiler, asker kaçağı yeniçeriler, başarılı olursa yükselme yollarının da kendilerine açılacağını hesaplayan bazı ileri gelenlerle birlikte, ihtiyaç ve yağma peşinde koşan her türden insanın toplandığı bir ordu kurmuştu. Kaçışından ve ölümünden sonra bunlar, başsız ve işsiz bir halde Anadolu'ya yayılmışlar, geçinme yolları arar olmuşlardı. Bazıları İstanbul'a, Rumeli'ye, Suriye'ye, hatta Kırım'a yerleşeceklerdir. Bu, "büyük kaçgun" denen ve ülkeyi asi çetelerinin, işsiz kalmış, önemsiz bir bedel karşılığında edindikleri ya da terhislerinde beraberlerinde alıkoydukları ateşli silahlara sahip oldukları ölçüde daha da korkutucu bir hale gelen sekbanların çevresinde toplanmış celali'lerin elinde bırakacak olan dönemdir. </p>
<p class="calibre2">253</p>
<p class="calibre2">Ateşli silahların XVI. yüzyıl sonlarında reaya arasında yaygınlaşması, anarşi ve açlık içinde bunalan ve varlıklı sınıfların ayrılmalarıyla fakirleşen Anadolu'yu kana bulayan düzensizliğin başlıca nedenlerinden biridir hiç kuşkusuz... Kapıkulu sipahileriyle ye-niçerilerdtlzeTtihs.ağlamak üzere gönderilmişlerdir: Ancak bunlar, bu görevden yararlanarak tacirler ve memurlarla beraber toprakları ele geçirmeye yönelmişler, böylece ülke’ye XVIII. yüzyıla kadar egemen olacak yeni bir sınıf oluşturmuşlardır. Süleyman'ın şanlı saltanatının üzerinden elli yıldan az bir zaman geçtikten sonra, hemen hemen bütün Anadolu Fransa'nın Yüzyıl Savaşları'ndan sonraki haline benzer bir durumdadır. </p>
<p class="calibre2">Kargaşa uzun bir süre devam edecektir. Sonunda ortadan kalkacak ama sonuçları kötü olacaktır. </p>
<p class="calibre2">İmparatorluğun yönetici kadroları ve tımar sahiplerinin yerini alarak geniş mülkler edinmiş olan yerel beyler, ellerindeki siyasi gücü servetlerini büyütmek için kullanırlar. Tarımın ticarileşmesi Anadolu'nun ve Balkanların toplumsal dokusunda ve ekonomisinde kökten değişmelere yol açar. Aynı zamanda da Türk yaşantısının hemen her alanını yeniçerilerin "istila ettiği" görülür. Artık devşirme sisteminden çok, para ve iltimasla, çoğunluk Müslüman Türkler arasından toplanan bu askerler, ruhları ve bedenleriyle sultana bağlı o eski savaşçılar olmaktan çıkmışlar, çoğu zaman iktidarın yerini almaya yeltenen bir karşı iktidar haline gelmişlerdir. Evlenmelerine, başka bir işle uğraşmalarına (çoğunluk dükkân sahibiydiler) izin verilen Yeniçeriler, artık imparatorluk ordusunun seçkin birlikleri değildirler </p>
<p class="calibre2">-sekbanlar çok daha iyi askerlerdir-, ama imparatorluğun dört bir yanında konuşlandırılmış olarak ülkeyi teröre boğmaktadırlar. Sultanlardan birinin -II. Mahmut- onları topluca katlederek ortadan kaldırması için iki yüzyıldan çok bir zaman geçecektir. </p>
<p class="calibre2">ALTIN ÇAĞIN ÖZLEMİ</p>
<p class="calibre2">Çizdiğimiz bu karanlık tabloya bakınca, insan daha sonraki yüzyılların olaylarını bilmese her şeyin kıyamet gününü andıran bir felaketle sonuçlanması gerekeceğini düşünebilir. Oysa, herkesin bildiği gibi hiç de böyle olmamıştır. Fernand Braudel, "bu sözüm ona çöküş, orkestranın parçayı yanlış bir ölçüyle yorumlamasıdır" diye yazmaktadır. Osmanlı imparatorluğu en karanlık günlerinde bile muazzam bir güç olmayı sürdürmüştür. XVII. yüzyıl Türkiye'sinin, ayrıcalıklı bir çağ olmamasına karşın, İslam tarihinin en mükemmelleri arasında yer alan aydınlar, yazarlar, şairler ve sanatçılar çıkarmış olması rastlantı değildir. Ve yozlaşmış yeniçerilerle sipahilerden oluşan o ordu, üç yüzyıl boyunca Osmanlıların sırtından zenginleşmekten ve topraklarını paylaşmaktan başka bir şey düşünmeyen düşmanların saldırılarını püskürtmüştür. </p>
<p class="calibre2">Enerjik ve akıllı bir sultan tahta çıktığı anda devlet yeniden çeki düzen kazanmıştır, imparatorluk XVII. yüzyılın ilk on yıllarında anarşi içindeydi, başkent ayaklanmış askerlerin ve serserilerin, taşra celali ve eşkiya çetelerinin elindeydi. On yıla varmadan, IV. Murad imparatorluğu yeniden düzenleyebildi. 20.000 kişi idam edildi, Şeyhülislam, baş-vezir ve daha birçok kişi, ya başların kesilerek, ya da boğdurularak ortadan kaldırıldılar. Ama orduda düzen ve disiplin sağlandı, kentlerde ve kırsal kesimde güvenlik yeniden</p>
<p class="calibre2">254</p>
<p class="calibre2">-buruldu. Elden çıkmış\plan Bağdat geri alınmış, Basra Körfezi'ne giden yol yeniden açılmış, Doğu eyaletleri üzerindeki İran tehdidi belli bir süre için ortadan kaldırılmıştı. </p>
<p class="calibre2">Birkaç yıl sonra taht yeniden akılsız ellere düştüğünde, enerjik ve uzak görüşlü bir sadrazamlar hanedanı Köprülüler, imparatorluğa yeniden gençlik kazandırdılar. Kuşkusuz son derecede sert, ama herhalde gerekli olan yöntemlerle (Köprülü Mehmet Paşa bir keresinde İstanbul'a 12.000 kesilmiş </p>
<p class="calibre2">kelle göndermişti), düzensizlik ve yozlaşma ortadan kaldırılmış, disiplin sağlanmış, bütçe dengelenmişti. Girit'in 1689'da tamamlanan fethi, Türklerin askeri yeteneklerinin yok olmadığını gösteriyordu. Ve 1683'de sultan Viyana'yı kuşatmak üzere 200.000 kişi gönderebilecek güçteydi hâlâ... </p>
<p class="calibre2">Osmanlıların 1699 tarihli Karlofça Antlaşması ve Macaristan'la Erdel'in Habsburg-lar'a ve Azak'ın da Ruslara bırakılmasıyla başlayan Avrupa'dan çekilmeleri, ancak üç yüzyılda tamamlanabilecektir. Okul kitaplarımızda sözü edilen "hasta adam", geri çekilişini, savaşmaya hiç ara vermeksizin gerçekleştirecektir. XIX. yüzyılın başında III. Selim ve II. Mahmut'un, devlet otoritesini yeniden kurmak ve devleti yeniden düzenlemek üzere uzak atalarının enerjisiyle işe koyuldukları görülecektir. </p>
<p class="calibre2">Fatih Sultan Mehmet ve Kanuni Sultan Süleyman'ın imparatorluğunda bulunmayan neydi ki, XVI. </p>
<p class="calibre2">yüzyıl ortalarında Avrupa'yı titreten o büyük güç olarak kalamadı? </p>
<p class="calibre2">Osmanlı'nın çöküşünün rastlantılara bağlı nedenlerinden bir kısmını biliyoruz. Mustafa'nın Süleyman'ın emriyle idam edilmesi bunlardan biridir. Yetenekleri konusunda herkesin birleştiği bu şehzade, Sarhoş Selim'in yerine Osmanlı kılıcını kuşanabilseydi, pek çok şey farklı olurdu. </p>
<p class="calibre2">Sorumluluğunu Süleyman'ın taşıdığı gözdeler ve kadınlar saltanatı da olumsuz sonuçlar doğurmuştur. </p>
<p class="calibre2">Kardeş katli yasasının yerini şehzadelerin gözaltında tutulmalarının alışı, tımar sisteminin çöküşü de öyle... </p>
<p class="calibre2">Süleyman acaba ileriyi görememiş miydi? Bunu savunan tarihçiler8 olmuştur. Bunların düşüncesine göre, Fransa yerine Venedik'le işbirliği yapması, Viyana'yı kuşatacak yerde Fas'ı ele geçirmesi, Rus tehlikesini sezebilmesi, Akdeniz'de daha başka bir siyaset izlemesi gerekirdi. Dört yüzyıl sonra tarihi yeni baştan yapmak kolaydır. XVI. yüzyılda Osmanlı İmparatorluğu için en büyük tehlike, günün birinde Moskova'nın ormanlarından ve steplerinden çıkıp gelecek olandan değil, etiyte kemiğiyle varolan ve hemen hemen Godefroy de Bouillon ve Aziz Louis'nin zamanlarındaki kadar canlı bir haçlı ruhuyla dolu düşmanlardan kaynaklanıyordu. Tehlike henüz doğmamış bir Büyük Petro değil, ama Şarlken ve Ferdinand'dı, Hıristiyan hükümdarların Türkleri hedef alan projelerini desteklemeye ve bunlara para yardımı sağlamaya her zaman hazır olan Roma'daki Papalardı. Sonra da bir yandan ekonomisini boğmaya çalışırken, bir yandan da imparatorluğu parçalayan Avrupa'ydı. Süleyman'ın ve haleflerinin asıl büyük hataları, çevrelerindeki dünyanın değiştiğini ve de eskiye dönüşün bir devleti ayağa kaldırmaya asla yetmediğini anlayamamaları olmuştur. </p>
<p class="calibre2">Her şey sanki imparatorluk XVI. yüzyılın ortasına gelip saplanmışçasına cereyan etmiştir. Süleyman'ın ölümünden yirmi yıl sonra, saltanat yılları tıpkı bir altın çağ gibi anımsanacaktır. Elli yıl sonra özlem daha da büyüyecektir. 1630'da Koçi Bey IV. Murad'a sunduğu muhtırasında, Kanuni'nin şanlı saltanat yıllarını derin bir sıla özlemiyle anmaktadır. "Eskiden," diyordu, "Yüce Sultan'a sadık, iyi niyetli ve kendisine layık bir ulema, itaatkâr</p>
<p class="calibre2">255</p>
<p class="calibre2">ve_gayretli kullar hizmet etmekteydi... Bugün bütün bunlar değişti ve kargaşa, ayaklanma ve geçimsizlikler her türlü ölçüyü kaçırdı." Sultanın danışmanı çareyi de göstermekte -Muhammed'in yasasına dönüş- ve şu sonuca varmaktadır:"... Ve o zaman düzen ve istikrarın geldiğini gören İman düşmanları, korku ve kıskançlıkla diyeceklerdir ki: Osman'ın soyu altmış yıl boyunca büyük bir gevşeklik içinde uyuyakalmıştı, ama şimdi uyandı ve geçmişin hatalarını onarmaya koyuldu..." </p>
<p class="calibre2">XIX. yüzyılın reformcuları bile imparatorluğu gelenekler çerçevesinde yenileyebileceklerini sanıyorlardı. </p>
<p class="calibre2">İmparatorluğa Kanuni'nin saltanat döneminin sonunda musallat olan bu katılaşmaya neden olarak, özünde "tutucu" bir din olan İslam dinini göstermek tarihçi bir alışkanlıktır. Bu, nedenlerle sonuçları birbirine karıştırmak olur. Dinlerin, hangi kıstaslara göre "gericiler" ve "ilericiler" şeklinde ayrılabildiğinin anlaşılamaması bir yana, İslam'ın ilk yüzyıllarındaki dini heyecana rağmen bu yüzyıllar, insan bilgilerinin tarihi içinde en verimli ve en parlak dönemlerden biri olarak durmaktadır: Pratik uyarlamalarıyla müspet bilimlerdeki gelişme, felsefe, Helen kültür mirasının Batıya aktarılması, mimari ve süsleme sanatları ve Doğu'nun ve Akdeniz uygarlıklarının kaynaştırılmasıyla ortaya çı-</p>
<p class="calibre2">karılan o sentez, Müslümanlığın altın çağını en özgün ve en eksiksiz uygarlıklardan biri haline getirmiştir. Peki, İslam dini bu uygarlığın açılımına ve gelişmesine ne ölçüde katkıda bulunmuştur? </p>
<p class="calibre2">Söylenecek şey, en azından herhangi bir engel oluşturmadığıdır. O halde Muhammed'in dini, hangi gizemli nedenlerle, Osmanlı İmparatorluğu'nun belli bir döneminde "kurutucu" ve "gerici" hale gelmiştir? </p>
<p class="calibre2">Bağnazlıktaki yükselişin, Osmanlı fetihlerinin sonu ve yönetici sınıfların yozlaşmasıyla aynı zamana denk düşmesi bir rastlantı değildir, İran'ın bütün gücüyle desteklediği  <i class="calibre4">Kızılbaş </i> hareketine karşı verdiği mücadele, I.Selim'den itibaren, İstanbul'daki sultanların İmam ve iman Koruyucusu kimliğiyle <i class="calibre4">Şeriat'ın </i> bekçiliğini üstlenmeleri, Osmanlılarda İslam'ı katılaştırmıştı. Ayrıcalıklarını savunma gayreti içindeki  <i class="calibre4">ulema, </i>üstünlüğünü elinden alabilecek her türlü bilginin karşısına bir engel çıkarıyordu. XVII. </p>
<p class="calibre2">yüzyılın başlarına kadar ülkeye yabancı kitapların getirilememesi ve matbaanın yasaklanması, onların bu endişelerini kanıtlamaktadır. Böylece, bağnazlık bütün sonuçlarıyla birlikte, fiyatlardaki devrimin ve tımar ekonomisinin ticari ekonomiye dönüştürülmesinin getirdiği sonuçlara eklenmiş olmaktadır. </p>
<p class="calibre2">Bir yandan Batı'nın, bir yandan da modern dünyanın isteklerine uyarlanamamış üretim sistemlerinin </p>
<p class="calibre2">-sınai ve ticari üretim- az gelişmişlik durumunda tuttuğu, altın çağının anılarına gömülmüş ve doğulu geçmişine perçinlenmiş bir haldeki Osmanlı imparatorluğu, sanayi devrimi ve kapitalist ekonomi çağına ancak acınacak koşullar altında yanaşabilirdi. </p>
<p class="calibre2">1 Peter von SIVERS, Annales, S.C. 1, Mayıs-Ağustos 1980. </p>
<p class="calibre2">21526'daki Mohaç seferi, İstanbul'dan ayrıldıktan itibaren bardaktan boşanırcasına yağan yağmurlar altında gerçekleştirildi. </p>
<p class="calibre2">Haziranda ordu, "akarsuları ve taşmış nehirleri güçlükle aşıyordu". Aynı güçlükler 1534'deki iki Irak Seferi sırasında, ağustos ayının ortasında karlar altında bulunan Anadolu'da da yaşandı. </p>
<p class="calibre2">256</p>
<p class="calibre2">1563'te İstanbul yöresinde, imparatorluk tarihlerinin de sözünü ettiği en müthiş sel felaketi meydana geldi. Su kemerleri yıkıldı, Haliç ve Boğaz çevresindeki kimi yapıları sellerle sürüklendi. O sırada kent dışında bulunan/Süleyman, çok uzun boylu bir kişi tarafından omuza alınmasaydı sellerde boğulabilirdi. </p>
<p class="calibre2">1566'da da şiddetli yağışlar, sultanın Tuna ülkelerine yaptığı son seferi ciddi biçimde aksattı, köprüler yıkılmış, yüzlerce deve boğulmuştu. </p>
<p class="calibre2">/Küçük buzul çağı, beraberinde ortalama 1 derecelik ısı düşüklüğü getirerek, aşağı yukarı 1540'tan 1650'ye kadar uzanır, ama yüzyılın ilk bölümünde de, tarım ürünlerine zararlar vererek açlığa yol açan fırtınalı yıllar üst üste yaşanmıştır. Bu yağmurlar ve serin yazlar, belki de gelecek iklim değişikliğinin habercileriydi. </p>
<p class="calibre2">3 Şunu da ekleyebiliriz ki, sultanın ordusu gazilerden kurulu bir orduydu ve görevi kâfirle savaşmaktı, yoksa sapkın tarikatlara bile bağlı olsalar, Müslümanlarla değil... </p>
<p class="calibre2">4 Ayrıntıya inildiğinde, olay biraz daha karmaşıktır: Fiyat artışı bütün Avrupa'da aynı olmadığı gibi, fiyatlar da para varlığının genişlemesine koşut olarak yükselmemiştir. </p>
<p class="calibre2">5 F. BRAUDEL,  <i class="calibre4">a.g.e. </i></p>
<p class="calibre2">6 Ö.L. BARKAN'ın yaptığı hesaplamalar. </p>
<p class="calibre2">7 Ö.L. BARKAN'a göre, "The Price Revolution of the XVI th Century",  <i class="calibre4">lntern. Journal ofthe Middle-East Studies, </i> 6, 1975. </p>
<p class="calibre2">8 Özellikle S. LAHIB, "The Era of Süleyman the Magnifıcent: a Crisis of Orientation" da,  <i class="calibre4">Journal ofthe Middle-East Studies,</i> 10, 1979. Toynbee de "İran'a ve Batı Hıristiyanlığına komşu alanlar üzerinde oyalanmanın çekiciliğine" karşı duramamış </p>
<p class="calibre2">olmasının Süleyman açısından bir hata olduğu görüşündedir. </p>
<p class="calibre2">257</p>
<p class="calibre2">EKLER</p>
<p class="calibre2">EKI</p>
<p class="calibre2">OSMANLI ÖNCESİ TÜRKLER</p>
<p class="calibre2"><b class="calibre3">Iran kökenli  <i class="calibre4">Samaniler, </i></b><b class="calibre3">VIII. </b>yüzyılda Maveraünnehir'deki Arap fatihlerin yeri<b class="calibre3">ni almışlardı. </b></p>
<p class="calibre2"><b class="calibre3">İktidarları, </b>Karahan Türklerine karşı yardıma çağırdıkları Türk <b class="calibre3">"muhafızların", </b> <i class="calibre4">Gaznelilerin, </i> onları Horasan'dan sürüp çıkarmalarına (999) <b class="calibre3">kadar gerileyerek devam </b>etti. Mahmut, Batıda Tahran'dan başlayıp, kuzey ve güneyde A<b class="calibre3">mu-Derya'dan İndüs Irmağı' </b>nın ağzına kadar uzanan bir bölgeyi kaplayan büyük bir <b class="calibre3">imparatorluk kurdu. </b></p>
<p class="calibre2"><b class="calibre3">Aynı dönemde daha </b>doğudaki Kaşgar yöresine hakim olan  <i class="calibre4">Karahanlılar, </i> Samani <b class="calibre3">hükümdarı Abdül</b> <b class="calibre3">Melik'i tutsak </b>edip Maveraünnehir'i kendilerine bağladılar. Samani<b class="calibre3">ler'in toprakları ortadan silindi. </b></p>
<p class="calibre2">Kaşgar ve Maveraünnehir Türkleştiler. Her ikisi de <b class="calibre3">İslam dinine geçen Gazneliler </b>ile Karahanlılar, yenilip tabiyet altına alınacaklar ve yerlerine <b class="calibre3">Selçuklular geçecektir. </b></p>
<p class="calibre2"/>
<p class="calibre2"><b class="calibre3">Tuğrul'un yönetimindeki </b>Oğuz aşiretinden Selçuklular kısa zamanda bütün İran'ın <b class="calibre3">hakimi oldular. </b></p>
<p class="calibre2"><b class="calibre3">Tuğrul </b>Bağdat'a girdi ve Halife tarafından "Doğu'nun ve Batı'nın <b class="calibre3">hükümdarı" ilan edildi. Halefi</b> <b class="calibre3">Alp </b>Arslan Malazgirt'te (1071) Bizans imparatorunu yenerek <b class="calibre3">tutsak aldı: </b>Ermenistan, Kapadokya ve Küçük Asya'nın doğusu Türklere açılmıştı <b class="calibre3">Oğlu Melik Şah, </b>veziri Nizamül Mülk ile birlikte fethi yönetti, ama ölümünden sonra <b class="calibre3">anarşi başgösterdi (Fetret </b>Devri), imparatorluk paylaşıldı: İran, Şam ve Halep sultanlıkları <b class="calibre3">yıkıldılar. Anadolu'daki </b>sultanlık, Konya'yı başkent yaparak iki yüzyıl boyunca yaşadı ve <b class="calibre3">ülkeyi Türkleştirdi. </b></p>
<p class="calibre2">261</p>
<p class="calibre2">EK 2</p>
<p class="calibre2">OSMANLILARDAN ÖNCEKİ TÜRK UYGARLIĞI</p>
<p class="calibre2">Konstantinopolis'i ele geçiren insanlar, uzun yıllar boyunca iddia edildiği gibi, "Yeni Roma"yı yıkmak üzere Asya'nın içinden çıkagelen barbarlar değildi. Türkler XV. yüzyılın ortasında Bizans surlarının önüne geldiklerinde, arkalarında yüzlerce yıllık parlak bir uygarlık bulunmaktaydı. Orta Asya, uzun bir zamandan beri, eski gezginlerin anlattığı eğitimsiz ve pis göçebe kabilelerinin dolaşıp durduğu o uçsuz bucaksız step olmaktan çıkmıştı. Daha V. ve VI. yüzyıllarda Tabgaçlar, Kuzey Çin'e, Çin sanatını yenileyen bir açılım getirmişlerdi. Tabgaçlar, IX. yüzyılda Çinlileşen Türklerdi. Turfan'daki Uygur resimleri bize bir Türk sanatının ve Türkçe yazılmış Budacı metinler, bir Türk edebiyatının (Sogdik alfabeyi kullanmaktaydılar) olduğunu göstermektedir. İki yüzyıl sonra, Daniel Schlumberger'in ortaya çıkardığı Gaznelilere ait duvar resimleri, Gobi Çölü'nde bulunanlarla aynı doğrultudadır. Büyük Selçuklu İmparatorluğu ile Anadolu Selçuklularından kalan eserler, büyük bir uygarlığın kanıtlarıdır. Selçuklu sanatı, tıpkı sultanların adları gibi -Keykavus, Keykubat- İran kültürü-</p>
<p class="calibre2">nün izlerini taşımaktadır. Ancak bu durum, Büyük Selçuklu İmparatorluğu kentlerinin de -Hamadan, Tahran, Isfahan-, Anadolu'daki sultanların kurdukları kentlerin de -Niğde, Konya, Divriği ve diğerleri-Türk kentleri olduğu gerçeğini değiştirmemektedir. Mevlevi tarikatının kurucusu, mistik şairlerin en büyüklerinden biri olan Celaleddin Rumi, Konya'da yaşamış ve ölmüş, eserini bu kentte meydana getirmiştir. </p>
<p class="calibre2">Büyük Selçuklularla aynı çağda (XI. yüzyıl sonu), Kaşgarlı Mahmut, Türk şairlerinin, bizzat kendisi tarafından Arapçaya çevrilen deyişlerini topladığı  <i class="calibre4">Divan'ını </i> yayınlıyordu. Bu şiirlerden bazılarında görülen sanatsal arayış, içtenlik, doğa anlayışı ve ahlakçılık karşısında insan ister istemez, Türk şiirinin daha sonraki yüzyıllar boyunca evrimini bu doğrultuda sürdürecek yerde İran şairlerinin etkileri altında kalışından ötürü hayıflanmaktadır. XIV. yüzyılın sonunda Türk şiiri, yarı erotik, yarı mistik karakterde hem İslam'ın hem de İran'ın etkisinde kalmış bir saray şiiri olacaktır. Bununla birlikte, bir yüzyıl sonra Herat'ta, Hüseyin Baykara'nın sarayında, Çağatay Türkçesiyle şiir ve düz yazı olarak büyük bir eser vücuda getiren Mir Ali Şir Nevai gibi büyük yazarlar çıkaracaktır. </p>
<p class="calibre2">262</p>
<p class="calibre2">Hemen hemen aynı dönemde -XVI. yüzyıl başı- Hindistan fatihi Babür (baba tarafından Timurlenk, ana tarafından Cengiz hanın soyundan geliyordu), hareketli ve korkusuz yaşamından anılan içeren ve Türk edebiyatının en canlı kitaplarından biri olan  <i class="calibre4">Babürname 'yi </i> yazacaktır. İran etkisi altındaki Saray şiirinin yanında hem popüler, hem mistik, tümüyle Türklere özgü bir şiir de gelişecek ve Yunus Emre, bunun en mükemmel temsilcisi olacaktır. </p>
<p class="calibre2">Türk dilini kullanmış şair ve yazarların listesi uzundur ve hiç kuşkusuz, XIII. ve XV. yüzyıllar arasında Doğu'nun her köşesinde Türkler tarafından yükseltilen ve pek çok muhteşem örnekleri günümüze kadar gelen anıtların listesi daha da uzundur. </p>
<p class="calibre2">263</p>
<p class="calibre2">EK 3</p>
<p class="calibre2">YENİÇERİLER</p>
<p class="calibre2">Yeniçeri Ocağı'nın kuruluşu, Osmanlı'nın ilk yıllarına uzanır. Hanedanın kurucusu olan Osman'ın ordusu daha çok atlılardan oluşmaktaydı. Yaya birlikler kalabalık değildi ve fazla bir önem de taşımıyorlardı. Trakya'nın işgalinden sonra düzenli bir piyade kuvveti oluşturulmasına karar veren Osmanlı sultanlarının üçüncüsü olan I. Murat'tır. Adına  <i class="calibre4">Yeniçeri </i> denilecek olan bu birliklerin kuruluşu, Fransa'da ilk kez sürekli bir ordunun kurulmasından hemen hemen yüzyıl önceye rastlamaktadır. </p>
<p class="calibre2">İmparatorluğun bu "Yabancılar lejyonu", XIII. yüzyılda Horasan'dan gelen Hacı Bektaş adındaki bir mistiğin kurduğu ve resmi ilahiyatçılar tarafından her zaman kuşkuyla karşılanmış olan (Bkz. Ek 7) Bektaşi dervişleri tarikatına sıkı sıkıya bağlıydı. Efsaneye göre, Hacı Bektaş ilk toplanan askerleri, giysisinin yenlerini başlarına sürerek, şu sözlerle kutsamıştı: "Bu askerlerin yüzü ak, kolları güçlü, kılıçları keskin, okları öldürücü olsun." İslama dönen ve Müslüman alemdeki en güçlü tarikatlardan biri haline gelecek bir tarikatın koruyuculuğu altına alınan bu genç Hıristiyanların uzun keçe külahları bu nedenle beyazdı ve tıpkı Hacı Bektaş'in yenleri gibi, geriye doğru sarkıyordu. </p>
<p class="calibre2">Bu efsane doğru olamaz, çünkü Hacı Bektaş, Yeniçeri Ocağı kurulmazdan önce ölmüştü. Beyaz külah giyilmesini muhtemelen sultan istemiş, kendileri de beyazlar giyinen Bektaşiler de bunu onaylamış-</p>
<p class="calibre2">lardır. Yeniçeri birliklerine katılan İslamı kabul etmiş genç Hıristiyan, tarikata da alınırdı. Bektaşi babaları, sürekli olarak yeniçeri ortalarında yatıp kalkar, savaşta onlara eşlik ederlerdi. Aralarından sekizi, tören geçişlerinde atının üzerindeki yeniçeri ağasının yanı başında yürürdü. </p>
<p class="calibre2">XIV. yüzyılda bin kadar olan yeniçerilerin sayısı, XV. yüzyılda 5.000, Süleyman'ın zamanında da 12.000 olmuştu. Bu sayı daha sonra büyük ölçüde artacaktır. Ocağa doğuştan Müslüman olanlar da kabul edilecek, birçoğu çeşitli meslekler tutacaktır. Giderek Türkiye'de bir yara haline gelecekler ve XIX. yüzyılda bir sultan -II. Mahmut- güç kullanarak onları ortadan kaldıracaktır. </p>
<p class="calibre2">XVI. yüzyılda böyle bir gelecek düşünülemezdi bile. Seçkinlerin seçkini, Türk ordusunun en mükemmel birlikleriydiler. Sultan onların babası, karınlarını doyuran insandı. </p>
<p class="calibre2">264</p>
<p class="calibre2">Ocağın simgesi, "bayrağı", askerin tıpkı Orta Asya'daki Türk göçerler gibi günde bir kez çevresinde toplanıp günün tek yemeğini kaşıkladıkları kazan'dı. Kazan kaldırmak, ayaklanma işareti sayılırdı. </p>
<p class="calibre2">Kazan'ın yanına sığınmakla cezadan kurtulurlardı. Her yeniçeri, külahına iliştirilmiş olarak bir tahta kaşık taşırdı. Rütbeler de mutfaktan kaynaklanıyordu: Çorbacıbaşı, vekilharç vs. gibi... Ocak, belli sayıdaki Orta'ya ayrılmıştı -Süleyman'ın zamanında bunların sayısı 196'dır -ve her ortanın bir amblemi vardı. Askerler, bu amblemi döğme olarak kollarına ve bacaklarına işletir ve bunu taşımaktan onur du-yarlardı. Yeniçeriler ancak subayları tarafından cezalandırılabilirlerdi. Rütbe alma kıdeme bağlıydı ve emekliliklerine kadar bütün hayatlarını Ocak'ta geçirmekteydiler. </p>
<p class="calibre2">Yeniçerilerin büyük bir saygınlığı vardı. Başkomutanları yeniçeri ağası, askeri hiyerarşinin en tepe noktalarındaki subaylardan biriydi. Yalnızca sipahi ağası ile silahtar Ağası ondan üstündü, zira bu kuvvetler Yeniçeri Ocağı'ndan daha eskiydiler. Başvezirin bile, kendi subaylarından başkaca komutan tanımayan Yeniçeriler üzerinde bir gücü yoktu. Ancak itaatkârlıkları mutlaktı, içlerinden biri falaka ile cezalandırılacak olsa, cezasını çektikten sonra gider falakayı yöneten subayın elini öperdi. </p>
<p class="calibre2">Sefere çıkılmadığı zamanlarda yeniçeriler, İstanbul'da ve imparatorluğun belli başlı kentlerinde güvenlik ve düzeni sağlamakla görevliydiler. Taşrada ve başkentte bu amaçla yeniçeri birlikleri dönerli bir sıra dahilinde konuşlandırılırdı. Sayıları çoğaldığında, varlıkları devlet için ciddi bir sorun oluşturacaktır. Aynı zamanda mali ve siyasi nitelik taşıyan bu sorun, ülkenin dört bir köşesine dağılmış durumdaki bu askerlerin aşırı bağımsız oluşları nedeniyle asla çözülemeyecektir. </p>
<p class="calibre2">265</p>
<p class="calibre2">EK 4</p>
<p class="calibre2">KARDEŞ KATLİ YASASI</p>
<p class="calibre2">Türk-Moğol hukukunda, ailenin bütün fertleri -büyük erkek birtakım önceliklere sahip olmakla beraber- eşit haklara sahiptiler. Bunun sonucu her zaman aynı olmaktaydı: Varisler birbirleriyle dövüşürler, imparatorluk parçalanır ve yeni bir "toparlayıcı" çıkana kadar yok olur. Onun toprakları da sonradan varisleri arasında dağılır, imparatorluk yeniden bölünür ve olay yinelenip gider... </p>
<p class="calibre2">Kendi dehalarının bir göstergesi midir, yoksa uzun bir zamandan beri tahtın ancak bir tek varisi olabileceğini kabul etmiş olan Bizans ve Batılı devletlerle ilişkilerinin mi bir sonucudur? Osmanlı sultanları tehlikeyi çabucak anladılar ve imparatorluğun birliği ilkesini kabul ettiler. Hukukun kaynağı olan töre ortadan kaldırılamazdı, ama onlar katı bir gerçekçilikle bunu değiştirdiler. Getirilen kurala göre, imparatorluk ailesinden sultanlığa gelecek olan kişi iktidarını tehlikeye düşürebilecek herkesi ortadan kaldırma hakkına sahip olacaktı. II. Mehmet, ilk sultanlar tarafından yerleştirilen bu geleneği şu kararnameyle onaylamıştı: "Yasa düzenleyicilerden çoğunun izin verilmesini uygun gördükleri gibi şanlı oğullarının ve torunlarının arasından kim ki saltanat makamına gelecektir, alemin huzuru için kardeşlerini kurban etsin; bundan böyle buna göre hareket etsinler." Böylece Kanuni'nin torunu III. </p>
<p class="calibre2">Murat beş kardeşini ölüme göndermiş; onun yerine geçen III. Mehmet, kendi on dokuz kardeşi ile bunların gebe olan on beş eşlerini öldürmüştür. Kanuni'nin iki şehzadesi, Mustafa ve Bayezit ile oğullarının idamları da aynı ilkeye dayanmaktaydı: Sultan, iktidarını korumak için en yakınlarının öldürülmesi de dahil olmak üzere her türlü imkânı kullanma hakkına sahiptir. </p>
<p class="calibre2">XVI. yüzyılın sonunda  <i class="calibre4">Kardeş Katli Yasası </i> yürürlükten kalktı, onun yerine şehzadelerin gözaltında tutulmaları benimsendi. Yasal idamdan daha kansız olmakla beraber, bu sistem de acımasızdı. </p>
<p class="calibre2">Padişahın ölümünden sonra yerine geçen şehzadesi, kardeşlerini öldürtmüyor, ancak sarayın dördüncü avlusundaki bir bölüme hapsettiriyordu. Bu şehzadeler, ölümlerine kadar burada kalmak zorundaydılar. Ancak belki içlerinden biri, iktidarı elinde bulunduran sultanın ölümü veya tahttan indirilmesi nedeniyle hücresinden çıkabilirdi. "Kafesleri" içersinde birer şehzadeden çok mahpus muamelesi görmek-266</p>
<p class="calibre2">teydiler. Çok yüzeysel bir eğitim görürler ve erişkin çağa geldiklerinde çocuklarının olmaması için her türlü önlem alınarak, kendilerine bir de harem verilirdi. Garip olan, bu koşullar altında yetişmiş bu insanlardan bazılarının imparatorluğu yönetebilmiş olmasıdır. </p>
<p class="calibre2">Devletin, yani Osman'ın haleflerinin üstünlüğü böylece sürdürülmektedir. İmparatorluk onunla kaimdir, yetki Osmanlı hanedanından gelen sultana aittir ve hiç kimse iktidara hanedanın dışından bir kişiyi, ne kadar saygınlık sahibi olursa olsun geçirmeyi düşünemeyecektir. Böylesi bir düşünceye ancak bir çılgın kapılabilirdi. Daha sonraki yüzyıllarda, yozlaşmış ve düşkün kişilerin tahtı işgal ettikleri zamanlarda bile, sultanı devirerek yerine, birçok kez, iflas halinde ve rakip güçlerin oyuncağı durumuna düşen imparatorluğu kurtarmış olan o becerikli ve enerjik sadrazamlardan birini geçirmek asla söz konusu edilmemiştir. Osman'ın varisi olan bir sultandan yoksun kaldığı zaman, onunla birlikte varolan, onun ilkesi ve ereği olduğu imparatorluk da yıkılırdı. </p>
<p class="calibre2">267</p>
<p class="calibre2">EK 5</p>
<p class="calibre2">TIMAR SİSTEMİ</p>
<p class="calibre2">Aynı zamanda askeri, ekonomik ve toplumsal bir nitelik taşıyan Tımar sisteminin geçmişi Anadolu'da epey eskidir. Bizans, VI. yüzyıldan itibaren her bölgeye  <i class="calibre4">Tekfur </i> denen asker-köylüler yerleştirmişti. </p>
<p class="calibre2">Anadolu beylikleri de sistemi Osmanlılardan önce biliyorlardı. Onlar, Orhan'ın zamanında benimsediler ve sonraki bütün halefleri de uyguladılar. Sistem, birçok kez yeniden düzenlenip kurallaştırıl-dı. Özellikle de II. Mehmet ve Kanuni tarafından... </p>
<p class="calibre2">Tımar sisteminin dayandığı ve Osmanlı devletinin de temelini oluşturan ilkeye göre, ekilebilir bütün topraklar sultana, yani devlete aittir ve sultan bu toprakları işleme hakkını, karşılığında kendisine bir hizmet sunanlara dağıtır Bu kullanma hakkı babadan oğula geçebilir. Geçemeyebilir de ve bu ilk zamanlar böyleydi. Hak çeşitli nedenlerle, ama hiçbir neden olmaksızın da geri alınabilir: Çünkü her şey sultanındır, sultan bir malı ya da hakkı, verdiği kolaylıkla geri alabilir. Doğallıkla, ihsan edilen topraklar ne satılabilir, ne de bağışlanabilir. Böylece toprakla ilgili düzenleme üçlü bir yapı göstermektedir: Mülkiyete sahip olan devlet, onu işleyen reaya, bizzat işlediği veya işlettiği küçük bir parçasına ek olarak gelirini alan asker. </p>
<p class="calibre2">Tımarlar, bir emeğin karşılığı veya ödül olarak orduya herhangi bir ilişkisi bulunmayan kişilere de bağışlanabiliyordu: Bazı memurlara, kadılara, valilere ve şehzadelerin lalalarına, vs... Bununla birlikte, bu kişilerden bazıları birtakım askeri görevler veya donanımlarıyla birlikte belli sayıda askerin masraflarını karşılamakla yükümlüydüler. Sivil tımarların XVII. ve XVIII. yüzyıllarda yaygınlaşması sisteme büyük zarar verirken, yozlaşmasının da başlıca nedenlerinden birini oluşturdu. </p>
<p class="calibre2">Tımar sahibi asker, yani  <i class="calibre4">sipahi, </i> barış zamanı kırsal kesimde köyün yöneticisi konumundaydı. Düzeni sağlamak ve orada yaşamakla yükümlüydü, ama toprağı bizzat işleyemezdi (kendisine ayrılan bölüm dışında). Köylüler ona birtakım hizmetlerde bulunur, bayramlarda armağanlar verirlerdi; bu zorunluluklarla, Orta ve Batı Avrupa'da kırsal kesimlerde yaşayan sınıfların yükümlülükleri arasında hiçbir ortak yan yoktur.  <i class="calibre4">Subaşılar, </i> her  <i class="calibre4">kazada </i> polisiye bir görev yapmaktaydılar; para cezalarını toplar,  <i class="calibre4">kadının </i> hük-268</p>
<p class="calibre2">mettiği cezaların yerine getirilmesini sağlarlardı. Ama aynı zamanda, tımar sahipleri, hiyerarşinin her kademesinde vergi tahsildarı görevini de yapmaktaydılar. Bu vergiler -tümüyle ya da kısmen- onların </p>
<p class="calibre2">"gelirini" oluşturmaktaydı. Vergiler, bir kadastro komisyonu tarafından, köylüden istenebilecek şeylerin kesinlikle hesaplanmasından sonra belirleniyordu. Merkezi yönetimin, toprakların ve üzerinde yaşayanların durumunu yakından bilebilmesi için sayımlar yapılırdı. Sayım memurları, kırsal kesimde olduğu kadar kentlerde, tarlalarda vs. bütün gelirleri kaydederlerdi. "Yasaya göre, sayım memuru ve yörenin kadısı önünde büyük ve küçük tımar sahipleri, imparatorluk ailesine ait toprakların temsilcileri, sancakbeylerinin topraklarından yararlanan zaimler ve tımar sahipleri ile bazı özel kolaylıklardan yararlanan kişiler bir araya geliyorlardı. Açıkça görülmektedir ki, hiç kimse, ne sıradan, ne büyük tımar sahibi, ne de reaya sayımdan kaçınamamaktadır. Derebeylerine olduğu kadar, sıradan insanlarla serflere de uygulanabilecek böylesi önlemleri aynı dönemde Batı'da düşünmek bile mümkün değildir." (N.Beldiceanu) Osmanlı toplumu iki sınıfa bölünmüştü:</p>
<p class="calibre2">- Ordu mensuplarını, sultanın kullarını, tımar sahipleri ve ailelerini, köleleri vs. kapsayan  <i class="calibre4">askeriler. </i></p>
<p class="calibre2">Bunlar şeriatın hükümlerine tabiydiler  <i class="calibre4">ama kazasker'in (kadı'nın </i> değil) yargı yetkisi altında ve  <i class="calibre4">Kanuni</i> <i class="calibre4">Sipahiyan </i> denen, yönetim, vergi ve ceza alanlarını kapsayan özel bir yasa önünde sorumlu bulunuyorlardı. Bu sınıftan olmak/ilkede soydan gelme bir ayrıcalık değilse de, uygulamada en azından XVII. yüzyıldan itibaren, hemen her zaman öyle algılanmıştır. Ancak, bu bir hak değildi ve dolayısıyla da bir aristokrasi yaratmıyordu. </p>
<p class="calibre2">- Bir de  <i class="calibre4">reaya </i> vardır. Köylüleri ve kent sakinlerini kapsamakla birlikte bu deyim yalnızca köylüyü tanımlamak için de kullanılabiliyordu. Bunlar da Şeriat'a ve imparatorluğun yasalarına tabiydiler. Ata binemezler, silah taşıyamazlar, tımar sahibi olamazlardı. Ancak bir  <i class="calibre4">reaya </i> askeriler sınıfına geçebildiği gibi, tersi de olabilirdi. </p>
<p class="calibre2">269</p>
<p class="calibre2">EK 6</p>
<p class="calibre2">DİVAN</p>
<p class="calibre2">Sadrazamın emri altında İstanbul'da ve taşrada çok kalabalık bir personel bulunmaktaydı. Üç vezir uzmanlık alanları açıkça belirlenmiş olmaksızın, iç ve dış siyaset ve kamu düzeni konularında ona yardımcı olurdu, iki  <i class="calibre4">Defterdar; </i> Rumeli ve Anadolu defterdarları, kendilerine bağlı birçok büro, karmaşık ve çeşitli kollara ayrılmış bir düzenleme aracılığıyla imparatorluğun maliyesini yönetirdi. </p>
<p class="calibre2">Her biri belli bir alanda çalışan bu bürolar, vergileri toplayıp harcamaları düzenleyerek hem ge-lirlerden hem de giderlerden sorumluydular.  <i class="calibre4">Nişancı </i>"başbakanlık" dairesinin başıydı. Belgelerin doğruluğunu o saptar, Divan'dan çıkan talimatların ve emirlerin yürürlükteki yasalara uygunluğunu o denetlerdi. Ve bunların altına sultanın mührünü vururdu. Rumeli ve Anadolu  <i class="calibre4">kazaskerleri</i>'nin yönetimi altında bütün bir adli mekanizma bulunmaktaydı. </p>
<p class="calibre2">"Devletin temel direkleri" olan bu yüksek görevliler doğrudan sultanla görüşebilirlerdi ve yalnızca ona karşı sorumluydular. </p>
<p class="calibre2">Sultanın temsilcisi sıfatıyla Divan'a sadrazam başkanlık ederdi. II. Mehmet'e gelene kadar bizzat sultanlar başkanlık etmekteydiler. Fatih, başvezirin yetkilerini artırırken, Divan üzerinde de otorite sahibi olmasını sağladı. Bununla birlikte, sultan eğer isterse, Divan odasının duvarına açılmış bir pencerenin gerisinde toplantıları izleyebiliyor, "böylece herkesin görevini hakkıyla yerine getirmesi" </p>
<p class="calibre2">mümkün oluyordu. </p>
<p class="calibre2">Divan haftada dört kez toplanır, ancak gerektiğinde toplantı sayısı artırılabilirdi. Vezirler, defterdarlar, kazaskerler, nişancı ve Rumeli beylerbeyi ile Barbaros'tan itibaren, hemen her zaman başvurulan bir yöntem haline geldiği üzere, eğer vezirler arasından seçilmişse Kaptan Paşa, Divan'ın doğal üyeleriydi. Yeniçeri ağası ya da diğer bazı ileri gelenler de bazı koşullarda toplantılara çağırılırdı. </p>
<p class="calibre2">Yüksek mahkeme ve bakanlar kurulu gibi çalışan  <i class="calibre4">Divan'ın </i> yetkileri hemen hemen sonsuzdu. Her türlü siyasi ve askeri sorun, her türlü anlaşmazlık toplantılara getirilebilirdi. Yönetimi ve adaleti denetler, yasaları kabul ederdi, imparatorluğun ekseni olarak bütün diğer kurumların üzerindeydi. Padişahlar da yabancı ülkelerin elçilerini, hayran-270</p>
<p class="calibre2">lık ve şaşkınlık içinde ağızlarını açık bırakan bir dekor ve törenle yine  <i class="calibre4">Divan’da </i> kabul ederlerdi. </p>
<p class="calibre2">İstanbul'da ve taşrada, büyük imparatorluğun, kökleri Osmanlı'nın geçmişinde çok eskilere giden yönetimsel, askeri ve yargısal mekanizmasını çalıştıran binlerce yüksek görevli, yazıcı ve memurdan itibaren, her şey sadrazamdan başlar, onda biterdi. Bu mekanizmanın iddia edildiği gibi Bizans'tan esinlenmiş olması ihtimali çok zayıftır. Türkler, bütün Doğu'nun kabul ettiği bir yönetme ve örgütleme yeteneğine sahiptiler. Selçuklu devleti bu konuda bir model kabul edilmekteydi. Buna Sasanilerden ve Abbasilerden kalan ve Doğu'nun eski imparatorluklarından, özellikle de Haşimilerden esinlenmiş bir miras eklenmişti. Osmanlılar bu kazanımları tamamlayacak ve mükemmelleştirecek-lerdir. </p>
<p class="calibre2">271</p>
<p class="calibre2">EK 7</p>
<p class="calibre2">TARİKATLAR</p>
<p class="calibre2">Sufilerin meydana getirdikleri çok sayıdaki gruplardan biri olan Melametiler, özellikle her türlü "dini ikiyüzlülüğü" reddeden tutumlarıyla tanınmaktadırlar; yani, onlara göre İslam'ın en saf biçimine erişebilmek için şeriat kurallarına uymak da yeterli değildir. XVI. yüzyılda bu hareket yeni bir atılım göstermiş ve Bektaşiliğe bağlı yeniçerileri taklit eden  <i class="calibre4">sipahiler </i> tarafından benimsenmişti. </p>
<p class="calibre2">XIII. yüzyılda  <i class="calibre4">Hacı Bektaş </i> tarafından kurulmuş olan tarikatın öğreti ve uygulamaları alabildiğine karmaşıktı: Tarikat, Türk ve İslam temellerine dayalı, Ali'ye ve Kerbelâ şehitlerine aşırı bağlılıkla çeşnilenmiş dini bir bileşke görünümü veriyordu ve Yezidilik gibi, hatta Hıristiyanlık gibi çok değişik inançların etkilerini taşıyordu. Osmanlı sultanları, Anadolu'da çok yaygın olan kimi sapkın inançları yönlendirebilmek amacıyla Bektaşiliği kullanmaya çalıştılarsa da o inançları ortadan kaldıramadıkları gibi, Bektaşiler arasına giderek daha fazla sızmalarını önleyemediler. Bektaşiliğin kültürel ve toplumsal etkileri, tarikat 1826'da kaldırıldıktan sonra bile büyük olmuştur. </p>
<p class="calibre2">Açıkça sapkın ve Müslümanlıktan çok belli bir panteizme yakın görünen  <i class="calibre4">Kalenderiler, </i> ilk yüzyıllar boyunca İslam'ın sınırlarında çarpışan aşiretler arasında oldukça çok sayıdaydılar. Osmanlılar kendi otoritelerini kurabilmek için onlara karşı sert önlemler almak zorunda kalacaklardır. </p>
<p class="calibre2"> <i class="calibre4">Hurufiler </i>Şiilere,  <i class="calibre4">Kadiriler </i> ve  <i class="calibre4">Nakşibendiler </i> ise daha çok Sünniliğe yakındılar. </p>
<p class="calibre2"> <i class="calibre4">Mevleviler, </i> adlarını büyük mistik şair Mevlana Celaleddini Rumi'den almışlardı. Tarikat, XIII. </p>
<p class="calibre2">yüzyılda Konya'da Mevlana'nın izleyicileri tarafından kurulmuştu. Osmanlı sultanları döneminde büyük ölçüde yaygınlaştı. İslamın Sünni kanadına bağlıydılar ve etkinlikleri Bektaşilerinkini dengeliyordu. </p>
<p class="calibre2"> <i class="calibre4">Halvetiler </i>çok kalabalıktılar ve XVI. ve XVII. yüzyıllarda İstanbul'da ve hatta saray'da bile çok büyük bir etkinliğe sahiptiler;  <i class="calibre4">Rifailer </i> ayinleri sırasında bedenlerini doğrar ve yakarlardı;  <i class="calibre4">Şadililer </i> ve daha niceleri imparatorluğun dört bir köşesinde, özellikle de Mısır ve Kuzey Afrika'da yayılmışlardı. </p>
<p class="calibre2">Mouradgea d'Ohson 36 tarikat saymaktadır, Evliya Çelebi'ye göre bu sayı 140'tır, başka bazı tarihçiler yalnız Mısır'da 80 tarikatın varlığından söz etmektedirler. </p>
<p class="calibre2">272</p>
<p class="calibre2">EK 8</p>
<p class="calibre2">OSMANLI DONANMASI</p>
<p class="calibre2">Osmanlı donanması, hemen tümüyle kürekle ilerleyen gemilerden meydana geliyordu. Yelkenle donatılmış büyük tekneler Akdeniz'deki savaşlarda fazla kullanılmazdı. Bunlar, yüzyılın sonlarına doğru ortaya çıkacaklardır. XVII. yüzyılın başında sultanın donanmasında görülen tek yelkenli tekne, Venediklilerin savaş gemisi olarak inşa ettikleri  <i class="calibre4">barça'dır. </i> XVI. yüzyılda bunlara Akdeniz'de pek seyrek rastlanır. Piri Reis, 1552'de bunlardan dört tanesini Kızıldeniz'de kullanmıştır.  <i class="calibre4">Barça'lar </i> daha sonra, gerçek birer yüzen kale durumundaki kalyonlara dönüşecekler, ancak bunlar Türkler tarafından daha sonraları, XVII. yüzyılın ikinci yarısında, kadırga ve barçalarla Hıristiyanlarla baş edemediklerini fark ettikleri zaman kullanılmaya başlanacaklardır. Ancak iş işten geçmiş olacak ve Venedikliler kocaman tekneleriyle, sultanın donanmasını birçok kez yenilgiye uğratacaklardır. Şu da eklenebilir ki, Osmanlılar en parlak dönemlerinde bile yelkenli gemilerden oluşmuş filolara karşı istekli olmamışlardır. Hiç kuşkusuz gerektiği gibi de kullanamıyorlardı. </p>
<p class="calibre2">Süleyman'ın zamanında kadırgalar Müslümanlar tarafından olduğu gibi Hıristiyanlarca da en yaygın şekilde kullanılan savaş gemileriydi. Her iki taraf da hemen hemen aynı tekneleri kullanmaktaydılar. </p>
<p class="calibre2">Bunların Türklerdeki adlandırılışları da forsların oturduğu sıraların sayısına göre değişiyordu:  <i class="calibre4">Kalıta</i> (19 ila 24 sıra),  <i class="calibre4">kadırga </i>(25 veya 26 sıra) ve  <i class="calibre4">bastarda... </i> Bu sonuncularda sıra sayısı 36'ya kadar çıkabilirdi. Genellikle amiral gemisi olarak veya sultanın yolculuklarında  <i class="calibre4">(Baştarda-i Hümayun)</i> kullanılırdı Mavna ticaret için ve savaş filolarında malzeme gemisi olarak kullanılan büyük ve ağır bir kadırgaydı. Daha sonra bunlara yelken de eklenecektir. O zaman kürekçilere de gerek kalmayacaktır. </p>
<p class="calibre2">Her sırada her biri birer kürek çeken üç kişi oturuyordu; 1560'a doğru Venedikliler örnek alınarak, her üç kürekçinin de bir tek küreği hareket ettirdikleri sisteme geçilecektir. Kürekçilerin dışında, her gemide altı ile on subay ve tımarlılardan veya Yeniçerilerden oluşan yüzlerce asker bulunuyordu. </p>
<p class="calibre2">Toplar düşman gemisini olabildiğince hasara uğratıp rampalama işlemi tamamlandıktan sonra düşmana saldıranlar da bu askerlerdi. Bazı gemilerde toplar, bazılarında atlar taşınırdı. </p>
<p class="calibre2">273</p>
<p class="calibre2">Kadırgalar hafifti, hızlıydı ve kolayca yönetilebiliyorlardı. Sakin havalarda da ilerleyebiliyorlardı, oysa ki yelkenli kalyonlar, rüzgâr esmediği zaman hareketsiz kalmaktaydılar. Ancak hafiflikleri yüzünden kadırgalar fırtınaların insafına terk edilmişlerdi. Dolayısıyla ancak iyi mevsimde denize açılabilirlerdi. </p>
<p class="calibre2">Deniz seferleri de bu yüzden ilkbaharla başlar, sonbaharın gelişiyle son bulurdu. O zaman herkes, Hıristiyanlar da Müslümanlar da kışı geçirecekleri üslerine çekilirlerdi. Kadırganın bir başka yetersizliği de şuydu: Hafif tonajına karşın ilerleyebilmesi için taşımak zorunda olduğu insanların -ki bunlar onun "motoru" sayılır- çok fazla oluşu... Mürettebat ve asker olarak teknede bulunan 200 ile 300 kişi için büyük miktarlarda yiyecek ve su depolamak gerekiyordu. Dolayısıyla filoya malzeme taşıyan gemiler eşlik ediyor ve bunlar açık denizdeki kadırgalarla malzemelerin bulunduğu limanlar arasında durmadan gidip gelmek zorunda kalıyorlardı. Bu yüzden de Türk veya dost kıyılarından fazla uzaklaşmaya gelmiyordu. Osmanlıların bir türlü kesin bir hakimiyet kuramadıkları Batı Akdeniz'deki yenilgilerinin nedenlerinden biri, hiç kuşkusuz budur. Hint Okyanusu'nda koşullar çok daha farklıydı. </p>
<p class="calibre2">Siyasi bir isteğin bulunmayışı bir yana, burada, kadırgalar yüksek, ağır ve güçlü bir şekilde silahlandırılmış Portekiz savaş gemileriyle çok zor baş edebilmekteydiler. </p>
<p class="calibre2">Meltemli havalarda ve filonun hızlı hareket etmesi gerekmediği zaman, çoğunluk bir tane olan direkteki üçgen biçimli tek yelken yetiyordu. Ama zaman daraldığında, düşmana saldırıya geçildiğinde veya düşmandan kaçılırken, gemiyi kürek gücüyle ilerleten forsalardı. Bunların bir kısmı mahkûm olmuş adi suçlulardı, diğerleri denize yakın yörelerden, hatta ihtiyaç duyulduğunda, örneğin bir deniz seferine çıkılacağı sırada, daha da uzak bölgelerden gelen gönüllülerdi. Gönüllüleri çeken, fazla olmasa da düzenli bir şekilde ödenen ücretti. Genellikle, gemide yelkeni açmak ve diğer günlük işlerle de görevliydiler. Mürettebatı, azab denen ve dümencilerin, gabyaların, kadırga muhafızlarının da aralarından çıktığı, meslekten denizci bir askeri kuvvet tamamlıyordu. Bunlar rütbe alabilir ve gemi kaptanı, hatta donanmanın bir bölümüne komutan dahi atanabilirlerdi. İlerlemenin en kesin yolu cesaretti. </p>
<p class="calibre2">Genellikle denize komşu bazı bölgelerdeki köylerden "askere alınanlar", her yıl önemli sayıda kürekçi sağlıyordu. Yirmi üç haneden bir kişi olmak üzere deniz kuvvetlerine katılan bu insanların birer aylık ücretini de (yüz akçe dolayında) o yirmi üç hane karşılıyordu. Hıristiyan kıyılarına yapılan akınlar sırasında kaçırılan, bir savaş sırasında yakalanıp tutsak edilen yabancı forsalara gelince, bunların sayısı iddia edilenlerin çok altındaydı. Hıristiyan tutsaklar, çoğunluk, meslekleri ve yetenekleriyle hiçbir ilişkisi olmayan işlerde çalıştırılırlardı. Kadırgaların üzerinde, istisnai hallerde bulunmuşlardır. </p>
<p class="calibre2">Donanma büyük amiralin komutası altındaydı. Bütün filoların en üst yöneticisi sıfatıyla, gerçekte yetkileri, deniz üzerinde bulunulan zamanlar dışında oldukça sınırlıydı. Barbaros bir yana bırakılacak olursa, Divanın üyesi değildirler (yalnız vezir rütbesi taşıyanlar bir istisnadır) ve aldıkları bütün önemli kararları, terfi ve atamalar da dahil olmak üzere Divan'dan geçirmek zorundaydılar. Tersaneleri yöneten de büyük amiraldi, ama kredileri sağlayan, kadırgacıların toplanmasına, askere çağrılmalarına karar veren, hep merkezi yönetimdi. Seferlerde de her zaman kuvvetlerin başkomutanı olamıyordu. </p>
<p class="calibre2">Malta seferinde, Süleyman'ın saltanat döneminin en mükemmel amirallerinden biri 274</p>
<p class="calibre2">olan Piyale Paşa, yenilginin baş sorumlusu olan dar görüşlü ve yeteneksiz vezir Mustafa Paşa'nın emri altındaydı. Çoğunlukla bu göreve atanan amiraller denizci kişiler değildi. Bütün yüksek makam sahipleri gibi Oğlan mektebinden yetişmişlerdi. Barbaros'un ölümünden sonra yerini alan Sokullu Mehmet Paşa, bu göreve atandığı zaman sarayın baş-mabeyinciliği görevinde bulunuyordu; onun yerine gelen Sinan Paşa, Sadrazam Rüstem Paşa'nın kardeşiydi ve asla denizde komutanlık yapmamıştı. Piyale de saraydan yetişmiş bir kişi olmasına rağmen, büyük bir denizci olabildi. Ama ondan sonra gelen Müez-zinzade Ali Paşa, inebahtı yenilgisinin başsorumlusu olacaktır. </p>
<p class="calibre2">275</p>
</body>
</html>
