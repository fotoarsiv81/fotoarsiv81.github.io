<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_4"><b class="calibre6">22</b></h2>
<p class="calibre2">Sultanın koruma birliği ve muharebenin sonucunu belirleyen güç olan bu bağnaz Müslümanların hepsi de, en azından XVI. yüzyılda, Hıristiyan kökenliydi. Hepsi de sultanın kulu olan bu insanlar  <i class="calibre4">devşirme</i> yöntemiyle toplanır, sivil memurlukları doldurabilecek kafa yetenekleri görülmeyen Hıristiyan çocukları arasından seçilirlerdi. </p>
<p class="calibre2">Devşirme yöntemi, ya da Hıristiyan çocuklarının toplanması, Osmanlı İmparatorluğu'nun tarihinde çok eskilere kadar uzanır. Sultan yeni bir toplamaya karar verdiğinde, her sancakta sivil bir memurla bir yeniçeriden oluşan kurul atanırdı. Bu kurul kasabalara gider, yaşları 8 ile 20 arasında değişen erkek çocukları bir araya toplar, sonra kadı ile sipahinin denetiminde, fiziksel ve zihinsel yeteneklerine göre asker veya memur olmaya en uygun görünenleri seçerdi. Yalnızca köylü çocukları devşirilir, ailenin çocuğu tekse ona asla ilişilmezdi. Toplanma mahallinde bir araya gelindiğinde, çocuklar yüzer kişilik gruplar halinde İstanbul'a gönderilirlerdi. Aralarından en iyileri, yani  <i class="calibre4">içoğlanları, </i> başkentteki saraylara ya da Manisa ve Edirne'dekilere alınırdı.  <i class="calibre4">Türk oğlanları </i> adı verilen diğerleriyse, yeniçeri olmazdan önce, birkaç yıl süreyle toprakta çalıştırılmak üzere Anadolu'daki çiftliklere gönderilirdi. (Bkz. Ek 3) Böylece, Kanuni ve ondan önceki padişahların zamanında, devşirmeler seçkin askeri birliklerin </p>
<p class="calibre2">-Yeniçeri ve Sipahiler- yanı sıra, başvezire kadar, sivil yöneticilerin de tamamını oluşturmaktaydılar. </p>
<p class="calibre2">Hepsi de sultanın kullarıydılar; doğuştan gelen soyluluğun Avrupa'da her şeyin üstünde, tutulduğu bir çağda, mesleklerinde ilerleyebilmeleri yalnız ve yalnızca gösterecekleri başarıya bağlıydı. </p>
<p class="calibre2">Osmanlılardan önce hiçbir Devlet, ne Abbasi halifelerininki, ne de Memlüklülerinki, kul-devletini böylesine geniş boyutlarda ve bu ölçüde başarıyla gerçekleştirememiştir. Daha Osmanlı İmparatorluğu'nun ilk yıllarından itibaren kullar subay ve memur eğitiminden geçirilmişlerse de sultanlar, asıl II. Mehmet'ten sonra ve XV. yüzyıl başlarında devleti sarsan ayaklanmalardan aldıkları dersler, sadece efendilerine azat kabul etmez biçimde bağlı kulların yürütme erkinin vekaletini hiçbir riziko yaratmaksızın üstlenebileceklerini kavramışlardır. Türk soyundan gelenlerin itirazlarına rağmen, sistem gelişecek ve bütün başvezirleri istisnasız İslamlaştırılmış Hıristiyanlar olan Kanuni'nin döneminde,.en mükemmel noktasına erişecektir. </p>
<p class="calibre2"/>
<p class="calibre2">FETİH İÇİN DÜNYAYA GELMİŞ OLAN SULTAN</p>
<p class="calibre2">Türk Ordusu, hemen hemen kesintisiz başarılarını, aynı zamanda da kendisine komuta eden kişilere borçludur; yani Osmanlı sultanlarına. "Avrupa'daki hiçbir hanedan, iki buçuk yüzyıla varan bir süreç boyunca, böylesine üstün yeteneklere sahip on hükümdar çıkaramamıştır."15 Hepsi de fatihlere özgü nitelikleri kişiliklerinde toplamışlardı: Komuta etme yetisi, örgütleme yeteneği ve diplomatik beceri, imparatorluğun iki kurucusu, Osman ve Orhan'ın belirgin özellikleriydi; XIV. yüzyılın üstün devlet adamlarından biri olan I. Murat, bir savaş ustası olduğu kadar, akıllı ve bilge bir kişiydi de; I. Mehmet, Ankara felaketinden sonra devleti yeniden ayağa kaldırmıştı; II. Murat, Varna'da son Hıristiyan koalisyonunu bozguna uğratmıştı ve Konstantinopolis'in fatihi II. Mehmet ile Kanuni, Türkiye tarihinin en güçlü kişileri oldular. </p>
<p class="calibre2">Batılılar için deccal, kan içici bir cellat, Türkler içinse benzersiz bir deha olan II. </p>
</body>
</html>
