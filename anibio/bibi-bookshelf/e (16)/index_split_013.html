<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_12"><b class="calibre6">41</b></h2>
<p class="calibre2">önüne açılıyordu. Bir yüzyıl önce II. Mehmet, Belgrad önünde başarılı olamamıştı. Süleyman bu yenilginin öcünü alacaktı. </p>
<p class="calibre2">Hareket için belirlenen tarihten altı ay önce, en yüce iktidarın simgesi olan tuğlarla bezenmiş altı sancaktan ikisi, imparatorluk sarayının birinci avlusuna dikildi. Altı haftalık süre sona erdiğinde, bunlar törenle, Yeniçerilerin, diğer alayların ve sefer sırasında orduya eşlik eden zanaatkarların oluşturduğu birliklerin toplanmış olduğu Davutpaşa'ya, yani İstanbul dışındaki ilk ordugâha götürüldü. </p>
<p class="calibre2">Her şey Macarlara yeni bir Türk dalgasının kendilerini tehdit ettiğini gösteriyordu. Avrupa'yı yardıma çağırdılarsa da o duymazdan geldi. O sıralar kendisi için oldukça elverişli koşullar taşıyan bir ticaret antlaşmasını Osmanlı yönetimiyle müzakere etmekte olan Venedik, başka kaygıları olan papa, Polonya ve imparator, her biri müdahale etmemek için bir bahane buldu. Worms Diyeti'nin gerçekten de daha önemli sorunları vardı: Macar elçisinin yardım çağrısını getirdiği ay içinde, Martin Luther, kiliseyle bağlarını kopartmıştı. Almanya'da, Türklerle uğraşmaktan daha önemli şeyler vardı yapılacak. İmparator, Macar Kralı Louis'ye, zaman kazanmak üzere sultanla bir ateşkes anlaşması yapmasını öğütledi. Süleyman da aynı düşüncede olsaydı, bu fikir belki akıllıca görülebilirdi, ne var ki böyle bir durum yoktu ortada. </p>
<p class="calibre2">6 Şubat 1521'de I. Süleyman ilk seferine çıkmak üzere büyük bir debdebeyle İstanbul'dan ayrıldı. </p>
<p class="calibre2">Sultanın savaşa gitmek üzere İstanbul'dan hareketi, her zaman, olayı elçileri aracılığıyla öğrenecek olan diğer kral ve imparatorlara yönelik bir güç gösterisi olagelmiştir. Önce, imparatorluk korumalarından 6.000 atlı yolu açar. Hepsi de safkan atlara binmişlerdir, atların eğerleri ve koşumları ışıldamaktadır, kadife ve ipekten süslü giysileri içinde altın sırmalarıyla göz kamaştırırlar. </p>
<p class="calibre2">Omuzlarında yayları, sağ ellerinde kısa bir kılıç, sol ellerinde de kalkan ve oklarını taşırlar. </p>
<p class="calibre2">Eğerlerinde bir topuz, bellerindeki kuşakta da kabzası değerli taşlarla bezenmiş bir yatağan bulunur. </p>
<p class="calibre2">Mavi renkli, hafif pamukludan sarıklarının üzerinde siyah tüyler uçuşur; üzerlerinde sayısız Hıristiyan şövalyenin içinde can verdiği ya da tutsak edilmelerine neden olan o kalın zırhlar ve miğferler yoktur. </p>
<p class="calibre2">Onların peşi sıra, hepsi de aynı renkte, ağırbaşlı üniformaları içinde yeniçeriler yürür. Keçesi arkaya doğru sarkan ve üzerine tüyler takılı uzun başlıkları vardır. Tüm kafile sessizce geçer. </p>
<p class="calibre2">Derken, arkadan saray ileri gelenleri, sonra da korumalar ve ellerinde yaylarıyla, yaya askerler geçer. </p>
<p class="calibre2">Ahır uşakları, göz kamaştıran koşumlar içindeki muhteşem atların dizginlerinden tutmaktadırlar. </p>
<p class="calibre2">Bütün bu kalabalık, harikulade bir savaş atının üzerindeki sultanın önü sıra gitmektedir. Simlerle işlenmiş ipek bir kaftan giymiş olan Süleyman'ın başında, üzerine pırlanta ve değerli taşlardan bir sorguç iliştirilmiş olan yüksek bir sarık bulunmaktadır. Üç içoğlanı onu izler, bunlardan birinin elinde bir tas su, diğerinde bir kaftan, üçüncüsünde de bir sandık vardır. Nihayet en arkadan özel hizmetlere bakan hadımağalarıyla, soyluların oluşturduğu koruma birliği gelir: Genç soyluların en yeteneklileri ve önemli Türk aileleriyle sultana biat etmiş yabancı soylu ailelerin erkek çocukları arasından seçilmiş iki yüz genç sanatçı... Bunlar, savaşta da ölene kadar sultanı korumakla yükümlüdür. </p>
</body>
</html>
