<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_35"><b class="calibre6">97</b></h2>
<p class="calibre2">Türklerin, İstanbul'daki Yeniçerilerle aynı ulufeyi alarak aynı haklardan yararlanacaklarını ilan etti. </p>
<p class="calibre2">Cezayir, imparatorluğun bir eyaleti, Hayrettin de beylerbeyi unvanıyla bu eyaletin valisi oluyordu. </p>
<p class="calibre2">Osmanlı yönetimi açısından, Mağrip kıyılarının büyük bir bölümünün, Akdeniz'in göbeğindeki bu topraklara sahip olmanın verdiği bütün stratejik imkânlarla beraber imparatorluğa katılması karşılığında ödenen bedel oldukça ucuzdu. Başta İspanya olmak üzere Avrupalı güçler, bu konuda yanılmadılar. Bu yüzden, kısa bir süre sonra Kuzey Afrika kıyılarını ele geçirme uğruna Habsburg hanedanıyla Osmanlılar arasında savaş başlayacaktı. Bu savaş, bütün bir XVI. yüzyıl boyunca sürecektir. </p>
<p class="calibre2">Bununla beraber, Babı Hümayun'un Hayrettin ve korsanlarını tümüyle İmparatorluk hesabına kullanmaya başlamasından önce birçok yıl geçecektir. I. Selim'in 1520'deki ölümünden sonra tahta geçen Süleyman, Rodos'un fethi ardından Orta ve Batı Akdeniz'deki sorunlar üzerine eğilmezden önce, Avrupa'da sürdürdüğü savaşlarla meşgul olacaktır.1 Hayrettin, -bundan böyle Barbaros diye anacağız- ancak 1529 yılında, İspanyolları Penon Kalesi'nden kovarak saldırıya geçecektir. Böylece, Cezayir ele geçmez bir kent haline gelmiştir. Şarlken buna, Malta ve Trablus'u, Sicilya boğazlarının savunmasını emanet ettiği Kudüs'teki Saint-Jean Şövalyeleri'ne bırakarak karşılık verdi. Sonra da Dorya'yı, İnebahtı ile Peloponez'in güneyindeki güçlü Koron Kalesi'ni almaya gönderdi. </p>
<p class="calibre2">Türklerin denizlerde daha güçsüz bir durumda oldukları açıktı. XV. yüzyılın sonlarında II. Bayezit, sonra da I. Selim tarafından, Venedik'e karşı inşa ettirilen ve ilk kez Osmanlı İmparatorluğu'nu hatırı sayılır bir deniz gücü haline getiren donanmadan geriye kalan gemiler eskiydi, sayıca yetersizdi ve kötü yönetiliyorlardı. </p>
<p class="calibre2">Denizlere hakim olunmadığı takdirde kapsamlı bir siyaset -bu arada Fransa'yla olan siyasi ilişkiler-mümkün olamayacaktı Dorya'nın her an İstanbul Boğazı'na kadar tehditlerini genişletebileceğini kavrayan Süleyman, Barbaros'u çağırmaya karar verdi. </p>
<p class="calibre2"/>
<p class="calibre2">1533 yılı sonunda Barbaros on sekiz kadırgayla birlikte, yeri göğü inleten bir tantanayla İstanbul'a geldi. Kaptanı deryalığa ve Adalar beylerbeyliğine atandı ve birkaç ayı geçmeyen bir süre içinde -İki Irak Seferi boyunca- güçlü bir donanma meydana getirdi. Bu süre, Akdeniz'in tarihinde belirleyici olacaktır. </p>
<p class="calibre2">Birkaç ay sonra, Osmanlılar Koron ve İnebahtı'yı geri aldılar. I. François, sultana İtalya'ya çıkarma yapılmasını önerdi. Ancak Barbaros, Calabre ve Napoli kıyılarını vurmakla yetindi. Kaleler ve küçük kasabalar birbiri ardı sıra yağmalandı. Bir gece de, zamanın en güzel kadınlarından biri olan Vespasiano Colonna'nın karısı Giulia de Gonzague'ı Süleyman'ın haremine armağan etmek üzere kaçırmak amacıyla gizlice Fondi'ye çıktı. Söylenenlere bakılacak olursa prensesin kaçırılmasını, Roxelane'ın yerini alabileceğini düşünerek Sadrazam İbrahim Paşa istemişti. Ancak, "İlahi Giulia, gecelik entarisiyle bir ata binip beraberinde, sonradan ya fazlaca cüretli davranışlarda bulunduğu, ya da o gece, görmesi gerektiğinden fazlaca şeyler gördüğü için hançerleyerek bizzat öldürdüğü bir şövalye olduğu halde kaçmayı başardı."2</p>
<p class="calibre2">Bu, hem trajik, hem de oldukça gülünç olaydan hemen sonra Barbaros, rotasını o sıralarda Hafşid hanedanından ve tarihin, tahtı ele geçirebilmek uğruna kırk dört kardeşini de katletmesiyle tanıdığı Mevlay Hasan'ın elinde bulunan Tunus'a çevirdi. Ordusu-98</p>
<p class="calibre2">nu güçlendirecek yerde haremini dört yüz genç oğlanla doldurmakla uğraşan Mevlay Hasan fazla direnemeyerek çöle kaçtı. Tunus'un ilhakıyla Osmanlı İmparatorluğu Orta Akdeniz'de, Cezayir'den de mükemmel bir askeri üssü sahiplenmiş oluyordu. </p>
<p class="calibre2">TUNUS ŞARLKEN'İN ELİNE GEÇİYOR</p>
<p class="calibre2">Bu durumda Osmanlı tehdidi, Şarlken için kabul edilmez boyutlara ulaşmış oluyordu. Eğer Barbaros'u durduracak bir şeyler yapılmazsa, yalnız Batı Akdeniz ve ulaşım yolları değil, Sicilya ve Napoli de imansızların eline düşecek ve -kim bilir- belki de İspanya bile -ki yeniden fethin (Reconquisata) üzerinden ancak yüz elli yıl geçmişti-tehlikeye maruz kalabilecekti. Katolik Isabelle ve danışmanı Ximenes, her zamankinden de çok haklıydılar; İspanya'nın stratejik sınırları, Akdeniz'in güneyinden geçiyordu. Kuzeyde, Hıristiyan imparatoruna karşı ittifak halindeki Fransız ve Osmanlı gemileri dola-</p>
<p class="calibre2">şırken, Mağrip kıyılarını bir gün tümüyle Türklere ve korsanlara tabi Arap beyliklerinin egemenliği altına sokabilecek gelişmelere seyirci kalmak tehlikeliydi. Eğer Charles, bir an önce müdahale etmezse, Kuzey Afrika'da büyük bir Müslüman devleti ortaya çıkabilirdi. Türklerin de desteğiyle bu devlet, İspanya için çok büyük bir tehdit olurdu. İspanyollar, zamanında güçlü bir karşı saldırıyla Müslümanları, bir dönem Hıristiyan olan Lövan kıyılarına püskürtemediklerine göre, şimdi kendi hâkimiyet alanları olan Doğu Akdeniz'e doğru geriletmeliydiler. </p>
<p class="calibre2">Şarlken, girişilecek askeri harekatın komutasını bizzat üstlendi. Barselona'da büyük bir savaş filosu toplandı: Bu filo, Dorya'nın 16 kadırgası, Portekiz Kralının 23 karaveli, 100 kadar İspanyol gemisi, 12 </p>
<p class="calibre2">Ceneviz, bir o kadar da Napoli teknesi. Toplam olarak 412 teknenin hepsi de Dorya'nın komutasına verilmişti. 10.000 İspanyol, 8.000 İtalyan, 8.000 Alman askeriyle, 700 Saint-Jean şövalyesinden ibaret orduyaysa Del Vasto Markisi komuta ediyordu. Bu dev gücün karşısında, Barbaros 60 kadırga ve kalyonla, birkaç bin Arap ve Türk askerine sahipti. </p>
<p class="calibre2">Muharebeler çok çetin geçmedi, çatışmalar da önemsizdi. Sayısal üstünlük Hıristiyan imparatordaydı. </p>
<p class="calibre2">Birliklerinden bir kısmı, savaşa katılma fırsatını bile bulamadı. Tunus'un istihkam noktası olan La Goulette surları düşünce, Barbaros için parti ciddi biçimde tehlikeye girdi. Ardından Charles, kente saldırılmasını emretti ve kenti içindeki 50.000 Hıristiyan tutsak da zincirlerini kırarak hâlâ Tunus'u terk etmemiş olan Müslümanlara saldırdılar ve savaşın sonucunu belirlediler. Barbaros, Bon'a çekilmek zorunda kaldı, oradan da Cezayir'e döndü. </p>
<p class="calibre2">Charles, Tunus'u ve kent halkını boş yere korumaya çalıştı. Askerleri, üç gün boyunca etrafı yağmalamak üzere izin koparmayı başardılar. 30.000 kişi boğazlandı, 10.000 kişi tutsak edildi. </p>
<p class="calibre2">İspanyollar, bu yağma sırasında kana susamışlıkları ve vahşilikleriyle hemen kendilerini belli ettiler; sanat yapıtlarını ve anıtları yakıp yıktılar, değerli buldukları her şeyi toparladılar, birlikte götüremeyecekleri ölçüde güçsüz Müslüman tutsaklarıysa öldürdüler. Charles, kargaşaya son verebilmekte oldukça zorlandı. Bundan sonra Hıristiyan imparatorun vasali konumuna getirilen ve kendisine 1.000 askerin bulunduğu bir garnizonla 10 tane de İspanyol savaş gemisi bırakılan Mevlay Hasan'in beyliği yeni-99</p>
<p class="calibre2">den kuruldu. Mevlay Hasan, karşılık olarak yılda 12.000 Kuron haraç ödemeyi, korsanları izlemeyi, toprakları üzerinde Katolik dinine izin vermeyi ve asıl önemlisi, La Goulette başta olmak üzere beyliğin müstahkem mevkilerini imparatora bırakmayı taahhüt ediyordu. </p>
<p class="calibre2">Tunus'un Hıristiyan güçler tarafından fethi (Temmuz 1535) Avrupa'da büyük sevinç yarattı. Şarlken'in yiğitliği ve savaşçı yetenekleri anlatıla anlatıla bitirilemiyordu. Pablo Giovio, "Evrensel Tarih'Mnin savaşla ilgili sayfalarını imparatora gönderirken, "Muhteşem ve benzersiz Tunus zaferiniz, İsa Peygamber adına söyleyeyim ki, bana, en unutulmuş zamanlardan bu yana yaşanmış diğer bütün zaferleri aşan bir yücelikte görünmektedir," diye yazıyordu. Aslında bu, imparatorun yeteneklerini biraz fazla abartmaktı Yine de, bu yetenekler durmadan Türk tehlikesinden söz edip de asla harekete geçemeyen öteki Hıristiyan hükümdarlarınkilerle kıyaslanarak değerlendiriliyordu. Özellikle de I. </p>
<p class="calibre2">François'nın yetenekleriyle kıyaslanarak. Zira Şarlken, ona Tunus harekatına birlikte katılmayı önermiş, ama o, Hıristiyan imparatordan da, Süleyman'dan da memnuniyetsizliğini sürdürerek, tarafsız kalmayı yeğlemişti. </p>
<p class="calibre2">Hıristiyan alemi bir yandan da Şarlken'in bundan sonra ne yapacağını soruyordu kendi kendine. </p>
<p class="calibre2">İmansızları, Yunanistan'a, İstanbul'a, hatta Tunus yenilgisinin yılgınlık ve umutsuzluk yarattığı yerlere kadar kovalayacak mıydı? Ne var ki imparator o kadar akılsız değildi. Çok iyi biliyordu ki, Tunus'un alınmasıyla her şey sonuçlanmış olmuyordu. Osmanlı İmparatorluğu'nun bütün gücü, olduğu gibi duruyordu. Barbaros ise yorulmak bilmeyen bir cüretkâr olarak ortadaydı. Nitekim, ertesi sonbaharda, Balear Adaları'yla Valence kıyılarının altını üstüne getirdi. </p>
<p class="calibre2">HALİÇ TERSANELERİNDE</p>
<p class="calibre2">İspanyolların Tunus'ta giriştikleri karşı saldırının başlıca sorunu, Türklerin denizlerle ilgili hazırlıklarını hızlandırmaları oldu. Aynı zamanda da bu karşı saldırı, onları, yılbaşında İbrahim Paşa ile I. François'nın elçisi Jean de la Forest arasında tartışılmış olan eylem planının uygulamaya geçirilmesi konusunda ikna etti. Böylece, Fransa kralının büyük bir memnunlukla karşılayacağı gibi denizlerde de ikinci bir cephe açılacaktı. Kral yükümlülüklerini yerine getirmek şöyle dursun, bunlardan hatta kaçacaktır. "Yine de Fransız ve Osmanlı donanmaları arasında kurulan işbirliği Akdeniz'deki güç dengesini tersine çevirecektir. </p>
<p class="calibre2">Haliç'teki tersanelerde hazırlıklar, 1536 yılı boyunca bizzat sultanın gözetiminde sürdü. Forest, "günde iki kez tersaneyi ve ateşli silahların döküldüğü tophaneyi ziyaret ediyordu" diye anlatmaktadır. Sultan, İskenderiye'den de elli kadırga ile ateşli silahlar getirtti. Bir yandan da büyük miktarlarda cephane ve yiyecek stoklatıyordu. "İtalya'ya karşı bir sefer hazırlığı içinde bulunulduğu o kadar iyi bilinmekteydi ki," diye yazmaktadır Forest, "çocuklar bile, kendi aralarında, imparatorun İtalya üzerine yürümeye hazırlandığını anlatmaktaydılar..." Ülkeler arasındaki uzaklığın da etkisiyle İtalya'da birbirinden dehşet verici söylentiler yayılıyordu. Papa bile, bir ara Roma'yı terk etmeyi düşündü. Güney İtalya </p>
<p class="calibre2">"harikulade bir korku" içindeydi. Ertesi yıl ilkbaharda, iki yüz Osmanlı teknesi denize indirilmişti. </p>
<p class="calibre2">100</p>
<p class="calibre2">Batılılar için bir donanmanın inşası zaman alan ve büyük bir mali gücü gerektiren bir girişimken, yüzlerce tekneyi kızağa koymak ve denize indirmek için birkaç ay yetiyordu Osmanlılara. Osmanlı hazinesinin imkânları, Kanuni'nin saltanatının parlak yıllarında hemen hemen sınırsız olmakla kalmıyordu, aynı zamanda da gemilerin inşası ve donatılmaları için gereken her şey, imparatorluğun sınırları içindeki ülkeler tarafından sağlanıyordu. Bitina (Bursa ve dolayları) ormanları ve Karadeniz'e kıyı veren dağlar sonsuz kereste depolarıydı. Ağaç ihtiyacı Kırım ve Bulgaristan'dan da sağlandığı gibi, bu ülkeler ayrıca demir de gönderiyorlardı. Yelkenler ve çadırlar için gerekli kumaş Yunanistan'da, Mısır'da ve Anadolu'nun bazı bölgelerinde dokunuyordu. Kenevir ve üstüpü Karadeniz'in nemli bölgelerinden, özellikle de halat imal edilen Samsun'dan, Trakya ve İzmit'ten; gemilerin kalafatlanmasında kullanılan kıtık Trakya'dan, Makedonya'dan ve Mısır'dan; zift Arnavutluk'tan, içyağı Bulgaristan, Eflak ve Trakya'dan getiriliyordu. Düşmanları, donanmalarının ihtiyaç duyduğu malzeme ve donanımın büyük bölümünü ithal etmek zorunda kalırken -nitekim Şarlken'in gemilerinin yelkenleri Fransa'dan geliyordu- İstanbul'daki sultanlar her şeyi kendi ülkelerinde bulabiliyorlardı. </p>
<p class="calibre2">Osmanlıların bir diğer üstünlüğü de karar ve komutadaki merkeziyetçi anlayışlarıydı Habsburglar, durmamacasına Napolili, İspanyol veya Ceneviz amirallerle, yahut hizmetlerini kiraya veren gemi sahipleriyle tartışıp, pazarlık etmek zorundaydılar. Dorya, 1528'de, I. François ile Şarlken arasında tereddütlü bir seçim yapmıştı. Şarlken ve II. Philippe, birçok kez amirallerinin isteklerine karşı koymak zorunda kalmışlardı. Bir yandan da, hemen her zaman para sıkıntısı içindeydiler. </p>
<p class="calibre2"/>
<p class="calibre2">Süleyman'ınsa, asla bu tür sorunları olmadı. </p>
<p class="calibre2">Halic'in (Altın Boynuz) doğu yakasındaki Galata'da, en önemli tersaneler bulunuyordu. 1550'ye doğru, burada, her biri kızağa oturtulmuş ya da kış aylarında korunmak üzere, iki gemi alabilecek büyüklükte yüz yirmiyi aşkın dok vardı. Kaptanı derya da burada ikamet ederdi. Komutası altında iki yüz üst düzey yönetici bulunurdu ki, bunlardan biri denizcilikle ilgili işlerdeki yardımcısı olan  <i class="calibre4">Kethüda,</i> diğeriyse yönetim işlerine bakan emin'di.  <i class="calibre4">Kethüda, </i> rütbe bakımından en yüksek deniz subayıydı, memurlar ve işçiler de  <i class="calibre4">emin'in </i> sorumluluğu altındaydı. Bu memur ve işçilerin çoğu İstanbul'lu veya adalardan gelen Rumlar, Hıristiyan dönmeler veya sultanın uyguladığı yüksek ücret politikasının cazibesine kapılmış yabancılardı. </p>
<p class="calibre2">Çanakkale Boğazı'nın girişinde yer alan Gelibolu'daki, I. Bayezit tarafından kurulup II. Mehmet tarafından büyütülerek güçlendirilen eski tersanede de kızaklara yeni gemiler konmuştu. Bu tersane, Süleyman döneminde yenilenmişti ve önem bakımından imparatorluğun ikinci tersanesiydi. Esasen büyük bir deniz harekâtından önce, eğer ihtiyaç duyulursa, imparatorluğun pek çok yöresinde denize tekne indirmek mümkündü, çünkü kadırga inşası büyük çaplı tesisler kurulmasını gerektirmiyordu. </p>
<p class="calibre2">Birkaç ay içinde Osmanlılar dev bir donanmayı seferber edecek hale gelmişlerdi. Rodos seferi sırasında 100 gemi toplayabilmişlerdi; 1539'daki Kastelnova seferi için 135 gemi toplayacaklardır; Malta önlerine, 130'u savaş kadırgası olmak üzere 200 tekne gelecektir ve İnebahtı'dan sonra da 150 </p>
<p class="calibre2">tanesi bir kış içinde Galata'da inşa edilen 200 gemiye sahip olacaklardır. İşte o yıllarda ünlü Kaptanı Derya Kılıç Ali Paşa, bu kadar</p>
<p class="calibre2">101</p>
<p class="calibre2">çok sayıdaki geminin donanım ve yelkenlerinin çabucak hazırlanamayacağına işaret ettiğinde, Sadrazam Sokullu'dan o ünlü karşılığı almıştı: "... Paşa, bu devletin imkânları o kertededir ki, eğer isterse gemilerinin direklerini gümüşten, yelkenlerini atlastan, halatlarını ibrişimden yapabilir..." Yine o sıralarda, -o güne kadar Venedik'e ait olan- Kıbrıs, Osmanlıların eline geçtiğinde, Sokullu, cumhuriyetin İstanbul'daki balyosuna şunları söylemişti: "Sizin kaybınızla bizimki arasında büyük bir fark var. Biz sizden, bir krallığı alarak bir kolunuzu kopardık. Siz, bizim donanmamızı yakmakla sakalımızı tıraş etmiş oldunuz. Kesilen sakal, daha gür olarak yeniden çıkar, Ama kesilen kol, bir daha asla yerine gelmez." (Bkz. Ek. 8.)</p>
<p class="calibre2">VENEDİK EGE'DEN KOVULUYOR</p>
<p class="calibre2">17 Mayıs 1537'de sultan, oğulları şehzade Mehmet ve Şehzade Selim'le birlikte, İtalya'da en yakın noktalardan biri olan Arnavutluk kıyılarındaki Avlonya'ya gitmek üzere İstanbul'dan ayrıldı. </p>
<p class="calibre2">Donanma, sultanın kayınbiraderi olan Lütfi Paşa ile Barbaros'un komutası altındaydı. La Forest de, Fransa kralı ile Osmanlı padişahı arasında girişilecek savaş üzerindeki uzlaşmanın açık bir kanıtı olarak Süleyman'a eşlik ediyordu. Türklerin ordugahı elçiyi oldukça etkilemişti: "Padişahın ordugâhına vardığımda, kendisi muhteşem bir şatoyu andıran, içi halılar, işlemeli ve altın sırmalı kumaşlarla harikulade bir şekilde döşeli otağına geliyordu. Daha sonra yüksek bir tepeden, bana son derecede güzel ve sonsuz sayıdaki çadırın kapladığı, uçsuz bucaksız alanı gösterdiler." </p>
<p class="calibre2">Seferin amacı, öncelikle, Pouilles, Napoli ve Roma yolunu tutan Brindisi'nin alınmasıydı.3 Bu arada I. </p>
<p class="calibre2">François da, Cenova ve Milano üzerine yürümüş olacaktı. Proje, bir kez daha döneklik eden Fransa kralının yüzünden sonuçsuz kaldı. Büyük ihtimalle Montmorency dükünün tavsiyelerine kulak veren kral, savaşı, sultanla birlikte İtalya'da yapmak üzere anlaşmaya vardığı halde, Picardie ve Flandres'da çarpışmayı yeğledi. Barbaros'unkiyle birleşecek olan Fransız donanmasıysa, Süleyman, Avlonya'ya geldiğinde hâlâ daha Marsilya'da, Saint Blanchard'ın komutası altında bekliyordu. Bunun üzerine Süleyman, İtalya yarımadasının ucunda karaya çıkmış olan birliklerinin yeniden gemilere binmesini emretti. Korfo'ya yani Venedik'e saldırılacaktı. </p>
<p class="calibre2">Venedik'in, bu "armatörler aristokrasisi'nin zenginliği, bütünüyle deniz ticaretine, transit ticarete ve ürettiği malların satışına dayanıyordu. Uzak ülkelerden gelen kimi mallar -baharat, ipek, yağ- </p>
<p class="calibre2">Avrupa'ya sevk ediliyor, diğerleri -dokuma, cam eşya, kâğıt denizaşırı ülkelere satılıyordu. Mısır'ın, Balkanlar'ın, Tesalya'nın, Sicilya'nın ve Türkiye'nin buğdayı olmasa, Venedikliler açlıktan ölürlerdi. </p>
<p class="calibre2">Cumhuriyet, yiyecek ikmalini engelleyecek bir savaş durumunda, asla uzun süre kalamazdı; bu yüzden de yıldırım savaşlarında uzmanlaşmış güçlü bir donanma meydana getirmişti. İşi, buğday piyasasında bir bunalım patlak verdiği zaman tahıl götüren yabancı yük gemilerine el koymaya kadar vardırıyordu.4 </p>
<p class="calibre2">Tıpkı XIX. yüzyılda Büyük Britanya için geçerli olduğu gibi, engellenmesi halinde Venedik dojunun nefessiz kalarak can vereceği bu deniz trafiğinin bir koşulu vardı: Denizlerin serbestliği... Ve Venedik doju ile egemenliğindeki diyarlar açısından, uzun-102</p>
<p class="calibre2">ca bir zamandır bir tek ciddi tehdit söz konusuydu: Osmanlı İmparatorluğu... İzlenecek siyaset de tekti: Onunla, mümkün olduğu ölçüde uyuşmak, diğer güçlü devletlere Osmanlı İmparatorluğu arasında denge siyaseti izlemek; İstanbul'da ağırlığı olan etkenleri, Osmanlı siyasetindeki önceden tahmin edilemeyen yön değişikliklerini ve gemilerin mürettebatlarının, Hıristiyan ya da Müslüman yolcularının topluca tutsak alınıp köleleştirilebildiği bir çağın adetlerindeki şiddeti de dikkate alarak, Babı Hümayun'la en iyi ilişkileri sürdürmek için her şeyi yapmak. Yıllar ilerleyecek, Venedik İmparatorluğu yavaş yavaş küçülecek, Ege adaları ve Dalmaçya kıyılarındaki karakollarını birer ikişer yitirecek ve daha sonra da Kıbrıs elden gidecektir. </p>
<p class="calibre2">Buna rağmen, temelde Osmanlılarla Venedik arasındaki ilişkiler sürdürülecektir. Doj, sultanın zaferlerini bildiren mektupların gönderildiği birinci ve bazen de tek yabancı hükümdardır. </p>
<p class="calibre2">Balyosunun, yıllar yılı sultan indinde akredite tek elçi olduğu sarayda, burada düzenlenen büyük şenliklere davet edilen tek yabancı hükümdar da odur. Cumhuriyetin, çeşitli aksiliklerden sonra II. </p>
<p class="calibre2">Bayezit'le imzalamak zorunda kaldığı 1502 barışından beri, iki ülkeyi karşı karşıya getiren hiçbir ciddi olay meydana gelmemişse de bu, Venediklilerin direniş noktalarını sağlamca güçlendirmelerini, denizde kuvvetli bir donanma gezdirmelerini ve daracık deniz imparatorlukları çevresinde kurdukları engelleri inceden inceye örgütlendirmelerini engellememişti. Venedik tersaneleri, benzerleri arasında örnek alınacak düzeyde teknik yeniliklere açık bir kuruluştu, denizcilerinin ve askerlerinin yetkinlikleriyse benzersizdi. Bu askerler, Frioul'dan Kıbrıs'a kadar Venedik'in hükümranlıklarını oluşturan uzun ve çürük tespihi elden bırakmamak için göğüs göğüse savaşmaktan kaçınmayacaklardır. Çıkan her bunalımda, bu tespihin tanelerinden biri ya da birçoğu, Osmanlı Devi tarafından yutulacaktır. O zaman da diplomasi, yıkıntıları sınırlamayı her zaman başaramamakla birlikte, devreye girecektir. </p>
<p class="calibre2">Süleyman, Venedik'e karşı, Bayezit tarafından belirlenen ve sonra Selim'in de gözettiği barış </p>
<p class="calibre2">siyasetini, uzun yıllar sürdürmüştü. Sadrazam İbrahim Paşa'nın dostlukla bağlı olduğu Aloysi Gritti5 </p>
<p class="calibre2">barışın hararetli bir savunucusuydu. Hükümetin başında, İbrahim'in yerini alan Ayaz Paşa da aynı duyguları paylaşıyordu. Ancak şimdi saraydaki en etkili kişi Barbaros'tu ve doğallıkla da Türkiye'nin denizlerdeki başlıca rakibine karşı savaşılmasından yanaydı. Her şeye rağmen bir korsan olarak kalmış </p>
<p class="calibre2">olan Barbaros'a göre, deniz üzerindeki seferler, Tuna ülkelerine ya da Azerbaycan'a yönelik askeri harekatlardan daha nesnel sonuçlar getirirdi. </p>
<p class="calibre2">Beri yanda, Venedik de Lövan sularındaki üstünlüğüne son veren Osmanlı-Fransız yakınlaşmasından hoşnut değildi. Doğu Akdeniz'de ticaret yapmak isteyen bütün Hıristiyanlar -Venedikliler dışında-1536 antlaşması6 hükümleri uyarınca, bundan sonra Fransız bandırasının koruyuculuğunu kabul etmek zorundaydılar. Kolayca görülebilirdi ki, Fransızların ekonomik ve siyasi etkinlikleri, cumhuriyetinkiler aleyhine giderek gelişecekti. Venedik Cumhuriyeti için, bu bir çağın kapanması demekti. </p>
<p class="calibre2">Acaba I. François, Şarlken'e karşı sultanla oluşturdukları ittifaka katılmalarını istediğinde, Venedik senatosunun aldığı tavır üzerinde bu hoşnutsuzluğun etkileri olmuş muydu? Türk-Fransız koalisyonuna katılmak şöyle dursun, Venedikliler, imparatorun kollarına atılmışlardı. Bu tutum sultanın hiç hoşuna gitmemişti, Şarlken'in Tunus seferi-103</p>
<p class="calibre2">ne, Venedik'in kışkırtmasıyla çıktığını öğrendiğindeyse -La Forest bu konudaki dedikoduları her tarafa yaymıştı- daha çok kızdı. İstanbul'daki Venedik balyosuna, "Can düşmanı olan imparator için besbelli ve gizlice yaptıklarını çok iyi bildiğini, bu yüzden onunla arasındaki kapitülasyonlardan vazgeçmek zorunda bulundukları, başka türlü deyimle, kendisini onların düşmanı ilan ederek gelecek yıl onlarla kan ve ateş içinde savaşmak üzere kendisini serbest addettiğini"7 söyledi. Kısa bir süre sonra -büyük ihtimalle de i. François'nın kışkırtmaları sonucu- Senato'ya özel olarak gönderilen başçevirmeni Yunus Bey aracılığıyla Venedik'i resmen, "dostlarının dostu, düşmanlarının da düşmanı olduğunu ilan etmemesi halinde, bütün gücüyle onunla savaşacağı" konusunda uyardı. Bu açık bir tehditti. Ancak hiçbir sonuç vermedi. </p>
<p class="calibre2">Bir Osmanlı diplomatik misyonunu taşıyan gemilere Venedik kadırgalarının saldırması, savaşın bahanesi oldu. Aslında, Venedik deniz birliklerinin sultanın teknelerine karşı giriştikleri ilk hareket değildi bu. Ayaz Paşa her defasında durumu düzeltiyordu. Ancak bu kez Süleyman savaş istiyordu. </p>
<p class="calibre2">İnsan haklarını çiğneyen bu saldırıya dehşetli tepki gösterdi ve Venedik hükümetinin olayın sorumlularını cezalandırmasını beklemeksizin donanmasına Otranto'dan ayrılıp Korfu'ya ilerlemesi için emir verdi. </p>
<p class="calibre2">Türkler adaya önce 25.000 asker ve 50 top, sonra da yakınlardaki kasabaları bir çırpıda yerle bir eden 25.000 asker daha çıkardılar. Korfu, yüz elli yıldan beri Venediklilerin elindeydi ve güçlü biçimde korunuyordu. Türkler adanın kolayca alınamayacağını biliyorlardı. Ancak karşılaştıkları direniş, beklentilerinin de ötesinde oldu. Bataryalarına, beş günde 19 gülle atan dev bir top yerleştirdiler. Bu güllelerden yalnızca beşi hedefini buldu, diğerleri kentin üzerinden aşıp denize düştü... Süleyman, kuşatma altındakilerin can ve mal güvenliklerinin korunacağı vaadiyle, garnizondan teslim olmasını istedi. Venedik komutanlığı, karşılık olarak, hepsi de hedeflerine ulaşan top atışlarında bulundular; iki Osmanlı kadırgasını batırdılar ve tek atışta dört asker öldürdüler. Bu "inanılmayacak olay" sultanı kuşatmaya son vermeye zorladı Kanuni, o ünlü sözünü işte bu sırada söylemiş olsa gerektir: "Tek bir Müslümanın bile hayatı, bin kalenin fethiyle ödenemez." </p>
<p class="calibre2">Adamlarından dördünün ölümünden çok, muhtemelen I. François'nın dönekliği sultanı İtalya'daki çarpışmalara bir son vermeye itmişti. Yarımadayı kuzeyden ve güneyden istila etme projesi çıkmaza girmişti. Kanuni, İstanbul'a döndü ve Barbaros'a, Ege Denizi'ndeki Venedik hakimiyetine kesinlikle son vermesini emretti. </p>
<p class="calibre2">Venedik doju, o güne kadar Ege'deki yalnız ve korumasız adaları elinde tutmayı başarmıştı. Bu adalardan çoğu, yıllardır Venedikli büyük ailelerin hakimiyetinde bulunuyor ve bu ailelere büyük kârlar sağlıyordu. İçlerinden bazılarıysa, Hıristiyan korsanlar için birer sığınak ya da barınak işlevini görüyordu. Osmanlıların bu adaları ele geçirmek üzere tüm gerekçeleri hazırdı. </p>
<p class="calibre2">Barbaros ve yetmiş kadırgası için bu iş bir çocuk oyunundan farksızdı. Hemen bütün adalar, herhangi bir direniş göstermeksizin teslim oldular: Pisani'lerin mülkü olan Syros, Patmos ve İos; Quirini'lere ait olan Stampaliay; Barbaros'un köle yapmak üzere 6.000 kişiyi kaçırdığı Egine; Venier alisenin hüküm sürdüğü Paros ve Antiparos... Naksos Adası, Dük Jean Grispo, yılda 5.000 Duka altını haraç verme taahhüdünde bulundu-104</p>
<p class="calibre2">ğu halde yağmalandı. İkinci bir sefer sırasında, bu kez Adros, Serifos, Skiatos ve Skyros ele geçirildi. </p>
<p class="calibre2">Toplam olarak yirmi beş Venedik adası Osmanlı egemenliğine alınmış veya talan edilmiş, binlerce genç Hıristiyan, erkekler, kadınlar ve çocuklar kaçırılmıştı Napoli di Roma kuşatması daha uzun sürdü. Yüksek falezleri ve mükemmel surlarıyla güçlü biçimde korunan kent, Fatih Sultan Mehmet'e de, II. Bayezit'e de direnmişti. Kanuni, Mora Valisi Kazım Paşa'yı bu güç fetih işiyle görevlendirdi. </p>
<p class="calibre2">Kazım Paşa, Osmanlıların alışılmış taktiklerine uygun olarak, 300 librelik gülleler atan büyük bir topla kenti dövdüyse de sonuç alamadı. Kuşatma, Venedik hakimiyetine son veren bir antlaşmanın imzalanışına kadar, 15 ay boyunca sürdü. </p>
<p class="calibre2">UZAYIP GİDEN HIRİSTİYAN FEIAKETLERİ</p>
<p class="calibre2">Avrupa, Barbaros'un o günlere kadar Hıristiyanlara ait olan sulardaki seferini hayretler içinde izlemişti. Adalarda ve Venedik'e ait müstahkem mevkilerde gerçekleştirilen talandan sonra, başta Venedikliler olmak üzere öncelikle tehdit altında bulunanları büyük bir korku kapladı. Eğer Türkler kuzeye, Cumhuriyet'in Dalmaçya kıyılarındaki hükümranlık alanlarında, hatta Venedik'e doğru ilerleyecek olursa ne yapılacaktı? Yarımadadaki şehir devletleri birleşmeye karar verdiler. Roma için de endişeli olan Papa, girişimin öncülüğünü üstlendi. Venedik, Cenova ve Şarlken'le birlikte, Kutsal İttifak'ı kurdu. 200 kadırgayla yüz kadar da çeşitli teknenin kiralanması ve 20.000'i Alman, kalanı İspanyol ve İtalyanlardan meydana gelecek 50.000 kişilik bir ordunun silahlandırılması kararlaştırıldı. </p>
<p class="calibre2">Komuta görevi, Dorya, Aquilee Patriği ve Venedikli Capello'daydı. Her zaman olduğu gibi, en karanlık bezginliklerden en şen iyimserliklere kayan müttefiklerinden her biri, daha şimdiden Osmanlı İmparatorluğu'nun topraklarını alacaktı, Venedik, Avlonya, Kastelnova ve Cattaro Boğazı'yla birlikte, bütün eski topraklarına kavuşacaktı, Şövalyelerse Rodos'a geri döneceklerdi... Ne var ki gerçek, bu düşlerden farklı olacaktır... </p>
<p class="calibre2">İttifak, eğer katılan devletlerin hepsi de yenme iradesine sahip olsalardı, belki sonuç alabilirdi. İmdi, bu irade, Papa ile gerçekten söz konusu olsa bile, Venedik açısından ihtiyatlılıkla gölgeleniyor, Şarlken'deyse hemen hemen hiç görülmüyordu. Kuşkulu, Almanya'daki Reform yandaşlarının ve koskocaman dağınık imparatorluğunun doğurduğu sorunlara gömülmüş, müttefikleri tarafından oyuna getirilmekte endişeli olan imparator, ne İtalya'daki rakibi Venedik'in güçlenmesini istiyordu, ne de Papa'nın bu harekattan fazlasıyla kazançlı çıkmasını.8 Bir ara, Barbaros'u satın almaya çalışarak soruna bir çözüm bulabileceğini düşündü. Yaşlı korsan, bütün Afrika kıyılarını istiyor, Charles ise, donanmasını teslim edip Osmanlılarınkini de imha etmek koşuluyla, yalnızca Bon, Buci ve Trablus'u vermeyi öneriyordu. Bu pazarlık yıllarca sürdü. Kimsenin kimseye güveni yoktu... Barbaros acaba samimi miydi, yoksa Charles'ı "aldatmak" mı istiyordu? En sonunda pazarlık kesildi, ancak bu entrikalar, belki de bir ölçüde, Dorya ve Barbaros'un Preveze'deki tuhaf davranışlarını açıklamaktadır. </p>
<p class="calibre2">Komutanlar, Epir yıkıları boyunca uzanan bölgede Milad'dan sonra 31 yılında Oktavyanus'un Antonyus ve Kleopatra'nın donanmalarını yendiği yerde, Actium'da, 28</p>
<p class="calibre2">105</p>
<p class="calibre2">Eylül 1538 günü saldırıya geçilmesini kararlaştırmışlardı. Dorya gecikince, Aquilee piskoposu Preveze kalesine saldırı emrini vererek harekatı başlattı. Bu zayıf başarıyla uyarılan Barbaros, hemen 22 gemiyle yetişti. Dorya ise, bir hayli oyalanmış olarak 81 Venedik gemisi ile Papalığa ait 36, İspanya'ya ait de 50 kadırgayla gelmişti. Savaşı başlatmakta pek de istekli görünmüyordu, ancak, hükümetlerinden kesin talimat almış olan Venedik ve Papalık komutanlarıyla düzenlediği savaş </p>
<p class="calibre2">konseyinin sonunda muharebeye razı oldu. Çarpışmalar, kesin sonuç getirici olması gerekirken, belirsizlikler içinde son buldu. </p>
<p class="calibre2">Sayıca azlığı nedeniyle; Türk donanmasının tümden yok edilmesi gerekirdi; oysa, savaştan hemen hemen eksiksiz olarak çıktı. Osmanlı kaptanları, savaşı muhteşem manevralarla yürüttüler; Barbaros ortadaydı, sağ kanatta Turgut Reis, sol kanatta Salih Reis bulunuyordu. İki Venedik teknesi havaya uçuruldu, iki İspanyol, bir Venedik ve bir de Papalık gemisi zapt edildi . Her şeye rağmen Hıristiyanların uğradıkları zarar fazla değildi ve Dorya, muharebeyi kolaylıkla sürdürebilirdi. Ama o, gece de düştüğünden, karanlığa karışmayı yeğledi. Birkaç gün sonra Osmanlı donanmasına saldırmayı yeniden reddetti. Ve hiçbir şey onu bu kararından caydıramadı Acaba, Türklerin kesin bir yenilgiye uğratılamayacağını çok iyi bilen, beri yanda da Venediklilerin kendisine muhtaç durumda kalmalarını isteyen Şarlken'in emirlerine mi uyuyordu? Belki de, daha büyük bir ihtimalle İmparator, Batı Akdeniz'i ve İspanya'yı, korsanlardan gelmesi her zaman mümkün olan bir tehdide karşı korumak üzere donanmasını yitirmek istemiyordu. Ne olursa olsun bir kez daha kanıtlanmış oluyordu ki, İmparator'la Venedik'in çıkarları bir ve aynı değildir. Charles'ın çıkarları, Krallığının bulunduğu bölgede, Batı'daydı; Venedik dojununkilerse ticaretinin ve Lövan'daki son hükümranlık bölgelerinin bulunduğu Doğu Akdeniz'de... </p>
<p class="calibre2">Hıristiyanlar açısından Preveze bir felaket oldu. Hiç kuşkusuz, otuz üç yıl sonra Türklerin İnebahtı'da başlarına gelen, ancak o zaman, bir yıla bile kalmadan telafi ettiklerinden de daha büyük bir felaket... </p>
<p class="calibre2">Yalnızca saygınlıklarını yitirmekle kalmamışlardı Hıristiyanlar. Venedik İttifak'tan çekildiği için, bir süre sonra Fransa Kralının kadırgalarıyla daha da güçlenecek olan Türk Donanmasına karşı teke tek mücadele etmek, şimdi onlar açısından tümüyle imkansız hale geliyordu. Doj hemen, ayrı bir barış </p>
<p class="calibre2">antlaşması için öneride bulundu, i. François da kendisini destekledi. Süleyman da kendi yönünden bü-</p>
<p class="calibre2">yük bir lütufta bulunduğunu özenle belirterek, barış önerisini kabul etti. </p>
<p class="calibre2">Görüşmeler başlamıştı. Doj'un tarafından pazarlıkları, seksen sekiz yaşındaki bir ihtiyar, Tomaso Contarini yürütüyordu. Daha kendisini görür görmez memnuniyetsizliğini belli eden sultanın huzuruna kabul edildiğinde, Türklerin almış olduğu kalelerle adaların geri verilmesini talep etti. Karşılık olarak, Nauplie ve Monemvasia'nın (ki o sırada henüz düşmemişti), zaman geçirmeksizin teslim edilmesi bildirildi. Bundan birkaç ay sonra, müzakeleri yürütmek  <i class="calibre4">üzere </i> senatör Luigi Badoero İstanbul'a geldi. </p>
<p class="calibre2">Türkler tarafından alınmış olan yerlerin geri verilmesi gibi bir talebi de yoktu, 300.000 Duka altın önermeye de yetkiliydi. Görüşmeler üç ay daha devam etti. Sonunda, 20 Ekim 1540'ta Venedik, ulaşım yolları kesilmiş, tahıl ikmal imkanlarından yoksun bir halde, boyun eğmek zorunda kaldı.9 </p>
<p class="calibre2">Yalnız savaş tazminatı olarak 300.000 Duka altın ödemekle kal-</p>
<p class="calibre2">106</p>
<p class="calibre2">mıyor, Nauplie ve Monemvasia da dahil olmak üzere, Ege Denizi'nde Barbaros tarafından fethedilmiş </p>
<p class="calibre2">olan bütün adaları da Osmanlı devletine bırakıyordu. Müslüman baskısı, Malta ve Sicilya adalarını aşarak, yeniden Atlantik'e doğru yaklaşmıştı. </p>
<p class="calibre2">Bundan böyle, ta Sevil'e kadar Türk korsanlarının korkusu duyulacaktır. Sultanın kadırgaları, kıyı boyunca sıralanmış destek üsleri sayesinde -ki bunlar arasında en güçlüsü, bir süre sonra Charles'in boş yere fethetmeye kalkışacağı Cezayir'di- her zaman, her yerdeydiler. "Hıristiyanlar için parti hemen hemen yitirilmişti... Kendi içlerindeki bölünmüşlük yüzünden... Bu büyük bir olay oldu."10</p>
<p class="calibre2">İmparator, papa ve Venedik'in aralarında oluşturdukları ittifakı yenilgiye uğratan Süleyman, artık Akdeniz'e hâkimdi. Preveze'den birkaç hafta sonra yenilginin intikamını almak isteyen Hıristiyan kuvvetleri, Cattaro Körfezi yakınındaki Kastelnova müstahkem kentini, kalesiyle birlikte ele geçirdiler. Türk savaş filosu, Dorya'nın saldırısına maruz kalmaksızın yetişmişti; Dorya, mevsimin deniz harekâtı için uygun olmadığı düşüncesindeydi. Ancak, Türk kuvvetleri birkaç ay sonra yeniden geldiler ve şiddetli çarpışmaların ardından, Hıristiyanları kovup Kastelnova'yı geri aldılar. İspanyol, Venedik ve papalık askerleri, Osmanlılar karşısında herhangi bir varlık gösterememişlerdi. Artık Hıristiyanlık, her zaman olduğundan da çok, savunmaya geçmişti. "Tanrı, böylesine açık ve seçik biçimde yan tutmuşken, İslam'ın başarılarına nasıl sınır konabilir! Karalar ve 'denizler şimdi sultana itaat etmekteydi. Şanı gölgelenen Venedik, en önemli kalelerini bıraktıktan sonra, şimdi uysal bir şekilde Kıbrıs'ın haracını ödüyordu; her köşede imparatorun düşmanlarını aramakta olan Fransa, Babı Hümayun'la gizlice silahlı işbirliğine giriyordu; Osmanlı sancağı Budeviçe'de dalgalanıyordu." </p>
<p class="calibre2">Avrupa elbette tehlikenin bilincindeydi. Ancak Barbaros'a ve Türk donanmasına karşı, kaynakları tükenmek bilmeyen ve bir kış içinde tek bir tersanede 150'den çok gemiyi kızağa koyabilen bir güce karşı ne yapmalıydı? Öyle bir güçtü ki bu, kadırga ve yelkenlileri, aynı anda Balear'da ve Kadiks'te, İtalya'da ve 1541 yazında Barbaros'un iki yakasını da ateşe tutarak içine daldığı Tuna'da boy gösterebiliyordu. </p>
<p class="calibre2">Karadan savunmaya geçmekten, Türk'ün çıkarma yapmasını, çevreyi talan etmesini, savaşı Hıristiyan topraklarına taşımasını önlemekten başkaca ne yapılabilirdi? İlk önce stratejik noktaların savunması güçlendirilmeliydi, Akdeniz'in göbeğinde şövalyeleriyle birlikte yer alan Malta, Sicilya boğazının ortasındaki Messina, yeni surlar, korunmalı limanlar, güçlü garnizonlarla donatıldılar. Napoli ve İtalya'nın kuzeyi -Reçyo, Toranto, Gallipoli, Trani, Barletta- toplam olarak yüzlerce yeni kaleyle doldu. Aynı şekilde Sicilya'nın, Türk saldırılarına daha açık olan güney ve doğu kıyılarında da savunma örgütlendi: Askeri birliklerle dolu surlar inşa edildi, kıyı boyunca her an alarm vermeye hazır yüzlerce gözetleme kulesi yükseltildi. Bu faaliyet, bütün bir XVI. yüzyıl boyunca ve daha sonraları da sürecektir. Ve sonuçta etkili de olacaktır. </p>
<p class="calibre2">İspanya ile Lövan kıyılarının savunmasını düzenli biçimde mükemmelleştirme gayreti içindeydi. </p>
<p class="calibre2">Valensiya'da bir sahil koruma sistemi kurulmuştu; Kuzey Afrika'da ve o toprakların kısa bir zaman öncesine kadar kendilerine ait olduğunu asla unutmayan kalabalık Berberi nüfusun varlığı yüzünden, çok daha ciddi sorunlarla karşılaşılabilecek olunan güney kıyılarında da öyle... Avrupalılar, Osmanlı donanmasının Akdeniz'in her kö-</p>
<p class="calibre2">107</p>
<p class="calibre2">şesinde aynı zamanda görüldüğü inancı içindeydiler. Hemen hemen her mevsim İspanya'da, bir Berberi ayaklanmasına yardım etmek üzere Türklerin çıkartma yapmaya hazırlandıkları yolunda dedikodular dolaşmaktaydı. Kimi yıllar, bu dedikodulara göre çıkartma başlamak üzeredir, en azından buna inanılmaktadır. Aradan bir süre geçince, Cezayir'deki Osmanlı Valisi Salih Paşa, birlikleriyle Fas'a kadar uzanıp dört ay bu ülkede kalacaktır. Az sonra, bu kez en büyük Türk amirallerinden olan Piyale Paşa, 150 tekneden oluşan donanmasıyla Minorque'a kadar kıyıdaki bütün kent ve kasabaları yakıp yıkacak, yağmalayacaktır. Beş yıla, belki bir yıla kalmadan, belki de hemen yarın, İmansızları İspanya'nın dışına atmış olan Katolik Ferdinand'ın varisi, yarımadada yeni bir fetih savaşına girişmek zorunda kalacak gibi görünmektedir. </p>
<p class="calibre2">İmparator önce, Türkiye topraklarına bir çıkarma yapmayı ve aynı zamanda da Macaristan'da saldırıya geçmeyi düşündü. Ancak hemen anladı ki, bu çapta bir girişim, bütün Avrupa'nın da katılmasını gerektirdiğinden, tümüyle hayaldir... Akdeniz'de dolaşım serbestisini yeniden kurmak ve Osmanlı mengenesini gevşetmek bile başlı başına bir başarı olacaktı. O halde vurulması gereken nokta Cezayir'di ve hemen vurulmalıydı. 1540 yılı sonbaharında, Şarlken, Süleyman'ın denizdeki başarılarının meyvelerini toplamak için sabırsızlanmakta olduğuna ve bu amaçla Batı'ya doğru yeniden büyük bir askeri harekata hazırlandığına inanıyordu. Batı'ya, ancak nereye doğru? Kimse bu sorunun yanıtını bilmiyor, herkes korku içinde titriyordu. </p>
<p class="calibre2">AKDENİZ'İN HAKİMİ</p>
<p class="calibre2">Charles, hemen askeri birliklerini ve gemilerini toparladı. Sultana karşı girişeceği saldırının, Hıristiyanlığın İslam'a saldırısı şeklini almasını istiyordu. İstanbul'a yürümesi mümkün değildi. O </p>
<p class="calibre2">halde Cezayir'i ele geçirecekti o da! Preveze'den aşağı yukarı iki yıl sonra, Fransa Kralı'nın Süleyman'la çok iyi ilişkiler içinde olduğu bir sırada, Charles bu düşü nasıl gerçekleştirebilirdi ki? </p>
<p class="calibre2">Sağlayabildiği para yardımları da topladığı askerlerden fazla değildi üstelik. Papa, Lucques'de, onu uğurlamazdan önce resmi bir ayin düzenledi ve imparator, Pampeluna Başpiskoposu'nun belirttiği gibi </p>
<p class="calibre2">"Paradan çok dini takdislerle yüklü olarak" oradan ayrıldı. </p>
<p class="calibre2">III. Paul (Alexandre Farnese), takdislerinin yanı sıra bazı tavsiyelerde de bulunmuştu ki, eğer İmparator bunlara kulak vermiş olsaydı, herhalde yararını görürdü: Papa, ekim ayında Afrika'da bir askeri harekata girişmekle hata ettiğini söylemişti ona ve "İlkbaharı bekleyin," demişti. Andrea Dorya da bu görüşü paylaşıyordu. Ferdinand'sa, Türk tehdidinin Macaristan ve Viyana üzerinde ağırlığını duyurmaya başladığını boşu boşuna anlatmaya çalıştı ağabeyine; bunların hiçbiri etkili olamadı. </p>
<p class="calibre2">Charles, bu harekatı mutlaka gerçekleştirmek istiyordu. Haçlı seferinin, kırk ya da kırk beş günde sonuçlanmış olacağını umuyordu, Osmanlılar kötü mevsimde asla savaşa çıkmadıklarına göre, zaman gayet uygundu. </p>
<p class="calibre2">1541 Ağustosu sonunda, donanmanın toplanacağı Mayorka'ya doğru yelken açtı. Porto Venere'den gelen 200 tekne, Almanya ve İtalya'dan sağlanan birlikleri taşıyordu. 150 gemi, Sicilya ve Napoli'den İspanyol askerlerini getirmişti, İspanya'dan gelen 200 ge-108</p>
<p class="calibre2">mideyse ateşli silahlar, cephane, bin kadar piyade ve süvari bulunuyordu. Yani, toplam 24.000 asker ve 12.000 gemici taşıyan 500 gemi... Dorya İspanyol donanmasına, Alba dükü orduya, Prens Colonna 5.000 İtalyan askerine, Georges Frantispero da 6.000 Alman'a komuta ediyorlardı. İspanya'nın en ünlü adları sefere katılmıştı Aralarında, bir kadırgayı kendi parasıyla donatmış olan Meksika fatihi Fernando Kortes ve iki oğlu da vardı. Onu bir serüvenci ve sonradan görme kabul eden İspanyol prens ve dükleri, seferin en kritik anlarında bile, harekata ilişkin olarak asla fikrini almayacaklardır. </p>
<p class="calibre2">Cezayir'e gelince... Kenti, Barbaros'un oğlu Hasan Ağa komutasındaki 800 Türk askeriyle 5.000 </p>
<p class="calibre2">Berberi koruyordu. Askeri güçler arasındaki orantısızlık göz önüne alındığında, Hıristiyanların seferi sanki bir geziymiş gibi görülebilir. Oysa tam bir felaketle sonuçlanacaktır. </p>
<p class="calibre2">Hıristiyanlar önce, çıkartma yapacakları yerleri yeterince araştırmamışlardı. Doğu'-da, kentten yeterince uzakta ve oldukça korunaklı bir plaj bulunduğu halde, daha yakında ve açıktan gelen dalgalara açık bir noktayı seçtiler. Bir fırtına, çıkartmayı ertelemelerine neden oldu, sonra da öngörmedikleri engeller -"tepeler ve engebeler"- ilerleyişlerini yavaşlattı. 25 Ekim'de, üç tümene ayrılmış olan Hıristiyan ordusu, surların arkasında saldırıyı bekleyen kentin önüne gelmişti. Gece bardaktan boşanırcasına bir yağmur başladı. Aynı zamanda patlayan fırtına, sahildeki gemilerin demirlerini sürükledi, halatlarını kopardı ve onları birbirlerine çarpa çarpa parçaladı. Önce yelkenli gemiler battı, kadırgalar bir süre daha dayanabildilerse de, sonunda forsaların kürek çekmeye mecalleri kalmadı. Birbirlerinin dillerini bile anlamayacak kadar değişik ulustan onca asker ve gemici paniğe kapıldı. İtalyanlar karmakarışık bir halde geri çekilirken, Almanlar savaşmaksızın kaçtılar. </p>
<p class="calibre2">İki gün sonra 160 gemi ve 1.209 asker yitirilmişti. Felaketin tek sorumlusu olan Charles, çareyi Tanrı'ya sığınmakta arıyordu. Dorya çileden çıkmıştı. Ona, "İmparatorun, tavsiyelerime bunca az kulak vermesinden ötürü kendimi aşağılanmış hissediyorum," diyecekti. "Oysa, kaygılarımın biraz olsun dikkate alınmasını gerektirecek kadar bir denizcilik deneyimim vardı..."12 Kortes'in görüşüne göre, muharebeye devam etmek en iyisiydi, zira Cezayir garnizonundakilerin sayısı çok azdı. Oran valisi de bu görüşü paylaşıyordu. Ancak ikisini de dinleyen olmadı. </p>
<p class="calibre2">"Allahü Ekber!" çığlıklarıyla kalelerinden çıkan Türklerle Arapların yıpratma saldırıları altında, Hıristiyan askerler boş yere gemilerine ulaşmaya çabaladılar. Teknelerin, daha doğrusu geride kalan teknelerin bulunduğu Matifou'ya ulaşabilmeleri beş günlerini aldı. Yeni bir fırtına, birçok tekneyi daha batırdı, diğerleriniyse, rüzgâr ve akıntının keyfince sağa sola dağıttı. İmparator ve onu izleyen birliklerin sığındığı Buci'de, yiyecek sıkıntısı o kertedeydi ki "kedi, köpek ve ot" yeniyordu. Gemiler gerisin geriye dönüp, kimi İspanya'ya, kimi Sardunya'ya, kimi de İtalya'ya yanaştı. İnsan, silah ve malzeme yitimi korkunç bir düzeydeydi. "(İmparator) hayatında hiçbir dönemde, şimdiki kadar büyük yitimlerle karşılaşmamıştı, öyle ki, beraberindeki bütün ateşli silahların, cephane ve atların hepsi yitirildi ve o kadar çok asker ve denizci öldü ki, sayıları bile bilinmiyor... ve genel zararın dört milyon altını aştığı tahmin ediliyor."13</p>
<p class="calibre2">Bu felaketin tepkileri çok büyük oldu. İmparator neredeyse hapsedilecekti. Hatta bir 109</p>
<p class="calibre2">ara, Venedik'te, öldüğü yolunda söylentiler dolaştı ki, bu "Senyörleri (Cumhuriyet'inkiler) oldukça şaşırtıp korkuttu, ama adamın (Charles'in) yitiminden ötürü değil de, şayet doğruysa, padişah ne zaman onları hoşlarına gitmeyen şeylere zorlamak isterse, karşı koyabilecekleri imkândan mahrum kalacakları için, padişahın bütün iştahlarına karşı savunmasız kalacaklarını düşünerek korktular."14</p>
<p class="calibre2">Padişah Kanuni Sultan Süleyman, şimdi Akdeniz'e her zamankinden de daha fazla hakimdi. Şarlken'in </p>
<p class="calibre2">"kişisel olarak yitirdikleri" aslında Hıristiyan hükümdarların umurunda bile değildi, ama o, her şeye rağmen, Türk'ün "iştahlarına" karşı bir engeldi -hem de küçümsenemeyecek bir engel. </p>
<p class="calibre2">YENİ BİR TÜRK EYALETİ: MACARİSTAN</p>
<p class="calibre2"/>
<p class="calibre2">Donanması Mağrip kıyılarından Kızıldeniz'e kadar Türk sancağını dalgalandırırken, Süleyman Habsburg'larla ezeli kavgasını sürdürüyordu. </p>
<p class="calibre2">Şarlken ve Ferdinand'ın gözünde sultan, Hıristiyanlık için sürekli bir düşman, Hıristiyanlığın varisi olan ülkelerin güvenliğini, Akdeniz'deki dolaşım özgürlüğünü, hatta İspanya'yı tehdit eden kişiydi. İki kardeşin uzun vadeli hedefleri daima ve şimdi her zamankinden de daha çok "dinsiz"i, bu kötü adamı, Avrupa'nın dışına atmaktı. Ancak ilk önce, Süleyman'ı Ferdinand'ın yalnızca kendisinin olmasını istediği Macaristan'dan çekilmeye zorlamak gerekiyordu. Sultanın hedefleriyse bunların tam tersiydi. </p>
<p class="calibre2">Fetih, o-nun ordularının varlık nedeniydi, kişisel görevi İslam'ın sınırlarını genişletmekti, İmparatorluğunun güvenliğiyse, hiç ara vermeksizin, zayıf bir anını bulup öldürücü darbeyi indirrrtek için bekleştiklerini bildiği düşmanlarıyla savaşmasını gerektiriyordu. Bu amaçla bütün araçları kullanacaktır; başta elbette ki savaşı, ama Hıristiyan Avrupa'nın birleşmesini önlemek ve Habsburgları zayıflatmak için diplomasiyi de... </p>
<p class="calibre2">Kavga, Kanuni'nin ölümüne kadar sürecektir: Bazen, Ferdinand'ın yerleştirdiği  <i class="calibre4">Gren-zer </i> denen Hıristiyan sınır bekçileri ve içerilere doğru sıralanmış küçük hisarlardaki garnizonlarla Türk Akıncıları ve Babı Hümayun'a bağlı yöneticilerin askerleri arasındaki önemsiz çatışmalar, bazen de bizzat devlet başkanlarının komutasındaki orduları kavgaya sokan düzenli muharebeler halinde... Daha sonra, Türk ilerleyişi duraksayacak, sınırlar istikrar bulacaktır. Geri çekilme günü de yaklaşmış olacaktır o zaman. </p>
<p class="calibre2">1530'lu yılların sonlarına gelindiği o sıralarda, geri çekilişi hiç kimse düşünmüyordu elbette. Daha kısa bir süre önce, Osmanlı uç beyleri, basit bir polisiye harekata girişerek, Ferdinand'ın Türk akınlarına bir son vermek amacıyla Drave Nehri üzerindeki Osijek'te bir araya getirmiş olduğu 25.000 kişilik orduyu ciddi bir yenilgiye uğratmışlardı. Türkler, bu muharebede Alman, Avusturya ve Bohemya birliklerini paramparça etmişler, Hıristiyanları, kar fırtınası altında, hemen hemen bütün askerlerin can verdiği bir geri çekilişe zorlamışlardı. Hıristiyan komutanların kesik başları İstanbul'a gönderilmiş ve olay kapanmıştı. Birkaç ay için Drave Irmağı boyunca sükûnet geri gelmişti. </p>
<p class="calibre2">1538'deki olay daha ciddi boyutlar taşıyordu. O nedenle sefere bizzat Süleyman komuta etti. </p>
<p class="calibre2">110</p>
<p class="calibre2">Boğdan, 1516'dan beri Türk protoktorası altında bulunuyordu. Pierre Rares, Süleyman'ın huzurunda da ülkesinin taziyetini yinelemişti. Yarı bağımsızlığın bedeli olarak, Boyarlar, her yıl sultana 4.000 duka altın, 40 kısrak ve 24 tay sunmakla yükümlüydüler. İlk armağanları Rares bizzat getirmişti. O zaman, karşılık olarak zibelinden bir kaftan -ki bu ancak vezirlere özgü bir ayrıcalıktı-, at kuyruğundan iki tuğ </p>
<p class="calibre2">-tıpkı eyalet valilerinde olduğu gibi- ve bir de Yeniçeri subayı başlığı verilmişti kendisine. İlişkiler bir süre çok iyi gitti, ta ki Rares'ın Osmanlıların müttefiki olan Polonya Kralı Sigismond'a karşı birtakım entrikalar çevirdiği sultanın kulağına gidinceye kadar... Süleyman, onun Zapolya'nın danışmanı Gritti'nin öldürülmesi olayına karıştığından da kuşkuluydu. Rares'a bir ders vermek amacıyla ordusunun başına geçti. Jassy'de, Kırım hanı, beraberinde oğlu ve 8.000 atlısı olduğu halde, </p>
<p class="calibre2">"muhteşem bir gösteriyle" kendisine katıldı. Rares'ın sarayı ateşe verildi ve Osmanlı atlıları, başkent Suçiova'nın herhangi bir direniş göstermeksizin teslim olacağı Erdel içlerine kadar onu takip ettiler. </p>
<p class="calibre2">Voyvoda'nın hazinesi, sultanınkini biraz daha zenginleştirecekti. Rares tahttan indirildi ve yerine kardeşi Etienne geçirildi. Gelecekteki halefleri de boyarlar tarafından seçildikten sonra Babı Hümayun'un onayını alarak hüküm süreceklerdir. Basarabya'nın güneyi olduğu gibi imparatorluğa katıldı ve burada yeni bir sancak oluşturuldu. Akkerman ve Kilya kalelerine Osmanlı askerleri yerleştirildi. Artık Osmanlı İmparatorluğu Dinyester Nehri üzerindeydi. Burada 1812'ye kadar kalacaktır. </p>
<p class="calibre2">İstanbul'a dönüldüğünde, Süleyman'ın kazandığı bu başarıyla birlikte, Barbaros'un Akdeniz'deki zaferleri de kutlandı. Düzenlenen şenliklerde, bütün İstanbul halkı, Osmanlı ordularının başarılarını paylaştı.Yeni bir Sadrazam, bir veba salgınında ölen Ayaz Paşa'nın yerini aldı; mührü hümayun, sultanın kız kardeşlerinden biriyle evli olan Arnavut kökenli Lütfi Paşa'ya teslim edildi. Ancak görevini iki yıl sürdürebilecektir. Zamanının en parlak zekâlarından biri olan bu adam, karısıyla tutuştuğu bir kavgada kadına neredeyse öldürecek ölçüde hoyratlıkla davranınca sadaret makamından uzaklaştırıldı.15</p>
<p class="calibre2">Her şey Rares'e karşı girişilen harekâtın bir başlangıç olduğunu gösteriyordu. Kanuni'nin Ferdinand'a bağışladığı "yüzyıllar sürecek barış"a rağmen, Babı Hümayun'la imparatorun kardeşi arasındaki ilişkiler kötüydü. Macar tacından feragat etmek zorunda kalan ve yalnızca kuzeybatı vilayetlerini, yani ülkenin üçte birini yöneten Ferdinand, Kanuni'nin fetih hakkıyla kendisinin saydığı bu krallık üzerindeki iddialarını, her zamankinden de daha ısrarlı sürdürüyordu. Krallığın başında Yanoş Zapolya vardı ama, sultan, Avusturya elçilerine, "Dilersem onu tahttan indirebilirim, çünkü ülkeyi ve halkını dilediğim gibi yönetmek benim hakkımdır," demişti. Barış, aslında bir ateşkesten ibaretti. Her iki taraf da bunu biliyor ve bunu temenni ediyordu. </p>
<p class="calibre2">Bunalım 1540 Temmuz'unda, Yanoş Zapolya'nın ölümü üzerine patlak verdi. Ve Zapolya ile Ferdinand arasında, Süleyman'a rağmen kotarılmış bir aldatmacayı gözler önüne serdi. 1538'de imzalanmış olan gizli bir antlaşmaya göre, her ikisi de kendi yönetimleri altındaki Macaristan topraklarına herhangi bir sorun çıkarmaksızın sahip olmaya devam edeceklerdi, ancak, o yıllarda bekâr olan Zapolya'nın krallığı, öldüğünde Ferdinand'a geçecekti. Zapolya bu antlaşmadan bir yıl sonra, Kral Sigismund'un kızı Polonyalı Isabelle'le evlenmiş ve ondan bir oğlu, Yanoş-Sigismond dünyaya gelmişti. Maca-111</p>
<p class="calibre2">ristan sorunu böylece yeniden gündeme geliyordu, dahası, Nagyvarad Piskoposu Martinuzzi önderliğindeki birçok Macar soylusu, muhtemel bir Halosburg egemenliğini hiç de hoş </p>
<p class="calibre2">karşılamıyorlardı. Oğlunun doğumundan on beş gün sonra Zapolya ölüyor, bu da durumu büsbütün ciddileştiriyordu. </p>
<p class="calibre2">Ferdinand, çocuğun Isabelle'den doğmadığını öne sürerek hemen Budin'i işgal etti. Aynı zamanda da Isabelle'e kalan krallığın kendisine devredilmesini talep etmek üzere elçilerini İstanbul'a gönderdi. </p>
<p class="calibre2">Babı Hümayun'un, Habsburglar'ın topraklarını genişletmelerine göz yumması elbette olacak şey değildi. Zapolya ve Ferdinand arasındaki antlaşmadan haberdar edilmemiş olması nedeniyle rahatsızlık duyan Süleyman, ilk iş olarak Saray ileri gelenlerinden birini, Zapolya ve Isabelle'in gerçekten bir erkek çocuk sahibi olup olmadıklarını saptamak üzere gönderdi. Çocuğun kendisinin olduğunu kanıtlamak üzere, "Kraliçe bebeğini kucağına aldı ve onu, Türk elçisine, padişahın koruyuculuğundan başkaca hiçbir dayanağı olmayan bir yetim olarak tanıttı; tümüyle anaca bir sevimlilikle, fildişi renkli memesini çıkardı ve diz çökerek yeni doğmuş bebeğin ayaklarını öpen ve Babı Hümayun'un koruması altındaki zavallı küçüğün göğsüne elini koyarak, Macaristan'da Kral Yanoş'un oğlundan başkaca hiç kimsenin hüküm süremeyeceğine dair yeminler eden Türk'ün gözleri önünde çocuğu emzirdi."16</p>
<p class="calibre2">Türk elçisi daha yeni ayrılmıştı ki, Ferdinand, Budin'i kuşattı, Isabelle de çocuğuyla birlikte kentten kaçarak Süleyman'dan yardım istedi. Yanoş-Sigismond'u Macaristan'ın kralı ve Babı Hümayun'un tebasından olarak tanıdığını açıklayarak savaş kararı aldı. Ferdinand'ın İstanbul'a göndermiş olduğu elçi, yalnız hiçbir şey elde edememekle kalmamış, sultanın öfkesi karşısında, burun ve kulaklarının kesilmesinden de güç kurtulmuştu. Organlarını, beraberinde getirdiği ve "imparatorun çok hoşuna giden" şahinler sayesinde kurtarabildi. </p>
<p class="calibre2">Kanuni, artık Macaristan'ı ilhak etmeye kararlıydı. Yanoş-Sigismond büyüyene kadar çok zaman geçecekti, annesiyse, kavgacı ve gürültücü Macar derebeylerine otoritesini kabul ettirebilecek yetenekte değildi. Esasen Ferdinand savaşı başlatmış, Macar kentlerinden birçoğunu ele geçirmişti. </p>
<p class="calibre2">Sultan, bir kez daha ordusunun başında Tuna ülkelerine doğru yola çıktı. Sefer sanki bir geziymişçesine geçti. Sultanın birlikleri muharebe etmek zorunda bile kalmadılar. Isabelle'in kuvvetlerine katılan Bosna ve Sırbistan'daki Türk birlikleri, Roggendorf un komutası altındaki Ferdinand'ın ordusunu yendiler, Tuna boyunca ilerleyen küçük bir Türk filosu da, Alman askerlerinin boşalttığı Budin'e girdi. Az sonra da, padişah ve oğlu Şehzade Bayezit, ordugâhlarını başkentin önünde kurdular. Kraliçeye armağanlar gönderildi. Süleyman, Osmanlı töresi uyarınca, kendisinin onu ziyaret etmesinin mümkün olmadığını, ancak oğlunu görmek istediğini bildirdi. Bu istek karşısında dehşete düşen Isabelle, bütün bir geceyi kuşkular içinde geçirdikten sonra oğlunu göndermeyi kabul etti. Küçük prens, bakıcısı, iki yaşlı kadın ve kraliçenin önde gelen altı danışmanının eşliğinde, altın işlemeli bir arabayla sultanın ordugâhına götürüldü. Bir süre çocuğu seyreden hünkâr, daha sonra Isabelle'in danışmanlarına dönerek, Macaristan'ı Osmanlı İmparatorluğu'na katmaya karar verdiğini ve Budin'i de sahipleneceğini açıkladı. </p>
<p class="calibre2">2 Eylül 1541'de törenle kente giriyordu. Adet olduğu üzere, doğruca camiye dö-</p>
<p class="calibre2">112</p>
<p class="calibre2">nüştürülmüş olan bir kiliseye giderek namaz kıldı. Bağdat eski valisi Süleyman Paşa, başkomutan olarak atandı Olağanüstü yetkileri ve taşıdığı vezir rütbesi, ona, Babı Hümayun'a danışmak zorunda kalmaksızın Habsburglar'ın saldırılarına karşılık vermek için gerekli önlemleri alma imkânını veriyordu. İki gün sonra, yüksek rütbeli bir devlet görevlisinin kraliçeye sunduğu "altın ve gök mavisi harflerle yazılmış" fermanında, Kanuni, rüştüne erdiği gün Yanoş-Sigismond'a krallığını geri vereceğine dair "Peygamber, kılıcı ve ataları" üzerine yemin etmekteydi. O gün gelene kadar, prens ve annesi Budin'i hemen terk edecekler ve Babı Hümayun'a tabi olarak hüküm sürecekleri Erdel'e gideceklerdi. </p>
<p class="calibre2">Sultan, Budin'de bulunduğu sırada, hiçbir şeyin cesaretini kırmadığı anlaşılan Ferdinand, bir kez daha Macaristan Krallığı'nı elde etmek için girişimde bulundu. Elçilerinin -söylemek bile gereksiz- kesin bir ret yanıtı almaları bir yana, Süleyman'ın damadı olan güçlü ikinci vezir Rüstem Paşa, son sefer sırasında Ferdinand tarafından ele geçirilen . kentlerin de geri verilmesini ve Ferdinand'ın elinde bulundurduğu Macaristan topraklarına karşılık, her yıl belli miktarda haraç ödemesini talep etti. </p>
<p class="calibre2">Muhteşem bir armağanın -Süleyman'ın oldukça ilgisini çeken bir astronomik saat- sunulması dahi, sultanın kararını en ufak şekilde değiştiremedi. Avusturya elçileri, Osmanlı ordusunun müthiş gücünü görmeleri için ordugâha da götürüldüler. Kendilerine yolluk olarak şeker, şarap ve et verildi ve elçiler, en ufak bir anlaşma bile sağlayamadan Viyana'ya döndüler. Macaristan, artık Türk'tü. Yüz elli yılı aşkın bir süre de Türk olarak kalacaktı, 1699'daki Karlof-ça Antlaşması'na kadar... </p>
<p class="calibre2">3.137 TAŞ GÜLLE</p>
<p class="calibre2">Bütün bunlara karşın Ferdinand düşmanlıktan vazgeçmiş değildi. Türk işgalinin başlıca kurbanları olan soylulara verdiği sözlere rağmen, işgali önlemek üzere herhangi bir şey yapamamıştı. Diplomatik girişimleri sonuçsuz kalmış, birlikleri yenilgiye uğramıştı. Macarlar, giderek ondan kuşku duyuyorlardı. Birtakım ödünler karşılığında Almanya'daki Protestanlarla arasını düzeltmiş </p>
<p class="calibre2">olduğundan, İmansız'a karşı Hıristiyan Avrupa'nın birliğini sağlamak için zamanın uygun olduğunu düşündü. Sefere girişmeden önce de İstanbul'a yeniden başvurdu. Gönderdiği elçi, bir kez daha yılda 100.000 duka altın haraç karşılığında Macaristan'ın geri verilmesini istedi. Ancak elçi, Ferdinand'ın düşmanca niyetleri konusunda Fransa kralından gerekli bilgileri almış olan sultanın huzuruna kabul edilmeyi bile başaramadı Vezirlerden biri Ferdinand'ı "kötü bir akıbetin beklediği" tehdidini savururken, Rüstem Paşa da elçiye şunları söyledi: "İbrahim Viyana'ya sadece parmağıyla dokunmuştu. Ben bu kenti avuçlarıma alacağım... Eğer padişahın elini öpmene izin vermiyorsak, bu onurdan seni yoksun bırakan şey, yaptığın yakışıksız tekliflerdir." Elçi, bir ara hayatından bile endişeye düşecekti. Sonunda İstanbul'dan ayrılabildi. Tabii ki hiçbir şey elde edememişti. Süleyman, 100.000 duka altın veya daha çoğu uğruna, izlediği siyasetin başlıca hedeflerinden birinden, Habsburgları zayıf düşürmekten vazgeçecek değildi ki! </p>
<p class="calibre2">Süleyman, Habsburglar'ın yeni Haçlı seferi girişimine, kudreti ölçüsünde de muhte-113</p>
<p class="calibre2">şem bir karşılık verdi. Bizzat yönettiği sekizinci sefer oluyordu bu. Hazırlıklar her zamankinden de daha ileriye götürüldü. Yalnızca gıda ikmali için, yiyecekleri Tuna Nehri boyunca taşıyacak 371 gemi gerekiyordu. Daha başka gemiler yine nehir yoluyla topları ve cephaneyi getirirken, uzun deve kervanları da kalan donatım ve ikmal malzemelerini karadan taşıyacaklardı. 23 Nisan 1543 günü, Süleyman alışılmış törenle Edirnekapı'dan çıkarak İstanbul'dan ayrıldı (Bkz. Ek 9). Çatışmalar Slovenya ve Macaristan'da başladı. Ferdinand'ın müttefiklerine ve derebeylerine ait kaleler çabucak düştüler. Tuna'nın sağ kıyısındaki Osijek yakınlarında yer alan Valpo kalesi, biraz daha uzun bir süre dayandıysa da, vakanüvislerin bildirdiklerine göre, üzerine 3.137 taş gülle yağdıran Rumeli Beylerbeyi Ahmet Paşa'nın bombardımanına dayanamayarak, sonunda çöktü. Bu zaferi hünkâra bildiren mektupla birlikte, olayı kanıtlamak üzere 70 burun ve 70 çift kulak da gönderilmişti! Şikloş Kuşatması sekiz gün sürdü. Peç düştü, ardından da Habsburglu derebeylerin ellerinde kalan kalelerin büyük çoğunluğu... </p>
<p class="calibre2">Süleyman, herhangi bir direnişle karşılaşmaksızın, Tuna boyunca ilerliyordu. </p>
<p class="calibre2">23 Temmuz'da, sultan törenle Budin'e girdi ve muzaffer komutanlarını ödüllendirdi. Sonra mevsimin de ilerlemekte oluşunu dikkate alan Süleyman, ordunun hiç zaman yitirmeksizin Budin'in kuzeyindeki, Macaristan'ın manevi başkenti sayılan Estergon'a yürümesini emretti. 40 büyük, 400 de küçük top, mavnalarla Tuna üzerinden taşındılar ve kuşatma başladı. Garnizonun direnişi (1.300 Alman, İtalyan ve İspanyol) uzun sürmedi. Bir gülle, katedralin tepesindeki altından haçı koparacak ve Süleyman bunu görünce, "Estergon bizim!" diye bağıracaktır. İki gün sonra, camiye dönüştürülen katedralde namaz kılıyordu... </p>
<p class="calibre2">Az sonra, bu kez Temeşvar düşüyordu. Süleyman Macar kralının mezarlarının bulunduğu- bu kentin alınmasına, sembolik bir değer veriyordu. Fransa kralına, Venedik'e, Raguza'ya ve Osmanlı imparatorluğu'nun valilerine Macar kalelerinin alındığını bildiren mektuplarını da işte bu kentten gönderdi. Eylül'ün sonunda sultan İstanbul'a dönüyordu. Düşmanlarını yenmişti, İmparatorluğun toprakları daha da genişlemişti. Avrupa'daki sınırları, her zamankinden daha emindi. Hıristiyan şövalyelerin, en başta da Almanların -aralarında bir tek Fransız yoktu- katıldıkları Haçlı seferi bir kez daha başarısızlıkla sona ermişti. </p>
<p class="calibre2">ŞARLKEN'İN AŞAĞIIANIŞI</p>
<p class="calibre2">Ferdinand, o zaman iyice anladı ki, Osmanlıların gücüne hiçbir şey zarar veremez ve de her yeni çaba boşuna, masraflı ve muhtemelen zararlı olacaktır. Türk devi karşısında galip gelebilmek için çok büyük bir orduyla çok büyük miktarlarda parayı bir araya getirmek gerekiyordu. Asıl gerekli olansa, bütün Avrupa'yı böyle bir girişime ortak edebilmekti. Oysa bu noktadan çok uzaktaydılar. En iyi durumda olanlar -Şarlken ve Alman prensleri- ona, sembolik olmaktan öteye gidebilecek yardımı sağlamaktan acizdiler. Ötekilere gelince, onların hiç sözünü etmemek daha iyiydi! Bu durumda, yapılacak iş, düşmanlıklara bir son vermek ve barış antlaşması imzalamaktı. Şarlken de bu görüşü paylaşıyordu. Barışa ihtiyacı vardı onun. Tıpkı Süleyman gibi... Gerçi sultan, Macaristan ve 114</p>
<p class="calibre2">Tuna ülkelerindeki iktidarını sağlamlaştırdıktan sonra yeniden Viyana'ya saldırabilirdi. Ama 1529'daki başarısızlık onun için de bir ders olmuştu; Viyana, İstanbul'dan çok uzaklardaydı ve sonbahar yaklaşıyordu. Ama asıl dikkati yeniden, şahla olan ilişkilerinin hızla bozulduğu ve uç beyleri arasındaki olayların giderek yoğunlaştığı İran üzerinde toplanmaktaydı. Orada, öyle görünüyor ki, yeni bir savaş kaçınılmaz olacaktı. </p>
<p class="calibre2">Ferdinand'la müzakereler oldukça uzun sürdü; barış antlaşması ancak dört yıl sonra imzalanabilecekti. </p>
<p class="calibre2">İlk Avusturya Murahhası Jerome Adomo görüşmeler başlamadan ölmüştü. Hemen bir ikincisini, Nicolas Sicco'yu gönderdiler. O kadar hızla yol almıştı ki, yol boyunca bindiği on at, koşmaktan çatlamıştı. Gelir gelmez de barışın, Macaristan'da statükonun korunması üzerine kurulmasını, yanı sıra, her yıl sultana 10.000, sadrazama 3.000 ve diğer üç vezire de 1.000'e duka altın ödenmesini önerdi. Türkler kabul etmediler. Şarlken'i temsilen müzakelere katılan Veltwick de buna karşıydı. </p>
<p class="calibre2">Yine de on sekiz aylık bir ateşkes imzalandı. Ertesi yıl, Veltvvick bu kez hem Şarlken'i hem de Ferdinand'ı temsilen geldi. Ancak sultan hastalanmıştı. Derken Veltvvick de hasta oldu! Her ikisi de iyileştikten sonra müzakereler, elçinin sultana altın ve gümüşten vazolar sunmasıyla başladı ve Veltwick uzunca bir söylevden sonra Ferdinand'ın elinde bulunan Macaristan topraklarına karşı her yıl 10.000 duka haraç önerdi ki, bu, Osmanlıların Macaristan'ın tümü üzerindeki egemenlik hakkını kabul edilmesi anlamına geliyordu; böylece yeniden pazarlıklara geçildi. Bu pazarlıklar altı ay sürdü. Türk tarafı yeni toprak taleplerinde bulunuyor, Avusturyalılar da doğallıkla bunu kabule yanaşmıyorlardı En sonunda Ferdinand'ın elinde tutacağı bölgeye (batı ve kuzeyin bir bölümü) karşılık olarak her yıl 30.000 dukalık bir meblağ ödenmesi konusunda uzlaşmaya varıldı. </p>
<p class="calibre2">13 Haziran 1547 günü imzalanan barış antlaşması, 1545 tarihli ateşkesin yerini alıyordu. Süleyman, gerçi "İspanya Kralı"nı savaş alanında yenilgiye uğratma tutkusundan vazgeçmiş değildi, ama sonra Macaristan seferinden beri çok şey değişmişti. I. François'nın Şarlken'le imzaladığı Crepy Antlaşması onu hayal kırıklığına uğratmış, ardından François ölmüştü. Sultan artık Fransa'ya güvenemezdi. Beri yandaysa İran seferine hazırlanması gerekiyordu. </p>
<p class="calibre2">Antlaşma Şarlken'i de taraf olarak almaktaydı ve imparator ilk kez, imzasını böylesi bir belgenin altında, sultanın mührünün yanına koyuyordu. Bu, "Avusturya'nın, nakit olarak yıllık bir ödentiye zorlandığı, ki Osmanlı tarihçileri bunu bir haraç olarak zikrederler?"17 ilk antlaşma olmaktadır. </p>
<p class="calibre2">Bu yüzden Avrupa Şarlken'i kıyasıya yerdi. Sultan, Hıristiyanlığın düşmanı, mahşerin habercisiydi, ortadan kaldırılması gerekirdi. Onunla pazarlığa oturmakla, Katolik İmparator, sultanı kendisiyle eşit bir konuma getirmiş oluyordu. Bu davranışını hiç kimse bağışlamadı. En başta da Osmanlı fetihlerinden en fazla acı çekmiş olan Macarlar öfkelendiler. İmparator onları tek başlarına bırakmıştı, </p>
<p class="calibre2">-krallıklarını yeniden ele geçirebilmek için- artık ona güvenemezlerdi. Habsburglar açıkça görülüyordu ki Macaristan'ı yönetebilecek yetenekte değillerdi. Bunu, esasen büyük ölçüde aşağılanmış olan Şarl-ken'e açıkça bildirdiler. Öyle ki, elçisi, Macar Diyeti'nde hakkında sayılıp dökülen söv-güleri imparatora nakletmeye cesaret bile edemedi. İstanbul antlaşması -Fransa, papalık ve Venedik tarafından da imzalanmıştı- hiç kuşkusuz Habsburglarla sultan arasındaki 115</p>
<p class="calibre2">düşmanlığa son vermiyordu. Kendisini Hıristiyan aleminin <b class="calibre3">en başta gelen hükümdarı </b>saymaya devam eden imparator, İmansızların başbuğuna karşı <b class="calibre3">yine aynı nefret duyguları </b>içindeydi. Ne var ki, tıpkı Süleyman gibi, Şarlken de iki <b class="calibre3">cephede birden savaşacak </b>durumda değildi; Almanya'da Luthercilere, Doğu'da <b class="calibre3">Osmanlılara karşı... </b></p>
<p class="calibre2">Reform döneminde, Türklerin Avrupa'daki varlığının başta <b class="calibre3">Ren </b>ve <b class="calibre3">Tuna nehirleri </b>arasındaki ülkeler olmak üzere, kıtanın tarihini ne ölçüde <b class="calibre3">değiştirdiği anlatılmakla </b>bitmez. Charles ve Ferdinand'in İmansızlarla giriştikleri kavgadan, en <b class="calibre3">başta Protestanlar </b>yararlandı. "Türkler olmasaydı, Reformcuların karşılaşacağı <b class="calibre3">sonuç da Albigeois'lerin </b>isyanının karşılaştığı sonuçtan farklı olmazdı."18 </p>
<p class="calibre2"><b class="calibre3">Osmanlıların Macaristan ve Orta </b>Avrupa üzerindeki baskıları ve bu baskıya karşı koyabilmek <b class="calibre3">için</b> <b class="calibre3">Alman Protestanlarının </b>yardımlarına ihtiyaç duymasıdır ki Şarlken'i, 1526'da <b class="calibre3">din sorununu zor</b> <b class="calibre3">kullanarak </b>çözmekten ve Speyer Diyeti'ni lağvetmekten alıkoymuştur; <b class="calibre3">aynı baskı onu, 1532'de</b> <b class="calibre3">Nu</b>remberg'de Protestan prenslerle barış yapmaya zorladı; yine <b class="calibre3">bu baskı nedeniyle Passau</b> Antlaşması'nı kabul etti ve nihayet 1555'te Almanya'da <b class="calibre3">Protestanlığın varlığını </b>resmen tanıyan Augsbourg barışını imzalamaya mecbur oldu. </p>
<p class="calibre2">Ondan olduğu kadar Türklerden de nefret eden Protestan <b class="calibre3">yöneticiler, Habsburgların </b>Türklere karşı sürdürmek zorunda kaldıkları hemen hemen <b class="calibre3">kesintisiz kavganın kendilerine </b>sağladığı her türlü fırsatı büyük bir beceriyle kullanmasını <b class="calibre3">bildiler; Charles ve Ferdi</b>nand'a, bekledikleri yardımları hemen hemen hiçbir zaman <b class="calibre3">yapmazken, Süleyman'ın </b>birçok kez yinelediği, özellikle 1552'de, Almanya'daki Protestan <b class="calibre3">prenslere gönderdiği </b>mektupta dile getirdiği ittifak önerisine de asla yanaşmadılar. <b class="calibre3">Sultan, daha sonra Hol</b>landa'daki Lutherci prenslere de yardım önerecekti. </p>
<p class="calibre2"><b class="calibre3">Melanchton, Babı Hümayun'la </b>prensler arasında aracılık yapan İstanbul Ortodoks Patriği <b class="calibre3">ile ilişki</b> <b class="calibre3">içindeydi. </b></p>
<p class="calibre2">Türk tehdidi, Protestanlığın Avrupa'da yaygınlaşıp <b class="calibre3">kökleşmesinin başlıca </b>nedenlerinden biri oldu, Calvinizmin çoğunluğun dini ("Calvino- <b class="calibre3">Türkizm") haline geldiği </b>Kuzey Macaristan'la Erdel'de görüldüğü gibi, Protestanlık ön <b class="calibre3">plana çıktı. O dönemde </b>Erdel, vicdan özgürlüğünü kabul eden ilk ülke olmakla övünmekteydi. </p>
<p class="calibre2">Habsburgların Reform yandaşlarına karşı giriştikleri mücadelede, <b class="calibre3">Türk tehdidi </b>yüzünden sıkıntılar ve tutukluklar vardı, ama yine de ara vermeksizin <b class="calibre3">Protestanlarla </b>çarpışmak zorunda kaldıkları için Charles ve Ferdinand, bütün <b class="calibre3">güçlerini İmansızlarla </b>yaptıkları savaşa ayıramıyorlardı. Charles, asker ve paraca çok <b class="calibre3">sınırlı imkânlara sahip </b>olduğundan, belki de Hıristiyanlığın düşmanına karşı kesin zaferi <b class="calibre3">getirebilecek olan yardımı </b>bir türlü kardeşine yapamadı. İki amacı -Protestanları yeniden <b class="calibre3">Katolik cemaati arasına </b>sokmak ve Türkleri Avrupa'dan kovmak- birlikte kovalayabilecek <b class="calibre3">imkânlar</b> <b class="calibre3">bulunamayınca </b>da, feda edilen Türk'e karşı sürdürülen mücadele oldu. </p>
<p class="calibre2">Osmanlılar imkân buldukları her yerde Protestanlığa arka <b class="calibre3">çıkarken, bunu </b>çok iyi biliyorlardı.19 Bir de Türklerde, suretlere tapınmanın kendileri <b class="calibre3">gibi düşmanı oldukları için </b>Protestanlara karşı bir tür sempati mevcuttu... Türkler ve <b class="calibre3">Protestanlar, Habsburgları </b>güçlerini bölmeye zorlamak suretiyle, XVI. yüzyılda muhtemelen <b class="calibre3">birbirlerini kurtarmış oldular. </b></p>
<p class="calibre2">116</p>
<p class="calibre2">1 <b class="calibre3">Burada, iki düşmanın, ilerde </b>daha <b class="calibre3">iyi </b>koşullarda savaşabilmek üzere, birbirleriyle karşılıklı olarak <b class="calibre3">ilgilenmeyi</b> <b class="calibre3">bıraktıkları "senkron </b>konjonktürlerden söz edilebilir. "Hıristiyanlar kavgayı bırakır, Türkler de <b class="calibre3">aynı anda aynı şeyi</b> <b class="calibre3">yaparlar; </b>Macaristan sınırlarıyla, ya da iç denizdeki savaşlarla ilgilenirlerken, Kızılde<b class="calibre3">niz'i, Yolga'yı, Hindistan'ı da ihmal</b> etmezler. Türklerin eylem alanları ve ağırlık merkezleri, dönem dönem, <b class="calibre3">bir 'dünya' savaşının biçimleriyle kavram </b>bağı içinde yer değiştirir. Hıristiyanlarla Müslümanlar belli <b class="calibre3">noktalarda çatışırlar, sonra kendi iç </b>çekişmeleriyle hesaplaşmak üzere birbirlerine sırtlarını dönerler." (F. <b class="calibre3">BRAUDEL,  <i class="calibre4">La Mediterranee, </i></b><b class="calibre3">a.g.b. Cilt II.)</b> <b class="calibre3">2J. von HAMMER-PURGSTALL, </b> <i class="calibre4">a.g.e. </i></p>
<p class="calibre2"><b class="calibre3">3</b>  <b class="calibre3">Süleyman ve Barbaros, İslam </b>Peygamberinin sancağını Sen Piyer'in tepesinde dalgalandırmayı <b class="calibre3">mı düşlemekleydiler? </b></p>
<p class="calibre2"><b class="calibre3">İbrahim Paşa, </b>birçok kez yabancı heyetlerin önünde bundan söz etmişti ve bir Venedik <b class="calibre3">balyosunun aktardığına bakılırsa, </b></p>
<p class="calibre2">"Sultan Süleyman, Roma'ya Roma'ya! dedi." </p>
<p class="calibre2">4 <b class="calibre3">Halkın beslenmesi için Venedik </b>Cumhuriyeti muazzam miktarlarda buğday ithal etmek zorundadır. <b class="calibre3">Bazı yıllar, yalnızca</b> <b class="calibre3">Osmanlı </b>İmparatorluğu'ndan, ya resmi yollardan ya da Türk devlet adamlarının işbirliği sayesinde <b class="calibre3">(Süleyman'ın damadı</b> olan Sadrazam Rüstem Paşa, servetini bir ölçüde bu yoldan elde etmişti) Ege <b class="calibre3">Denizi'ndeki korsanlar aracılığıyla </b>satın aldığı 500.000 kental buğday çekmektedir. Buğday taşımacılığı <b class="calibre3">için özel olarak inşa edilmiş Osmanlı </b>teknelerinin hemen hemen hepsi de Venedik'e mal götürmektedirler. </p>
<p class="calibre2"><b class="calibre3">Cumhuriyet, bu "tecimsel </b>serüvenden" ancak <b class="calibre3">XVI. </b>yüzyılın sonlarında kurtulmaya başlayacak, kıta <b class="calibre3">üzerindeki</b> <b class="calibre3">topraklarının verimini </b>artırarak, kendi kendine yeterliliğe doğru bir adım atacak ve ancak çok <b class="calibre3">daha sonra ve güçlükle,</b> <b class="calibre3">kendi kendine </b>yeter hale gelebilecektir. </p>
<p class="calibre2"><b class="calibre3">5Bkz. II. Bölüm, not 10. </b></p>
<p class="calibre2"><b class="calibre3">6Bkz.V.BöIüm. </b></p>
<p class="calibre2"><b class="calibre3">7 E. CHARRIERE, </b> <i class="calibre4">Negociations de la France dans le Levant, </i> Paris, 1840, cilt <b class="calibre3">I. </b></p>
<p class="calibre2">8<b class="calibre3">1. François ittifaka katılmayı reddetmişti. </b>Charles'ın o sıralarda güttüğü amacın, yalnızca projelerini <b class="calibre3">engelleyen</b> <b class="calibre3">Venedik'i zayıflatmak olduğu görüşündeydi. </b></p>
<p class="calibre2"><b class="calibre3">9 Babı Hümayun'un İstanbul'daki </b>Venedikli görüşmecilerin almış oldukları talimatlar konusunda <b class="calibre3">I. François tarafından</b> <b class="calibre3">önceden bilgilendirildiği </b>sonradan ortaya çıktı. 1 Mayıs 1540 tarihi itibariyle bu talimatlarda <b class="calibre3">şunlar vardı: "Eğer bu</b> <b class="calibre3">paşalar </b>Napoli, Romanie ve Malvoisie kentlerimizin teslimini isterlerse, Malvo-<b class="calibre3">isie'yi onlara bırakmayı kabul</b> <b class="calibre3">edebilirsiniz, </b>ya <b class="calibre3">da </b>eğer buna razı gelmezlerse yalnızca Napoli'yi... Bu konuda <b class="calibre3">çok büyük bir incelik ve maharetle,</b> elinizden geldiği kadar diretmelisiniz. Ancak, eğer iki kentin verilmemesinin <b class="calibre3">bütün antlaşma umutlarını </b>suya düşüreceğini ve de bu ikisinin terk edilmemesi halinde bizimle <b class="calibre3">barış yapmaya yanaşmayacaklarını </b>görürseniz, bu durumda sizleri, kentleri bırakarak barış antlaşmasını <b class="calibre3">imzalamaya Tanrı adına yetkili kılıyoruz." (O. </b>FERRARA, Le XVle siecle vu parles ambassadeurs <b class="calibre3">Veniti-ens, Paris, 1954.)</b></p>
<p class="calibre2"><b class="calibre3">Demek oluyor ki Türkler alabildiğine rahattılar, </b>zira Venediklilerin ne pahasına olursa olsun barış istediklerini <b class="calibre3">biliyorlardı. I. François bu </b>bilgileri, Venedik Doju nezdindeki elçisi Guillaume Pellissier'den alıyordu. O <b class="calibre3">da bunları,</b> <b class="calibre3">şimdiye kadar varolanlar </b>arasında bilgilerin en gizli tutulduğu iki kurum olarak bilinen <b class="calibre3">Onlar Konseyi'nin Birinci</b> <b class="calibre3">Sekreteri </b>Constantino ile Senato'nun İkinci Sekreteri Nicolas Cavezza ile ilişkisi <b class="calibre3">olan Agostino Abondio adındaki </b>birinden elde etmişti. Abondio, ihaneti nedeniyle arandığını öğrendiği zaman <b class="calibre3">Fransa elçisinden sığınma hakkı </b>istedi ve dileği kabul edildi. Küplere binen Onlar Konseyi, birliklerine <b class="calibre3">zor kullanarak elçiliğe gidip </b>Abondio'yu yakalamalarını emretti ve emir elçinin bütün protestolarına <b class="calibre3">karşın yerine getirildi. Uzun bir </b>süreden beri ihanet içinde bulunan iki sekreteri de, Abondio'nun karısının <b class="calibre3">aşığı olan Girolamo Mattarossi adında biri ihbar </b>etmişti. Doğallıkla, iki sekreter ve Abondio idam edildiler. <b class="calibre3">Bu ölçüde bir ihanet olayı Cumhuriyet'in tarihinde çok enderdir. </b></p>
<p class="calibre2"><b class="calibre3">10F. BRAUDEL,  <i class="calibre4">La </i></b>Mediterranee...,  a.g.b. cilt <b class="calibre3">II, </b>sayfa 227. </p>
<p class="calibre2">" <b class="calibre3">J. DE LA GRAVIERE, </b> <i class="calibre4">Les Corsaires barbaresques, </i> Paris, 1887. </p>
<p class="calibre2"><b class="calibre3">12  <i class="calibre4">Aynı yerde. </i></b></p>
<p class="calibre2"> <i class="calibre4"><b class="calibre3">" </b></i><b class="calibre3">Bir ajanın I. François'ya yazdığı rapordan </b>(E. CHARRIERE,  <i class="calibre4">a.g.e. </i> Cilt <b class="calibre3">1.)</b> 14 <b class="calibre3">Montpellier Piskoposunun I. </b>François'ya yazdığı mektuptan (E. CHARRIERE,  <i class="calibre4">a.g.e. </i> cilt I, sayfa 525.) ıs <b class="calibre3">"Günlerden bir gün, sefahat </b>aleminde <b class="calibre3">yakalanmış bir </b>Müslüman kadının, edebin adını anmaya imkân <b class="calibre3">vermediği bir</b> <b class="calibre3">organının usturayla </b>parçalanmasını emretmeye kadar vardırdı işi. Böylesi bir cezadaki uygun-117' </p>
<p class="calibre2">suzluk ve vahşet, her duyanı galeyana getirdi. Lütfı Paşa, efendisinin kız kardeşi olan bir sultanla evliydi. Olaydan son derecede etkilenen bu prenses, ona alabildiğine sert ve acı eleştirilerde bulundu. Böylesine vahşi ve aşağılayıcı bir cezayı nasıl keşfedebilmişti? Vezir, suça karşılık olarak konduğunu ve bundan böyle dini ve yasaları hiçe sayarak şereflerini lekeleyecek bütün kadınlara verilecek cezanın da bu olacağını söyledi. Bu sözler karşısında sultan sövüp sayarak onu barbarlıkla suçladı. Hiddetten kendini kaybeden canavar da elini silahına attığı gibi kadının üzerine atıldı; kurbanın çığlıkları üzerine, cariyeler ve hadımağaları imdadına yetiştiler ve veziri yumruk darbeleriyle haremden kovabildiler. Lütfi Paşa'nın azline işte böylesine acayip bir olay yol açtı. Süleyman, başvezirin tutumunu kıyasıya yerdi, sultandan boşanmasını emretti, onu bütün rütbelerinden azledip, günlerini tamamlayacağı Dimetoka'ya sürgüne gönderdi." (I. von HAMMER-PURGSTALL, a.g.e. cilt V.)</p>
<p class="calibre2">16 J. von HAMMER-PURGSTALL, a.g.e. </p>
<p class="calibre2">17 J. von HAMMER-PURGSTALL'dan. </p>
<p class="calibre2">18 Kenetth SETION,  <i class="calibre4">"Lutheranism and Turkish Periı", </i> Balkan Studies, 3, 1962. </p>
<p class="calibre2">19 Avrupa'daki Hıristiyanların bölünmüşlüğünün devam etmesi için, İstanbul'un camilerinde birçok kez dualar okutmuştu. </p>
<p class="calibre2">118</p>
<p class="calibre2">V. BÖLÜM</p>
<p class="calibre2">I. FRANÇOİS VE SÜLEYMAN</p>
<p class="calibre2">IFrançois, Pavie önlerinde 1525 Şubatında Şarlken'in Milanais'deki vekili Lan-noy'a teslim olduğu zaman, Fransa krallığı ölümcül bir tehlikeyle karşı karşıya kalmıştı: İspanyollar güneydeydi, İngilizler kuzeyde, Bourbon Komutanı Pro-vence'ı ayaklandırmaya uğraşıyordu, Paris tehdit altındaydı, François ise, Madrid'de tutsak ve hastaydı. Ana Kraliçe Loise de Savoie ile Başbakan Duprat'nın gayretleri olmasa, çok daha beter gelişmeler yaşanabilirdi. Yoğun bir diplomatik çaba sonunda İngiltere Kralı VIII. </p>
<p class="calibre2">Henry, papa, Venedik ve Floransa, kendileri için asıl tehlikenin, tek amacı Burgonya dukalığının yolunu Charles'a kesmek olan Fransa kralından değil, ama bir evrensel monarşi düşleyen İmparatorun bu tutkusundan kaynaklandığına ikna edildiler. Guichardin, "Eğer Cermen askerlerine karşı birleşemezsek, hepimizi boyundurukları altına alacaklardır," diye yazıyordu.1 Formül henüz ortaya konmamıştı ama, düşüncesi kafalardaydı; buna, "denge siyaseti" denecektir. Kısa bir zaman sonra da VIII. Henry'nin, katılmamakla birlikte onayını verdiği Cognac Ittifakı'yla biçim kazanacaktır bu siyaset... </p>
<p class="calibre2">Bununla beraber Avrupalı hükümdarların ne denli kaypak bir siyaset izlediklerini çok iyi bilen ana kraliçe için Cognac İttifakı da, Duprat ile birlikte oluşturmaya çalıştıkları diğer ittifaklar da yeterli değildi. Avrupa'ya egemen olma iddiasındaki Charles ve kardeşi Ferdinand'a karşı, Fransa'nın daha kudretli müttefiklere ihtiyacı vardı. Hıristiyanlığın Çok Dindar Kralı'na saldırmamaları için, Habsburgların karşısına Doğu'da güçlü bir rakip çıkartılmalıydı. </p>
<p class="calibre2">Bu düşünce -ki Fransa tarihi boyunca hep varolmuştur- Pavie'nin hemen sonrasında bile yeni değildi. </p>
<p class="calibre2">Yıllar boyu Fransa Kralıyla Orta Avrupalı hükümdarlar arasında, önce I. François’nın imparatorluğa adaylığı konusunda, sonra biraz zaman geçince, Polonya ve Macaristan'ı Avusturya Sarayı'ndan koparabilmek amacıyla görüş alışverişleri sürüp durmuştu. Bu görüşmeleri, ilerde Türklerle Fransızlar arasındaki müzakerelerde de karşımıza çıkacak olan Rinçon yürütmüştü. Polonya Kralı Sigismond'dan, Habsburgların tutkuları yüzünden bizzat onun ve yeğeni Macar Kralı II. Louis'nin karşı karşıya bulun-119</p>
<p class="calibre2">dukları tehlikeyi göstererek, Fransa kralını "her konuda desteklemelerini" istemişti. Karşılığında, Fransa kralı da gerektiğinde Türklere karşı "lütuf ve yardımlarını" onlardan esirgemeyecekti. Rinçon tam bir başarı kazanmıştı. Sigismond'un kızlarından biriyle bir Fransız prensinin evlendirilmesi tasarlandı Erdel Voyvodası Yanoş Zapolya'yla yaptığı görüşmelerde de aynı başarıyı sağladı. Zapolya, Rinçon'da, "Avusturya Sarayı eğer imkân bulsa, beni mahvetmek isterdi" demiş ve şunları eklemişti: </p>
<p class="calibre2">"Bundan emin olduğum içindir ki, ona karşı elimden gelen her şeyi severek yapacağım." Daha sonra Sigismond'un elçisi Jerome Laszki Paris'e gelmiş ve Orleans Düküyle Sigismond'un büyük kızının düğünleri ilke olarak kararlaştırılmıştı. Bununla beraber, Polonya kralı ihtiyatlı davranarak herhangi bir angajmana girmemiş; Charles'ın ve Ferdinand'ın kayınbiraderleri olan II. Louis daha da çekingen davranmıştı. Pavie felaketi ve François'-nın tutsaklığı bu gelişmelerin ardı sıra oldu. Şimdi, daha uzaklara bakmak için çok daha güçlü bir destek aramak gerekiyordu. Louise de Savoie ve Fransız yönetimi hiç tereddüt etmediler. Başvurulması gereken kişi padişahtı. </p>
<p class="calibre2">PADİŞAHIN SUÇ ORTAĞI</p>
<p class="calibre2">Bugün, ne İstanbul'a giden ilk elçilik heyetinin hareket tarihini, ne de misyon şefinin adını biliyoruz. </p>
<p class="calibre2">Bu yoldaki karar, hiç kuşkusuz, Pavie bozgununun haber alınmasından kısa bir süre sonra, bizzat ana kraliçe tarafından verilmiş olmalıdır. Elçi, beraberinde zengin armağanlarla Fransa'dan ayrılıyordu: Muhteşem bir yakut, altın bir kemer, dört de altın şamdan... Ne elçi, ne de kendisine eşlik eden on iki kişi geri dönebildiler. Bosna Beyi, beraberlerindeki serveti ele geçirmek amacıyla, yolda hepsini öldürtmüştü. Fransa sarayı, bunun üzerine hemen yeni bir heyet gönderdi. Heyetin başında, Fransa'nın hizmetine girmiş bir Hırvat soylusu olan Jean Frangipani bulunuyordu ve beraberinde kral naipliğinin bir mektubuyla, bir de çizmesinin ökçesinde sakladığı I. François tarafından padişaha yazılmış mektup vardı. Kral, etkinliğinin çok büyük olduğunu bildiği Sadrazam İbrahim Paşa'ya da yazmıştı. </p>
<p class="calibre2">Frangipani'yi, ilk elçilerin katledilmelerinden ötürü tazminat ödenmesini istemekle de görevlendirmişti. Bu istek hemen yerine getirildi. İstanbul'a çağırılan Bosna Beyi, Frangipani'ye teessürlerini bildirdiği gibi el koyduğu değerli armağanları da Babı Hümayun'a teslim etti. İbrahim, uzun yıllar parmağında taşıdığı ve Fransa kralının tutsaklığı sırasında taktığını söylediği kocaman yakuta böylelikle sahip oldu. </p>
<p class="calibre2">François, sultana gönderdiği mektubunda, kendisi Şarlken'e saldırırken, onun da Macaristan Kralına saldırmasını önermekteydi. Frangipani ise daha açık konuşarak "Kralı kurtarmak için" sultanın bir sefer düzenlemesini istedi, aksi halde imparatorun "dünyanın hakimi" haline gelebileceğini söyledi. </p>
<p class="calibre2">Babı Hümayun bu taleplerin hepsini kabul etti. Hatta, sultanın deniz yoluyla ve Venediklilerin yardımıyla İspanya üzerine yapacağı bir saldırı ile İtalya'da veya Tuna yönünde yeni bir Türk seferi bile tartışıldı. Hünkâr açısından, Avrupa'daki başdüşmanı olan Avusturya sarayına karşı güçlü bir müttefik edinmek son derecede önemliydi. I. François'ya göndermiş olduğu yanıt, dile getirdiği görüşlerin yüceliği ve üslubundaki harikuladelik bakımından, burada aynen anılmaya değer: 120</p>
<p class="calibre2">"Hüvelali-yül Gan elme'ti-yül muin. </p>
<p class="calibre2">"Hazret-i izzet cellet kudretehu ve allet kemiletihu mun inayeti ve mihr-i Sipihr-i nübüvvet ahter Burcu fütüvvet, Pişuva-yı zumre-i enbiya, mukteda-yı fırkai asfı-ya Muhammed Mustafa'nın (Sallalahü teâlâ aleyhi ve sellem) mucizatı kesire-tül Berekatı ve dört yareyninin ki Ebubekir ve Ömer ve Osman ve Ali'dir (Rıdvanul-lahı teâlâ aleyhim ecmain), onların ve cemi evliya-ullahun ervan-ı mukaddeseleri murafakı ile, </p>
<p class="calibre2">"Ben ki Sultan-ı Selâtin ve Burhan-ül havakin, tacbahş-i hüsrevanı my-u zemin, zıllullah filarzeyn Akdeniz'in ve Karadeniz'in ve Rumeli'nin ve Anadolu'nun Karaman'ın ve Rum'un ve vilayet-i Zülkadriye'nin ve Diyarbekir'in ve Kürdistan'ın ve Azerbaycan'ın ve Acem'in ve Şam'ın ve Haleb'in ve Mısır'ın ve Mekke'nin ve Medine'nin ve Kudüs'ün ve Külliyen diyar-ı arabın ve Yemenin ve dahi nice memleketlerin ki abayı kiram ve ecdad-ı izamım enareallah-ü ferah-mühüm kuvveti kahireleriyle fetheyledikleri ve Cenab-ı Celalet Meabım dahi, tığ-ı ateşbar ve Şimşir-i zafer nigar-un ile fetheylediğim nice diyarın Sultanı ve Padişahı, Sultan Bayezid Han oğlu Sultan Selim Han oğlu Sultan Süleyman Hanım. </p>
<p class="calibre2"/>
<p class="calibre2">"Sen ki Françe vilayetinin Kralı Françesko'sun, dergahı selatin penahıma yarar adamın Frankipan ile mektup gönderip ve bazı ağız haberi dahi ısmarlayıp, memleketinize düşman müstevli olup el'an hapisde idüğünüzü ilam edüb halasınız hususunda bu canibden inayet-i medet istida eylemişsiz; her ne ki demiş iseniz benum paye-i serir-i alem masirime arz olunup, ala sebil-ül tafsil ilm-i şerifim muhit olup tamam malum oldu. </p>
<p class="calibre2">"İmdi padişahlar sunmak ol hapsolunmak aceb değildir. Gönlünüzü hoş tutup azerde hatır olmayasız. </p>
<p class="calibre2">Öyle olsa bizim Abayı kiram ve ecdad-ı izamımız (nu-rullah merakıdihüm) daima def-i düşman ve feth-i memalik için seferden hali olmayıp, biz dahi onların tarikine salik olup her zamanda memleketler sa'bü haşin kal'alar fetheyleyüb, gece ve gündüz atımız eğerlenmiş ve kılıcımız kuşa-nılmıştır. </p>
<p class="calibre2">"Hakk-ı subhanehu ve teala hayırlar müyesser eyleyip meşiyyet ve iradatı neye müteallik olmuş ise vücuda gele. Baki ahval ve ahbar ne ise, mezkur adamınızdan istintak olunup malumunuz ola. Şöyle bilesiz. </p>
<p class="calibre2">"Tahriren fi evail-i şehr-i âhar-rür rebiin lisene isnetin ve selasin ve tisamie. "Bimakam-ı Darüssaltana-tül-aliyye Konstantiniye-tül Mahmiye-tül mahruse."2</p>
<p class="calibre2">Bu güzel mektupla sultanın vaatlerini alan Frangipani hemen İstanbul'dan ayrıldı. Brescia'da I. </p>
<p class="calibre2">François ile buluştu. Kral o sırada, imzalamış olduğu Madrid antlaşmasıyla Charles'ın taleplerini kabul etmişti: Buna göre, Burgonya ve Cenova da dahil olmak üzere İtalya üzerindeki haklarında da, Plandre ve Artois'nın süzerenliğinden de vazgeçiyor, Türklere karşı savaşmayı taahhüt ediyordu. Ne var ki kral, imza törenine tanık olan heyetin önünde, zor karşısında yapılan taahhütlerin hiçbir değer taşımayacağını da belirtmişti. Şimdi özgürlüğüne kavuşmuştu. Çocukları, rehine olarak alıkonmuş </p>
<p class="calibre2">olsalar bile, önemli olan serbest olmasıydı. Böylece Frangipani'yi, "yüreğinin sınırsız cömertliği" ve kendisine yaptığı vaatler için Kanuni'ye teşekkürlerini iletmesi için yeniden İstan-121</p>
<p class="calibre2">bul'a gönderdi. Kral, şimdilik, bu vaatlerin yerine getirilmesine ihtiyaç duymuyordu. Esasen Süleyman da o sıralarda ordularını Macaristan'a göndermeye karar vermişti. Bu kararın sonucunu biliyoruz: Mohaç muharebesi, kral II. Louis'nin yenilgisi ve ölümü. </p>
<p class="calibre2">Hıristiyanlığın uğradığı bu "felaketten" sorumlu tutulması gereken kişi I. François mıdır? Türk vakanüvislerinin hepsi de, sultanı, Fransa kralının Louis'ye saldırmaya teşvik ettiğini, Kanuni'nin de, </p>
<p class="calibre2">"bu düşkün ve kederlere gark olmuş hükümdarın talihsizlğine acıdığı için"3 buna razı olduğunu ileri sürmüşlerdir. Gerçekteyse, sultanın Macar kralına saldırmak için başka nedenleri vardı, bunları biliyoruz; ve François'nın, bu ülkenin yıkılmasında muhtemelen hiçbir rolü olmamıştı. Ne var ki bu trajik olay, onu ancak memnun edebilirdi. Çünkü Türklerin Orta Avrupa'daki varlığı, imparatoru burada büyük kuvvetler bulundurmaya zorlamaktaydı. Bu da tam François'nın arzu ettiği bir şeydi. </p>
<p class="calibre2">Kaldı ki II. Louis, Charles ve Ferdinand'ın kayınbiraderi olduğu için, onun yenilgisi Habsburglu kardeşlerin yenilgisi demekti. </p>
<p class="calibre2">Ancak Avrupa'da herkes onun bu hesaplarını anladı. Herkes onu kınadı. Çok Dindar Kral, padişahın suç ortağı ve genç Louis'nin ölümünün sorumlusuydu! Avusturya propagandaya hız verdi. Charles ve Ferdinand, I. François'nın Müslüman hükümdarların desteğini arayan ilk kişi olmadığını unutuyor, ya da unutmuş görünüyorlardı. Papa VIII. Inno-cent örneğin, Bayezit'in erkek kardeşi Cem Sultan'ı 40.000 duka altınlık mükemmel bir meblağ karşılığında rehine olarak elinde tutarken, en ufak bir dini kaygı taşımamıştı. Ve Guichardin'e bakılacak olursa, VI. Alexandre Borgia, Fatih Sultan Mehmet'in bu talihsiz şehzadesinin ölümüyle hiç de ilgisiz sayılamazdı. Fransa Kralı VIII. Charles'a karşı padişahla ittifak yapması için Napoli Kralı Alphonse'u yüreklendiren yine VI. Alexandre'dı. Ludoviç le More, İtalya savaşları sırasında sultanın yardımını istemişti... Hıristiyan hükümdarlar, dönem dönem de Türklere karşı İran Şahı'nın desteğini istiyorlardı. Şarlken, Pavie Savaşı'nın olduğu yıl, Şah Tahmasp'a bu amaçla mektup göndermişti, dört yıl sonra yeniden yazacaktı şaha. 1548'de o çok Katolik Portekiz, Şah Tahmasp'a Kanuni'ye yenebilmesi için 20 top gönderecekti. </p>
<p class="calibre2">Siyasetin gereklilikleri zorladığı zaman, "Şeytanın ortağı" demek ki düşman sayıl-mayabiliyordu. I. </p>
<p class="calibre2">François gerçi her zaman, kilisenin çok fedakâr hizmetkârı kimliğini korumaya özen gösterecektir. </p>
<p class="calibre2">Ancak onun görevi, her şeyden önce, ülkesinin sınırlarını korumaktı, bu yüzden bir yandan Haçlı seferi projelerine katılır, hatta bu yolda kendisi projeler önerirken, bir yandan da ebedi dostluğu konusunda padişaha güvenceler verip, onunla birlikte Şarlken'e karşı seferler planlayacaktır. Çok önceden beri uygulaya geldiği denge siyasetinde bir ustaydı o. Daha hükümdarlığının ilk yıllarında Habsburglarla İngiltere ve İtalya'nın fethini amaçlayan bir proje üzerinde pazarlıklarını sürdürürken, bir yandan da elçisine, kendi ifadesiyle "Hıristiyanlığın kuşkularını" yatıştırmak üzere papayı ve "öteki prensleri uyutmak ve ileriyi görmelerine fırsat vermemek için Kafır'e karşı yapılacak bir antlaşmaya katılmaya" ikna etmesi için talimatlar veriyordu! </p>
<p class="calibre2">Mohaç'tan sonra yaptığı da aşağı yukarı aynıydı. Türklerle açıktan açığa ilişki kurmaktan kaçındı. </p>
<p class="calibre2">Ancak ilişkilerini gizlice sürdürdü ve asıl büyük bir ustalıkla Habsburg topraklarının doğusunda, Şarlken ve Ferdinand'a karşı bir ittifak şebekesi oluşturmaya çalıştı Ferdinand'a karşı Macaristan Kralı Zapolya'yı tutarak Polonya Kralı Sigismond'a ittifak önerdi. Zapolya Budin'den kovulduğunda, Süleyman'dan yardım istemesini düşük krala</p>
<p class="calibre2">122</p>
<p class="calibre2">tavsiye eden muhtemelen oydu. Sonra François ile Zapolya arasında bir İttifak antlaşması imzalandı; buna göre Macar kralı, Fransa kralının Şarlken tarafından rehin tutulan çocukları serbest bırakılıncaya kadar Ferdinand'la savaşı sürdürmeyi taahhüt ediyordu. Daha sonra da François'ya, İtalya'da yardımcı olacaktı Zapolya, aynı zamanda da arkasında bir varis bırakamadığı takdirde Orleans dükünü halef göstermeyi vaat ediyordu. </p>
<p class="calibre2">Tüm Avrupa'da saldırı altında olan Çok Dindar Kral, kâfirle olan dostluğunun tek amacının, kim ne derse desin yalnız ve yalnız Hıristiyanlığın ve Hıristiyanların iyiliği olduğunu kanıtlamaya uğraşıyordu. 1527-1528 Babı Hümayun'la giriştiği pazarlıklar çabucak sonuca ulaştı. Kanuni, onun bütün istediklerini verdi, tek istisna Kudüs'te camiye dönüştürülmüş olan bir kilisenin yeniden Hıristiyan tapınağı haline getirilmesi talebiydi ki, padişah, çok dostça yazılmış mektubunda, İslam dinine göre bir caminin yönü değiştirilemeyeceği için bu dileğini yerine getirmenin mümkün olamayacağını söylüyor ve şunları ekliyordu: "Cami dışındaki yerler ise Hıristiyanlarda kalmaya devam edecektir. Her zaman haktan yana olan saltanatımız altında hiç kimse, burada yaşayanlara eziyet etmeyecektir. Koruyucu kanatlarımız altında huzur içinde yaşayacaklardır... Halen kullanmakta oldukları ibadethane ve diğer kurumları, hiç kimse tarafından hiçbir şekilde ezilmeksizin ve rahatsız edilmeksizin tam bir güvenlik içinde ellerinde tutacaklardır."4</p>
<p class="calibre2">Kanuni, Memlükler döneminde Mısır'da oturan Fransızlarla Katalanlara tanınmış güvenceleri de yenileyip genişletmeyi kabul etti; bunlar, seyahat ve çalışma özgürlüğünü, Fransız uyruğunda olanların Fransız konsolosluklarınca yargılanmalarını ve kendi kiliselerinde ibadet haklarını kapsıyordu. Bu ayrıcalıklar, Fransa'nın Osmanlı İmparatorluğu ile olan ilişkilerinde onca önemli bir rol oynayacak "Kapitülasyonların" </p>
<p class="calibre2">öncüleridir. </p>
<p class="calibre2">Doğu Hıristiyanları için elde edilen bu avantajlar da François'yı Hıristiyanlığın "celladı" olmakla suçlayan rakiplerini susturmaya yetmedi. Du Balley'ler başta olmak üzere, kralın propagandacıları her yerde onun Hıristiyanlığın koruyucusu kimliğini göklere çıkarıyor, ancak suçlamaların önünü alamıyorlardı. Kaldı ki sultan yeniden Budin'e, sonra da Viyana üzerine yürümüştü. Habsburglarla hicivcileri, doğallıkla, olanlar arasındaki koşutluklara işaret etmekteydiler: Frangipani heyetinin İstanbul'u ziyaretini Mohaç izlemiş, Rinçon'un Orta Avrupa'daki misyonundan sonra da Viyana kuşatması gelmişti. Türkleri her defa Hıristiyanlara saldırmaya iten Fransa kralıydı! Bu kampanyaların, özellikle de François'nın Habsburglarla mücadelesinde kendilerine ihtiyaç duyduğu Protestan Alman prensleri üzerindeki birtakım olumsuz etkileri oluyordu. Ve deniyordu ki, Süleyman, Tuna ülkelerine karşı yeni bir saldırıya hazırlanmaktadır! </p>
<p class="calibre2">François, bütün Avrupa'nın kendisine karşı çıkacağını ve yapması gerekenin, en azından, Tanrı'nın gerçek düşmanlarının düşmanı Çok Dindar Kral gibi görünmeye devam etmek olduğunu anlamıştı. Aslında herkes barışı özlemişti. İtalya'yı kırıp geçiren savaş, arkasında yıkıntılar ve sefaletten başkaca bir şey bırakmaksızın yalnızca Şarlken'in çapulcu Alman askerlerinin Roma'yı yağmalamaları, Milano ve Napoli krallığını işgal etmeleriyle sonuçlanmıştı. Fransa'daysa, ana kraliçe Louise hâlâ imparatorun tutsakları olan torunlarını kurtarmak istiyordu. Avusturyalı Margueritte ile birlikte, Avrupa'daki genel yorgunluktan yararlanarak bir genel antlaşma hazırladılar. Cambrai, ya da "Hanımefendiler Barışı" 1529'da imzalandı. Şarlken, biricik Burgonya'sından ve bir gün öl-123</p>
<p class="calibre2">düğünde, Champmol Manastırı'nda Korkusuz Jean ve Cesur Philippe'in yanı başlarında dinlenme düşünden vazgeçiyordu. François ise İtalya'yı bırakıyor, bütün müttefiklerine, Venedik'e ve sultana sırtını dönüyordu. </p>
<p class="calibre2">Fransa kralı bu konudaki içtenliğine çevreyi inandırabilmek için elinden gelen çabayı gösterdi. Alman prenslerine, "barbarları" Macaristan'ı istilaya kendisinin zorladığına inanılmış olmasından duyduğu </p>
<p class="calibre2">"dehşeti" anlatıyordu. Auxerre piskoposuna gönderdiği mektupta, eğer herhangi bir elçiden Türkleri böyle bir girişime kendisini yöneltmiş olduğunu duyacak olursa, "ona cevap olarak ağzının yalan konuştuğunu söyleyebileceğini" bildiriyor ve ekliyordu: "... zira atalarım ve ben, şan ve şerefle taşıdığımız adı, şimdi vazgeçmeyecek kadar çok uzun bir zamandan beri elimizde tutmaktayız."5 Du Bellay da her fırsatta kralın içtenliğini göstermeye çalışıyordu. </p>
<p class="calibre2">Bütün bunlara inandılar mı? François'ya inanıldı mı? Onun, izlediği siyaseti değiştireceğini sanmak, onu tanımamış olmaktı. Şarlken, her ne kadar -kuşkusuz içtenlikle, ama buna da mecburdu-Burginyoncu projelerini yitirilmiş düşleri arasına yerleştirdiyse de François, Valois'ların İtalya'da saltanat sürme emellerini hep yüreğinde sakladı. Milano ve Cenova'ya sahiplenmek amacındaydı. </p>
<p class="calibre2">Şimdi, hem Doğu'da bir oyalama harekatını gerçekleştirebilecek, hem de İtalya'ya çıkarma yapabilecek imkânlara sahip olan Türklerin yardımı olmaksızın amaçlarına ulaşamazdı. Ona gerekli olan şey, gerçek bir ittifaktı. Bunu sağlamak için her şeyi deneyecekti. </p>
<p class="calibre2">İLK ELÇİLİK</p>
<p class="calibre2">Kanuni, bir gün en sadık dostu, ertesi gün kendisi ve "Barbarlar" hakkında en hoşa gitmeyecek sözler sarf eden Fransa kralının kaypaklıklarından hiç de memnun değildi. Bu yüzden François'nın öncelikle padişahı, kamuoyu önünde sarf ettiği sözlerin hiçbir önem taşımadığı, zira içten dostluk duygularının hiç değişmediği konusunda ikna etmesi, ona güvence vermesi gerekiyordu. François'yı Macar sarayı nezdinde temsil eden ve Habsburglardan nefret eden Rinçon, bu işle görevlendirildi. Rinçon, sultana, efendisinin Cambrai Antlaşması'nı, çocuklarını özgürlüğe kavuşturabilmek için imzaladığını ve bunun dışında hiçbir şeyin önemi olmadığını anlattı. </p>
<p class="calibre2">Kralın, elçisine talimat olarak gösterdiği ikinci hedefi de şuydu: Kanuni'yi Şarlken'e karşı, Alman prensleri Türk tehlikesi karşısında imparatorun çevresinde birleşmeye iten Orta Avrupa'da değil, ama İtalya'da saldırıya geçmeye razı etmek. Fransa'nın çıkarı, Almanların bölünmesinden geçiyordu. </p>
<p class="calibre2">Hastalığı nedeniyle bir süre Raguza'da kalan elçi, Fransa'dan 1532 Martında ayrılmış olduğu halde </p>
<p class="calibre2">-tabii çok gizli olarak hareket etmişti, zira Alman askerleri, eğer ellerine geçirecek olurlarsa ona işkence yapma kararındaydılar -sultanın bulunduğu Belgrad'a ancak ertesi yıl ulaşabildi. Donanma ışıkları ve top atışları arasında karşılandı. Krala yazdığı mektupta, "Türkler" diyordu, "mızraklarının ucunda birer şamdan taşımaktaydılar ki, sayıları dört yüz binin de üzerindeydi ve bana inanınız, Saint-Ange Şatosu'nunkilerle birlikte Roma'nın bütün donanma ışıkları böylesi bir aydınlık karşısında, olsa olsa Paris'e kıyasla bir kasabanın aydınlığı gibi kalır."5</p>
<p class="calibre2">Kanuni, elçisini gayet debdebeli bir şekilde karşılamak suretiyle François'ya duydu-124</p>
<p class="calibre2">ğu dostluğu göstermiş, ne var ki istediği şeyi kabul etmemişti. Orta Avrupa'daki seferle -oldukça kötü sonuçlanan Gons seferi- meşgul olduğundan, İtalya'ya saldırmak üzere ordusunu geri çeviremezdi. </p>
<p class="calibre2">Bunun böylece Rinçon'a bildirdikten sonra, İtalya'da Barbaros ve donanmasının yardımcı olmasını önerdi. I. François da bunu kabul etmedi. Hıristiyanlığa ihanet eden kişi olarak ünü durmadan yayılıyordu, kamuoyunu yatıştırması şarttı. VIII. Henry ile imzalamış olduğu Boulogne Antlaşması'ysa, birlikte "ortak düşman ve rakip olan, adı geçen Türk'ün lanetli çaba ve şiddetine karşı koymayı" öngörüyordu. Fransa kralı elbette anlaşmadaki tek sözcüğe bile inanmıyordu. İngiltere kralı da şöyle: Onun tek amacı Aragon'lu Katherine'den boşanma iznini koparabilmek için Papa VII. </p>
<p class="calibre2">Clement'ı pohpohlamaktı. Ve ortak bir kararla metne öylesine kısıtlayıcı maddeler eklendi ki, antlaşmanın uygulanması imkansız hale geldi. Her türlü şıkta Fransa'nın Osmanlı İmparatorluğu ile olan mükemmel ilişkileri zarar görmeyecekti. Bu ilişkiler, kısa bir süre sonra daha da güçlenecekti. </p>
<p class="calibre2">Avrupa'nın her iki ucunda da sorunlar değişmemişti: Şarlken'in fetih hırsından nasıl korunulacaktı? </p>
<p class="calibre2">Korkunç kudreti nasıl zayıflatılabilirdi? Bunun, Avrupa'nın büyük bir imparatorluk tarafından her tehdit edilişinde aynı olan tek bir karşılığı vardı: Birleşmek! François, bu gerçeği bir gün Venedik elçisine pek mükemmel bir şekilde dile getirmiştir: "Türk'ü, alabildiğine güçlü ve her an savaşmaya hazır görmeyi canı gönülden istediğimi saklayacak değilim; onun adına değil, zira o bir Kafirdir, bizlerse Hıristiyanlarız; ama İmparatorun kudretini azaltmak, onu çok büyük harcamalara zorlamak için ve böylesi en büyük bir düşman karşısında bütün diğer hükümetleri rahatlatmak için..."6</p>
<p class="calibre2">Sultan da gelişmeleri bundan farklı değerlendirmemektedir. Orta Avrupa'daki başlıca düşmanı, Macaristan'ın bir bölümünü elinde tutan ve ülkenin tümünü isteyen Bohemya ve Avusturya Kralı Ferdinand'dır. Ama asıl güç Charles'tır, imparatordur. Karada ve denizde vurulması gereken odur, bütün gücüyle, yani bir araya gelmiş Avrupa'yla Osmanlı İmparatorluğu'nu tehdit eden odur. Kanuni bu konuda asla yanılmamıştı. Gerçi artık Haçlı seferleri düzenlenmiyordu, çünkü Avrupalı hükümdarlar büyük monarşiler oluşturduklarından öncelikle kendi çıkarlarıyla uğraşmaktaydılar. </p>
<p class="calibre2">Bunlar siyasi çıkarlar ve giderek daha büyük boyutlara erişen ekonomik çıkarlardı. Hiç durmadan dinden söz ediliyorsa da kimse bu konuda ciddi bir kaygı içinde görünmüyordu. Bununla birlikte, Haçlı ruhu hep orta yerdeydi. Birtakım projeler yine yapılıyordu: Herkes Papa'ya asker ve para vaadinde bulunuyordu; Şarlken ordularının başında İstanbul'a girme düşünü sürdürüyordu. Ne var ki asla eyleme gecikmiyordu, çünkü herkes birbirinin gırtlağına sarılmak, birbirinden kentler, topraklar koparmakla fazlasıyla meşguldü. Türkiye'nin sultanı çok iyi biliyordu ki, gerçekte Avrupa'nın tek düşmanı kendisidir ve şayet bir mucize olur da Batılı hükümdarlar aralarındaki kavgaya son vermeyi başarırlarsa, hep birden üzerine saldıracaklardır. Bir fatih olduğu ölçüde de, kendisini yok etme arzusunda birleşen Hıristiyanlık karşısında sürekli savunma durumunda olan Süleyman, Batı'da bir müttefik edinmek zorundaydı. Fransa kralıyla ittifakı gerçekleşecektir, çünkü bu "eşyanın tabiatı gereğidir". </p>
<p class="calibre2">İki hükümet de bu ittifak üzerinde dört yıl boyunca çalıştı. I. François'nın düşmanlarına, kralı ittifaktan caydıracak, ya da en azından uzunca bir süre sürüncemede tutmak</p>
<p class="calibre2">125</p>
<p class="calibre2">zorunda bırakacak yeni eleştiri imkânları vermemek için çok gizli hareket etmek gerekiyordu. Rinçon tarafından Belgrad'da başlatılan görüşmeler, ertesi kış (1532-1533), hastalığı yüzünden aylarca çakılı kaldığı Venedik'te devam etti. Karşısındaki görüşmeci, Kanuni'nin her türlü itimadına sahip bir kişi olan Divan Başçevirmeni Yunus Bey'di. İbrahim Paşa gibi Yunus Bey de Rum kökenliydi. Bir süre sonra -belki de aynı dönemde, tam olarak bilinmiyor- François İstanbul'a, Callilo Orsini adında bir İtalyan olan Macaristan'daki temsilcisini gönderdi. Alınan bütün önlemlere karşın Ferdinand ve Charles, birtakım dolapların çevrildiğini çabucak öğrendiler. Herkesin herkese ihanet ettiği o çağda </p>
<p class="calibre2">-tıpkı başka çağlarda da görüldüğü gibi- elçileri vasıtasıyla, Aloysi Gritti'den başkası olmayan yüksek rütbeli bir görevliden, "Cenova'yı isteyen ve alacak olan" I. François'nın, "Padişaha Barbaros ve donanmasından neler umabileceğini öğrenmek üzere bir elçi gönderdiğini" haber aldılar, istihbarat doğruydu, zira Fransa ve Türkiye arasındaki ilişkiler başlangıçta, bir süre Osmanlı donanmasında kaptan paşalığa yükselen eski korsan tarafından geliştirilecektir. </p>
<p class="calibre2">1533 yazı içinde I. François Papa VII. Clement'la buluşmak üzere Marsilya'ya geldiği bir sırada, Barbaros'un bir temsilcisi Puyen-Velay'de kralı görmeye geldi. Beraberinde getirdiği zincire vurulmuş </p>
<p class="calibre2">Fransız tutsakları kralın önünde azat etti, bu da François'nın "çok hoşuna gitti". Krala ayrıca çok değerli armağanlar, bu arada bir de aslan getirmişti. Bir süre sonra da Kanuni'nin bir elçisi Fransa'ya geliyordu. Krala ulaştırdığı mesaj imparatorla barış yapmasıydı, "zira padişah, Şarlken'i, tutsaklığı sırasında François'dan almış olduğu her şeyi geri vermeye zorlayacak ve hatta eğer kral imparator olmak isterse, kendisine yeterli bir ordu göndermek suretiyle yardım da edecekti". Bu biraz fazla acele etmekti. François, o kadarını istemiyordu, ancak Türk-Fransız ilişkileri yine de iyi durumda kaldı. </p>
<p class="calibre2">Sadrazam İbrahim Paşa şöyle diyordu: "Fransa kralı bizimle barış ve aynı görüşler içinde, tıpkı Türk hakanının bir kardeşi gibi..." Ve François da papaya diyesiydi ki, Türk'ün Hıristiyan alemini istilasına engel olmakla kalmayacak, ama kendisine ait olan "ve imparatorun gasp ettiği" şeyleri geri alabilmek için ona elden geldiğince yardımcı da olacaktır. </p>
<p class="calibre2">Türk heyetinin Fransa ziyaretinden sonra görüşmeler daha da ilerledi. Rinçon Afrika'da, sonra da Rodos'ta Barbaros'la buluştu ve nihayet Halep'te bulunan Sadrazam İbrahim Paşa'nın yanına gitti. </p>
<p class="calibre2">Onunla, sultanın en kısa zamanda Barbaros'u Napoli ve Afrika kıyıları üzerine göndermeyi taahhüt ettiği bir antlaşma imzaladı. Süleyman bu kararı onadı ve hemen İtalya'ya hareket eden Barbaros'a yüklü bir meblağ -600.000 duka altın- gönderdi. Türk amirali, Kalabria ve Campanie kıyılarını işte bu sefer sırasında yakıp yıkacak ve güzel Giulia Gonzaga'yı kaçırmaya çalışacaktır. Bir süre sonraysa Tunus'u ele geçiriyordu.7 Fransa açısından bu bir başarıydı: Batı ve Orta Akdeniz İspanyol hakimiyetinden çıkıyordu; Şarlken'in ulaşım yolları tehdit altındaydı. Süleyman, bu mutlu haberi ulaştırmak üzere Fransa'ya hemen bir heyet gönderdi. </p>
<p class="calibre2">Osmanlılar 1534 Ekiminde Marsilya'ya çıktılar. Fransız halkı ilk kez Türk savaş gemileriyle karşılaşıyordu. Kent sakinleri, acayip kılıklara bürünmüş, anlaşılmaz bir dille konuşan ve şarap içmeyen bu yabancılar karşısında dehşete kapıldılar. Bununla birlikte, Müslümanlar kentte bulunduğu sürece herhangi bir olay meydana gelmedi ve elçiler, </p>
<p class="calibre2">126</p>
<p class="calibre2">Kral François'nın bulunduğu Chatellerault'ya gidip onunla birlikte Paris'e geçtiler. Türkler bir yandan büyük törenlerle, bir yandan da Kilise çevreleriyle kâfirlere gösterilen bu saygıdan hiç hoşlanmayan Katoliklerin ihtilaflı yaklaşımıyla karşılandılar. Ancak Fran-çois'yı hiç endişelendirmedi Katoliklerin tutumu... </p>
<p class="calibre2">Çok Dindar Kralın, Tanrının Gönderdiği Felaket'le düpedüz bir ittifak içinde olduğunu tahmin eden şaşkın -ve kaygılı- Avrupa, Fransız siyasetindeki gelişmeleri izliyordu. I. François'nın sürekli olarak Türkiye'de kalmak üzere bir elçisini İstanbul'a gönderdiğini öğrendiği zaman, bu ittifaktan hiç kuşkusuz kalmadı. </p>
<p class="calibre2">Bu nazik görev için I. François, çok iyi bir üne sahip Ovemyalı bir soylu olan Jean de La Forest'yi seçmişti. Papalık temsilcisi, Saint-Pirre-le-Vif-de-Sens papazı ve Kudüs Saint-Jean şövalyelerinden olan La Forest, Muhammed'in ümmetiyle çatışacak bir kişi değildi. İtalya'da eğitim görmüş, Rum bilgini Laskaris'le çalışmıştı, eski ve yeni Yunancayı da İtalyancayı da çok iyi biliyordu. Kültür düzeyi, misyonuna entelektüel bir çeşni de katıyordu. Beraberinde, çağın en mükemmel hümanistlerinden olan ve Kraliyet Kitaplı-ğı'nın Doğu elyazmalarını araştırmak üzere görevlendirdiği Guillaume Postel’i8 de getirmekteydi. Yine de hiç kimsenin kendini aldatmaya niyeti yoktu. La Forest'nin misyonu bilimsel değil siyasiydi. Açıkça belliydi ki, bu misyon I. François'nın çok önceden bütün Hıristiyanların çıkarına olacaktır diye sunduğu ticari antlaşmaların -"ticari ateşkes" - </p>
<p class="calibre2">tartışılmasının çok çok ötesindeydi. </p>
<p class="calibre2">La Forest'nin yola çıkmazdan önce aldığı talimatlar açıktı. Önce Barbaros'a gidecek, Fransızların Cenova'ya karadan saldırma planları konusunda bilgi verecek ve onun da kente denizden saldırıya geçmesini isteyecekti. I. François'ya göre, Cenova ve Korsika'nın teslim alınmasının, olsa olsa Sultanın planlarına yararı olurdu. La Forest, Kanuni'ye ise, ilk önce "onca iyi dilekler, takdir, büyük sevgi, insanlık ve cömertlikle dolu" mektuplarından ötürü Fransa Kralı'nın şükranlarını sunacak, sonra da Şarlken'in Cenova, Milano ve Planders'ı Fransa'ya geri vererek Zapolya'yı Macaristan'ın başında bı-</p>
<p class="calibre2">rakmayı kabul etmesi koşuluyla, "evrensel barışı" ilan etmeyi önerecekti. Eğer İmparator bu koşulları kabule yanaşmazsa, birlikte savaş açacaklardı. Bu durumda Süleyman Fransa'ya "bir milyon altınlık" </p>
<p class="calibre2">bir para yardımı yapacak, ya da savaşa katılacaktı. Barbaros'a gelince, o da Sicilya ve Sardunya'ya saldıracak ve buralarda, sultana her yıl belli bir haraç ödeyecek bağımlı yönetimler kuracaktı. La Forest, padişahı Tuna kıyılarına saldırmaktan caydırmaya çalışmak üzere de talimat almıştı, zira o takdirde Alman prensler, Fransa kralına karşı imparatorla birleşebilirlerdi. Bu, büyük bir Avrupa ülkesinin padişahla, hem saldırı hem de savunmaya yönelik olarak yaptığı ilk ittifak olmuyordu. </p>
<p class="calibre2">Fransa, Türkiye'yi Avrupa birliğine dahil etmekteydi. </p>
<p class="calibre2">La Forest, 1535 Şubatında, beraberinde Barbaros'un elçileri ve on iki kişilik maiyeti olduğu halde Paris'ten ayrıldı Postel ile sekreterliğini yapacak olan parlamento görevlisi Charles de Marillx da yanındaydı. Elçi önce Tunus'ta bulunan Barbaros'un yanına gitti sonra Haziran 1535'te, Kaptan Paşa'nın kadırgalarıyla İstanbul'a geldi. Süleyman o sırada Bağdat seferinin dönüş yolunda, İran'daydı. </p>
<p class="calibre2">Söylendiğinin tersine, elçi padişahla yolda buluşmamıştır. Sultanın Azerbaycan'da kabul ettiği ve La Forest'yle karıştırılan Fransız haberci, muhtemelen ona kısa bir zaman içinde sürekli bir elçinin İstanbul'a</p>
<p class="calibre2">127</p>
<p class="calibre2">gönderileceğini bildirmek üzere I. François tarafından yollanan bir resmi görevliydi. Kanuni başkente bir sonraki yılın başlarında dönecek, bu da bütün projeleri engelleyecektir. </p>
<p class="calibre2">I. François ile Babı Hümayun arasındaki ilişkilerde hiçbir değişiklik olmadı, ama Şarlken, Akdeniz'de dolaşım serbestisini yeniden kurmak ve özellikle de bütün Avrupa'ya, Hıristiyanlığın koruyucusunun kafirle ittifak yapan Fransız değil, kendisi olduğunu göstermek için büyük bir darbe indirmek üzere sultanın yokluğunu fırsat bilmişti. La Goulette'i, sonra da Tunus'u işte bu dönemde ele geçirdi ve ordularını Yunanistan ve hatta İstanbul'a kadar ilerletmek için hazırlık yaptığı yolunda söylentiler yayıldı. Dahası, Tunus olayı sırasında tarafsız kalmayı yeğleyen François ile Süleyman'ın arasına bir soğukluk sokmayı da başarmıştı. Padişah bu yüzden Fransız elçiye şöyle diyecekti: "Kralınız her fırsatta kendisini Hıristiyan inancının koruyucusu ilan eder ve durmadan yapabileceklerinden daha fazlasını vaat ederken ona nasıl güvenebilirim?-"9</p>
<p class="calibre2">İTTİFAK</p>
<p class="calibre2">Fransa kralı bir kez daha zor durumdaydı. Bununla birlikte kişisel çabaları ve La Forest'nin becerisiyle Süleyman'ın güvenini tazelemeyi başardı. İtalya'ya yapılacak bir seferin planları üzerinde çalışmalara başlanmıştı. Ve La Forest, birkaç yüzyıl boyunca Fransa'ya Lövan ülkelerinin siyasi ve dini koruyuculuğunu veren kapitülasyonların kö-kenindeki ünlü ticaret antlaşmasının imzalanmasını sağladı. </p>
<p class="calibre2">Bu antlaşma -ki, ilk ve tek antlaşmadır, zira ondan sonrakiler verilmiş ödünler niteliğini taşır- ilk kez imparatorluk topraklarında sürekli olarak Fransız diplomatlarının bulunmasını öngörüyordu. Sonraları başka Avrupa ulusları da bu hakkı elde edeceklerdir. İstanbul'daki elçiyle büyük kentlerdeki konsoloslar, Türk yönetimi nezdinde, kendi uyruklarından olanları temsil ediyorlardı. Onları, can ve mal güvenlikleri açısından korumakta, aynı antlaşmadan kaynaklanan ayrıcalıklarına herhangi bir zarar gelmesini gözetlemekteydiler: Bu ayrıcalıklar, Müslümanlardan ve diğer azınlıklardan alınan vergilerden bağışıklık; veraset hakkı; Osmanlı tebasından kişilerle düşecekleri her türlü ihtilafta da-vanın resmi Fransız temsilciler önünde görülmesi, Fransız uyruğundan olanlar arasındaki hukuk ve ceza davalarına konsolosların bakma yetkisi; her iki ulustan tebanın karşılıklı olarak köleleştirilmesinin yasaklanması, yine bunların hiçbir şekilde angaryaya bağlanmamaları; mallarıyla birlikte, karada ve denizde dolaşım ve bütün imparatorluk toprakları üzerinde ticaret yapma özgürlüğüydü. Fransızlar, Türk makamları tarafından herhangi bir engellemeye maruz kalmaksızın dini görevlerini yerine getirme hakkına da sahiptiler ve zorla İslamlaştırılmayacaklardı. </p>
<p class="calibre2">Antlaşma, Fransa'ya "bandıra hakkı" da veriyordu, yani, Venedikliler dışında diğer Avrupa uluslarının Osmanlı İmparatorluğu'yla ticaret yapmak isteyen tacirleri, Fransız "bandırası ve koruyuculuğu altında" seyretmek zorundaydılar. Fransa ve Türkiye'nin gemileri denizde karşılaştıkları zaman, hükümdarlarının sancaklarını çekecekler ve birbirlerini top ateşiyle selamlayacaklardı. </p>
<p class="calibre2">XVII. yüzyılın başlarında Fransa, Kudüs'e giden Hıristiyan hacılarını koruma iznini 128</p>
<p class="calibre2">de koparacak, bu da ona sultana tabi ülkelerde, özellikle kutsal topraklarda yaşayan Katolikler üzerinde kişi ve mal varlığı bakımından önce fiili sonra da hukuki bir koruyuculuk hakkı sağlayacaktır. Fransa'nın yaşadığı bütün rejimler tarafından her zaman gözetilmiş olan doğu Hıristiyanlarının davalarını koruma geleneği, o günlerden kaynaklanır. </p>
<p class="calibre2">Antlaşma öteki Hıristiyan uluslara da açıktı. Bazıları -İngiltere, Hollanda, XVI. yüzyılın sonuyla XVII. </p>
<p class="calibre2">yüzyılın başında, kendilerine aynı avantajları veren kapitülasyonları elde ettiler. Kısa bir süre sonra, ayrıcalığı bulunmayan Avrupa ülkesi kalmamıştı ama 1581'de kapitülasyonların yenilenmesi sırasında, Fransa kralının elçisini diğer bütün Avrupa hükümdarlarının elçilerine göre üstünlüğü olduğunu hükme bağlayan bir madde antlaşmaya eklendi. </p>
<p class="calibre2">Antlaşma yalnızca kişileri ve malları kapsıyordu. Ancak, kuşku yok ki bundan çok daha fazlasını, yani iki hükümdarın Şarlken'e karşı oluşturdukları ittifakı hedefliyordu. Gerçi günümüze ulaşmış herhangi bir belge yoktur ve böyle bir belgenin hiç mevcut olmamış olması da mümkündür, ancak, iki hükümdarın, karşılıklı olarak birtakım askeri taahhütler içine girmiş olduklarından kuşku duymamak gerekir. Sefer planı çift yönlü bir saldırı öngörüyordu: Süleyman, karadan ve denizden Napoli Krallığı'na, Fransa kralı da İtalya'nın kuzeyine saldıracaktı. İki ülkenin donanmaları işbirliği yapacaktı. </p>
<p class="calibre2">Nitekim Türk tarafından, bizzat sultanın ve Barbaros'un yönettikleri büyük hazırlıklara girişildi. </p>
<p class="calibre2">İstanbul ve Edirne'de, "tüm kara ve deniz kuvvetlerini düzene sokmaya yönelik büyük gayretler sarf eden" coşkulu bir faaliyet hüküm sürmekteydi. </p>
<p class="calibre2">Ancak sonuç, şunların ya da bunların hatası yüzünden, beklenenin altında kaldı. I. François, hâlâ kendisini kâfirle suç ortaklığı içinde olmakla suçlayan eleştirilere hedef olmaktaydı; Süleyman'sa, öncelikle kendi çıkarlarıyla ilgiliydi. Fransa kralı, İtalya'ya saldıracak yerde antlaşmalara aykırı olarak Artois ve Picardie'de harekata girişti. Süleyman'a, Papa ile Venedik'i, İmparator'dan ayırmak suretiyle diplomatik planda yardımcı olmaya çalıştı. Ancak III. Paul buna yanaşmadı. I. François'nın tavsiyesi üzerine Venedik dojundan, Venedik'in "dostlarının dostu, düşmanlarının düşmanı" olduğunu ilan etmesini talep etmek üzere İstanbul'dan gönderilen Yunus Bey misyonu başarısızlıkla sonuçlandı. </p>
<p class="calibre2">Üstüne üstlük, birçok Türk gemisini de batıran Venedikliler, Süleyman'ın gazaba gelmesine neden oldular ve Korfu'yu ele geçirmek üzere aradığı fırsatı ona sağladılar. I. François'nın Milano'da saldırıya geçecek yerde İmparatora karşı Flandre'da savaşa girme kararı, Padişahı hedefinden </p>
<p class="calibre2">-ulaşamadığı hedefinden- caydıracak değildi. On gün süren bir kuşatmadan sonra, Süleyman Korfu'dan vazgeçmeye karar vererek İstanbul'a döndü.10</p>
<p class="calibre2">Türk-Fransız işbirliğinde, operasyonlarda yeterli eşgüdümün sağlanamamış olması, öne sürülebilecek en sonunda mazeret olsa gerektir. İşbirliğini her iki taraf da kendi yönünden ele alıyordu; Fransa kralı, Türklerle ittifak yapmasını gerektiren ülke çıkarlarıyla Hıristiyan vicdanının kendisine yönelttiği eleştiriler arasında bocalamaktaydı. Sonuçta Papa, İmparator ve Venedik'le birlikte oluşturmayı başardığı Nice İttifakı'na katılması için onu ikna etti. </p>
<p class="calibre2">Bunun doğal sonucu olarak, I. François'nın Aigues-Mortes'ta Şarlken'le buluşması-</p>
<p class="calibre2">129</p>
<p class="calibre2">nın daha da vahim hale getirdiği bir soğukluk dönemi başladı. François, imparatora, Türklerle olan bağlarını koparma sözü veriyordu! Ve Paris'te harikulade bir şekilde ağırlanan imparator, her yerde Bizans imparatorluk tacını François'ya vaat ettiğini yaymaktaydı! Bu ortamda Türk-Fransız ittifakının kesinkes bozulduğu sanıldı. Yeniden Haçlı Seferleri'nden söz edilmeye başlandı. Ancak bütün bunlar, François'yı tanımamaktı. Rinçon'u, İstanbul'daki Fransız elçiliğinde Jean de La Forets'nin yerini alan bu yorulmak bilmez İspanyolu unutmak demekti... </p>
<p class="calibre2">Aşırı pişmanlığı nedeniyle askerlik mesleğine girememiş olan bu iri yarı adam, uzunca bir süredir Osmanlı sarayında büyük bir itibara sahipti." Kimlere parasal çıkar sağlaması gerektiğini çok iyi biliyordu. Bu kez, özellikle cömert davrandı. Yaptığı harcamalara ilişkin olarak tuttuğu hesaplarda şöyle notlar vardır: "Kralın faaliyetleri konusundaki yandaşlığı ve yakınlığını daha çok kazanmak ve İmparatorun Fransa'yı ziyaretini görmezden gelmesini sağlamak üzere Lütfı Paşa'ya: Çeşitli kaftanlar halinde altın sırmalı ve ipekli çok miktarda kumaş ve üç yüz altın Ekü tutarında para"... Üçüncü Vezir Mehmet Paşa'ya 150 Ekü, Rüstem Paşa'ya yine 150 Ekü vermişti. Önemli mevkilerde olanlardan, muhafızlara ve habercilere kadar yüz elli kişi, bu yolla elçi tarafından "yumuşatıldı". </p>
<p class="calibre2">Rinçon tam bir başarı sağladı. Sultan, Paris'te Şarlken'e gösterilen debdebeli konukseverliği ve I. </p>
<p class="calibre2">François'nın kâfire karşı mücadele konusunda yaptığı taahhüdü unuttu. Krala, "bugüne kadar benimle sizin aranızda süren sevgi dolu kardeşlik" gibi ifadeler taşıyan mektuplar yazdı ve Yunus Bey'i, şehzadelerinin sünnet düğünüyle kızı Mihrimah'ın Rüstem Paşa'yla yapılacak evlilik törenlerine davet etmek üzere I. François'ya gönderdi. Kısa bir süre sonra da, Şarlken'in kendisini oyuna getirmek istediğini anlayan I. François, imparatora karşı savaşmak üzere Osmanlı yönetimiyle yaptığı ittifakı yenilemek üzere Rinçon'a talimat verdi. Süleyman bu öneriyi hemen kabul ederek Rinçoh'-dan derhal Fransa'ya gitmesini ve kraldan ilk fırsatta savaşı başlatmasını beklediğini iletmesini istedi. O sıralarda, Yanoş Zapolya'nın ölümünden sonra Macaristan'a açacağı yeni sefere hazırlanmaktaydı ve Şarlken'in kuvvetlerini, kardeşi Ferdinand'ınkilerle birleştirmesini engellemek zorundaydı. François'nın imparatora saldırmasında sultanın büyük çıkarı vardı. Fransa'ya hareketinden önce Rinçon'u kabul ederek elçiyle alışılmışın dışında, uzun ve dostça bir görüşme yaptı. Elçi, bu görüşmenin iki ya da üç saat sürdüğünü, "bunun (padişahın) ister Hıristiyan olsun, isterse kendi tebasından, dünyadaki hiçbir insana göstermediği bir davranış" olduğunu yazıyordu, büyük bir gururla... </p>
<p class="calibre2">Ne var ki, talihsiz adam bir daha ne sultanı ne de Türkiye'yi görebilecekti. Paris'te bir kahraman gibi karşılanıp kral tarafından onur verici payelerle ödüllendirilen elçi, Şarlken'e...kendisine karşı hazırlanan savaşta oynadığı rolle orantılı bir nefret ilham ediyordu.12 8 mayıs 1541 günü İstanbul'a dönmek üzere Fransa'dan ayrılmıştı. Gerek kendisi, gerek birlikte yolculuk ettiği Cenevizli kaptan Cesare Fregoso, İtalya'da onları bekleyen tehlikeden haberliydiler, ancak zaman kazanmak için çok daha emin olan Alp dağları yolundan gitmeyi kabul etmediler ve Po'da gemiye bindiler. Ertesi gün, imparator adına Milano'yu yönetmekte olan del Vasto markisinin adamları bindikleri tekneyi ele geçiriyor ve her ikisini de öldürüyorlardı. Ölümleri ancak iki ay sonra öğrenildi. </p>
<p class="calibre2">130</p>
<p class="calibre2">Olay büyük bir tepki yarattı. Cinayeti düzenleyenin Şarlken olduğundan kimsenin kuşkusu yoktu. </p>
<p class="calibre2">Gazaba gelen Süleyman'sa, İstanbul'daki Avusturya elçisini kazığa vurdurmak istiyordu. Papa da dahil olmak üzere bütün Avrupa, bu nefret verici hareketi kınadı. </p>
<p class="calibre2">TÜRKLER PROVANS'TA</p>
<p class="calibre2">İmparator ve Katolik kralın eylemi alçakça olduğu kadar da gereksizdi, zira I. François çabucak Rinçon kadar enerjik ve becerikli bir elçi buldu. Guillaume du Bellay'in tavsiyesi üzerine atanan Lagarde baronu yüzbaşı Polin, selefinin bütün niteliklerine sahipti. Çabucak büyük bir ün kazanacaktır.13 Polin, kralın talimatlarını alır almaz -Rin-çon'a verilen talimatların aynıydı bunlar o sırada Macaristan'da bulunan Süleyman'la buluşmak üzere yola çıktı. Sultan, Ferdinand'ın ordularını bozguna uğrattıktan sonra imparatorluğa bağlı bir paşalık14 haline getirdiği Macaristan'ın fethini henüz tamamlamamıştı. Aynı tarihlerde Şarlken'se Cezayir felaketini yaşıyordu. Kanuni şanının doru-</p>
<p class="calibre2">ğundaydı. İstanbul'a onunla birlikte dönen Polin, diplomatik yeteneklerini hemen ortaya koydu. </p>
<p class="calibre2">Brantome şöyle yazar: "Gitti, geldi, taban tepti, görüştü, imtiyazlar sağladı ve sonuçta işini öyle iyi yaptı, kapıkulu yeniçerilerin komutanını o kadar iyi kazandı ki, Yüce Senyörle (Padişah) dilediği gibi konuştu, sık sık yanına çıktı ve huzurda da o kadar iyi davrandı ki, sonunda istediği her şeyi elde etti." </p>
<p class="calibre2">Polin Fransa'ya gidip geri döndü. Bu gidiş gelişlerindeki hız, çağdaşlarını şaşırtıyordu: Nitekim İstanbul'dan Fontainbleau'ya yirmi bir günde ulaşmıştı. L'Aretin* kendisini kutlamak üzere bir mektup yazdı. Nihayet sefer planı hazırlanmıştı: François imparatorluk askerleriyle Flandres'da savaşacak, donanmasının bir bölümü İspanya'ya saldırırken, bir bölümü de Akdeniz'de Süleyman'ın savaş </p>
<p class="calibre2">filosunu destekleyecekti. Türk donanması imparatora denizden saldıracak, beri yanda da ordu Orta Avrupa'da Ferdinand'la çarpışacaktı. Kanuni François'ya gönderdiği ve ilk mektubu gibi tarihte ün yapan mektubunda diyordu ki: "İsa'nın dininin hükümdarlarının şanı üzerine olsun, bilesin ki vekilin Polin'in ricası üzerine ona, gereken her türlü şeyle donatılmış olan korkutucu donanmamı verdim. </p>
<p class="calibre2">Kaptan Paşam Hayrettin'e, senin emirlerine uymasını ve düşmanlarını kahretmek üzere hareket etmesini buyurdum... Dikkat et de düşmanın seni yeniden şaşırtmasın, senin her zaman onunla savaşmakta kararlı olduğunu anladığında, seninle barış yapmaya asla razı olmayacaktır. Allah, dostluğumun kıymetini bilenlerin ve muzaffer ordularım tarafından korunanların yardımcısı olsun."15</p>
<p class="calibre2">Hemen sonra -1543 Nisan'ının başlarında- 150 adet Türk teknesi -110 kadırga ve 40 çektiri- İtalya'ya doğru yelken açmak üzere Çanakkale Boğazı'ndan çıkıyordu -beri yandaysa Kanuni, bir kez daha, </p>
<p class="calibre2">"denizdeki su gibi" bir orduyla Tuna ülkelerinin yolunu tutmaktaydı. </p>
<p class="calibre2">Barbaros'un leventleri, iki ay boyunca Kalabria, Sardunya, Korsika ve Napoli kıyılarının altını üstüne getirdiler. Gaete'de, o sırada seksenine yaklaşmış olan Barbaros, Vali Don Diege Gaetano'nun on sekiz yaşındaki eşsiz güzellikteki kızıyla evlendi. İslam dinini kabul eden Dona Maria, onun son yıllarının en büyük aşkı oldu. Ecelini çabuklaştıranın da bu tutku olduğu söylenir. </p>
<p class="calibre2">131</p>
<p class="calibre2">Roma halkı dehşet içindeydi ve kenti boşaltmaya hazırlanıyordu.16 Polin, padişahın papanın yurduna dokunmaması için Barbaros'a talimat vermiş olduğunu anlatarak onları yatıştırdı. Nice şimdilik kurtulmuş ve Barbaros, Marsilya'ya yönelmişti. </p>
<p class="calibre2">Barbaros ilk kez Fransa'ya ayak basıyordu. Marsilya'da muhteşem bir şekilde karşılandı. Enghien senyörü ve Lövan denizleri kral naibi François de Bourbon, elli gemiyle birlikte onu kral adına karşılamak üzere bekliyordu. Barbaros ve maiyeti altın ve mücevherler içindeydiler. Genç dük -23 </p>
<p class="calibre2">yaşındaydı- büyük Türk amiraline, onur payesi olarak bir kılıç ve gümüşten armağanlar sundu. </p>
<p class="calibre2">Karşılık olarak kendisine Fransa kralına iletilmek üzere çok değerli eyer ve koşum takımları içinde harikulade Arap atları verildi. Meraklı Marsilyalılardan oluşan büyük bir kalabalık sultanın gemilerinin limana girişini izlemeye gelmişti. Fransa Sarayı'ndaki soylular yanlarında eşleri olduğu halde Akdeniz'in kralı haline gelmiş olan eski korsanı yakından görebilmek için uzun bir yolculuk yapmışlardı. O kadar çok sayıdaki soylu Marsilya'ya hareket etmişti ki, François birkaç gün içinde çevresinde kimselerin kalmayacağından endişelenip saraydan ayrılmayı yasaklamak zorunda kalmıştı.. </p>
<p class="calibre2">Ancak Fransız ve Osmanlı donanmalarının buluşmalarını kutlamak üzere düzenlenen büyük şenlikler, az kaldı ki kötü bitecekti. Kaptan Paşa, kendisini onurlandırmak üzere yapılanlardan fevkalade hoşnut olmakla beraber, Marsilya'da yalnızca şölen ve gösterilere katılmak için bulunmadığını hatırlattı I. </p>
<p class="calibre2">François'nın planlarının daha önce açıklanmış bulunan taahhütlerle uyuşmadığını ve hele Türklerin harekete geçirdikleri muazzam kuvvetle hiç bağdaşmadığını fark etmekte gecikmemişti. Fransız filosunun donanımı yetersiz, disiplini pek zayıftı. Ve her ne kadar Fransa kralı büyük Türk amiralini debdebeli bir şekilde ağırlamak üzere her şeyi öngörmüş idiyse de, gemilerin ikmali ve mürettebatın ihtiyacı için gereken şeyler unutulmuştu. Barbaros müthiş öfkelendi. Sadoval, "Kükrüyor, bu kadar büyük bir donanmayla, bu kadar uzun bir yolculuğu, şimdiden hareketsizliğe mahkum bırakıldığını görmek için yapmış olmaktan ötürü çileden çıkmış bir halde, sakallarını yoluyordu"17 diye anlatır. </p>
<p class="calibre2">Bunun üzerine François, Türk donanmasının ihtiyaç duyduğu malzemenin sağlanması için emir verdi. </p>
<p class="calibre2">Ancak -bir kez daha- eylem planı üzerinde kuşkular belirmişti. Barbaros, Şarlken'e karşı, Dorya'nın donanmasının bulunduğu İspanya'da saldırıya geçilmesinden yanaydı. Ama François, Hıristiyan aleminin öfkesi karşısında geriledi. Adeti olduğu üzere kararlarını sonuna kadar götüremiyordu; ve her zamanki gibi, ne derler korkusundan hiçbir sorunu çözmeyen ve müttefikini rahatsız eden çıkmaz bir yola saptı. </p>
<p class="calibre2">Polin hem şaşırmış, hem de üzülmüştü. Doğruca kralı görmeye gitti. Şarlken'e saldırılamadığına göre, imparatorun müttefiki olan Charles de Savoine'ya saldırması ve saldırının Nice üzerine yapılması kararını kopardı.18 Elinde sadece 18 tane kadırga bulunan Enghien dükü, 12.000 askerini başka teknelere bindirdi. Bir Toscan bölüğü Leon Strazzi'nin komutası altına, Provans gönüllülerinden oluşan birkaç bölük de ilke olarak harekatı idare etmekle görevli olan Polin'in emrine verildi. </p>
<p class="calibre2">Türk-Fransız donanması 5 Ağustos'ta Villefranche Limanına geldi ve buradan Nice halkına bir çağrı gönderen Polin, I. François'ya tabi olmalarını istedi. Nice Meclisinden iki üyeyi kabul ederek onlara kentin yeterli gücü olmayan Savoie dükünün hakimiyeti</p>
<p class="calibre2">132</p>
<p class="calibre2"><b class="calibre3">altında yaşamaktansa, güçlü </b>Fransa kralına katılmasında çıkarı olduğunu anlattı Nice <b class="calibre3">garnizonunda</b> <b class="calibre3">yalnızca altı </b>arkebüzcü bölüğü ile surları koruyan üç yüz asker <b class="calibre3">bulunmasına rağmen, üyeler bu</b> <b class="calibre3">öneriyi </b>reddettiler. Bunun üzerine Türkler ertesi gün, önemli bir <b class="calibre3">başarı kazanamadıkları bir</b> saldırıya giriştiler. Polin kenti yeniden uyardı, ardından da <b class="calibre3">bir ültimatom gönderildi. Ültimatom</b> reddedilmekle kalmadı, belgeyi götüren Jean-Be-<b class="calibre3">noist Grimaldi tutuklandı, </b>kamçılandı ve asıldı. </p>
<p class="calibre2">Böylece kuşatma başladı. Kent her yönden <b class="calibre3">çevrilmişti. Üç tabya kurulmuştu, </b>bunlardan biri, büyük çaplı toplarla Cimiez tepesi <b class="calibre3">üzerindeydi, bir diğeri, </b>dev bir topun kaleyi döveceği. Boran dağı eteklerindeydi, üçüncüsü <b class="calibre3">de Villefranche yolu </b>yakınlarındaki Mont-Gras yokuşunda... </p>
<p class="calibre2"><b class="calibre3">Bombardıman ve saldırılar </b>üç hafta boyunca herhangi bir sonuç vermeksizin birbirini <b class="calibre3">izledi. Derken</b> <b class="calibre3">Barbaros'un </b>120 kadırgası, Villefranche'dan kalkıp geldi ve topluca <b class="calibre3">cehennemi bir gürültüyle kenti</b> ateş altına aldı. Pairoliere kapısının hemen yanı başında, <b class="calibre3">Surlarda bir gedik açılmıştı. Türkler,</b> Toscan'lar ve Provanslılar buradan saldırıya geçtiler. <b class="calibre3">Bir Türk sancaktarı, surların </b>tepesine bayrağını dikmek üzereydi ki, halktan bir kadın, <b class="calibre3">tarihin adını unutmadığı </b>-Catherine Segurane- bir çamaşırcı, elinde çamaşır tokmağı <b class="calibre3">olduğu halde atıldı, </b>bayrağı çekip aldı ve geri çekilmekte olan erkekleri de peşinden <b class="calibre3">sürükledi. Saldırı püskürtülmüştü. </b>Türkler ve Fransızlar savaş alanında 300 </p>
<p class="calibre2">ölü ve çok <b class="calibre3">sayıda yaralı bırakarak çekildiler. </b></p>
<p class="calibre2"><b class="calibre3">Bunu izleyen günlerde, </b>yeni bombardımanlar ve yeni saldırılar düzenlendi. Sonunda, <b class="calibre3">artık</b> <b class="calibre3">dayanamayacak hale </b>gelen fukara Nice'liler, canlarına ve mallarına ilişilmemesi <b class="calibre3">koşuluyla teslim</b> <b class="calibre3">olmaya karar </b>verdiler, ancak bu, I. François'nın kendileri sayesinde <b class="calibre3">Şarlken'e karşı kazandığı</b> başarıdan çok kentin yağmasıyla ilgilenen Türklerin gözetecekleri <b class="calibre3">bir koşul değildi... </b></p>
<p class="calibre2"><b class="calibre3">Bu arada Polin ile Bourbon </b>dükü arasındaki tartışmalar iyice tatsızlaşmaya başlamıştı. <b class="calibre3">Bu</b> <b class="calibre3">tartışmalara bir son </b>vermek üzere Türkler, henüz teslim olmayan garnizonun <b class="calibre3">bulunduğu kaleye</b> <b class="calibre3">saldırdılar. </b>Fransızlar da benzer hazırlıklar içindedirler, ama birdenbire ve <b class="calibre3">müttefiklerinin büyük</b> <b class="calibre3">tepkileri </b>arasında, barutlarının kalmadığını fark ettiler. Barbaros, <b class="calibre3">"Gemilerini </b>savaş <b class="calibre3">için </b>gerekli şeylerle dolduracak yerde Marsilya şarabıyla yüklemeyi <b class="calibre3">yeğliyorlardı" diyecektir... </b>Küplere binen Kaptan Paşa, Fransız komutanları zincire <b class="calibre3">vurmaya hazırlandığı bir </b>sırada, garnizon komutanına gönderilmiş olan bir haber ele <b class="calibre3">geçirildi. Bu mesajda, </b>Savoie dükü komutandan, yardım kuvvetleri yetişene kadar birkaç <b class="calibre3">gün daha dayanmasını </b>istiyordu. Esasen Türkler bu yararsız seferden, Fransızlar da <b class="calibre3">kendilerinden alabildiğine farklı </b>bir müttefikle sürdürülen bu zoraki işbirliğinden bıkmaya <b class="calibre3">başlamışlardı. </b>'Sefer biraz daha sürerse, sonuçta birbirimizle dövüşeceğiz' <b class="calibre3">diyorlardı. Savoie</b> <b class="calibre3">dükünün mesajı </b>bir fırsat oldu ve harekata son vermeyi kararlaştırdılar. </p>
<p class="calibre2"><b class="calibre3">I. François Osmanlı </b>donanmasının kışı Toulon'da geçirmesini önerdi. Gemiler tam <b class="calibre3">yola çıkmaya</b> <b class="calibre3">hazırlanıyorlardı </b>ki, Barbaros'la Dorya'nın işbirliği içinde olduğunu, <b class="calibre3">donanmalarını, karşılıklı</b> <b class="calibre3">hazır </b>bulundurmayı düşündüklerini öne süren çevrelerin bu <b class="calibre3">iddialarını doğrulayan bir </b>olay meydana geldi. Polin, Dorya'nın Villefranche'a gelmekte <b class="calibre3">olduğunu öğrenmiş ve </b>Barbaros'u haberdar etmişti. </p>
<p class="calibre2">İmparatorun donanması avcunuzun <b class="calibre3">içinde demişti ona. Türk amiral </b>hemen demir alınmasını emretti, sonra birdenbire Anti<b class="calibre3">bes önlerine gelindiğinde durdu. </b>"Daha ileriye gitmeyeceğim", dedi, "zira Dorya'nın</p>
<p class="calibre2">133</p>
<p class="calibre2">Preveze ve Bone'daki davranışını unutamam", -Bartome bunun üzerine şöyle diyecektir: "Birinin zaferi, aynı zamanda ötekinin zaferiydi. Başka türlü efendileri onlara itibar etmezdi... Köleleri, kuzgunların asla birbirlerinin gözlerini oymadıklarını söylüyordu..." </p>
<p class="calibre2">Türkler, Toulon'a gelmeden, kent halkı boşaltıldı, "zira Toulon sakinlerinin Türk ulusundan olanlarla birlikte oturup barınmaları uygun olmazdı". Barbaros kentte tıpkı fethedilmiş bir ülkedeymiş gibi davrandı, ancak, kusursuz bir buyruk hükmünü sürdürüyordu. "Toulon'a bakınca" diye yazar bir tanık, </p>
<p class="calibre2">"insan kendisini Konstantinopolis'te sanırdı, herkes kendi işiyle meşguldü ve büyük bir düzen ve adalet içinde Türklere özgü mallar üretiyordu." Birliklerde çelik gibi bir disiplin uygulanmaktaydı. </p>
<p class="calibre2">Müttefikleriyle birtakım çekişmeler de yaşamış olan Polin şöyle diyordu: "Hiçbir ordu, hiçbir zaman, bunun gibi kendi arasında ve mükemmel bir düzen içinde yaşamamıştır." Türk ve Fransız subaylar efendilerinin anlaşmazlıklarına rağmen, karşılıklı olarak armağanlar alıp verdiler. Fransız kadırgalarına komuta eden Virgilio Orsini'ye üzerinde on bir Osmanlı sultanının portreleri bulunan fildişi ve abanozdan yapılmış bir kutu armağan edildi. Polin de kral adına büyük Türk amiraline altın kakmalı gümüş eşyalar ve dünya haritalı bir saat sundu... </p>
<p class="calibre2">Türklere verilenler yalnızca saatler ve altın işlemeli giysiler değildi. I. François Barbaros'a her ay 30.000 duka gönderiyordu. Osmanlı birlikleri ülkeden geçinmekteydiler. Barbaros'un sofrasından tavuklar, oğlaklar, tavşanlar ve meyveler eksik olmuyordu.19 Bütün bunlarsa Fransız hazinesine epey pahalıya patlamaktaydı. Provans ve komşu yöreler de bu bedeli ödemek zorunda kaldılar. Lyon 6.000 </p>
<p class="calibre2">lira borçlanmıştı, Venaissin kontluğu, yeniçerileri "taze ekmek satın almaları için" 600 Ekü ödedi. </p>
<p class="calibre2"/>
<p class="calibre2">Provans valisi Grignan kontu, taşradaki tuz ambarlarının kiralanması için emir aldı; Kont Strozzi gibi birçok kişi, borç para sağladı. Keyfi oldukça yerinde görünen bu sıkıcı konuğun gidişini çabuklaştırmak için çaba gösteriliyordu, zira kalışı uzadıkça aldığı yardımlar da o kadar çoğalıyordu. </p>
<p class="calibre2">Ve Provans kıyıları Türklerin çok hoşuna gitmişti. Barbaros'un seferini nakleden Sinan Çavuş'un anlattıklarından hayranlık içinde olduğu bellidir: "Greyfurt ve limonlarla yüklü sayısız ağaç vardı," </p>
<p class="calibre2">diye yazar, "bu ağaçların üzerindeki çiçekler de sayısızdır. Gülistanları güllerle dolduğunda, bülbülün çilesi kulakları doldurur. Frankların ülkesinde bir benzeri bulunmayan bu diyar her göreni büyüler..."20</p>
<p class="calibre2">Aradaki hava ne kadar yumuşak olursa olsun, I. François ile Türkler arasındaki görüş ayrılıkları büyüyordu. Cenova'ya karşı önce saldırı planları yapılıyor, sonra bunlardan vazgeçiliyordu. İspanya sahillerindeki kentlere karşı da benzer planlar yapılmaktaydı. I. François bunları kabul etmediyse de Salih Reis'in Cadaques, Rosas, Palamos ve başka kent ve kasabalara düzenlediği saldırıları önleyememişti. </p>
<p class="calibre2">Avrupa'daysa Fransa kralına duyulan öfke giderek daha çok seslendirilir olmaktaydı. Efendisinin tutumunu aklamak amacıyla Spire Diet'ine gönderilen bellay Kardinali Almanya'ya sokulmamıştı bile... Diet kendisine, Fransa kralını "Bizzat Türk kadar söz konusu Hıristiyanlığın düşmanı" olarak gördüğünü bildirdi. François, artık Avrupa'nın gözünde yoktu. Hatta Çok Dindar Hıristiyan Kral unvanının geri alınarak afaroz edilmesi bile bir ara gündeme geldi. Girişim papa önleyecekti. Ve yeniden Barbaros ile Dorya arasındaki ilişkiler hakkında, Kaptan Paşa'nın bir ara Toulon'u imparatorluk askerlerine</p>
<p class="calibre2">134</p>
<p class="calibre2">satmaya hazır olduğuna bile inandıracak garip söylentiler dolaşmaya başladı. Artık Türklerin gitme zamanı gelmeliydi, üstelik Enghien Dükü, Cerisoles'de (1544 Nisan'ı) İspanyollar karşısında parlak bir zafer kazanmıştı ve Fransızların, Kafir toprakları üzerinde bulunduğu sürece imparatorla antlaşmaya oturmaları elbette ki mümkün olamazdı. </p>
<p class="calibre2">Sonunda, Türkiye'den ayrıldığından beri bir yılı aşkın süre geçmiş olan Barbaros gideceğini haber verdi. 34 kişinin üç gün üç gece boyunca beyaz ve kızıl torbalara doldurmakla uğraştığı 800.000 Duka altın aldı. Fransızlar kendi kadırgalarında forsalık eden 400 Müslümanı salıverdiler ve Türk gemileri demir aldılar. "Lövan ordusunun başı ve başkomutanı" olarak atanan Polin de, kendi filosuna ait bir tekneyle, "Olayların nasıl cereyan ettiği konusunda padişaha hesap vermek üzere" birlikte gidiyordu. </p>
<p class="calibre2">Procita ve İschia'nın, Pouzzole'ün, Policastro'nun, "alınamaz diye düşünülen ve şimdiye kadar hiç görülmedik ölçüdeki çarpışmalara sahne olan" Lippari'nin, Porto Ercole'ün, Tala-mone'un nasıl altüst edildiklerine tanık olmuştu. Polya ve Güney İtalya'daki birçok kasaba yağmalanmış, halkları köleleştirilmişti. Polin'in özel rahibi olan ve Reale adlı teknesinde onunla birlikte bulunan Jerome Maurand, düştüğü dehşeti dile getiren canlı anlatılar bırakmıştır.21</p>
<p class="calibre2">Messina Boğazı'nı geçtikten sonra Polin, İstanbul'a daha önce varması için Barbaros'u ikna etmeyi başardı Olaylara ilişkin olarak büyük amiral görüşlerini sunmazdan önce, kendi gözlemlerini Süleyman'a aktarmak istiyordu. Sultan ve vezirleri tarafından kutlandı ve Barbaros gelmeden önce Boğaziçi'nden ayrılmayı yeğledi. İhtiyaten böyle davranmıştı. Büyük Amiral, seferin başarısızlığından sonra, efendisinin gazabından çekiniyordu: Ne var ki muhteşem bir şekilde karşılandı. Süleyman, sorumluluğun onda olmadığını bildiği için, başarısızlık nedeniyle ona takaza etmeyecek kadar incelikli davrandı. Suç, sultanın donanmasını emrine vererek kendisine sağladığı muazzam kozu kullanmasını bilmeyen -ya da kullanamayan-1. François'nın sırtına yükleniyordu. </p>
<p class="calibre2">Fransa kralına gelince, bütün bu harekattan o da kendi payına büyük yarar sağlamıştı. Osmanlıların Batı Avrupa'da bulunuşu Şarlken'i dehşete düşürmüş, bu da birliklerinin harekete geçmesini engellemişti. Cerisoles zaferiyse François'ya, başı eğik olmaksızın Şarlken'le pazarlığa oturma imkanını veriyordu. Bu pazarlıktan Crepy-en-Laonnois Antlaşması çıktı ki, başlıca maddelerinden biri François'nın oğullarından Orleans dükü Charles'in, ya çeyiz olarak Hollanda'ya getirecek olan imparatorun kendi kızıyla, ya da Milano'yu getirecek olan kuziniyle, yani Ferdinand'ın kızıyla evliliğini öngörmekteydi. I. François da Handre ve Artois üzerindeki hükümranlık haklarından vazgeçiyor ve Savoie ile ilgili iddialarını bir yana bırakıyordu; Charles ise Burgonya'dan vazgeçtiğini yineliyordu. Antlaşmada her zaman olduğu gibi, bu şart hiç yerine gelmeyecektir. Antlaşmanın içeriğini öğrendiğinde, Süleyman bir kez daha müthiş bir öfkeye kapıldı. François'yı emrine vermiş </p>
<p class="calibre2">olduğu güçlü-donanmayı Charles'a karşı kullanamamış olmakla suçladı. Fransız elçisi Gabriel d'Aramon neredeyse kazığa vurulacaktı. François'nın, Türklere karşı Şarlken'in saflarında savaşmayı kabul etmekle sadece kamuoyunu yanıltmak istemiş olduğu anlatılarak sultan sakinleştirilebildi. </p>
<p class="calibre2"/>
<p class="calibre2">Gerçek de böyleydi esasen... </p>
<p class="calibre2">135</p>
<p class="calibre2">"... DOSTLUK VE SADAKAT..." </p>
<p class="calibre2">Yine de I. François, sultanla arasındaki dostluğu koruyabilmek için, onu -İstanbul'da ancak yarısına inanılan- vaatlere boğmakla yetinemezdi. Alışık olduğu yollardan birine başvurdu: Eski dostu sultanla, yeni müttefikleri Habsburgları barıştırmak üzere işe koyulmak... İran'a doğru yeni bir sefere hazırlanmakta olan Süleyman, Batı'da barış yapmak zorundaydı. Ferdinand daha yakınlarda iki ciddi yenilgiye uğramıştı. Budin'in yitirilmesi hem cesaretini kırmış, hem de onu korkutmuştu. Şarlken'le birlikte kendi kendilerine, acaba Macaristan'ın kalan kısmı, Ferdinand'ın topraklarına ait kısmı da Türk boyunduruğu altına düşecek mi ve acaba Alman ülkeleri de aynı kaderle karşı karşıya kalır mı diye sormaktaydılar. Böylece I. François'ya -görüldüğü gibi zamanlar çok değişmişti artık!- Türkler epey dil döktüreceklerdi... Önce Polin'e, Süleyman'ın niyetlerini yoklama görevi verildi, ardından da Jean de Monluc, pazarlık için İstanbul'a gönderildi. Monluc Osmanlı başkentinde oldukça kötü bir kabul gördü. Kendisinden François'nın "dostlarına haber vermeden" imzalamış olduğu Crepy Barışı 'nın hesabı soruldu. İyi bir diplomat olan Monluc, efendisinin müttefikine "Tanrının ona bağışlamış </p>
<p class="calibre2">bulunduğu zaferlerle öğünmek için daha fazla istek ve zaman" sağlamak, üzere evrensel bir barış </p>
<p class="calibre2">önerdiği karşılığını verdi. Barışın bütün avantajlarının şimdi artık Almanya'daki Hıristiyanlar üzerindeki etkinliğini de yitirmiş olan ve "ondan barış dilenmeye gelmekle" aşağılanmaya da katlanmak zorunda kalan Şarlken'den değil, ama ondan yana olduğunu kanıtlamak için sultana uzun boylu dil döktü. </p>
<p class="calibre2">Süleyman bunlara inandı mı? Bilinmez. Ancak ne olursa olsun barış onun da işine geliyordu. Nihayet tam da Orleans Dükü'nün ölüm haberinin ulaştığı bir sırada, Monluc bir yıllık ateşkesi imzaladı. I. </p>
<p class="calibre2">François'nın Milano veya Hollanda'yı sahiplenme umudu yıkılmıştı. Dolayısıyla da ateşkese ihtiyacı kalmıyordu! 1547 baharında, kalabalık ve debdebeli bir maiyet ve aralarında "Lyond'da imal edilmiş, üzerinde içine doldurulan suyu 12 saat boyunca akıtan bir çeşmenin de bulunduğu çok değerli bir şaheser olan büyük bir saat'in22 de yer aldığı harikulade armağanlarla birlikte, elçisi Gabriel d'Aramon'u İstanbul'a gönderdi. D'Aramon'un görevi, sultandan Şarlken'e karşı Macaristan'da hemen saldırıya geçmesini ve deniz yoluyla da Kuzey Afrika'ya bir sefer düzenlemesini istemekti. </p>
<p class="calibre2">Ancak Süleyman şimdi İran seferine hazırlanmaktaydı ve aynı zamanda iki cephede birden çarpışmak niyetinde değildi. Barıştan yanaydı. Ve barış, 19 Haziran'da beş yıllık bir ateşkes biçiminde imzalanacaktı. Sultan, "Hıristiyanlığın yenileyicisi" diye nitelediği I. François'ya gönderdiği çok içten bir mektupta, "mevsim çok ilerlediği için" dileğine karşılık veremediği için özür diliyordu. Bununla birlikte, Hırvatistan'a 30 ile 40.000 kişilik bir ordu göndereceğini ve bir filonun da yakında yola çıkacağını haber veriyor, "amacımız" diyordu, "imparatorluk şanımıza yaraşacağı üzere, dostlarımızı korumak ve düşmanlarımızı yenmektir." Mektubunu, "geçmişte olduğu kadar sebatla saklayacağımız dostluk ve sadakati" hatırlatarak bitirmekteydi. Fransa kralı, ne Edirne ateşkesini, ne de bu mektubu öğrenebildi. Mektup geldiğinde I. François ölmüştü.23</p>
<p class="calibre2">136</p>
<p class="calibre2">1 François GUICHARD1N (1483-1540) (Francesco Guicciardini), Medici'lerin danışmanı ve tarihçi. </p>
<p class="calibre2">2 E. CHARRIERE,  <i class="calibre4">a.g.e. </i> cilt I. </p>
<p class="calibre2">3 VVinczerer, Bavyera Kralının elçisi. </p>
<p class="calibre2">4 E. CHARRIERE,  <i class="calibre4">a.g.e. </i></p>
<p class="calibre2">5 Ibid. 6Ibid. </p>
<p class="calibre2">7 Bkz. LV. bölüm. </p>
<p class="calibre2">8 Kanuni döneminin Osmanlı İmparatorluğu hakkında verdiği bilgiler, elde bulunanların en iyilerinden biridir. </p>
<p class="calibre2">9  <i class="calibre4">J. </i> URSU,  <i class="calibre4">La <b class="calibre3">Politique </b>orientale de François ler, </i> Paris, 1908. </p>
<p class="calibre2">10 Saint Blancard, donanmasıyla birlikte Süleyman Korfu'dan ayrılmazdan bir gün önce geldi. O ve I. François'yı temsil eden Marillac ile maiyetindekiler çok iyi karşılandılar, armağanlara boğuldular, yolculuklarına devam etmek için ihtiyaç duydukları her şeyi sultandan sağladılar. Ancak bu yolculuk gereksizdi. Saint Blancard kışı Lövan ve İstanbul'da geçirdikten sonra, ertesi yıl Fransa'ya döndü. Yolculukları ve Süleyman ile vezirlerle yaptığı görüşmelere ilişkin olarak bıraktığı anılar, o dönemden kalanlar arasında en canlı ve en renkli belgelerdendir. (E. CHARRIERE'de, cilt 1). </p>
<p class="calibre2">" Rinçon 1. François'nın emrine girmiş soylu bir İspanyol'du. </p>
<p class="calibre2">12 Rinçon Fransa'ya giderken, Türk-Fransız ittifakına katılması için doju ikna etmek amacıyla Venedik'te durmuştu. </p>
<p class="calibre2">Venedikliler öneriyi kabul etmemişlerdi ama, imparatorluk kuvvetleri fena halde öfkelenmişlerdi. İmparatorun da ondan kurtulmak istediği bilindiği için, Süleyman'ın talebi üzerine emrine Venedikli silahlı muhafızlar verilmişti. </p>
<p class="calibre2">13 Montaigne  <i class="calibre4">Denemeler</i>'inde ondan söz eder. </p>
<p class="calibre2">14 Bir paşanın yönetimindeki idari çevre. </p>
<p class="calibre2">* Pierre I'Aretin: 1492-1556 yılları arasında yaşamış, İtalyan satirik yazarı (Ç.N.) 15) P. GIOVİO,  <i class="calibre4">Epis-tolarum turciearum,</i> IX. s. I, 1598. </p>
<p class="calibre2"/>
<p class="calibre2">16 "Evli kadınlar, evlenecek kızlar, taşradan gelenler, her biri evlerinden ve dehlizlerinden çıkarak ve onurlarını ayaklar altına alarak, karanlıklar içinden ilk karşılarına çıkana kendilerine en yakındaki kapıya giden yolu göstermesi ve önlerine ışık tutması için açındıran seslerle yalvarıyorlardı." (Paolo GIOVİO.) 1 '.'  <i class="calibre4">J. </i> de LAGRA VIERE tarafından anılmaktadır,  <i class="calibre4">a.g.e. </i></p>
<p class="calibre2">18 Nice, Şarlken'in müttefiki olan Charles de Savoie'ye aitti. </p>
<p class="calibre2">19 Toulon kenti arşivlerinde, Türk donanması için sağlanan her cinsten malın uzun listeleri bulunmaktadır. Ancak, Şarlken'in vakanüvisi Sandoval ve ondan sonra Michelet'nin ileri sürdüklerinin tersine, halk hiçbir kötü muameleye maruz kalmadı. </p>
<p class="calibre2">Fransız arşivlerinde, Michelet'nin anlattığı erkek, kadın ve çocukların kaçırılışıyla ilgili öykülerin izine bile rastlanmaz. Buna karşılık Bausset yakınlarındaki Conil'de iki Türk'ün öldürülmesine dair bir rapor bulunmaktadır. (I. DENY ve J. ROCHE'tan, Turciea, I, 1969). </p>
<p class="calibre2">20  <i class="calibre4">J. </i> DENY ve  <i class="calibre4">J. </i> LAROCHE çevirisi,  <i class="calibre4">a.g.e. </i></p>
<p class="calibre2">21 Jerome MAURAND,  <i class="calibre4">Uineraire d'Antibes la Constantinople, </i> 1544. </p>
<p class="calibre2">22  <i class="calibre4">J. </i> CHESSNEAU, Le  <i class="calibre4">Voyage de Monsieur d'Aramon, ambassadeur pour le Roi au Levanı, </i> Paris, 1887. </p>
<p class="calibre2">23 <b class="calibre3">VIII. </b>Henry ve Luther ondan birkaç hafta önce ölmüşlerdi. Barbaros da aynı yıl hayata veda edecektir. </p>
<p class="calibre2">137</p>
<p class="calibre2">VI. BÖLÜM</p>
<p class="calibre2">TRAJEDİLER DÖNEMİ</p>
<p class="calibre2">Batı'daki kaygılarının tümünden de en azından şimdilik kurtulmuş olan Süleyman, artık İran sorunuyla ilgilenebilecekti. 15351536 seferinden beri, imparatorluğun doğu sınırında gerçek bir barış hüküm sürmüyordu. Gerek Müslüman, gerek Gürcü beylerin sessizliği, epey kuşku götürür türdendi. Bunlar o sırada çıkarları nasıl gerektiriyorsa, kâh şahın, kâh sultanın yanında yer alıyorlardı. Şah Tah-masp'ın özel görevlilerinin halkı yanlarına çekmeye çalıştıkları Doğu Anadolu'ysa, Safevi propagandası Şiilik kanalıyla alınmış olan sert önlemler de, Çaldıran zaferi de, sorunları çözebilmiş değildi. Bu uzak illerde Babı Hümayun'un otoritesinin ortadan kalkma tehlikesi dağılmamıştı. Safevi hükümdarlık ailesi içindeki bir kavga, Osmanlı iktidarının gücünü sağlamlaştırmak amacıyla düşündüğü savaşı açma fırsatını Süleyman'a verdi. </p>
<p class="calibre2">Şahla anlaşmazlığa düşen kardeşi Elkas Mirza, sultana sığınmıştı. Bu olay vesilesiyle Tahmasp'a karşı çıkarabileceği bir rakip bulduğunu hemen fark eden Süleyman, prensi olağanüstü bir saygı ve debdebeyle karşıladı. Prense verilen armağanlar arasında Hürrem Sultan'ın (Roxelane) kendi elleriyle ördüğü gömleklerin bile bulunduğu anlatılır! "İran'a doğru esen savaş rüzgârları Harem'den kaynaklanıyordu" ve eğer bu fırsat çıkmasaydı, bir başkası mutlaka yaratılacaktı. </p>
<p class="calibre2">Sapkınlara karşı girişilecek bir mücadeleden herkesin birtakım beklentileri vardı: Hürrem Sultan, hünkârın seferde bulunduğu süre içinde oğlu Selim'in kaymakamlığa atanacağını, bununsa tahtın yeni varisinin belirleneceği gün geldikte, başkentin yolunu ona açabileceğini hesaplıyordu; Süleyman'ın kızı Mihrimah'la kocası Rüstem Paşa, tahta çıkmasını istedikleri şehzade Bayezit için bu savaşın kendini gösterme fırsatı yaratacağını düşünüyorlardı. Ayrıca sapkınlara karşı bir savaş İstanbul'da her zaman memnunlukla karşılanırdı: Talihsiz İbrahim Paşa'ya yöneltilen en büyük suçlama İran'a yakın olmak değil miydi? </p>
<p class="calibre2">1548 ilkbaharında Süleyman bir kez daha ordusunun başına geçti. Elkas Mirza, daha önce şaha karşı bir ayaklanma başlatmak üzere Azerbaycan'a gitmişti. Sultan, Konya ve 138</p>
<p class="calibre2">Sivas yoluyla Erzurum'a ulaştı. Burada kendisiyle buluşan Elkas Mirza, hemen kardeşi tarafından terk edilmiş olan başkent Tebriz üzerine yürünmesini istiyordu. Asi prense göre, başkent sakinleri topluca katledilmeli ya da en azından sürülmeliydiler. Süleyman bu öneriye iltifat etmedi ve 1534 yılında işgal ettiği, ancak Şahın yeniden fethettiği ve bölgedeki başlıca kale olan Van'ı kuşatmayı yeğledi. Van Kalesi ancak bir hafta dayanabildi. Bu arada Ağustos ayının sonuna gelinmişti. Doğu Anadolu'ya kış </p>
<p class="calibre2">çok erken düştüğünden, sultan kötü mevsimi geçirmek üzere Diyarbakır yoluyla Halep'e gitti. Bu arada da komutanları Safevileri kovarak Van Gölü çevresindeki kaleleri ele geçirdiler. Beri yandaysa Elkas Mirza, İran'ın batısını, Kum ve İsfahan'ı altüst ediyor, kardeşinden kopardığı muazzam ganimetler arasından seçtiği değerli armağanları Osmanlı koruyucusuna gönderiyordu. Herhalde giriştiği yağmalarla gereğinden fazla uğraştığı için olacak, öteki kardeşi Sahrab'ın kendisine kurduğu tuzağı sezemedi. Tutsak düştü ve canını bağışlayan Tahmasp tarafından Alamut kalesine hapsedildi. </p>
<p class="calibre2">Ancak kısa bir süre sonra burada öldürülecekti. </p>
<p class="calibre2">Kış sona erdiğinde, Süleyman, Erzurum'a hareket etmek üzere Suriye'den ayrıldı. Erzurum'da İkinci Veziri Ahmet Paşa'yı Kars ve Artvin arasındaki bölgeyi Safevi beylerinden temizlemekle görevlendirdi. Seferin en önemli başarıları da bunlar oldu: Yirmi kadar kale ele geçirilmiş, bölge Osmanlı kuvvetlerinin denetimi altına alınmıştı. Sultan İstanbul'a dönerek Avrupalı hükümdarlara 31 </p>
<p class="calibre2"/>
<p class="calibre2">kentin alındığını, 14 kalenin yıkılıp 28 yeni kalenin inşa edildiğini haber veren zafer mesajları gönderdi. Yirmi ay kadar süren askeri harekat, Babı Hümayun'un Doğu Anadolu üzerindeki otoritesini daha da sağlam bir şekilde yerleştirmiş oluyordu. Ne var ki Süleyman asıl hedefine ulaşamamıştı: Bü-</p>
<p class="calibre2">yük bir meydan muharebesinde şahla karşılaşmak ve onu ezerek Safevi sorununu kökten çözmek... </p>
<p class="calibre2">Birkaç yıl sonra Safevilerle savaş yeniden başladı. Ancak, 1552 yazı için öngörülmüş olan sefer henüz başlarken, imparatorluğun XVI. yüzyılda karşılaştığı ve tahtın en parlak adayı olan şehzade Mustafa'nın babası tarafından idam ettirilmesiyle sonuçlanacak en ciddi bunalımla yarıda kalacaktı. </p>
<p class="calibre2">DEVLETİN ÇIKARI UĞRUNA</p>
<p class="calibre2">Ellili yılların başlarına gelindiğinde, Süleyman'ın iki eşinden dünyaya gelmiş olan sekiz şehzadesinden dördü hayattaydı: Mustafa, Selim, Bayezit ve Cihangir... Bunlardan yalnız Mustafa, Hürrem'den değildi. Mustafa'nın annesi, Manisa valiliği sırasında Süleyman'ın yanında olan Gülbahar Sultan'dı ve Roxelane, uzun bir mücadele ve sonu gelmez entrikalarla onu padişahın kalbinden kovmayı başarmıştı. O günden beri de Rus kadını, sarayda mutlak kadın efendi olarak hüküm sürüyordu. Ancak Süleyman yaşlanmaktaydı -1550'de 65 yaşına gelmişti- ve Hürrem biliyordu ki, eğer bir gün Mustafa tahta geçecek olursa, saltanatını güvenceye alabilmek için kardeşlerini, yani Roxelane'-nın çocuklarını boğdurtacaktır. Kendisine gelince, hayatı bağışlansa bile gözden düşen padişah karılarının ve çocukları saltanat süremeyen valide sultanların sürgün yeri olan eski sarayın yolunu tutacaktır. Hürrem'in başkaca hiçbir seçeneği yoktu: Mustafa orta-139</p>
<p class="calibre2">dan kaldırılmalıydı, aksi takdirde o kendisini ve kanından gelen tüm erkekleri yok edecekti. </p>
<p class="calibre2">Mustafa'nın çeşitli yeteneklere sahip bir şehzade oluşu da Hürrem Sultan ve oğulları açısından tehlikeyi fazlalaştırıyordu. Şehzadeye yakın olanların hepsinin üzerinde birleştikleri nokta, onun babasına layık bir sultan olacağıydı. Avrupa da bunu biliyor ve korkuyordu. Postel, 1537'de şöyle yazmıştır: "Süleyman'ın çocukları arasında Mustafa adında bir şehzadesi vardı ki, harikulade iyi bir eğitim görmüş, ihtiyatlı ve saltanat sürecek yaştaydı, zira 24 ya da 25'ine gelmişti; Tanrı, böylesine büyük bir barbarlığın onca yakınımıza gelmesinden bizi korusun!" Bucbecq de şehzadenin "dikkate değer doğal yeteneklerinden" söz eder. Buna karşılık Selim, kendisine hanidir "Sarhoş" lakabını kazandıran bir üne sahipti. Bayezit hakkındaysa herhangi bir şey söylenmiyordu, çünkü söylenecek bir şey yoktu. Kambur ve bir şehzade müsveddesi olan Cihangir, oldukça esprili bir kişi olmakla beraber, anlaşıldığı kadarıyla esasen yarışın dışındaydı. Dört kardeş arasında yalnızca Mustafa popüler olmayı başarmıştı. Durumlarından hoşnut olmayan tımar sahiplerinden çoğu, devşirmelerin devlet katındaki yükselişleriyle ayrıcalıklarını yitirdiklerini fark eden eski soylular, Avrupa'dan kaynaklanan ve yavaş </p>
<p class="calibre2">yavaş imparatorluğu da etkilemeye başlayan ekonomik ve mali bunalımın kurbanları ve nihayet otuz yıllık bir saltanattan sonra Süleyman'ın tahtı, şehzadelerinin en yeteneklisine bırakması gerektiğini düşünenlerin tümü de Mustafa'yı istiyorlardı. </p>
<p class="calibre2">Süleyman'ı tahttan indirip yerine Mustafa'yı çıkarmak amacıyla bir komplo mu düzenlenmişti? Bu konuda hiçbir zaman kesin bir bilgiye sahip olamayacağız, ancak Mustafa'nın, Hürrem Sultan ve oğullarının amaçlarını çok iyi bildiği kesindir. İçlerinden biri sultan olmayagörsün, kaderi çizilmiş </p>
<p class="calibre2">olacaktı: Sarayın dilsiz bostancıları, boynuna kementlerini dolayıvereceklerdi hemen... Yeteneklerinin ve popülaritesinin bilincinde olan, imparatorluğu yaşlılığın zayıflattığı ellerde kaldığını gören bu otuz yedi yaşındaki adamın, kendisi için çok büyük felaketler yaratabilecek bir veraset kavgasının başlamasındansa, bir an önce iktidarı üstlenmeyi düşünmüş olması ihtimal dışı tutulamaz. </p>
<p class="calibre2">Açılacak ölümcül mücadelede kavgayı ilk başlatan kazanacaktı. Mustafa'nın yanında ordunun büyük bir bölümü yer almaktaydı. Hürrem Sultan ve iki oğluysa, sarayın başkadınının muazzam kişisel etkinliğine, devlet "mekanizması"nın ve saray çevresinin ağırlığına ve -o koşullarda önemi daha da artan- sultanla Hürrem'in damatları, hilekâr sadrazam Rüstem Paşa'nın kesin desteğine sahiptirler. </p>
<p class="calibre2">Çok fakir bir çevreden gelip (çocukluğunda çobanlık yaptığı söylenir) Osmanlı sultanının damadı olan ve on beş yıl süreyle devletin başında kalan bu sadrazamın garip bir kişiliği vardır. Zigetvar dolaylarındaki küçük bir kasabada dünyaya gelen, sivil yönetimle ordudaki tüm ileri gelenler gibi Hıristiyan kökenli olan sadrazam, eski dinini hatırlatan her şeyden nefret ediyordu. Venedik Balyosu Bernardo Navagero'ya göre "Hıristiyanlar arasında kim kendisine daha çok çıkar sağlarsa onu dikkate alırdı". Hemen hemen itici, karanlık ve hain bir görünüşü vardı ve "kendisine para karşılığında dilediğinizi yaptırabilirdiniz." Onu iyi tanıyan Busbecq, "Sultanın has bahçelerinde yetişen güllerle menekşeleri bile" sattığını "ve her tutsağın miğfer, zırh ve atını satmak üzere bir kenara ayırdığını" öne sürer. Ufak tefek, teni neredeyse mora çalan, çirkin görünüşlü bir adamdı ama, 140</p>
<p class="calibre2">devlet adamı ve yönetici olarak taşıdığı nitelikler, bu fiziği örtüyordu. Deliler gibi çalışırdı, mükemmel bir hafızaya sahipti, "gururlu ve sinirliydi, hırsınınsa sınırı yoktu ve en çok zevk aldığı şey, Osmanlı hükümdarlarının hizmetine, ondan daha bilge, daha tedbirli bir kişinin asla gelmediğinin konuşulduğunu duymaktı." Devletin kasalarını doldurmada da üstüne yoktu. Tabii kendininkilerini de... Öldüğü zaman "ondan önce bir benzeri daha bulunmayan" korkunç bir servet bıraktı Bu muazzam servet, İstanbul'da ve imparatorluğun birçok başka kentinde, çok sayıda camiler ve vakfiyeler yaptırtmasına imkân vermişti.1</p>
<p class="calibre2">İran seferi 1552'de başladı. Süleyman, Rüstem Paşa'yı seraskerliğe getirdi ve ordu Anadolu yaylalarına doğru ilerlemeye koyuldu. Birlikler kışlamak üzere Türkiye'nin güneyinde, Karaman yöresinde ordugah kurdular. Mustafa'yı hedef alan entrika işte burada düğümlendi. Rüstem, sultanın en çok güvendiği kişilerden biri olan sipahi ağası Şemsi'yi Kanuni'ye göndererek, onu başlarında göremeyen askerlerin artık takatten düştüğü ve tahta genç bir şehzadenin çıkarılma zamanının geldiğini söylediklerini anlattırdı. Şemsi bu arada, bildiği kadarıyla Mustafa'nın bu tür sözleri itiraz etmeksizin dinlediğini ve hatta projeyi gerçekleştirmek üzere yardım sağlamak için İranlı Safevilerle ilişkiye bile girdiğini de laf arasında çıtlatacaktı. Sultanın kesinlikle birliklerinin başında bulunması gerektiğini de ekleyecekti. Süleyman, Rüstem'in habercisinin anlattıklarını dinlediğinde büyük bir öfkeye kapıldı. </p>
<p class="calibre2">"Mustafa'nın ben hayattayken böylesine bir ihanete batmaya cüret etmesinden Tanrı bizi korusun," </p>
<p class="calibre2">diye söylendi. İran'la savaşı ileri bir tarihe erteleyerek, Rüstem Paşa'yı hemen İstanbul'a çağırdı. </p>
<p class="calibre2">Ertesi yaz, Süleyman bizzat ordusunun başına geçti, Mustafa'yı da huzuruna çağırttı. Bu arada Hürrem ve çevresinin, bütün kış boyunca Süleyman'ı büyük şehzadesine karşı kışkırtmak üzere sarayda ellerinden geleni yaptıklarını kolaylıkla düşünebiliriz. Her türlü şıkta Sultan, kararlı ve Mustafa'nın ihanetinden emin olarak, şehzadesinin hemen Karaman Ereğli'sindeki2 ordugaha gelmesini istemişti. </p>
<p class="calibre2">Ona gönderdiği mektupta, "suçladığı cürümlerden aklanacağını ve korkmadan gelmesini" bildiriyordu. </p>
<p class="calibre2">Mustafa zor bir seçim karşısında kalmıştı: Babasının huzuruna varmakla hayatını tehlikeye atmış olacaktı; gitmeyi kabul etmezse, gerçekten de ihanet niyetleri taşıdığını itiraf etmiş sayılacaktı. En fazla cesaret isteyen yolu seçti, belki masumiyetine duyduğu inançtan, belki de ordunun arasında, başına herhangi bir şeyin gelemeyeceğine güvendiğinden... </p>
<p class="calibre2">Olayı görgü tanıklarından dinlemiş olan Busbecq şöyle anlatır: "Mustafa içeri girer ve sahne başlar, dört bir yandan yakalanmıştır; hayatının sonu olduğunu bildiği o anda, bu şehzade tüm gücünü topladı ve kahramanca bir cesaretle gayrete geldi. Zaferinin, onu tahta ulaştıracağını hissediyordu, kavganın şiddeti içindeki kargaşa yeniçerilerin acıma duygularını harekete geçirecekti, onları şimdiden kendisini babasının gazabından kurtarmak üzere silaha sarılmış görüyordu. Süleyman'ı da asıl endişelendiren bu ihtimaldi, onun için trajedinin geçtiği otağının hemen arkasına, kimselerin bir şey fark etmemesi, gürültülerin hiçbir şekilde duyulmaması, hatta en ufak bir şeyden bile kuşkulanılmaması için kalın bezler gerdirmişti, ama yaşamak ve saltanat sürmek için duyduğu şiddetli tutku şehzadeyi her şeye karşı tek başına yenilmez kılmıştı: Kavga çıkmaza giriyordu; diğer bölmede işin bir an önce bitirilmesini sabırsızlıkla bekleyen Süleyman, aradaki per-141</p>
<p class="calibre2">delerin üzerinden başını yükseltti ve dilsiz bostancılarının pes etmek üzere olduklarını gördü, endişeleri daha da arttı, olanca hiddeti gözlerine çakılmış olarak, yüreksizlikleri yüzünden onları suçlayan insanlık dışı birtakım işaretlerle cellatlarına öylesine tehditkâr bir bakış fırlattı ki... Bu bakışın, dilsizler üzerindeki etkisi ne kadar büyük oldu... Bunu size anlatamam, onlarda yarattığı şiddetin bir benzeri daha olamaz, ikinci bir sefer Mustafa'nın üzerine atılıp, canını alarak yere yıktıkları anın şiddeti de öyle... Zavallı şehzadenin gövdesini hemen bir halının üzerine koyup Süleyman'ın otağının önüne çıkardılar ki, Yeniçeriler, imparator olması istedikleri kişiye biçtiği kaderde padişahın otoritesini ve gücünü görebilsinler." </p>
<p class="calibre2">Bu cinayetin ordu üzerindeki etkisi çok büyük olmuştu. Busbecq, eğer o gün başlarına geçecek bir kişi çıkabilseydi Yeniçerileri hiçbir şeyin durduramayacağını yazarken, muhtemelen haklıdır Süleyman herhalde devrilmiş olacaktı. Ama başsız kalınca, Yeniçeriler de "engelleyemedikleri şeyi ancak sabırla sineye çekebilirlerdi". Hiddetlerini önce sövüp saydıkları ve "ihtiyar deli" diye bağırdıkları Süleyman'a yönelttiler, sonra da "ışığının imparatorluk sarayını aydınlatacağı en parlak güneşi" söndürmüş olan Hürrem'le Rüstem'e çevirdiler. Askerleri yatıştırmak için Süleyman. Rüstem'i feda etti. Padişahın, cinayetin teşvikçisinin sadrazam olduğunu ortaya çıkartarak Mührü Hümayun'u ondan geri aldığı yeniçerilere anlatıldı. Sadrazamın düşüklüğü fazla uzun sürmedi. İki yıl sonra Rüstem yeniden görev başındaydı... </p>
<p class="calibre2">Mustafa ölmüş, şimdi geriye oğlu Murad kalmıştı. Ondan ve oyundan tek bir iz bile kalmasını istemeyen Hürrem için bu da tehlikeydi. Söylentilere göre, padişahı, bu genç adamın yeniçerileri ayaklandıracağına, halk önüne her çıkışında sanki geleceğin sulta-nıymış gibi alkışlandığına inandırdı. </p>
<p class="calibre2">Süleyman bir kez daha boyun eğiyordu. Devlet ricalinden birini idam fermanıyla birlikte torununun ikamet ettiği Bursa'ya gönderdi. Görevli Murat'a "Padişah ölmenizi buyuruyor," demiş ve şu karşılığı almıştı: "Ölmeyi, padişahın buyruklarına değil, Tanrı'nın buyruğuna itaat etmek için kabul ediyorum!" </p>
<p class="calibre2">Bu olaylardan bir süre sonra Süleyman'ın en sevgili şehzadesi olan Cihangir, iddialara göre Mustafa'nın kaba bir şekilde ortadan kaldırılmasının verdiği acıya dayanamadığı için öldü. </p>
<p class="calibre2">Peşpeşe gelen bu ölümler bütün imparatorlukta ve yabancı ülkelerde büyük yankılar kopardı. Kimileri tahtın varisi olan şehzadenin öldürülmesinde, şimdi artık devletin bütün sorumluluk mevkilerini ellerinde tutan ve sonunda İmparatorluğun efendileri durumuna gelen İslamlaşmış Hıristiyanların, kapı kullarının etkinliğinin yeni bir kanıtını gördüler. Kamuoyu, Süleyman'ı ve ondan da daha çok Hürrem ile Rüstem'i şiddetle kınadı. Genç şehzadenin koruyucusu olduğu yazarlar ve sanatçılar onun arkasından gözyaşları döktüler.3 Şairler, Osmanlı hanedanının en parlak umutlarından birinin dehşet verici şartlarda yitip gitmesinin esinlendirdiği acılı ağıtlar yazdılar. Bunların en ünlülerinden olan Yahya'nın yazdığı mersiye, Rüstem Paşa'yı özellikle sinirlendirmiş ve baş-vezir, sultandan, hükmüne karşı çıkacak kadar cüret gösteren bu adamı idam ettirmesini istemişti. Ancak Süleyman buna cesaret edemedi. Hanidir gereğinden çok kan akıtılmıştı... </p>
<p class="calibre2">Avrupa'ya gelince, rahat bir nefes aldı. Osmanlı tahtının varisinin zeki, cesur ve hırs-142</p>
<p class="calibre2">lı bir kişi olduğu biliniyordu. Süleyman'ın fetihlerinden sonra, böylesi niteliklere sahip bir hükümdarın yönetimi altında, imparatorluk nerelere gitmezdi ki? Uzunca bir süredir Süleyman'ın sağlık durumuna ilişkin söylentiler dolaşıp duruyor ve Mustafa'nın tahta geçmesiyle korkunç olaylar yaşanmasından korkuluyordu. Gerçi ölümü, genel kaygıyı tümden ortadan kaldırmamıştı, zira Süleyman'ın öteki şehzadeleriyle ilgili olarak hiçbir şey bilinmiyordu. Ancak, yine de en tehlikelisi, artık yaşayanlar arasında değildi, </p>
<p class="calibre2">SAFEVİİU BARIŞ... </p>
<p class="calibre2">Bu korkunç idamlar tamamlandıktan sonra Süleyman ordunun başında, kışı geçirmek üzere Halep'e yöneldi. İngiliz gezgin Antony Jenkinson, padişahın olanca ihtişamıyla kente girişine işte burada tanık olmuştur. Anlattıklarına göre, kortejin başını kızıl renkli giysileri içinde 6.000 hafif süvari sipahiler çekmektedir. Onların arkasından, ellerinde yay ve okları, sarı kadifeler içinde ve başlarında aynı renkte Tatar sarıklarıyla padişahın 10.000 kapıkulu askerleri gelmektedir. Bunları da koyu kırmızı kadifeler giyinmiş dört subayın komuta ettiği, elleri palalı, başları tolgalı 12'şer bin asker izlemektedir. </p>
<p class="calibre2">Sonra mor giysileri, başlarında beyaz keçeden, mücevher ve değerli taşlarla süslü ve tüylü sorguçlar iliştirilmiş başlıkları ve her biri birer arkebüzle silahlanmış 16.000 yeniçeri. Onların da arkasında, giysileri altın renkli kumaşlardan, yarısı arkebüz, yarısı yay ve oklarla silahlı 1.000 içoğlanı vardır; leopar kürklerine bürünmüş, başlarında tolgalar bulunan üç kişi, bir direğin tepesinde, alemlerle süslü kızıl renkli bir at kuyruğu taşımakta, peşlerinden de gümüşi giysiler, değerli taşlar, zümrütler, elmaslar ve yakutlarla bezeli gümüş zırhlara bürünmüş beyaz atlar üzerinde yedi içoğlanı gelmektedir. Altın renkli kumaşlarla giyinmiş altı içoğlanıysa, "harikulade bir ihtişam" içinde, iki yanında altın işlemeli giysileriyle yalnızca ikişer içoğlanı bulunan, en değerli taşlarla süslü altın ipliklerle dokunmuş bir örtüyle eyerlenmiş beyaz bir savaş atının üzerindeki padişahın önü sıra ilerlemektedirler; başında beyaz devekuşu tüylerinden sorgucu olan, en ince kumaşlardan bir sarık vardır ve gümüş renkli, inci ve değerli taşlarla işlenmiş kumaşlarla örtülü eşkin hayvanların sırtındaki altı genç kadın, başlarında paha biçilmez süsler olduğu halde padişahı izlemektedirler; bu kadınların her birine, küçük yaylarla silahlı iki hadımağası eşlik etmektedir. Kızıl bir kaftan giymiş olan ve her biri aynı renkte kadife üniformalar içindeki on beş yeniçerinin yaya olarak yanında yer aldığı başvezir bunların arkasındadır. </p>
<p class="calibre2">Daha geride, toplam 3.000 dolayındaki köleleriyle diğer paşalar bulunmaktadır. Ve tepeden tırnağa silahlı 4.000 süvari korteji tamamlamaktadır. Jen-kinson'a göre, Süleyman'ın ordusu, Halep'e yaya olarak birkaç günlük uzaklıkta kamp kuran alaylada birlikte, aşağı yukarı 300.000 kişiden oluşmaktaydı. </p>
<p class="calibre2">Askeri harekât ilkbaharda başladı. Süleyman, ordusunu savaş düzenine sokmazdan önce, Diyarbakır'da yüksek rütbeli subaylarını topladı. Onlara, iman düşmanlarının bir kez daha başkaldırmış olduklarından, bunun İslam için yarattığı tehlikelerden söz etti. "Savaşı ülkelerine kadar götürerek, bunları yok etmek zorundayız" dedi. Subayları hep bir ağızdan şöyle karşılık verdiler: </p>
<p class="calibre2">"Padişahımız buyruğuna seve seve uyacağız, değil Hint'e ve Çin'e, gerekirse Kafdağı'na kadar yürürüz". Sultan adamlarını yeniden avucunun içine almıştı. Mustafa'nın trajedisi unutulmuştu. </p>
<p class="calibre2">143</p>
<p class="calibre2">Fırat Vadisi ve Erzurum yoluyla ordu bir kez daha İran'a doğru ilerliyordu. Şehzade Selim, Anadolu askerleriyle sağ kanatta, ordunun başında yer almıştı, sol kanattaki Rumeli askerlerine, geleceğin başveziri, Beylerbeyi Sokullu Mehmet komuta ediyordu. Kars'a gelindiğinde Süleyman, Şah Tahmasp'a, Osmanlı sultanlarının  <i class="calibre4">Şii </i> sapkınlarla savaşa girmezden önce gönderdikleri o sövgü dolu mektuplardan birini yolladı: "Hak yoluna dönmezsen, ortadan kaldırılacaksın. Kuran'ın emrettiği gibi, gazabımızı göstermek için kılıcımızı çektik..." Artık harekat başlayabilirdi. Türkler, tüm Erivan yöresini kırıp geçirdiler. Şah'ın kentteki kalesi yerle bir edildi. Nahcivan'da taş üstüne taş bırakılmadı... </p>
<p class="calibre2">Tahmasp'ın cevap mektubu da tam bu sırada Süleyman'a ulaşmıştı. Bu mektup da sultanın göndermiş </p>
<p class="calibre2">olduğundan daha az sövgü dolu değildi. Şah, soylu olmayan silahlar kullanan Türk'ü korkaklıkla suçluyordu: "Gücünüz asla mızrak ve kılıçtan gelmiyor. Tüfeklere ve toplara sığınıyor, kimliğinizi yağma ve yangınlarla ortaya koyuyorsunuz"... İki imparatorun vezirleri arasındaki karşılıkla hakaretleşmeler de devam etti. "Toprağın hangi yanda titrediği apaçık görünüyor" diye yazmaktaydı Osmanlı; "Nahcivan'dan çekildiğimiz için, şimdi çakal, kahramanca ormana gelebiliyor. İran elleri yeniden Osmanlı sancaklarıyla kararmıştır. Eğer adamlarınız savaşmak için açık araziye çıkma yürekliliğini gösterebilselerdi, Osmanlılar da tüfeğe ve topa başvurmadan, yalnızca mızrak ve kılıç kullanarak onları püskürtebilirlerdi." Safevi vezir bu mektuba, sanki Osmanlı barış istiyormuş gibi bir karşılık gönderiyordu. Süleyman'ın veziri de böyle bir talepleri olmadığını bildiriyor, Safevi'yi </p>
<p class="calibre2">"imansızlıkla" suçluyor, bununla beraber, eğer Şah barış istiyorsa, "Saadetlu sultanın, her zaman dosta ve düşmana karşı açık" olduğunu ekliyordu. Bir ara Safevilerle açık muharebeye girileceği sanıldı. </p>
<p class="calibre2">Şahın kuvvetlerinin birçok kaleyi aldığı haberi gelmiş, Süleyman da başvezirini hemen 4.000 yeniçeri ve tüm Anadolu ve Rumeli askerleriyle doğruca üzerlerine göndermişti. Ama her zaman olduğu gibi, Şah ordusuyla birlikte geri çekildi: Türkler karşılarında sadece yakıp yıkılmış ve ahalisi tarafından terkedilmiş bir bölge buldular. </p>
<p class="calibre2">Bu savaş, yıkımlara yeni yıkımlar katmaktan öte bir sonuç vermeksizin, sonsuza kadar sürebilirdi. </p>
<p class="calibre2">Tahmasp, ülkesinin birçok köşesinin tümüyle harap olduğunu görmekteydi. Barış yapmaya hazırdı. </p>
<p class="calibre2">Onurunu kurtaracak birkaç başarı elde ettikten sonra Sultanın, o sırada Erzurum'da bulunan genel karargahına, olağanüstü yetkilerle donatılmış bir elçi -muhafız alayının komutanını- gönderdi. </p>
<p class="calibre2">Osmanlı tarafınca hemen kabul edilen bir ateşkes önerdi. Süleyman da bu savaştan yorgun düşmüştü. </p>
<p class="calibre2">Çarpışmalara son verildi ve sultan kışı geçirmek üzere Amasya'ya hareket etti. </p>
<p class="calibre2">Birkaç ay sonra, şahın baş teşrifatçısıyla Osmanlı başveziri arasındaki barış görüşmelerine de burada başlanacaktı. İranlı murahhas, beraberinde birbirinden değerli armağanlar ve Tanrı'ya, Peygambere ve Ali'ye övgülerle dolu, barış koşullarını da içeren bir mektupla gelmişti. Şah, Şii hacıların rahatsız edilmeksizin İslam'ın kutsal yerlerini ziyaret edebilmelerini istiyordu. Süleyman bunu kabul etti. Şaha gönderdiği cevap mektubunda, İranlılar bir zarar vermedikleri sürece barışın korunacağını bildiriyor ve Ali'nin, "benim yoldaşlarım tıpkı yıldızlar gibidir; içlerinden birini izleyerek doğru yolu bulur-sunuz" demiş olan Peygamberin tek yoldaşı olmadığını da hatırlatıyordu. </p>
<p class="calibre2">144</p>
<p class="calibre2">1555'te imzalanan Amasya Antlaşması, Doğu topraklarını onca uzun bir zamandan beri kanla sulamış </p>
<p class="calibre2">olan uzun kavgaya -geçici olarak- bir son vermekteydi. Şah, Süleyman'ın yeni ilhaklarından sonra aldığı şekliyle Osmanlı İmparatorluğu'nun sınırlarını tanımıştı. Anadolu'daki yandaşlarının yağmalarına ve Şii propagandalarına son verdirmeyi de -en azından sözde- kabul etmişti. İranlı ve Osmanlı beyleri, sınır boyunda barışın gözetilmesi için ellerinden geleni yapacaklardı. Tümüyle tatmin olmamakla beraber Süleyman, antlaşmanın hükümlerine kesinlikle uyulması için emirler verdi. </p>
<p class="calibre2">Tahmasp'ı Osmanlılara yeniden saldırmaktan alıkoyacak bir baskı yapması için de bir süre, Amu Derya'nın ötesindeki ülkelerde hüküm süren Özbeklerin Hanıyla iyi ilişkiler içinde olmaya çalıştı. </p>
<p class="calibre2">Hünkar, elleri serbest kalsın istiyordu: İmparatorluk içinde, birincil önemde bir siyasi fırtınanın yaklaşmakta olduğu görülüyordu. </p>
<p class="calibre2">BİR "KOMÜNİST" AYAKLANMA</p>
<p class="calibre2">Süleyman, şimdi altmış yaşındadır. Onun» yaşındaki bir adam için -XVI yüzyılda-oldukça sağlıklı sayılır. Sakalları kırlaşmış, uzun gövdesi biraz bükülmüş, uzun ve ince boynu omuzları arasına çökmüş bile olsa, görünüşü her zamanki gibi soylu ve heybetlidir. Amasya'daki ordugâhına onunla karşılaşmış olan Busbecq, "Yüzünün kederli ifadesine rağmen, sert görünüşü yine de fazlasıyla heybet taşıyordu," diye yazmaktadır. "Eğer benzindeki solukluk, bazı gizli dertlerin işareti değilse" sağlığı da oldukça iyidir. "Ama, zamanın kötü izlerini onarmasını kadınlar kadar iyi bilmektedir. Allık kullanmakta, bu önleme de, yüzünün renginden de anlaşılacağı üzere sıhhat ve afiyette yaşadığına tanık olabilsinler diye, özellikle yabancı elçileri kabul ettiği günlerde başvurur". Bütün hayatı boyunca aşırılıklardan kaçınmış olan hünkar, şimdi, yaşlılığında daha da kanaatkar olmuştur. Oğlu II. Selim ve haleflerinden birçoğunun tutsağı olacakları sarhoşluk ve diğer tutkuları hiç tanımamıştır. "Onun hakkında en sert eleştirilerde bulunanlar bile" diye anlatmaktadır Bucbeq, "eşine olan aşırı bağımlılığından başkaca bir tutkusundan söz edemezler." </p>
<p class="calibre2">Dini vecibelerine titizlikle bağlı olan Süleyman, ihtiyarlığın eşiğinde, işi ilk sultanlar dönemindeki sade yaşama dönüşe kadar vardırmamıştır. Ancak çok daha sonraları, ölümünden birkaç yıl önce Saray'daki altın ve gümüş takımlar toprak kâselerle değiştirilecektir. </p>
<p class="calibre2">İstanbul'daki saray, yabancı gezginlerin ağızlarını her zaman bir karış açık bırakan bir debdebe içindedir; bunlar, sultanın atının zırhının "en nadide doğu incileriyle baştan aşağı bezenmiş", savaş </p>
<p class="calibre2">giysileriyle kılıcının, baştan sona zümrütler, yakutlar ve elmaslarla işli, "çeşitli enfes kumaşlardan yapılmış, düşünülebilecek en zengin şey" olduğunu, imparatorluk ricalinin elbiselerinin "bazılarının altın işlemelerle süslü, bazılarının kadifeden, bazılarının da beyaz, kırmızı, mavi satenden, altın ve gümüş şeritler ve kordonlarla gayet zengin bir şekilde hazırlanmış" giysiler olduğunu anlatırlar. </p>
<p class="calibre2">Bucbeq, "şunlara bakın" diye yazmaktadır, "sarıklı başların oluşturduğu şu denize bakın, her biri de beyazın beyazı ipeklilerle kıvrım kıvrım sarılmış... Her biçimden, her renkten şu harikulade kaftanlara bakın... Her şey altınla, gümüşle, erguvanla, ipekle, kadifeyle pırıl pırıl... </p>
<p class="calibre2">145</p>
<p class="calibre2">Bu tuhaf ve hayret verici gösteri hakkında fikir verecek sözcük bulamıyorum. Şimdiye kadar gördüğüm en güzel şey."4</p>
<p class="calibre2">Hürrem Sultan da henüz hayattadır. Etkisi her zamankinden daha fazladır. Süleyman'ın üzerinde büyük bir nüfuza sahiptir ve adamları, en başta Sadrazam Rüstem Paşa olmak üzere devletin en önemli makamlarını tutmuşlardır. Bununla birlikte, ihtiyarlayan hükümdarın bütün hatalarını ve cinayetlerini ona bağlamak gerçeklerin tam bir ifadesi de olamaz. Süleyman, geleceğini, ya da bizzat kendininkini tehlikede gördüğünde, her zaman o enerjik ve acımasız kişi olarak kalacaktır. Çevresinin etkisinde bile kalmış olsa, Mustafa'nın ve bir süre sonra da Bayezit'in trajedilerinde sorumluluğu asıl taşıyan odur. </p>
<p class="calibre2">Tümüyle aklı başında ve dengeli bir durumda, kararı o almıştır. Hayatının son gününe kadar iktidarın dizginlerini elinde tutacaktır. </p>
<p class="calibre2">Bu iktidar, elbette ki hiçbir sallantıya maruz kalmayacaktır. İmparatorluk her zaman, o güçlü ve zengin imparatorluk, imparatorun otoritesiyse eksiksizdir. Zor günler henüz ortada yoktur. Ne var ki, kaygı verici birtakım işaretler belirmeye başlamıştır.5 Ekonomi tökezlemekte, para değerini yitirmeye başlamakta, ordunun ve Saray çevresinin korkunç harcamaları vergi yükünün ağırlaştırılmasına neden olmaktadır. Durumdan hoşnut olmayanları sindirmek ve düzeni sağlamak için taşra vilayetlerine yeniçeriler gönderilmektedir. Bunun tek sonucu da yeniçerilerin ellerine geçirdikleri toprakları ve malları sahiplenerek halkın hoşnutsuzluğunu artırmalarıdır. Ordunun bu seçkin kesimindeki birlik duygusu ve disiplin de bundan etkilenecektir. </p>
<p class="calibre2">Gerçekten de Mustafa'nın dramatik sonu işleri düzene sokmaya yetmemişti. Halkın geniş bir kesiminde yası tutulurken, efsanesi de ölümünün hemen ardından yayılıp genişledi. Böylesi durumlarda sık sık görüldüğü gibi, nereden çıktığı anlaşılmayan bir kişi, kendisinin dilsiz bostancıların kementlerinden kurtulan şehzade olduğunu iddia etti. Kuzeybatı Anadolu'da, Ereğli'de, vezirleri ve sözüm ona çeşitli yönetimi birimleriyle bir hükümet kurdu. Yüzlerce, giderek binlerce asi kendisine katılıyordu. Bunun üzerine Avrupa yakasındaki Türk topraklarına geçti, kısa zaman içinde Trakya'nın büyük bir kısmı, Makedonya ve Dobruca, onu sultan olarak tanıdılar. Bununla birlikte başkent yapmak istediği Edirne'yi ele geçiremedi. Vaazettiği "komünizm", Devlet'i yönetenlerden aldığı varlıkları dağıttığı on binlerce zavallıyı kendisine çekiyordu. Bu hareket, şehzade Bayezit'in, Sahte Mustafa'yı ele geçirip astırttığı güne kadar yayılmasını sürdürdü. İsyan bastırılmış olsa da, Osmanlı İmparatorluğu içinde her zaman devletle iç içe yaşamış olan bir ayaklanma duygusunu göstermesi bakımından önemlidir. Sahte Mustafa'nın yandaşı olan binlerce asinin idamı da hiçbir çözüm getirmeyecektir. </p>
<p class="calibre2">Bunun böyle olduğu hemen sonra Beyazıt'ın isyanında, saltanatın bu sonuncu büyük "olayının" patlak vermesinde de açık seçik görülecektir. </p>
<p class="calibre2">Osmanlı İmparatorluğu'nun karşılaşmış oldukları arasında en ciddilerinden biri olan bu ayaklanma, eğer yönetici sınıflarla halkın, özellikle de Anadolu'da kırsal kesimlerde yaşayan halkın büyük bir bölümündeki hoşnutsuzluk arasındaki gerilim şehzade Mustafa'nın idamını izleyen yıllarda erişmiş </p>
<p class="calibre2"/>
<p class="calibre2">bulunduğu noktaya varmasaydı, belki böylesine bir yaygınlık kazanmayabilirdi. "Sahte Mustafa" </p>
<p class="calibre2">isyanını izleyen ve çok büyük yankıları olan bu olay, genel huzursuzluğu yaygınlaştırdı ve köylü kitlelerin, enflasyon ve ver-146</p>
<p class="calibre2">gilerin ağırlaştırılmasına koşut olarak, yaşama koşullarında ortaya çıkan kötüleşmeyi ne ölçüde kaldıramayacak bir hale geldiklerini gösterdi. </p>
<p class="calibre2">Tarım alanlarının genişletilmesi yolundaki çabalar alabildiğine yavaş ilerlerken, nüfus artışı durumu daha çok ağırlaştırıyordu.6 Bunlara, ateşli silahların kırsal kesim insanları arasında yaygınlaşması, tımar düzeninin yozlaşmasıyla birlikte (Bkz. son bölüm...) bunların yerine gönüllülerin toplanması, </p>
<p class="calibre2">"Fiyat Devrimi"nin yol açtığı ve Avrupa'dan gelen ucuz paranın Osmanlı İmparatorluğu'nu istilaya başlamasıyla ufukta beliren parasal bunalım eklenmekteydi. Ciddi karışıklıklar için gerekli bütün koşullar bir araya gelmeye başlıyordu. Bu karışıklıklar daha sonra, yüzyılın bitimine yakın, Celali İsyanları’yla patlak verecektir. </p>
<p class="calibre2">HANEDANIN İÇİNDE YENİ TRAJEDİLER</p>
<p class="calibre2">Sözünü ettiğimiz dönemdeki hoşnutsuzlukların ve kimileri için de tepkilerin başlıca sonucu, babasına karşı ayaklanan Bayezit'e yeni«birliklerin katılması olacak ve şehzade, bunlarla birlikte kendi ölümüyle sona erecek olan kavgasını sürdürecektir. Mustafa ortadan kaldırıldıktan sonra taht kavgası hemen hemen aynı yaşlarda olan -yaklaşık 35 yaş-Selim ile Bayezit arasında sürmekteydi. </p>
<p class="calibre2">Hürrem Sultan'in hanedanın geleceği konusunda herhangi bir kaygısı yoktu, ancak, görünüşe göre tercihleri, kaba, tembel ve alkolik7 olarak ünü yeri göğü tutmuş olan Selim'e karşı zeki, herhangi kötü bir alışkanlığı bilinmeyen Bayezit'e yönelik bile olsa, her iki oğlu üzerinde de mücadelelerine bir son vermelerini sağlayacak ölçüde nüfuza sahipti. Hürrem, 1558 Martında öldü ve onun varlığı ortadan kalkar kalkmaz iki kardeş birbirinin gırtlağına sarıldı. </p>
<p class="calibre2">Bayezit de, Selim de, çevrelerine yandaşlarını toplamışlardı. Durumlarından hoşnut olmayan tımar sahipleriyle köylüler Bayezit'ten yanaydılar, yeniçerilerse Selim'i tutuyorlardı. Kavgayı başlatacak olan girift entrikayı, kanlı hilelerde uzman olan Rüstem Paşa tezgâhladı. </p>
<p class="calibre2">Sadrazam, sarayın ikinci güçlü adamı olan Lala Mustafa Paşa'dan nefret ediyordu, çünkü selefi Ahmet Paşa tarafından korunmaktaydı. Bayezit'e alabildiğine sadık olduğunu bildiği Lala Mustafa'yı tümüyle ortadan kaldırabilmek umuduyla, Selim'in divanında baş mabeyinciliğe atadı. Ne var ki, sadakati hiç de en başta gelen erdemlerinden olmayan Lala Mustafa, tam tersine yeni görevini daha çok yükselmek, belki günün birinde başvezirliğe kadar ulaşabilmek amacıyla kullandı. Böylece Selim'i, kardeşi Bayezit'i, mahvına sürükleyecek çeşitli yanlışlıklar yapmaya zorlaması için telkinlerde bulunmaya koyuldu. Selim buna razı oldu ve Bayezit'e, Lala Mustafa tarafından kaleme alınacak ve eski dostlukları nedeniyle herhangi bir kuşku da uyandırmayacak bir mektup yazılmasını ve bu mektupta Paşa'nın, kardeşinden kurtulmak üzere Bayezit'e yardım önermesini kabul etti. Tek amacı kardeşini ortadan kaldırmak olan Bayezit, mektuptaki öneriyi kabul etti. Lala Mustafa Paşa'nın tuzağı işe yaramıştı. Bayezit'ten gelen cevabı Selim'e gösterdiği zaman şehzade küplere bindi. Gazabı, birkaç hafta sonra kardeşinden baştan sona hakaretlerle dolu bir mektupla birlikte -aslında mektubu yazan Lala Musta-147</p>
<p class="calibre2">fa'ydı- bir entari, bir kadın başlığı, bir de öreke aldığında <b class="calibre3">kat kat arttı. Bunun üzerine </b>Selim, olayı babasına haber verdi. Süleyman'ın sert <b class="calibre3">takdirlerle dolu mektubu hiçbir </b>zaman Bayezit'e ulaşmayacaktı. Mektubu götüren habercileri <b class="calibre3">tutuklatıp öldürten Lala </b>Mustafa, bu cinayetin sorumluluğunu Bayezit'in üzerine <b class="calibre3">yıkacak düzeni de almıştı. Son </b>derecede öfkelenen sultan, Bayezit'i Konya valiliğinden <b class="calibre3">alarak, İstanbul'a daha uzakta </b>olan Amasya'ya atadı. Selim de Kütahya'ya gönderilmişti. </p>
<p class="calibre2">İki kardeş Süleyman'ın bütün karşı çabalarına rağmen, savaş <b class="calibre3">hazırlıklarını hızlandırmaya</b> koyuldular. Konya'yı terk etmeyi reddeden Bayezit, <b class="calibre3">kendisine katılan birlikleri </b>bir araya topladı. </p>
<p class="calibre2">Bunlar yirmi bin kişi kadardılar. Bu <b class="calibre3">açık bir başkaldırıydı. Bunun </b>üzerine Süleyman, Divan'daki en yetenekli kişi olan <b class="calibre3">üçüncü veziri Sokullu Mehmet </b>Paşa komutasındaki yeniçeri, sipahi ve topçulardan oluşan <b class="calibre3">bir kuvveti Selim'e gönderdi. </b>Savaş Konya dolaylarında oldu. Bayezit'in, başlıca <b class="calibre3">Türkmenler ve tımar sahiplerinden </b>kurulu olan ordusu silah gücü yetersiz olduğu için yenildi. </p>
<p class="calibre2"><b class="calibre3">Amasya'ya kaçan Bayezit, </b>babası hayatta olduğu sürece sonuç alamayacağı bu düelloya <b class="calibre3">son vermeyi</b> <b class="calibre3">kararlaştırdı. </b>Süleyman'a bir mektup göndererek kendisini bağışlamasını <b class="calibre3">diledi. Ancak, Lala</b> <b class="calibre3">Mustafa </b>bir kez daha bu mektubu da ele geçirmeyi başaracaktı. </p>
<p class="calibre2"> <i class="calibre4">Bayezit için kaçmaktan </i> başkaca yapacak şey kalmıyordu. <b class="calibre3">Sultanın orduları tarafından </b>yenilgiye uğratılmış asi bir şehzade olarak, kaderi <b class="calibre3">belirlenmişti: Eğer babasının </b>askerlerinin eline düşecek olursa, dilsiz bostancılara teslim <b class="calibre3">edilecek ve kardeşi Mustafa'nın </b>akıbetine uğrayacaktı. On bin kadar asker topladı ve <b class="calibre3">dört oğlunu da yanına alarak, </b>İran'a doğru yola çıktı. Selim'in peşine taktığı atlılar onu ele <b class="calibre3">geçirmeyi başaramadılar. </b>1559 sonbaharında Erivan'a gelen şehzade, vali tarafından <b class="calibre3">büyük</b> <b class="calibre3">saygı gösterileriyle </b>karşılandı. Bir süre sonra da eline böylesine değerli bir <b class="calibre3">rehine geçirmiş </b></p>
<p class="calibre2"><b class="calibre3">olmaktan ötürü </b>büyük bir sevince kapılan Şah Tahmasp onu karşılamak üzere <b class="calibre3">Tebriz'e geldi. Şah,</b> <b class="calibre3">Bayezit'in </b>onuruna muhteşem şölenler düzenledi. Altın, gümüş, <b class="calibre3">inci ve değerli taşlarla dolu </b>kırk tepsi, "şehzadenin başından aşağıya boşaltıldı". Zengin <b class="calibre3">koşum takımları içinde </b>dokuz at armağan edildi. Bayezit, bunların altında kalmadı. <b class="calibre3">"Şah'ın geçtiği yollara atlaslar, </b>şam kumaşları, kadifeler ve zengin dokumalar serilmişti ve <b class="calibre3">kendisine eyerleri gümüşten </b>elli at sunuldu."8</p>
<p class="calibre2">Bu göz kamaştırıcı dekorun gerisindeyse sinsi bir <b class="calibre3">pazarlık sürmekteydi: Acaba </b>Bayezit'e karşılık, Süleyman ne verirdi? Mektuplar ve diplomatik <b class="calibre3">heyetler birbirini izlemeye </b>koyuldu. Süleyman, başlangıçta oğlunu en sert cezayı hak etmiş <b class="calibre3">bir asi olarak niteledi, </b>sonraları uzlaşır göründü. Selim ise, İranlılara ve kardeşine <b class="calibre3">sövgülerle dolu mektuplar </b>yağdırmaktaydı. Sonunda Tahmasp, Bayezit ve oğullarının, <b class="calibre3">Kuran'ın "Putperestleri ve </b>isyancıları öldürün" diyen buyruğuna uygun olarak <b class="calibre3">öldürülmelerinin yerinde olacağını </b>kabul etti. Ancak, onları teslim etmesine karşılık olarak -küçük <b class="calibre3">bir karşılık kendisi veya </b>oğulları için Bağdat valiliğini istiyordu. </p>
<p class="calibre2">Bağdat'a yeniden Safevileri sokmaya hiç niyeti olmayan <b class="calibre3">Süleyman, bu isteğe kaçamak </b>yollu bir karşılık verdi. Sultan sadece herhangi bir <b class="calibre3">karşılık vermeme konusunda </b>kararlı olmakla kalmıyor, ama Tahmasp'ı zor kullanarak, asiyi <b class="calibre3">kendisine teslim etmeye </b>de zorlamak istiyordu. Özbek hanlarından ve Kafkasya'daki <b class="calibre3">aşiretlerden, "suçlu </b>şehzademi kabul etmekle, işaretini alnında taşıdığı bir adilikle <b class="calibre3">barışı bozan" Safevi'nin üzeri-148</b></p>
<p class="calibre2"><b class="calibre3">ne saldırmalarını istedi. </b>Ancak bunlar, Tahmasp ve korkutucu ordusuyla karşılaşmaya <b class="calibre3">hiç de istekli</b> <b class="calibre3">değillerdi. </b>Cevap olarak, eğer Süleyman hayranlık uyandıran kuvvetleriyle <b class="calibre3">gelecek olursa, hemen</b> <b class="calibre3">ona </b>katılacaklarını bildirdiler. Süleyman, askerlerinin <b class="calibre3">konukseverlikten çok uzak o </b>topraklara yeniden gitme konusunda pek de istekli olmadıklarını <b class="calibre3">görüyordu. Gelişmeleri, </b>zamanın akışına bırakmaya karar verdi. </p>
<p class="calibre2"><b class="calibre3">Böylece herhangi bir </b>sonuca ulaşamayan pazarlıklar arasında aylar geçti. Eğer Baye<b class="calibre3">zit serbest</b> <b class="calibre3">bırakılacak olursa, </b>halkı kışkırtmaya koyulacak ve belki de Anadolu'da bir <b class="calibre3">karşı iktidar</b> <b class="calibre3">oluşturacaktı. Bunu </b>sultan da biliyordu, şah da. Tahmasp, şehzadeye karşılık <b class="calibre3">olarak elde</b> <b class="calibre3">edebileceklerinin </b>azamisini almak peşindeydi; Süleyman'sa en azını vermek <b class="calibre3">istiyordu. Bu arada</b> Bayezit de bir tutsak haline gelmiştir. Askerleri, çeşitli bahanelerle <b class="calibre3">elinden alınmıştı; </b>tam anlamıyla eli kolu bağlı durumdaydı, ama bir yandan da <b class="calibre3">şahın onur konuğuydu. </b>Nihayet Tahmasp Süleyman'a bir mektup gönderdi ve Bayezit' <b class="calibre3">in konukluğunun </b>kendisine pek büyük harcamalara mal olduğunu, bunun dikkate <b class="calibre3">alınması gerektiğini bildirdi. </b>Süleyman anlamıştı: Şahın istediği paraydı... Zararını <b class="calibre3">fazlasıyla karşılayacağını ve </b>ona, "olayın önemiyle orantılı" bir armağan göndereceğine söz <b class="calibre3">verdi. </b></p>
<p class="calibre2"><b class="calibre3">Geriye bir tek şehzadeyi </b>tutuklayacak bir bahane bulmak ve onu teslim etmek <b class="calibre3">kalıyordu. Bu fırsat</b> <b class="calibre3">da 1561 Eylülünde, </b>Bayezit'in de şahın konuğu olarak katıldığı bir <b class="calibre3">şölende ortaya çıktı. </b>Bayezit'in maiyetinden Mahmut Paşa adında bir kişi, bir ara şaha <b class="calibre3">yaklaşarak kulağına şunları </b>söyledi: </p>
<p class="calibre2">"Babasına ihanet eden ve sizin de canınızı alabilecek <b class="calibre3">bir şehzadeden sakının..." </b>Dehşete kapılan şah, hemen kalktı ve şöleni terk etti. <b class="calibre3">Bayezit, gerçi o saat Mahmut'un </b>kellesini uçurtmuştu. Ancak iki suç ortağı, şehzadenin <b class="calibre3">kendilerini Tahmasp'ı öldürmek </b>için zorladığını öne sürdüler. Bu iddia halk tarafından <b class="calibre3">öğrenildi ve toplanan kalabalık </b>Bayezit aleyhine gösteriler yapmaya başladı. Şah da, </p>
<p class="calibre2"><b class="calibre3">"onu korumak üzere" </b>gözaltına aldırttı, aynı zamanda bin dolayında askerini -Bayezit'in <b class="calibre3">çevresindekilerin tümü- öldürttü. </b>Ancak onu asla Süleyman'a teslim etmeyeceğine dair <b class="calibre3">yemin etmiş </b></p>
<p class="calibre2"><b class="calibre3">olduğundan, tuttu </b>Selim'in adamlarına verdi. </p>
<p class="calibre2"><b class="calibre3">Zavallı şehzade, hemen </b>oracıkta dört oğlu ile birlikte boğuldu. Bir süre sonra da <b class="calibre3">henüz üç yaşında</b> <b class="calibre3">olan </b>beşinci oğlu Bursa'da, Süleyman'ın bir Yeniçeri eşliğinde <b class="calibre3">gönderdiği harem ağası tarafından</b> öldürülecekti. Asıl cellat olması gereken Yeniçeri, çocuğun <b class="calibre3">sevgiyle kendisine </b>koştuğunu görünce dayanamayıp bayılmıştı. Süleyman oğlunun <b class="calibre3">sonunu öğrenir öğrenmez </b>vezirlerinden birisiyle şaha 300.000 altın gönderdi. 100.000 <b class="calibre3">altın da şimdi artık Osmanlı </b>tahtının tek varisi olan Selim tarafından yollanmıştı. </p>
<p class="calibre2"/>
<p class="calibre2"><b class="calibre3">Bayezit'in, Mustafa'nın </b>idamından birkaç yıl sonra gelen öldürülüşü ve tahtın işe <b class="calibre3">yaramazlığını</b> <b class="calibre3">gayet iyi bildiği </b>bir adama kalışı konusunda yaşlı hünkârın neler düşünmüş <b class="calibre3">olabileceğini bilmiyoruz. </b></p>
<p class="calibre2">Ancak Venedik Balyosu Marcantonio Donini, Süleyman'a <b class="calibre3">atfedilen şu sözleri </b>aktarmaktadır: </p>
<p class="calibre2">"Tanrıya şükürler olsun ki, Müslümanların, <b class="calibre3">şehzadelerim arasındaki </b>savaştan kurtarıldıklarını görecek kadar uzun yaşayabildim. <b class="calibre3">Böylece, kalan günlerimi </b>huzur içinde geçireceğim. Eğer bunun tersi olsaydı, <b class="calibre3">umutsuzluk içinde yaşayıp ölmüş </b>olacaktım."9 Hiçbir şey, bölünmüş bir imparatorluktan <b class="calibre3">daha kötü değildi.10</b></p>
<p class="calibre2">149</p>
<p class="calibre2">1 "Sekiz yüz on beş çiftlik, dört yüz yetmiş altı su değirmeni, bin yedi yüz köle, gümüşle işlenmiş altı yüz, altın ve değerli taşlarla süslü beş yüz eğer... Yüz otuz çift altın üzengi, yedi yüz altmış tane murassa kılıç, sekiz yüz el yazması Kuran, on bir milyon akçe değerinde otuz iki adet değerli taş, yüz milyon akçe (ya da iki milyon duka altını)." (A.G. de BUSBECÇ),  <i class="calibre4">a.g.e.)</i> 2 Bazı tarihçilere göre, Konya dolaylarındaki Aktepe'de. </p>
<p class="calibre2"> <i class="calibre4">3 </i> Mustafa'nın, gazellerini topladığı üç divanı vardı. </p>
<p class="calibre2">4 A.G. deBUSBECQ,  <i class="calibre4">a.g.e. </i></p>
<p class="calibre2">5 Batı Avrupa'da da "Güzelim On Altıncı Yüzyıl" sona ermişti. Ekili alanlar ve tarım teknikleri, nüfus patlamasıyla orantılı olmaktan çıkmıştır, dolayısıyla kıtlıklar ve tahıl fiyatlarında artışlar görülür. Ücretlerin yerinde saymakta oluşu ve vergi yükünün ağırlaşması, toplumsal kargaşalara yol açar. Küçük Buzul Çağı'-nın başlangıcının da tarımsal üretimin gerilemesinde etkisi vardır. </p>
<p class="calibre2">6 Bkz. M. A. COOK,  <i class="calibre4">Population Pressure in rural Anatolia, </i> 1450-1600, 1972. </p>
<p class="calibre2">7 Alkollü içkilere olan düşkünlüğü sonunda hayatına mal olacaktır. Bir şişe şarabı bitirdikten sonra, sarayda yaptırdığı hamamı görmeye gitti ve dengesini kaybedip ıslak taşlarda düştü. On bir gün sonra ölmüştü. </p>
<p class="calibre2">8 J. von HAMMER-PURGSTALL,  <i class="calibre4">a.g.e. </i></p>
<p class="calibre2">9 ALBERİ,  <i class="calibre4">Relazioni degli ambasciateri veneti durarte il secolo </i> XVI, Floransa, 1839-1863. </p>
<p class="calibre2">10 Hiç kuşkusuz, Süleyman da bir başka tehlikenin kuzeydoğuda kendini göstermeye başladığını anlamıştı: Kazan ve Astragan'ı ele geçiren Moskova çarlarından gelen tehlike... Volga ağzı yöresiyle Kafkasya'nın kuzeyindeki Rus yayılmacılığına bir son vermek ve Orta Asya'daki hacılara Mekke yolunu açmak üzere bu yöne doğru bir saldırıda bulunulması düşüncesi yavaş yavaş şekilleniyordu. 1563'te bu düşüncesini ve Astragan'a saldırarak Don ve Volga'yı birleştirecek bir kanal inşa ettirip böylece askeri birliklerle teçhizatlarını daha kolayca nakletme ve mal taşınmasını kolaylaştırma niyetini, Kırım Tatarlarının Hanı Devlet Giray'a açacaktır. Sadrazam Sokullu, kanal projesini en başta destekleyenlerden olacaktır. Ancak proje, 1569'da yeterli ön incelemeler yapılmadığı ve kendisinin de birtakım emelleri bulunan bir bölgede Osmanlı garnizonlarının yerleştirilmesine karşı hiç de istek duymayan Devlet Giray'in art niyetleri yüzünden gerçekleşemeyecektir. </p>
<p class="calibre2">150</p>
<p class="calibre2">VII. BÖLÜM</p>
<p class="calibre2">GÜNBATIMI</p>
<p class="calibre2">1550'ye doğru Türkler, korsanların da desteğiyle, hemen hemen tüm Akdeniz'e egemendiler. </p>
<p class="calibre2">İspanyollar pek çok yerde savunmaya çekilmiş olarak, ancak bir kaç başarılı hamlede bulunabilmişler ve büyük askeri harekatları sonuçsuz kalmıştı. Cezayir felaketini izleyen yıllarda Osmanlıların, savunma hatlarını tümüyle aşmalarına pek de bir şey kalmamıştı. </p>
<p class="calibre2">Barbaros'un İtalya kıyılarına düzenlediği sefer, neredeyse bir gezinti halinde gerçekleşti: Eğer Barbaros, Villefranche'ta bulunduğu sırada Dorya'ya saldırmış olsaydı, İspanyol donanmasına hiç kuşkusuz bir daha altından kalkamayacağı bir zarar vermiş olacaktı. Büyük denizcinin 1546'daki ölümü Müslüman donanmasına gücünden bir şey yitirtmedi, zira ardında kendisiyle aynı düzeyde kaptanlar bırakmıştı: Hıristiyan kökenli bir Hırvat olan ve Süleyman'ın torunuyla evlenen Piyale Paşa; yine Hıristiyan olarak dünyaya gelen korsanların en ünlüsü Turgut Reis; Salih Reis; Kalabria doğumlu bir Hıristiyan olan ve Öc AH lakabıyla anılan Kılıç Ali Reis... </p>
<p class="calibre2">DENDİN HAYDUTLARI</p>
<p class="calibre2">Barbaros'un doğrudan varisi sayılan Turgut, Korsika'ya karşı giriştiği bir akın sırasında Dorya tarafından tutsak alınmış, sonra Barbaros'un ödediği büyük bir fidye karşılığında salıverilmişti. </p>
<p class="calibre2">Zincirlerinden kurtulur kurtulmaz bir filo meydana getirdi, Afrika kıyılarını yağmaladı ve İtalya'ya geçti. Pouzzole ve Castellammare'nin bütün sakinlerini tutsak alarak, ya sonradan fidye karşılığı serbest bıraktı ya da köle haline getirdi. Afrika'ya dönüşünde bu kez Sousse ve Monastir'i aldı, ardından da o sıralarda Tunus Beyi'nin hakimiyeti altında bulunan Mehdiye'yi kuşattı. Bilinçli dağıtılan altınlar sayesinde, o güne kadar fethedilmez diye tanınan kentin kapıları kendisine açılmıştı; tek bir tüfek bile patlamamıştı kuşatmada... </p>
<p class="calibre2">Mehdiye'nin alınışı, kendi başına pek de önemli sayılmasa bile, Müslüman başarılarının düzenli aralıklarla sarstığı Hıristiyan aleminde yeni bir terör ürpertisi yarattı. Şarl-151</p>
<p class="calibre2"/>
<p class="calibre2">ken'in fikrini bile sormadan Napoli Kral Naibi Alvares de Toledo, Dorya, Cosme de Mericis ve Papa III. Jules, gidip "Yeni Cezayir"i geri almaya karar verdiler. Elli kadar kadırga topladılar ve iki ay süreyle kenti kuşattılar ve sonunda, sambuea1 adı verilen bir savaş aracı sayesinde teslim almaya muvaffak oldular. Ancak Turgut gitmişti ve onu yakalamadan zaferleri tam olamayacaktı. Türk korsanı Cerbe'ye çekilmişti ve Hıristiyanlar onu orada kolayca ele geçirebileceklerini sanmaktaydılar. </p>
<p class="calibre2">Oysa, Turgut daha önce de epey yararlanılan -bu arada Fatih Sultan Mehmet'in de yararlandığı- bir savaş hilesine başvurdu. Kendisine, adanın belli bir noktasında saldırılacağını bildiği için iyice yağ-</p>
<p class="calibre2">lanmış kalaslardan bir yol inşa ettirdi sonra da gemilerini bu kızakların üzerinden kaydırarak Alcantara Limanı'ndan adanın öteki ucuna taşıdı. Bu arada kıyıdan yapılan top atışları da limana dizilmiş olan İmparatorluk donanmasını şaşırtmıştı Dorya uygulanan taktiği, kendisine yardım getiren bir geminin Turgut Reis tarafından ele geçirildiğini gördüğü zaman anlayacaktı. Tam bir yenilgiye uğramıştı. </p>
<p class="calibre2">Cerbe kuşatmasından kurtulan Turgut, Malta'ya saldırmayı denedi. Ada, Süleyman tarafından Rodos'tan kovulduklarından beri Kudüs Saint-Jean Şövalyeleri'nin elinde bulunuyordu. Ancak Malta dayandı ve Türk korsanı yalnızca komşu adaya, Gozo'ya (Küçük Malta) çıkmayı başararak, hemen hemen tüm ada halkını oluşturan 5 ile 6 bin kişiyi tutsak aldı. Sonra da gemileri Trablus'a doğru yelken açtılar. </p>
<p class="calibre2">Stratejik önemi en az Tunus ve Malta kadar önemli olan bu kent, 1530'da Şarlken tarafından Malta şövalyelerine verilmişti. Garnizonunda, İtalyan ve Berberi askerlerle birkaç şövalye bulunduğu herkesçe biliniyordu. Kaleye, Langue d'Auvergne Mareşali Fra Gaspar de Vallier komuta etmekteydi. </p>
<p class="calibre2">Her zaman olduğu gibi, çarpışmaları Türk topçusu başlattı ve surları gülle yağmuruna tutarak bir kısmını çabucak yıktı. Garnizon büyük baskı altında bunalmıştı, şövalyelerin büyük maestrosu Jean d'Olmedes'in arabuluculuğunu rica ettiği Fransa'nın İstanbul'daki elçisi Jean d'Aramon'un da katılmasıyla görüşmelere başlandı. Garnizondaki askerlerle kent halkının can güvenliğini koruyan bir antlaşma yapıldı. Ancak, Türk amirali Koca Sinan kente girer girmez herkesi tutuklattı ve eğer sözünü tutmadıysa, bunun nedeninin Rodos'un fethinden sonra Kanuni'nin bir daha korsanlık yapmayacaklarına dair söz aldıktan sonra serbest bıraktığı şövalyelerin bu sözlerine uymamaları olduğunu bildirdi. Gerçekten de doğruydu bu. Yine de D'Aramon, Fransız şövalyelerin kendisine teslim edilmelerini sağlayabildi. Diğerleriyse zincire vurulup İstanbul'a gönderildiler. Artık Trablus üzerinde Türk bayrağı dalgalanıyordu ve şövalyelerin uyuklayan egemenliği altında yitirmiş olduğu zenginliğine yeniden ve çabucak kavuşacak olan kente, Turgut bir süre sonra vali olarak atanacaktı. </p>
<p class="calibre2">Osmanlıların Akdeniz'de yarattıkları rahatsızlık sürüyordu. Malta yeni bir saldırının dehşeti içinde yaşamaktaydı. İspanya'da, Kafirlerin ne zaman Endülüs veya Lövan kıyılarına çıkacağı sorulmaktaydı. </p>
<p class="calibre2">Ancak, Safevilere karşı açacağı savaşa hazırlanmakta olan Süleyman, Batı'da büyük harekatlara kalkışamayacak kadar kendi iç güçlüklerine gömülmüştü. Korsanlar kıyıları yağmalayıp, ahaliyi köleleştirmeyi sürdüreceklerdi. Cezayir Valisi olan Salih Reis, İspanyol sahillerini vurmayı denedi, Portekiz kadırgalarını kaçırdı. Ancak henüz kesin sonuç verici bir eylem söz konusu değildi. Yalnız 1553 yazında Turgut, o sıralarda Ceneviz hakimiyeti altında olan Korsika Adası'na yapılacak 152</p>
<p class="calibre2">bir çıkartma için Fransız birlikleriyle (Polin de La Garde komutasındaydı bu birlikler) beraber Sambiero Corso'nun sürgündeki Korsikalılarının yardımına koştu. Bütün ada işgal edildi. Ne var ki işgal uzun süre devam etmeyecek -çünkü adanın konumu, imparatorluk güçlerinin buradan vazgeçemeyecekleri kadar önemliydi- ve yeniden Ceneviz egemenliğine girecektir. </p>
<p class="calibre2">Kısa bir süre sonra, Kaptan Paşa olarak Sinan'ın yerine Piyale Paşa getirildi. Yeni büyük amiral, padişahın donanmasını yeniden düzenleyecek ve korsanlarla çok daha yakın bir işbirliğine yönelecektir. Her yıl ilkbaharda, Türk tekneleri boğazlardan geçip Akdeniz'de Turgut'un gemileriyle buluşacaklardır. Bu işbirliğinin sonucunda Kalabria kıyıları yakılıp yıkıldı, Reçyo alındı, halkıysa köleleştirildi. Piyale, 1556'da Kuzey Afrika'da Oran'ı ele geçirdi, ertesi yıl da Bizerte'yi... Beri yanda Salih Reis Cezayir'deki üssünden çıkarak ta Fez kentine kadar, Fas üzerine şimşek gibi bir akın gerçekleştirdi, Velese'i, ardından da valinin kısa sürede teslim olduğu Buci'yi aldı Bir yıl sonraysa Valladolid'de "ihaneti yüzünden" boynu vurulacaktır. Aynı 1558 yılı içinde Piyale Paşa denize açıldı. </p>
<p class="calibre2">150 kadırgasıyla Sorrente, Massa ve sonra da Minorka'yı talan etti. Yirmi beş otuz çift kürekle ilerleyen bu hafif ve manevra gücü yüksek kadırgaları, ellerine fırsat geçtiğinde "korsanlık" </p>
<p class="calibre2">yapmaktan onlardan geri kalmayan Hıristiyan gemilerinden, her defasında kurtulmayı başaran bu </p>
<p class="calibre2">"deniz haydutlarını" durdurmak imkânsızdı. </p>
<p class="calibre2">CERBE'NİN ALINIŞI</p>
<p class="calibre2"/>
<p class="calibre2">Kentlerin yağmalanması ve insanların köleleştirilmeleri; bütün bunlar, Türk korsanlarının Sicilya, Sardunya ve Atlantik kıyısındaki Kadiks'i de içine alan çok geniş bir çember içinde Hıristiyan teknelerine karşı sürdürdükleri harekatın, başta İspanya olmak üzere Akdeniz'in büyük ülkeleri için yarattığı tehlikeyle kıyaslandıkta en önemsiz zararlardı. Katolonya ve Lövan kıyıları, kimi yıllar açlık tehlikesiyle karşı karşıya kalmaktaydılar. Buna bir son vermek gerekiyordu. </p>
<p class="calibre2">Kısa bir süre sonra İspanya kralı olan II. Philippe, Fransa kralıyla Chateau-Chabresis Barışı'nı henüz imzalamıştı. Korsanlara ve Türklere ağır bir darbe indirmek için fırsatın uygun olduğunu düşünüyordu. Sultan yaşlanmıştı, şehzadeleri arasındaki taht kavgası ona derin kaygılar vermekteydi, ömrünün son yıllarını sakin bir şekilde geçirmekten başkaca bir dileği yoktu. Ve Fransız donanmasına da güvenecek durumda değildi artık. Böylece Philippe, 1559'da Trablus'a karşı girişilecek ve bu korsan yuvasını ortadan kaldırarak İtalya'yı sürekli bir tehditten-kurtarırken, Türkleri de zayıflatacak bir askeri harekat için onayını verdi. Sicilya Kral Naibi Medina Celi Dükü ve Malta şövalyelerinin üstadı azamı Jean de La Valette, esasen uzunca bir süredir böyle bir harekattan yanaydılar; Dük, ününü arttırmak için, şövalyeyse geri alındığı takdirde Trablus'un yeniden kendilerine verileceğini umduğu için bunu istiyorlardı. Ancak kader, planlarını başarısızlığa uğratacaktır. </p>
<p class="calibre2">Hazırlıklar uzun zaman aldı: Altı ay boyunca, askeri birlikler -İtalyan, İspanyol ve Alman birlikleri-Cenova ve Napoli'de toplandılar, aralarında 53 kadırga bulunan yüz kadar gemi de bir araya getirildi. </p>
<p class="calibre2">1541 yılındaki Cezayir felaketi, II. Philippe'e de başko-</p>
<p class="calibre2">153</p>
<p class="calibre2">mutan Medina Celi Dükü'ne de kötü mevsimde, Akdeniz'de girişilecek bir askeri harekatın tehlikeleri konusunda gerekli dersi vermişti. Beş kez üst üste donanma yelken açtı, her defasında da ters rüzgarlar yüzünden limana dönmek zorunda kaldı. Gemiler böylece Malta'da altı hafta geçirirken, 2.000 asker de hastalık yüzünden ölüyordu. II. Philip-pe'in amaçladığı sürpriz saldırı fırsatı da böylelikle kaçırılmış oluyordu! Kılıç Ali Reis tarafından uyarılan Türkler, hazırlanmakta olan harekâtın ayrıntılarını öğrenmişlerdi. Derken günün birinde, çok büyük bir donanmayı (250 gemi) silahlandırmakta oldukları yolunda bir haber alındı. Bu durumda Trablus'a bir an önce saldırmak mı gerekiyordu? Medine Celi, önce Cerbe'de mevzilenmeyi ve daha uygun koşullarda harekete geçmek üzere burada bir üs kurmayı yeğledi. </p>
<p class="calibre2">Mart başında ada, bir yandan Sicilya'dan takviye kuvvetleri beklerken, bir yandan da hemen bir kale inşasına girişen Hıristiyanların eline geçmişti. Ancak, Piyale Paşa'nın kadırgaları çıkageldiler! </p>
<p class="calibre2">Hıristiyanlar, Türkleri haziranda bekliyorlardı, oysa onlar, bütün hız rekorlarını kırarak mayıs ortasında yetiştiler: İstanbuldan Cerbe'ye 20 günde ulaşmışlardı! Hıristiyan kaptanlar durumu gözden geçirdiler. Scipion Dorya'nın önerdiği gibi, sahil bataryalarının ateşine güvenerek savaşı kabul mü edeceklerdi? Yoksa diğer Dorya, Jean Andre ve papalık gemilerine komuta eden Orsini'nin öğütledikleri gibi, demir alıp kaçmaları mı daha doğruydu? İkinci görüş üstün geldi. Anında da gemilerine ulaşmak üzere sandallara hücum eden askerler arasında bir panik başladı. Komutanları askerleri yatıştıramadı. Kadırgalar düzensiz bir şekilde açılırken, yelkenli tekneler birdenbire çıkan rüzgârın etkisiyle sahile vurdular. Piyale Paşa'ya, Hıristiyan komutanların hatalarının meyvelerini toplamaktan başkaca yapacak şey kalmıyordu: 20 kadırga ve 27 nakliye gemisi batırılmış, 18.000 </p>
<p class="calibre2">asker de ya boğulmuş, ya da yalın kılıç saldıran Türkler tarafından öldürülmüştü. Piyale'nin eline düşen Orsini'nin de boynu vuruldu. Hıristiyanlar tam bir felakete uğramışlardı. </p>
<p class="calibre2">Ya Cerbe garnizonu ne durumdaydı? 14.000 Türk'ün hiç ara vermeksizin bombaladığı yeni kalede 2.000 kişi mahsur kalmıştı. Önce onlara yardım edebileceklerini sanan Hıristiyanlar, kuvvetlerini toplayıp hazırlık yaptılar. Sonra II. Philippe fikrini değiştirince, bir şaşırtmacaya girişmenin daha yerinde olacağına karar verdiler. Ancak bu arada, tutsak düştüğü ya da öldürüldüğü sanılan Medina Celi'nin sağ ve esen olduğu öğrenildi ve artık kimse Cerbe garnizonuyla ilgilenmedi. Garnizon, Türklerin kaleyi besleyen sarnıçları ele geçirmeleri üzerine teslim oldu. </p>
<p class="calibre2">Piyale Paşa muzaffer bir şekilde İstanbul'a döndü. Boğaz ve Haliç kıyılarında kendisini karşılamaya gelen muazzam bir noktada Kanuni, başta amiral gemisi, peşi sıra tutsak Hıristiyan komutanlar; Cerbe Komutanı Alvaro de Sandi, Sicilyalı ve Napolili amiraller Sancho de Leyva ve Berenguer de Requenses, kadırgaların tören geçişini izliyordu. Hıristiyan komutanlar öteki tutsaklarla birlikte, ertesi günlerde de İstanbul sokaklarında dolaştırılarak halka gösterileceklerdi. Kadırgaların tören geçişinde, başta kırmızı boyalı Türk gemileri ilerliyordu, onların arkasındanda yelkenleri ve dümenleri sökülmüş </p>
<p class="calibre2">bir halde, tıpkı gemi leşleri gibi yedekteki Hıristiyan tekneleri... Binlerce insan muzaffer denizcileri alkışlıyordu. Yalnızca sultan sessizdi. O sıralarda İstanbul'da bulunan Busbecq'e göre, Kanuni’nin öylesine sert ve üzgün bir görünüşü vardı ki, "sanki bu</p>
<p class="calibre2">154</p>
<p class="calibre2">zafer onu hiç ilgilendirmiyormuş ve sanki yeni ve beklenmeyen bir şey olmamış gibi düşünebilirdi insan". </p>
<p class="calibre2">Muhteşem hünkâr o kadar çok şey görmüş, o kadar çok zaferler kazanmış ve aynı zamanda da öyle çok deneyimden geçmişti ki, hayatının o son yıllarında, hiçbir şey onu fazla ilgilendirmiyordu. </p>
<p class="calibre2">İmparatorluk, ciddi bir veraset bunalımından geçmekteydi. Padişahın üzüntüsü nedensiz değildi. </p>
<p class="calibre2">Bununla birlikte ne büyük bir başarıydı Osmanlı İmparatorluğu'nun kazanmış olduğu! Doğu Akdeniz'den sonra, Türkler şimdi Orta Akdeniz'e de hakimdiler. Kanuni, Trablus gibi bir kilidin sahibiydi, kendisine tabi korsanlar Cezayir'de, Buci'de ve bütün kıyı şeridi boyunca kol geziyorlardı. </p>
<p class="calibre2">İspanyolların Oran'ı boşaltacakları söyleniyordu. Kış koşullarına rağmen Toscane, tarumar edilmişti; İtalya'da, İspanya'da korku hüküm sürüyordu. Türkler hiçbir zaman, o 1560 yılındaki kadar denizlerin hakimi olmadılar. Sultanın armadasının bu kez Goletta'ya, ya da Oran'a geleceği söylentileri dolaşıyordu. Çoğunluk yalan yanlış haberler İstanbul'dan Raguza'ya, Napoli'ye, Viyana'ya, özellikle de Avrupa'nın en büyük istihbarat merkezi durumundaki Venedik'e doğru yayılıp durmaktaydı. Her yerde, "Türkvari donanmanın" göründüğü sanılıyordu. Birkaç kadırga Marmara'dan çıkmaya görsün, sultanın öncü kuvvetlerinin yaklaştığı dedikoduları ta Brüksel'e kadar yayılıyordu. </p>
<p class="calibre2">1561'de elli kadar Osmanlı gemisi Adriyatik denizi girişine doğru ilerlediğinde de böyle oldu, ancak gemiler belki Kanuni ile şehzadesi Bayezit arasındaki çatışma, belki de Başvezir Rüstem Paşa'nın ölümü nedeniyle, aniden geri döndüler. Avrupa bu tür söylentilerle birlikte yaşamaya alışmıştı, ancak söylenenlerin bir kısmı da doğruydu, zira, Osmanlı yönetimi ne kadar iyi bir casus ağına sahipse, Hıristiyanların da ondan aşağı kalmayan kendi casus şebekeleri vardı. </p>
<p class="calibre2">MALTA YENİLGİSİ</p>
<p class="calibre2">Bununla birlikte, yıllar geçiyor ve Hıristiyanların korkuları bir türlü doğrulanmıyordu. Türkler ortada görünmüyorlardı. Şurada burada, küçük filolarla birtakım baskınlar gerçekleştirmekteyseler de Türkiye'deki koşullar, denizlerde büyük çaplı harekâtlara imkân vermiyordu. Taraflar, karşılıklı olarak birbirlerini rahatsız etmekle yetiniyorlardı, o kadar. Yine de bazen daha geniş boyutlu harekatlara rastlanıyordu. Nitekim 1562 sonbaharında İspanyollar, Heredura Körfezi'nde 28 kadırgalarından 25'ini yitirdiler, binlerce askeri de ölüme terk etmek zorunda kaldılar. Birkaç ay sonra bu kez İspanya'nın Kuzey Afrika'daki güçlü üssü Oran saldırıya uğradı, ama Mersel-Kebir Kalesi, Cezayirlilerin bombardımanlarına dayandı, kuşatmacılar da geri dönmek zorunda kaldılar. </p>
<p class="calibre2">Rüzgâr yön mü değiştiriyordu? Hıristiyanların bu başarısı Avrupa'da büyük yankılara yol açtı. Başarı, gemi inşasına ve silahlanmaya hız vererek donanmasını, 1560'taki elli teknelik düzeyinden birkaç yıl içinde yüze yakın tekne sayısına ulaştıran II. Philip-pe'in siyasetini de taçlandırmaktaydı. 1564 </p>
<p class="calibre2">sonbaharında, II. Philippe tarafından deniz kuvvetlerinin başına getirilen Garcia de Toledo'nun 150 </p>
<p class="calibre2">gemi 16.000 askerden oluşan donanması Endülüs kıyıları karşısında bir diken gibi duran Velez'i -en sonunda- ele</p>
<p class="calibre2">155</p>
<p class="calibre2">geçirmeyi başardı. Papa'nın para yardımı ve Kastilya meclisi tarafından onaylanan krediler yerinde harcanmıştı Bunun, kısa sürede Süleyman da fark edecekti.2</p>
<p class="calibre2">Velez'in yitirilmesi, İspanyollar, Kastilya gururunun da etkisiyle olayın bütün Avrupa tarafından öğrenilmesi için ellerinden geleni yaptıkları oranda, İstanbul'a ağır gelmişti. Bazıları bu müstahkem mevkinin önemini abartarak, padişahın deniz kuvvetlerinin gücünü yitirmeye başladığı sonucuna vardılar çabucak... </p>
<p class="calibre2">Çevresinin de etkisiyle Kanuni, meydan okumaya meydan okuyarak karşılık verdi. Bizzat sadrazam, Turgut ve Kılıç Ali Reisler, hep birlikte Goletta ve Velez gibi mevkilerin terk edilmesinin, Tunus ve Cezayir kıyıları için yarattığı tehlikeyi padişaha göstermeye çalıştılar. Kanuni'nin kızı Mihrimah Sultan da Malta Şövalyelerinin Mekke'ye giden Müslüman hacılara yönelik uygunsuz davranışlarından yakınıyordu. Harem için çeşitli mallar getirmekte olan bir teknenin, İyonya adaları açığında şövalyeler tarafından çevrilerek Malta'ya götürüldüğü haber alındığında, Sarayın rahatsızlığı en üst aşamaya ulaşmıştı. Haliç'teki tersane, gece ve gündüz çalışmaya koyuldu. </p>
<p class="calibre2">1565 yılı başında, Türklerin dev armadası hazırlıklarını tamamlamıştı: 150 savaş kadırgasıyla birlikte 200 gemi... Haber Raguza ve Venedik'te hemen yayıldı. II. Philippe de gelişmeleri öğrenmişti. </p>
<p class="calibre2">Türklerin, korsanların da yardımıyla müthiş bir sefere hazırlandıklarından kimse kuşku duymuyordu. </p>
<p class="calibre2">Ancak acaba bu sefer hangi yöne doğruydu? Türklerin hedefi konusunda donanmasının Marmara'dan çıktığı öğrenildi. Gemilerde 9.000 sipahi, 5.000 Yeniçeri, 15 veya 16.000 azap ve güçlü bir topçu kuvveti bulunuyordu. Kanuni, başkomutanlığa eskiden Anadolu'nun bir bölümünde hüküm süren ve Peygamberin sancaktarının soyundan geldikleri öne sürülen İsfendiyaroğulları ailesinden Mustafa Paşa'yı getirmişti. Böylesine ağır bir görev için yetmiş yaşına gelmiş bu adamın seçilmesi belki de gereksizdi. Üstelik, donanma komutanı Kaptanı Derya Piyale Paşa ile de hiç anlaşamıyordu ve Turgut Reis'le arası hiç iyi değildi. </p>
<p class="calibre2">Türk donanması her zaman olduğu gibi, hızla ilerledi. Hıristiyan genelkurmayında, "Hedef Malta mı?" </p>
<p class="calibre2">diye sorulmaktaydı. Mayıs ortasına gelindiğinde, artık kuşku kalmamıştı. Hedef gerçekten de Malta'ydı. II. Philippe, Napoli kralı naibinden, sultanın öncü kuvvetlerinin Sicilya'nın güneyindeki Passero Burnu'nu döndüklerini öğrendi. Malta'-da yaz ortalarında beklenen Türk donanmasının bu kadar çabuk gelişinden ötürü herkes şaşkınlık içindeydi. Hazırlıklar henüz tamamlanmamıştı, ancak uzun zamandır bir saldırı beklemekte olan gran maestro (üstadı azam) surları sağlamlaştırmış, tüm şövalyeleri adaya çağırmış ve yedekleri de silah altına almıştı. 700'ü şövalyelerden oluşan ve hepsi de Hıristiyanlığın tarikatını kurtarmak için cesaretle yoğrulmuş güvenebileceği 8.500 adamı vardı. Dış </p>
<p class="calibre2">dünya da La Valette'in çağrılarını karşılıksız bırakmamıştı. En başta da Napoli Kral Naibi Gacia de Toledo... Napoli ve Goletta'nın muhtemel saldırılara karşı koyabileceklerinden emin olduktan sonra, Malta'ya gelerek koruma duvarlarını incelemişti. Çok iyi durumda olduklarını saptamış, ancak bu surları savunmaya yetecek sayıda asker bulunmayışından ötürü de üzülmüştü. Bunun üzerine gran maestroya ikmal malzemesi ve asker göndermek üzere söz verdi. II. Philippe ise, Korsika'da, 4.000 </p>
<p class="calibre2">asker toplamakla yetinmiş ve Toledo'ya, İspanya'dan buğday ve para yollanmasına izin vermişti. </p>
<p class="calibre2">Türkler 19 Mayıs'ta adanın güneybatısında Marsa ve Scirocco önlerindeydiler. Ge-156</p>
<p class="calibre2">miler mükemmel biçimde demirledikten sonra Mustafa Paşa, Turgut Reis'in beklenmesini isteyen Piyale Paşa'nın itirazlarına rağmen, 20.000 asker ve beş topun karaya çıkarılmasını emretti. Kısa zamanda bütün ada, iki limanı koruyan Sant'Elmo Kalesi'yle, Sant' Ange-lo ve San Michele kaleleri dışında, Türklerin eline geçmişti. Kılıç Ali ve peşi sıra Turgut Reis adaya ulaştıklarında, Sant'Elmo kalesi bombalanmaya başlamıştı. Artık taktik değiştirmeye imkân yoktu. Yenilgi de bu yüzden olacaktır. </p>
<p class="calibre2">Topçuların hazırlık ateşi, Türklerde her zaman görüldüğü gibi müthişti. Üç haftayı aşkın bir süre boyunca, bataryalar ara vermeksizin, sonunda düşen kaleyi dövdüler. Ne var ki Osmanlılar da üç hafta yitirmişler, bu arada adadaki garnizon hazırlıklarını tamamlayacak ve La Valette'nin kolaylıkla tahmin edilebilecek sevinçlerle karşıladığı Toledo'-nun 600 askerini saflarına katacak zamanı bulmuştu; yine bu arada, Türklerin en değerli ve en deneyimli denizcisi Turgut Reis, başına isabet eden bir taş </p>
<p class="calibre2">parçasıyla hayatını yitirmişti. La Valette, başka önemli desteklere de kavuşacaktı: Seville'deki deniz kuvvetleri komutanı Alvaro de Bazan ile Papa ve Lombardiya'daki tercio'sunu yollamaya en sonunda razı olan II. Philippe'in 90 kadırga ve 40 nakliye gemisiyle gönderdikleri 11.000'den çok asker!.. </p>
<p class="calibre2">Sant'Elmo Kalesi'nin onca çabaya mal olduğunu ve ilerlemenin çok yavaş geliştiğini gören, üstelik daha şimdiden 5.000 asker yitirmiş olan Mustafa Paşa, müthiş bir öfkeye kapıldı ve -nedendir bilinmez- kaleyi savunanların cesetlerini tahtalara çivileterek kentin surları dibine atılmasını emretti. </p>
<p class="calibre2">Karşılık olarak, gran maestro da elindeki bütün Türkleri öldürttü ve kellelerini gülle gibi düşman kampına fırlattırdı. Daha sonra Mustafa Paşa La Valette'i teslim olmaya çağırdığında, gran maestro Türk haberciye, surların dibindeki hendekleri göstererek şöyle dedi: "İşte efendine bırakabileceğim tek yer, gelip Yeniçerilerinin cesetleriyle doldursun bu hendekleri." Bunun üzerine bombardıman yeniden başladı. </p>
<p class="calibre2">Derken Mustafa Paşa, Tunus Beylerbeyi Hasan Paşa'nın getirdiği 2.500 kişiyle takviyeli olarak, bütün kuvvetleriyle öteki iki kaleye, Sant'Angelo ve San Michele'e karşı bir genel saldırı düzenlemeye karar verdi. 15 Temmuz günü bunaltıcı bir sıcakta, Hasan Paşa 6.000 askerin başında San Michele Kalesi'ne saldırıya geçerken, Rum asıllı bir korsan olan Kadelisa da limana yürüdü. Boşunaydı: San Michele boyun eğmiyordu. Türkler korkunç zayiat vermişler, saldırılardan ancak 500 kişi sağ çıkabilmişti. </p>
<p class="calibre2">Sefer, Turgut Reis'in ölümü ve başkomutanın beceriksizliği yüzünden çok pahalıya mal olmuştu. </p>
<p class="calibre2">Hıristiyanların cephesinde de cesetler, gran maestronun direnişini hiç zayıflatmaksızın üst üste yığılmaktaydı. La Valette, bu arada Türk saflarını altüst eden bir süvari çıkartmasını bizzat yönetecekti. </p>
<p class="calibre2">Eylülün başlarında Sicilya'dan yola çıkan Hıristiyan destek kuvvetleri yetişti: Bunlar, şimdiye kadar benzeri görülmedik bir fırtınaya rağmen Messina Boğazı'nı geçmeyi başaran 9.600 kişiydi. Piyale Paşa, önce Hıristiyan donanmasına saldırmayı düşündü, ancak kadırgalarını yitirecek olursa karadaki birliklerin durumu ne olacaktı? Bunun üzerine bu düşüncesinden vazgeçti ve taze birliklerle sayıca da çoğalmış olan Hıristiyan kuvvetlerine karşı nihai bir saldırıya girişti. Binlerce Türk askeri öldürüldü. </p>
<p class="calibre2">Tümüyle moralleri bozulduğundan, içlerinden bazıları savaşacak yerde yere yatmayı yeğlemişler-157</p>
<p class="calibre2">di. Artık oyun yitirilmişti. 12 Eylül günü, Piyale Paşa'nın donanması demir aldı. Malta Şövalyeleri kendilerinin, yalnızca kendilerinin kâfiri geri püskürttüklerini ilan edebilirlerdi. İspanyollardan pek de fazla hoşlanmayan Papa da onlara katılacaktı. </p>
<p class="calibre2">İstanbul, Ekim'in ilk günlerinde yenilginin haberini aldı. Başarısız sefer, Türklere en azından 20.000 </p>
<p class="calibre2">kişiye, bazı kaynaklara göreyse 35.0003 kişiye mal olmuştu. Etkileri de yıkıcı oldu, İstanbul sokaklarında Hıristiyanlar'a eziyetler edildi. Padişah, ilk kez bir deniz savaşını yitiriyordu. Ne var ki Osmanlı donanması, eksiksiz olarak ortadaydı. Malta'nın hemen ertesinde de Akdeniz'deki Türk tehdidi aynen sürüyordu. Gerçekten istemeye görsünler, hiçbir şey Osmanlıların Hıristiyan deniz trafiğini ortadan kaldırmasına engel değildi. Maliyeleri her zaman perişan durumda bulunan ve İspanya gibi, her yeni askeri seferde, halklarını ağır vergiler altında ezmek zorunda kalan devletler karşısında, Osmanlı İmparatorluğu dev bir filoyu kızağa koyacak ve istediği sayıda askeri savaş için donatabilecek imkânlara sahipti. </p>
<p class="calibre2">1565 yılı sonlarında casuslar ve dönmeler, Osmanlı donanmasının, gelecek ilkbaharda yeniden Malta'ya saldırmak üzere hazırlık yaptığı yolunda söylentiler çıkardılar. Gerçi bu muharebe yitirilmişti. Ama Türklerle Hıristiyanlar arasında karada ve denizde süregiden uzun savaşın biteceği yoktu. Hemen her yıl, Osmanlılar ve korsanlar, Akdeniz kıyılarını talan etmekteydiler. Az zaman sonra Kıbrıs Venediklilerden alınacaktı, bunun ardından Osmanlı İmparatorluğu'na diz çöktürecek olan İnebahtı (17 Ekim 1571) gelecekti, üç yıl sonraysa Tunus, Hıristiyanlar için kesin olarak yitirilecekti. Türk donanması, ancak yüzyılın sonlarında zayıflayacak ve hemen hemen sahneden çekilecek, İspanyol gücüyse, Portekiz savaşından sonra Okyanus'a yönelecektir. </p>
<p class="calibre2">MACARİSTAN'DA SAVAŞ</p>
<p class="calibre2">1547 tarihli İstanbul Antlaşmasından sonra, Orta Avrupa sorunları ikinci planda kalmıştı. Gerek Osmanlıların, gerek Habsburgların savaşı yeniden alevlendirmenin ötesinde, başka sorunları vardı. </p>
<p class="calibre2">Mustafa ve Bayezit'in trajik sonları, İran'la yapılan savaşlar, Kanuni'yi Tuna ülkelerinde yeni topraklar peşinde koşamayacak kadar fazla uğraştırmıştı. O yüzden müstahkem mevkilerini güçlendirmekle yetinmişti. </p>
<p class="calibre2">Öte yanda, Avrupa'da da pek çok şey değişmişti. Şarlken, Augsbourg barışını imzaladıktan hemen sonra. 1556'da tahttan çekilmişti. Protestanlığı Almanya'dan kovmak için giriştiği çabalar boşa gitmiş </p>
<p class="calibre2">ve topraklarını, oğlu II. Philippe ile imparator ilan edilen kardeşi Ferdinand arasında bölüştürmüştü. </p>
<p class="calibre2">Ancak, Amerika'dan gelen altınlar sayesinde zenginliğe kavuşan Philippe'nin Yeni İmparatorun her zaman olduğu gibi uzun ve pahalı bir seferi göze alacak imkânları yine bulunmuyordu. Buna rağmen, Orta Avrupa'da derinlemesine bir savunma hattı oluşturdu. İspanyol, İtalyan ve Alman kıtalarıyla korunan, küçük, ahşap kalelerden oluşan bu savunma hattı, mali kaynakları ölçüsünde hafif, ancak etkiliydi. Testerenin dişleri, kimi noktalarda Türk uç beylerinin cesaretini kıracak ölçüde güçlüydü. </p>
<p class="calibre2">Ellili yılların başında, Ferdinand'ın -sultana biat etmiş olarak Isabelle ile oğlu Yanoş Sigismond'un hüküm sürdükleri- Erdel'e el koymak üzere yaptığı bir girişim, kesin 158</p>
<p class="calibre2">yenilgiyle sona ermişti. Bunun üzerine, bir süre sonra Kardinal Martunizzi olarak tanınacak olan entrikacı ve hırslı bir kişiyi, Isabelle'in danışmanı rakip Georges'u kullanarak, kraliçeyi kendi lehine tahttan feragat etmesi için iknaya uğraştı. Karşılık olarak Isabelle'e Silezya'da toprak verilecekti: Bu girişimler karşısında büyük bir öfkeye kapılan Kanuni, Ferdinand'ın İstanbul'daki elçisi Malvezzi'yi tutuklatarak Yedikule zindanlarına attırdı (elçi burada iki yıl kalacak ve salıverildikten az sonra da ölecektir). Beri yanda da Rumeli Beylerbeyi Sokullu Mehmet Paşa'ya,4 Banat bölgesinde saldırıya geçmek üzere emir verdi. Temeşvar, Vesprem ve Szolnok, peşpeşe işgal edildi. Türklerin, Ferdinand'ın İspanyol birlikleri tarafından kuşatılmış olarak kışı geçirdikleri Lipa da... Bunun üzerine imparatorluk askerleri arasında bir kez daha karışıklıklar başgösterdi; Almanlar soğuktan ve yiyeceklerin kötülüğünden yakınırlarken, Martinuzzi de Osmanlı yönetimiyle gizli ilişkiler içinde olmakla suçlanıyordu. Ferdinand onu öldürttü (ya da katillere gizlice onayını verdi), ancak bu davranışı hiçbir şeye çözüm getirmediği gibi, Habsburgların Orta Avrupa'da güttükleri amaçların saygınlığını bir parça daha gölgelendirmiş oldu. </p>
<p class="calibre2"/>
<p class="calibre2">Ne var ki, iki taraf da hiçbir yere varmayan bu didişmelerden yorulmuşlardı. Dolayısıyla Ferdinand, Rüstem Paşa'dan görüşmelerin başlamasını ve Malvezzi'nin salıverilmesini istediğinde, Osmanlı yönetimi bu talebi kabul etti: Süleyman o sırada gözlerini yeniden Erzurum beylerbeyini yenilgiye uğratmış olan İran Safevilerine çevirmişti. Altı aylık bir ateşkes kararlaştırıldı ve Ferdinand'ın Osmanlı yönetimi nezdindeki görüşmesi Peç Piskoposu Antoine Verantius ile Tuna Filosu Komutanı François Zay, İstanbul'a hareket ettiler. Aldıkları talimat gereği Macaristan için 150.000, yukarı Macaristan ve Erdel için de 40.000 dukalık haraç önereceklerdi. Osmanlı yönetimi bu öneriyi kabul etmedi, elçiler yeni talimatlar almak üzere geri döndüler ve Malvezzi Viyana'da hastalandı. Chislin de Busbecq, işte bu dönemde onun yerini almak üzere İstanbul'a gönderildi ve 1555 Ocak ayında Osmanlı başkentine geldi. Gelir gelmez doğruca Süleyman'ın bulunduğu Amasya'ya geçti, ancak çok büyük miktarlarda haraç önerdiği halde elde edebildiği tek şey, ateşkesin altı ay daha uzatılması oldu. </p>
<p class="calibre2">Antlaşma taslakları (Ferdinand dört taslak göndermişti İstanbul'a)'ve ateşkes uzatmaları askeri harekatlara engel olmaksızın birbirini izliyordu: Komaron yakınlarındaki Tata Kalesi Estergon sancak beyi tarafından işgal edildi; Kanuni, Zigetvar'ın da kendisine teslim edilmesini istedi. Karşısında, her ikisi de Habsburglara düşman olan Fransız elçisi La Vigne ile Yanoş Sigismond'un temsilcileri bulunan Busbecq, Osmanlı yönetimini, efendisi açısından onurlu, en azından avantajlı bir antlaşma imzalamaya razı edebilmek için bütün becerisini -ve elindeki parasal imkânları- kullanıyordu, zira Süleyman'ın Orta Avrupa'da fethetmiş olduğu yerlerden de Erdel üzerindeki haklarından da vazgeçmeyeceği çok açıktı. Zavallı elçinin Ferdinand adına sunduğu bir antlaşma taslağı, sultanı öylesine gazaba getirmişti ki, Busbecq'i, kendi ikametgahında da olsa gözaltına aldırdı. </p>
<p class="calibre2">Sonunda 1651 Temmuzunda Rüstem Paşa'nın ölümüyle boşalan sadaret makamına, daha ilk aşamada yumuşak bir görüşmeci izlenimini veren Ali Paşa getirildi. 1562 Haziranında bir antlaşma imzalanmıştı: Buna göre, barış sekiz yıl süreyle güvenceye alınıyordu, Ferdinand elinde bulundurduğu Macaristan topraklarına karşılık olarak her yıl</p>
<p class="calibre2">159</p>
<p class="calibre2">30.000 duka ödemeye devam edecek, geciktirdiği ödemeleri de hemen yapacaktı, sınır sorunlarına ilişkin anlaşmazlıklarsa, en adaletli bir şekilde hakemlerce çözülecekti. Ayrıca, Ferdinand'ın elinde bulunan Türk tutsaklar, hiçbir fidye istenmeksizin hemen salıverileceklerdi... Değişenbir şey yoktu: Erdel, Osmanlı vesayeti altında kalmaya devam ediyordu ve Orta Macaristan, Budin'le birlikte yine Süleyman'a aitti. </p>
<p class="calibre2">İki yıl sonra Ferdinand'ın ölümü her şeye yeniden başlanmasını gerektirdi. Oğlu ve halefi Maksimilyen başa geçer geçmez, Erdel sorunun yeniden gündeme getirdi. En başta gelen ödevi Hıristiyanlığın düşmanıyla mücadele etmek değil miydi? Süleyman'ın yaşlı ve hasta olduğunu biliyor, Alman Diyeti ile Papa ve II. Philippe'ten sağladığı para ve asker yardımı sayesinde İstanbul'daki ihtiyara, Avrupa'nın nicedir beklediği bozgunu tattırabileceğini düşünüyordu. Oysa, ordusunun yetersizliği -Busbecq'e bakılacak olursa toplam 40.000 kişi- aslında onu daha ihtiyatlı olmaya sevk etmeliydi. </p>
<p class="calibre2">"...Askerlerimizde zerrece cesaret yok," diye yazmaktadır o sıralar Busbecq, "hepsi de itaatsiz ve ne çalışmasını ne de talim yapmasını seviyorlar. Ya generallerimiz kim? çoğu iğrenç bir bencillik içindeki kişiler. Diğerleri, disiplini hor gören pervasızlar; birçoğu en aşırı ahlaksızlıkların içinde yuvarlanmaktalar... Artık bundan sonra kaderimizin nasıl olacağı konusunda herhangi bir kuşkuya kapılabilir miyiz?" </p>
<p class="calibre2">Bu görüş, Avrupa'da da çoğunlukla paylaşılmaktaydı. Viyana'nın yeniden tehdit altına girdiği görülüyor ve İngiltere'deki protestanlar bile Katolik imparatorun başarısı için dua ediyorlardı. </p>
<p class="calibre2">İmparatora gelince o, sultanın, Orta Avrupa'ya ulaşana kadar kat etmek zorunda kalacağı muazzam mesafe yüzünden sonbahardan önce önemli askeri harekatlara girişemeyeceğini düşünüyordu haklı olarak. </p>
<p class="calibre2">Böylece, Maksimilyen ordusunun başına geçti ve Yanoş Sigismond'a -Isabelle, 1559 yılında ölmüştü- </p>
<p class="calibre2">saldırarak sınır boyunca Türkleri hırpaladı. Habsburglu, Tokay ve Serenç'i de ele geçirmişti. Türklerin karşılığı gecikmeden geldi: Başvezirin yeğeni Mustafa Sokullu, Hırvatistan'daki birçok kenti aldı. </p>
<p class="calibre2">Sonra iki taraf karşılıklı olarak birbirlerinden aldıkları yerleri geri vermelerini istediler. </p>
<p class="calibre2">Kanuni, Maksimilyen'in gönderdiği görüşmeciyi İstanbul'da hapsettirdi. İkinci Vezir Pertev Paşa komutasındaki birliklerini Erdel'e gönderdi, sonra da Yanoş Sigismond ile Kırım Hanı Devlet Giray'a, Maksimilyen'in elinde bulunan iki kente karşı yürüyüşe geçmeleri için emir verdi. Sonra kendisi de ordusunun başına geçti: Ordu, 300.000 kişi ve müthiş bir topçu kuvvetinden oluşuyordu.5 Macaristan savaşı yeniden başlıyordu. </p>
<p class="calibre2"/>
<p class="calibre2">SON SEFER</p>
<p class="calibre2">On yıldan çok bir zaman vardı ki, sultan birliklerine bizzat komuta etmemişti. Müslümanlar bu durumu eleştirmekteydiler: Gazi'nin, halifelerin haleflerinin birinci ödevi kâfirle savaşmaktı çünkü. </p>
<p class="calibre2">Kızı, dindar mihrimah ile çevresindeki şeyhler ve din adamları da muhtemelen bunu ona hatırlatıp durmaktaydılar. Aldığı istihbarat da imparatorluk kuvvetlerinin zayıf olduğunu gösteriyordu. Budin valisi, sultanın savaşmasına gerek kalmayacağını söylüyordu, görünmesi bile kentlerin teslim olması için yetecekti. Ve</p>
<p class="calibre2">160</p>
<p class="calibre2">hepsinden önemlisi, Süleyman Hıristiyanlara karşı hızlı ve ezici bir zafer kazanarak Malta bozgununun anılarını silmek istiyordu. </p>
<p class="calibre2">İstanbul'dan hareket ederken düzenlenen tören, her zamankinden daha parlak, daha muhteşemdi. </p>
<p class="calibre2">"Sergilediği debdebe daha önceki seferlerde görülenlerin hepsini sönük bırakıyordu." Daha kortej yürüyüşe başlamadan, "şairler, dünyanın en büyük padişahının zaferini kutlayan şiirler söylediler". </p>
<p class="calibre2">O 1 Mayıs 1566 günü, bir daha görmemek üzere İstanbul'dan ayrılan adam, artık bir ihtiyar olmuştu. </p>
<p class="calibre2">Bir tabloda6 avurtları çökük, seyrek ve beyaz sakallarıyla resmedilmiştir. Bir başka portresinde7, kamburu çıkmış ve zayıflamış bir halde, eriştiği 70 yaşın da üstünde gösterilmektedir. Ata binecek takati olmadığı için onu kırk dokuz günde Boğaziçi'nden Belgrad'a götürecek yolu bir arabada katedecektir. Yollar o kadar bozuktur ki, başvezir bir gün önde gitmekte ve elden geldiğince bunları onartmaktadır. Gut hastalığından alabildiğine yakınan Kanuni, vezirlerini kabul etmek gerektiğinde bile arabasından çıkamamaktadır. </p>
<p class="calibre2">Ordunun ilerleyişi bir kez daha yağışlar yüzünden gecikiyordu. Sağnak halinde yağan yağmurdan nehirler taşmakta, yollar bozulmaktaydı. Seller, kurulur kurulmaz köprüleri alıp götürüyordu. </p>
<p class="calibre2">Arabasının içinde sarsıla sarsıla ilerleyen sultan, şehadeti bekliyordu artık. Stoacı bir tevekkülle duraklamaya razı gelmiyordu. Bir gün Sofya'da, iki gün Niş'te, üç gün de Belgrad'da ancak mola verilmişti. Daha ilerlendikçe, güçlükler de artmıştı. Malzeme taşıyan develerden birçoğu boğulmuştu. </p>
<p class="calibre2">Hatta bir defasında sultan, kendi otağı kurulamadığı için sadrazamın çadırında uyumak zorunda kalacaktı. </p>
<p class="calibre2">Nihayet Tuna aşıldı ve Kanuni nehrin sol kıyısında bulunan Zemun'a debdebe içinde girerek birliklerini teftiş etti. Burada muhteşem bir törenle, kırk Erdel soylusunun eşliğinde, ziyaretine gelen Yanoş Sigismond'u kabul etti. Genç prensin önü sıra başmabeyinci, saray ileri gelenleri yürüyor, altın sırmalı giysiler içindeki dört geniş hizmetkâr, atının üzengilerini tutuyordu. Önden yürüyen 100 </p>
<p class="calibre2">yeniçeri sultana getirdiği armağanları taşıyordu ve bu armağanlar arasında değerli taşlarla işlenmiş on iki vazo ile 50.000 duka değerinde bir yakut bulunuyordu. Kanuni'nin altın ve gümüşlerle parıldayan tahtının çevresinde dört veziri ayakta durmaktaydılar. Oturmasına izin verildiğinde -ama arkalığı bulunmayan bir tahta- Süleyman, "sevgili oğlum" diye hitap ettiği Yanoş Sigismond'a elini öptürttü ve ihtiyaç duyduğu her şeyi sağlayarak yardımına koşacağını vaat etti. Yanoş Sigismond da sultandan, Tise ve Erdel arasında kalan şerit üzerindeki toprakları kendisine bırakmasını istedi. Bu dileği hemen yerine getirildi. Onu uğurlarken, Kanuni iki kez ayağa kalkıp yanaklarından öpmüş, sonra değerli taşlarla bezeli hançer ve kılıçlar, yine mücevherlerle işlenmiş bir eyer, "muhteşem süsler içinde" bir at armağan etmişti. Padişah Zemun'da, efendisi IX. Charles'ın iyi dileklerini sunmaya gelen Fransa elçisi Grantrie de Cranchamp' ı kabul edecekti. </p>
<p class="calibre2">Kanuni'nin planı, Komaron ve Györ'ü (Yanık Kale) ele geçirmeden önce Erdel'e açılan dar koridoru kontrol eden Erlav'ı ortadan kaldırmaktı. Ancak Zigetvar voyvodası Kont Nicolas Zriny'nin, devlet ricalinden bir kişiyi öldürterek önemli miktardaki ganimete el koyduğunu öğrenince hemen Zigetvar üzerine yürümeye karar verdi. Bir kez daha yağmurlar, Tuna ve Tisza arasındaki ovada ordunun ilerleyişini yavaşlattı. Yaz</p>
<p class="calibre2">161</p>
<p class="calibre2"><b class="calibre3">-. </b></p>
<p class="calibre2">ortalarında olunmasına rağmen, nehirler görülmedik ölçüde kabarmış durumdaydılar. Tuna, Sava ve Drava üzerinden, alelacele inşa edilen köprülerle geçiş alabildiğine zorlu oldu. Mandaların çektiği ağır toplar bataklıklara gömülüyor, asker çamurlar içinde yürümeye çalışıyordu. En sonunda, 5 Ağustos günü Kanuni, 90.000 asker ve 300 topun kendisini beklediği Zigetvar'a ulaştı. Kentin surları önünde ata binecek gücü son kez buldu ve kuşatmanın başlatılması emrini verdi. </p>
<p class="calibre2">Zriny, kalenin üzerine kırmızı kumaşlar gerdirmişti, merkezdeki kule ise, "bu kadar yüce bir hükümdara saygı ifadesi olarak" oraya yerleştirilen madeni plakalarla parlıyordu. Kaleden yapılan bir top atışı, muharebenin başladığını bildirdi. Aynı anda da eski kentten alevler yükseldi. Zriny, yıkıntıların üzerine topçu bataryalarını yerleştirebilmek amacıyla burayı ateşe verdirmişti. Saldırılar saldırıları, bombardımanlar bombardımanları izledi. Kanuni, hasta yatağından Zriny'yi kâh tehdit ediyor, kâh birtakım vaatlerle kandırmaya çalışıyordu. Dış mevzilerin tümüyle Türkler tarafından alınıp, kuşatılanların elinde merkezi kaleden başkaca bir şey kalmayana kadar yaklaşık bir ay geçmişti. </p>
<p class="calibre2">Bunun üzerine Zriny kahramanca ölmeye karar verdi. Boynunda altın bir zincir, başında bir elmas iliştirilmiş siyah şapkası ve elinde "gençliğindeki kılıcı" olduğu halde, elinde kalan 600 adamının başına geçti, üç kez yinelenen "İsa" avazeleriyle düşmanın üzerine atıldı. Yaralanıp tutsak edilecek ve başı, boynu vurulmak üzere bir topun ağzına bağlanacaktır. Kısa bir süre önce bir Türk beyine reva gördüğü bu cezaya şimdi kendisi maruz kalıyordu. </p>
<p class="calibre2">Az sonra da iç kale, 3.000 kişiyi de yıkıntıları altına gömerek havaya uçtu. Ancak Kanuni, kalenin düştüğünü de Gyula'nın veziri Pertev Paşa tarafmdan alındığını da asla öğrenemeyecekti. 5 Eylül'ü 6 </p>
<p class="calibre2">Eylül'e bağlayan gece otağında ölmüştü. Son anlarında yalnızca hekimbaşı ile sadrazam Sokullu Mehmet Paşa yanındaydılar. </p>
<p class="calibre2">Tahtın yeni sahibi konusunda herhangi bir sorun yoktu, çünkü artık tek varis Selim'di (Bkz. Ek 4). </p>
<p class="calibre2">Ancak ordu sefer halindeydi ve eğer asker hükümdarın ölümünü haber alacak olursa, harekat durabilirdi. Komutanlar disiplini sağlayamazlardı. Yeniçeriler her yeni hükümdarın tahta çıkışında kendilerine verilen cülus bahşişini hemen almak isteyeceklerdi. </p>
<p class="calibre2">Sokullu Mehmet Paşa burada olanca ihtiyatlılığıyla davrandı. Hemen Kütahya'da bulunan Selim'e bir haberci yolladı, onun gelişini beklerken de sultanın ölümünü herkesten gizledi. Sadece başyazıcısı ve güvenilir bir kişi olan Feridun Bey ile muhtemelen Kanuni'nin el yazısını mükemmelen taklit edebildiği için, sultanın sancaktarbaşısı Cafer Ağa, bu sırra ortak oldular. Padişahın son haftalar içinde hareket etmesini bile engelleyen hastalığı bahane edilerek, vezirlerin bir Otağı Hümayun'a girişleri yasaklandı. Hatta Sokullu, fazla şey bildiği için hekimbaşını da ortadan kaldırttı Askeri harekat, ordu komutanlarına emirlerini yazılı olarak veren Kanuni -yani Cafer Ağa- tarafından yönetiliyormuşçasına sürdürüldü. </p>
<p class="calibre2">8 Eylül günü Divan toplandı ve padişahın el yazısıyla yazılmış zafer mektupları eyalet valilerine, Kırım hanına, İran şahına ve başlıca Avrupa ülkelerinin hükümdarlarına gönderildi8 (Bkz. Ek 12). </p>
<p class="calibre2">Ödüller dağıtıldı Sadrazam, Zriny'nin kellesini, efendisi adına imparator Maksimilyen'e ulaştırması için Budin valisine gönderdi. Sultanın Ziget-162</p>
<p class="calibre2">var'ın surlarının derhal onarılmasını ve kent camiinin inşaatının hızla tamamlanmasını dilediğini açıkladı. Kanuni'nin ayağındaki şiş iner inmez, camiye gelerek bahşettiği zafer için Tanrı'ya şükranlarını sunmak istediğini eklemeyi de unutmadı. Kendi işleriyle uğraşmakta olan askerler hiçbir şeyden kuşkulanmadılar ve disiplin, herhangi bir güçlük çıkmaksızın korundu. </p>
<p class="calibre2">Böylece kırk üç gün geçti, sonra Sokullu geri dönüş emrini verdi. Sultanın, hâlâ sımsıkı kapalı olan arabasında yolculuk ettiği sanılıyordu. "Bazı bazı" diye yazar Peçevi, "Sokullu sanki bilgi sunuyormuş </p>
<p class="calibre2">gibi arabaya yaklaşıyordu. Açıklamalarını bitirdikten sonra, bir süre sultanla konuşuyormuş gibi yapıyordu. Silahtar Cafer Ağa ise, ki sonradan sadrazama damat olacaktı, cenazenin yanı başındaydı, verilen bilgiye karşılık olacak cevapları kaleme alıyordu... Asker arasında bazen çeşitli söylentiler çıkıyorsa da, başvezirin becerikli çabaları kuşkuları dağıtmaya yetiyordu. Hiç kimse padişah öldü mü, yoksa sağ mıdır, kesin olarak bilmiyordu..." Zigetvar seferine ilişkin olarak Feridun tarafından tutulan güncede yer alan bir minyatürde, sultanın, iki atın çektiği dört tekerlekli arabası ve yanı başında, peşinde ordu komutanları olduğu halde at sırtında giden başvezir görünmektedir. </p>
<p class="calibre2">Bu arada Selim, Kütahya'dan ayrılmış ve İstanbul'da hiç durmaksızın, cenaze alayını karşılamaya çıkmıştı. Belgrad yakınlarında başvezirle buluştular. Sokullu o zaman devlet ricaline sultanın ölümünü haber verdi. Sonra bir gece, hocaları çağırıp, Otağı Hümayun'un önünde Kuran okumaya başlamalarını emretti. "Hafızlar topluluğunun sağ yanından 'Dünya malı dünyada kalır, her faninin ecel vakti gelecektir' diyen bir ilahi yükselip öte yandan 'Ebedi olan yalnız Allah'tır' sözleri yankılandığında, bütün ordudan müthiş bir feryat koptu..." "Ertesi sabah da daha güneş doğmadan cenaze töreni başladı." Vezirler ve diğer ileri gelenler, başlarına siyah örtüler sardılar. Sultanın özel muhafızları sorguçlarını çıkarıp mavi önlükler taktılar. Bütün ordu sessizce ağlıyordu. Güneş doğduğunda, baştan başa siyahlar giyinmiş olan Selim göründü. Arabaya doğru ilerledi ve dua etmek üzere ellerini kaldırdı. Lalası ve imam kollarına girdiler. Vezirler sağda, diğer ileri gelenler solda yer aldılar, ardından hocalar fatiha okumaya başladılar. Buda bitince, yeni sultan yeniden ellerini göğe açtı ve çadırına çekildi. </p>
<p class="calibre2">İşte bu sırada asker gösteriye başladı. Hep birden "Padişah bahşişimizi unuttu!.. Seninle yeniden görüşeceğiz hünkâr!" diye bağrışıyorlardı. İki gün sonra cülus bahşişleri kendilerine dağıtıldı, gerçi yetersiz buldular, ama yatıştırıldılar ve cenaze alayı yoluna devam etti. Lokman'ın bir minyatüründe, at sırtındaki devlet ricalinin çevresini aldığı uzun tabut, önü sıra kalın saflar halinde ilerleyen yeniçeriler ve cenaze arabasını ellerinde mızrakları olduğu halde izleyen sipahiler görülür. </p>
<p class="calibre2">Selim'in başkente geldiği gün, birtakım ciddi olaylar patlak verdi. Bir gece öncesini uzlaşma toplantıları içinde şarap fıçılarının çevresinde geçirmiş oldukları için pek çoğu sarhoş bir halde olan yeniçeriler, cenaze alayı hareket ettiğinde saflarını birleştirerek geçişe engel oldular. Bunu, Kaptan Paşa ile İkinci Vezir Pertev Paşa'nın atlarından aşağı düşürülüp hırpalandıkları bir kargaşa izledi. </p>
<p class="calibre2">Sokullu, yeniçerilerin elinden çevresine para saçarak kurtulabildi. Saraya kadar ulaşan asiler, vezirleri yakalayıp sultanın önüne sürüklediler. Padişah boyun eğmek ve ulufeleri artırılmasını kabul etmek zorunda kaldı. </p>
<p class="calibre2">163</p>
<p class="calibre2">Ancak karışıklıklar durulmayınca, başvezir birkaç kişinin boynunu <b class="calibre3">vurdurttu ve her şey </b>düzene girdi. </p>
<p class="calibre2">Selim'in ilk ağızda aldığı kararlar arasında, <b class="calibre3">Kanuni'nin birkaç yıl </b>önce koyduğu şarap kullanma yasağının aynen korunmasını "çok hafif <b class="calibre3">bir </b>ceza" <b class="calibre3">olarak sunan </b>iki kazaskerin azli dikkat çekiyordu. </p>
<p class="calibre2">Kanuni'nin tahnit edilmiş olan naaşı, büyük Mimar Sinan'ın <b class="calibre3">birkaç yıl </b>önce Süleymaniye Camisi'nin yanıbaşında inşa etmiş olduğu türbede toprağa <b class="calibre3">verildi. İslam </b>ülkelerinde adet olduğu üzere çok sade bir tören yapıldı. Törenden <b class="calibre3">tarihe mal olmuş herhangi </b>bir anı bulunmamaktadır. İnanan kişinin mezarı, hayatında ne <b class="calibre3">kadar güçlü olursa olsun, </b>insanın kalıntılarının durduğu geçici bir mekandır. Bu yüzden <b class="calibre3">türbe de harikulade </b>oranlarına rağmen, büyük bir abide olmaktan uzaktır. Türbeye giden <b class="calibre3">yol,</b> <b class="calibre3">bitişiğindeki devama </b>ve muhteşem mabetle aynı doğrultuda olmadığından, ziyaretçiler <b class="calibre3">sultanların</b> <b class="calibre3">sultanının </b>mezarına hemen birkaç adım uzakta olduğunu fark etmez bile. <b class="calibre3">Yine orada biraz daha</b> kuytu bir köşede Hürrem Sultan'ın, Roxelane'ın türbesi <b class="calibre3">bulunmaktadır. İki anıtın </b>çevresinde zaman içinde yana doğru kaykılmış, yılların iklim koşullarının <b class="calibre3">bozduğu, sahiplerinin </b>bir zamanlar işgal etmiş oldukları makamların işareti olan <b class="calibre3">taştan yontulmuş dev </b>sarıklarla biten mezar taşları sessiz birer muhafız gibi yükselmektedirler. </p>
<p class="calibre2">Büyük şair Baki, Kanuni'nin ölümünden sonra yazdığı mersiyede <b class="calibre3">şu unutulmaz </b>dizelerle onu övmekteydi:</p>
<p class="calibre2"> <i class="calibre4">"Ey pay-bend-i dâmgeh-i kayd-ı nâm ü neng Tâkey bevâ-yı maşgale-i dehr-i bî-direng</i></p>
<p class="calibre2"> <i class="calibre4">"Baş eğdi âb-ı tığına küffâr-ı Engürûs Şemşîri gevherini pesend eyledi Freng</i></p>
<p class="calibre2"> <i class="calibre4">"Gün doğdu Şah-ı alem uyanmaz mı hâbdan Kılmaz mı cilve hayme-i gerdûn-tınâbdan</i></p>
<p class="calibre2"> <i class="calibre4">"Yollarda kaldı gözlerimiz gelmedi haber Hâk-i cenâb-ı südde-i devlet-meâbdan</i> <i class="calibre4">Reng-i izârı gitti yatar kendi huşk-leb Şol gül gibi ki ayrı düşüptür gül-âbdan*. " </i></p>
<p class="calibre2">1  Sambuque, saldırılan kalenin duvarları üzerine indirilen bir tür hareketli <b class="calibre3">köprüydü. </b></p>
<p class="calibre2">2 İspanyolların, Osmanlıları Orta Akdeniz'den uzaklaştırmak istemelerindeki <b class="calibre3">nedenlerden biri, belki de </b>başlıcası, İberya'nın yeniden fethinden sonra İspanya'da kalmış olan ve <b class="calibre3">görünüşte Katolikliği kabul eden </b>"Moriscos" (ya da "Mudajares") adı verilen azınlıkların varlığından <b class="calibre3">duydukları endişeydi. Bunlar birçok </b>kez ayaklanmışlar, Hıristiyanlaştırma siyaseti de çıkmaza girmişti. <b class="calibre3">Müslümanların, topraklarını geri almak </b>ve belki de İspanyolları kovmak konusunda besledikleri umut, Osmanlıların <b class="calibre3">Avrupa ve Akdeniz'deki </b>başarıları karşısında güçlenmekteydi. Yine İspanya'da bir "beşinci kol" vardı ki, <b class="calibre3">Osmanlılar ve Kuzey Afrika'ya</b></p>
</body>
</html>
