<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_24"><b class="calibre6">66</b></h2>
<p class="calibre2">şimdi, askeri tekniklerdeki ilerlemeyle birlikte, ordular zorlu yollarda -bazen de hiç yol bulunmayan arazide- topları çok büyük miktarlardaki gülleleri ve diğer tüm ihtiyaç duydukları malzemeyle dolu arabaları ile birlikte ilerlemek zorundadırlar. Süleyman'ın askeri konvoyları da onlarca ve onlarca kilometre boyunca uzanmaktadır... </p>
<p class="calibre2">İstanbul'dan 10 Mayıs'ta ayrılmış olan Süleyman, Belgrad'a ancak temmuzun ortalarında varabilmişti. </p>
<p class="calibre2">1.500 kilometreyi kat etmek için tam iki ay!.. Viyana'yaysa 27 Eylül'de, kış mevsiminin başında gelebildi. 14 Ekim tarihinde, Günce'sine, "akşamdan ertesi gün öğlene kadar kar yağdı" diye yazmaktadır; iki gün sonra da geri dönmeye karar verecektir. Demek oluyor ki, güçlü biçimde savunulan kenti düşürebilmek için, tam tamına yirmi güne sahip olabilmişti, İstanbul'dan daha erken bir tarihte ayrılmalı, Viyana'dan da daha geç bir tarihte dönmeliydi. Ama, bu yağmurlu XVI. yüzyılın ilk yarısında, kötü hava koşulları her zaman mevcuttu ve kışlar da erken geliyordu. Doğu ve Orta Avrupa'nınki gibi sert bir iklim altında, bir yıl sürecek seferlere girişmek mümkün değildi. Rodos, aralık sonunda Süleyman'a teslim olduysa da Balkanlar'dan daha erken dönmek gerekiyordu. Dönüş </p>
<p class="calibre2">hazırlıkları eylül ortasında başlamalıydı. Aksi takdirde yeniçeriler kızar, salgınlar askeri ve hayvanları kırar geçirirdi. Birçok yüzyıl boyunca Avrupa'yı Türklerden kurtaran komutanlarının yiğitliğinden çok, iklimi ve İstanbul ile arasındaki uzaklık olacaktır. </p>
<p class="calibre2">Viyana seferi, sultan için bir başarı sayılamazdı. Bundan, dolaylı olarak yararlanan I. François oldu. </p>
<p class="calibre2">1529 ilkbaharında Şarlken, papa ile kendisini İtalya'nın koruyucusu haline getiren Barselona Antlaşması'nı imzalamıştı. Artık elleri boşalmıştı ve Fransa kralıyla hesaplaşabilirdi. Bunu Viyana kuşatması engelledi. İmparator iki cephede birden savaşın imkânsız olduğunu, bir yandan Fransa kralıyla dövüşürken bir yandan da Türk tehlikesine karşı koyulamayacağını anladı.  <i class="calibre4">Cambrai</i> <i class="calibre4">Antlaşması'yla -Hanımefendiler Antlaşması- </i> Burgonya'yı Fransa'ya bıraktı, buna karşılık, Fransa da İtalya üzerindeki haklarından vazgeçti. Şarlken barışı, Avrupa'yı Türklere karşı bir araya getirebilmek için istiyordu. Bunu başaramayacak ve gelecek on yıl boyunca, imparatorluk düşlerini kovalamayı sürdüren Charles ile buna karşı çıkanlar, yani VIII. Henry, I. François ve Süleyman arasında hemen hemen kesintisiz bir mücadeleye tanık olunacaktır. </p>
<p class="calibre2">"ŞEN" VE "MUHTEŞEM" </p>
<p class="calibre2">Süleyman şimdi otuz beş yaşındadır. Viyana yenilgisi bir yana bırakılacak olursa, Osmanlı İmparatorluğu debdebesinin en üst noktasında, sultan da başarısının doruğundadır. "Zamanın sultanı", padişah, Tanrı'nın Peygamberinin halifesi, inananların hakimi olarak mutluluğunu gölgeleyecek bir şey yoktur henüz... 1530 yıllarında, en yakını olan iki insan vardır; onu bir an bile yalnız bırakmayan başveziri İbrahim Paşa ile bir kadın, Avrupalıların Roxelane diye adlandırdıkları Hürrem Sultan. </p>
<p class="calibre2">Osmanoğullarının şehzadeleri konusunda pek az şey biliniyorsa da yüzyıllar boyunca padişahların haremini dolduran binlerce kadın hakkındaki bilgiler çok azdır. Batılı diplomat ve gezginlerin kulak misafiri olduğu kimi yüksek rütbeli devlet görevlilerinin bazı boşboğazlıkları dışında hemen hemen hiçbir şey bilinmemektedir; üstelik yalnızca</p>
</body>
</html>
