<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_30"><b class="calibre6">83</b></h2>
<p class="calibre2">eğişin bir işareti olarak Ferdinand'ın kendisine Estergon kentinin anahtarlarını göndermesinden sonra nihai barışa dönebilecek bir ateşkesi hemen kabul etti. Bunun ardından ikinci bir heyet kentin anahtarlarını ve onunla birlikte de Şarlken'in sultandan bir kez daha Macaristan'ın Ferdinand'a bırakılmasını talep eden ve karşılığında Koron'un geri verileceğini bildiren mektubunu getirdi. </p>
<p class="calibre2">Mektuptaki mesajların ikisi de diplomatik açıdan birer patavatsızlıktı. Geride bırakılan yıllarda yaşanmış zorluklar Habsburglu kardeşlere gerçekten de bir şey öğretememişti. </p>
<p class="calibre2">Müzakereler, gelenek olduğu üzere elçiler tarafından getirilen armağanların sunulmasıyla başladı Sadrazama kocaman bir elmas, ondan daha iri bir yakut ve "armut biçiminde" bir inciyle bezenmiş </p>
<p class="calibre2">altın bir madalyon verildi. Bundan sonra İbrahim, Osmanlı İmparatorluğu'nun gücünü ve zenginliğini anlatan uzun bir konuşma yaptı. Charles'ın elçisi, yeniden Macaristan'a karşılık olarak Koron'a sahip olmanın kendilerini fazlaca ilgilendirdiği ve esasen Babı Hümayun'un bu adayı pazarlık yoluyla elde etmektense yeniden fethetmeyi yeğ tutacağı karşılığını verdi. Macaristan'a gelince, bu ülke Yanoş </p>
<p class="calibre2">Zapolya'ya verilmişti ve onda kalacaktı. </p>
<p class="calibre2">Taşıdığı sıfatların upuzun listesini sayıp dökerken, kendisinden "Kudüs'ün Kralı" olarak da söz eden Charles'ın mektubu okunurken biçimsiz bir olay ceryan etti. İbrahim, "Kendinden ne hakla Kudüs'ün kralı diye söz etmeye cüret ediyor? Bilmez mi ki Kudüs'ün efendisi ulu hünkânmızdır? Efendimin haklarını koparma iddiasında mıdır, yoksa ona karşı saygıda mı kusur etmektedir?" diye kükredi. </p>
<p class="calibre2">Sadrazam, imparatorun dayanaksız tehditleriyle de alay etti: "Bizimle savaşmaktan söz edip durmuştu," dedi, "Lut-hercileri yeniden Katolikliğe dönmeye zorlamak istemişti. Bunların hepsi de sonuçsuz kaldı. Giriştiği işi sonuçlandıramamak, söyleyip de yapmamak bir imparatorun şanına yakışır mı?" </p>
<p class="calibre2">Bu müzakereler boyunca Avusturyalı murahhaslar, neredeyse sultanı bile küçümseyen sözler sarf eden İbrahim'in muazzam gururundan alabildiğine etkilendiler. Başvezir, "Ben dilersem, bir at uşağını sultan yapabilirim," diyordu. "Efendimin en ufak bir müdahalesi bile olmaksızın, dilediğime ülkeler de bağışlayabilirim. Hatta o, eğer benim uygun görmeyeceğim bir emir verirse, bu emir yerine bile getirilmez. Benim irademle olur her şey, onunkiyle değil." Görüldüğü gibi, Süleyman'ı gözdesini ortadan kaldırmaya  <i class="calibre4">itecek </i> nedenler yok değildir. </p>
<p class="calibre2">Sonuçta padişah, "oğlu gibi davranmaya" söz verdiği Ferdinand'a "birkaç yüzyıl sürecek barışı" ihsan eyledi. Elçiler somut bir şey elde edememişlerdi: Zapolya, sınırları daha sonra Süleyman adına Girtti9 </p>
<p class="calibre2"/>
<p class="calibre2">tarafından belirlenecek olan Macaristan'ın krallığını koruyordu. Ferdinand ile Zapolya'nın kendi aralarında imzalayacakları antlaşmaların, sultan tarafından da onaylanacağı öngörülmüştü. Ülkelerine dönmezden önce İbrahim, elçileri yeniden kabul etti ve onlara, padişahın oğlu kabul ettiği Kral Ferdinand'ın dostlarıyla dost, düşmanlarıyla düşman olacağını bildirdi. Ve şunu da ekledi: "Eğer İspanya Kralı Charles barış istiyorsa, Babı Hümayun'a elçi göndersin." </p>
<p class="calibre2">Süleyman'ın Ferdinand'la imzaladığı ateşkes antlaşması hiçbir konuda kendisini bağlamıyordu. </p>
<p class="calibre2">Dilediği zaman ateşkesi bozabilirdi; hiçbir ödün vermemişti. Böylece Avrupa cephesinde, arkasını güvenceye alan Süleyman'ın İran seferi için elleri artık serbestti. </p>
<p class="calibre2">BAĞDAT FATİHİ (1534)</p>
<p class="calibre2">Sünni olan Osmanlı sultanlarıyla Şii İran şahları arasındaki nefret, daha önce görmüş olduğumuz gibi, epey eskilere dayanıyordu. Dini merkezlerden ve büyük kentlerden uzaktaki sınır boylarında yaşayan halklar, XIII. yüzyıldan XV. yüzyıla kadar dervişlerin10 etkisinde kalmıştı. Bunlar arasında Mevleviler gibi ılımlıları da vardı, sapkınları da (Kalenderi ya da Hurafıler). İmparatorluğun ilk yüzyıllarında sayıları oldukça kalabalık olan bu karışık unsurlar, kendilerini üzerlerine daha önce hiç görmedikleri birtakım baskılar, özellikle de vergi konusunda baskılar uygulayan merkezi iktidarın kurbanları say-maktaydılar. XV. yüzyılın ortalarında II. Mehmet tarafından yürürlüğe konan kamulaştırmalar ve vakıf uygulamaları hoşnutsuzlukları daha da artırmıştı.11</p>
<p class="calibre2">Aradan bir yüzyıl geçmiş, ancak düzen değişmişti. Bu Müslümanlar, Timur ya da haleflerinin peşinden gitmiyor, ama Safevilerin yeni iktidarına, yani az bir zamanda ve iki yüzyılı aşkın bir süre ellerinde tutmak üzere İran'ı egemenlikleri altına alacak olan Şiiliğin en aşırı kollarına bağlanmış </p>
<p class="calibre2">Ardabilli şeyhlere yöneliyorlardı. Bayezit'in yenilgisinden, varisleri arasında başlayan rekabet mücadelesi ve kiminin Memlûklerden, kiminin Safevilerden destek arayışı, ülkeyi daha da beter parçalamıştı. Dolayısıyla I. Selim12 İstanbul'da iktidarı ele aldığı zaman, kesinkes yenilgiye uğratılmadıkları sürece Osmanlı İmparatorluğu için devamlı bir tehlike oluşturacak bu iki gücün hakkından gelmeye karar verdi. Mısır'da başarıya ulaştı, ancak Çaldıran'da Şah İsmail'e karşı kazandığı zafere rağmen, İran'da sonuç alamadı. Güçlü bir hükümdar haline gelmiş olan şah, propaganda faaliyetleri Anadolu ve Trakya'daki Şiiler arasında geniş yankılar uyandırdığı ve bu kitleleri böylece Osmanlı merkezi yönetiminin gözünde kuşkulu kişiler durumuna getirdiği ölçüde, korkutucu bir düşmandı. </p>
<p class="calibre2">Şii unsurların -Kızılbaşların13- imparatorluk için yarattığı tehlikenin Süleyman da bilincindeydi. </p>
<p class="calibre2">Mezopotamya'da, Sünnilerin hedef oldukları saldırılardan da haberdardı: Sünni ileri gelenlerin idam edilmeleri Ebu Hanife14 (Türklerin bağlı oldukları tarikatın kurucusu) ve Abdülkadir Geylani'nin türbelerinin tahribi, Sünnilere ait camilerin Şii camilerine dönüştürülmesi gibi... Öte yandan Safevilerin sahip oldukları topraklar da Hint Okyanusu'na dönük Türk projeleri için bir engel oluşturuyordu. Ümit Burnu'ndan dolaşan deniz yolunun Portekizliler tarafından keşfi Ortadoğu'nun Güneydoğu Asya ile Batı Avrupa arasındaki geleneksel konumunu tehlikeye düşürmüştü. Bu konum, eğer 1517'den beri Kızıldeniz yolu ile Mısır'ı denetimleri altında tutan Osmanlılar, Orta Asya'dan gelen ürünlerin de geçtiği İran Körfezi ve Mezopotamya'yı da otoriteleri altına alabilirlerse, önemini koruyabilirdi.15 Nihayet Safevi toprakları, İstanbul Türklerinin İran üzerinden Özbek müttefiklerine el uzatma amaçları önünde de bir engeldi.16</p>
<p class="calibre2">Böylece Süleyman, şaha karşı yeni bir sefer başlatmak için gerekli bütün nedenlere sahipti. "İki Irak Seferi" adı verilen bu savaş, iki yıl sürecektir. Savaş, ne Safevilerin bozgunu, ne de çöküşleriyle sonuçlanacak, ama Osmanlılara, Ortadoğu'da yaklaşık dört yüzyıl boyunca ellerinde tutacakları geniş </p>
<p class="calibre2">topraklar sağlayacaktır. </p>
<p class="calibre2">Osmanlılar savaş ilan etmek için iki gerekçe bulmuşlardı: Bitlis Beyi Şeref Han'ın şahla anlaşarak kendilerine ihanet etmesi ve Bağdat'ta, şahtan yüz çevirerek kentin anah-85</p>
<p class="calibre2">tarlarını Süleyman'a göndermiş olan Safevi valinin katledilmesi... Babı Hümayun'a göre, bu anahtarların sahibi olarak, Osmanlı hükümdarı kentin tek sahibiydi ve burayı yeniden işgal etmekle Şah Tahmasp, Süleyman'a saldırmış, Bağdat'ı da Şii sapkınlığına sürüklemişti. </p>
<p class="calibre2">1533 güzünde, uzun hazırlıklardan sonra İbrahim Serasker sıfatıyla Bitlis ve Azerbaycan'a doğru yola koyuldu. Birlikler, önce Anadolu'da sonra da Azerbaycan'da ilerlerken, yağmurların ve engebeli arazinin neden olduğu birtakım güçlüklerle karşılaştılar, ancak pek az silahlı çatışmaya girdiler: İbrahim henüz Konya'ya bile ulaşmamıştı ki, Bitlis'in asi valisinin kellesi, Tahmasp'a ihanet eden Azerbaycan valisi tarafından kendisine gönderildi. Az bir süre sonra da Van yöresindeki Safevi kalelerinin komutanları sultana boyun eğdiklerini bildirdiler. Bunun üzerine İbrahim ve askerleri Halep'e yöneldiler ve kışı burada geçirdiler. Sadrazam eğer o sırada Bağdat üzerine gitmiş olsaydı, hiç kuşkusuz kenti alabilirdi. Osmanlılar yıllardan beri Kerkük ve Musul'u ellerinde tutuyorlardı, Abbasi başkentini fethi amaçlayan eski düşü daha önce gerçekleştirmemiş olmaları hayret vericidir. Acaba İbrahim o sıralarda rakibi defterdar İskender Çelebi'nin entrikalarıyla felaketle sonuçlanabilecek bir harekâta girişmemesi için bazı telkinlerle mi karşılaşmıştı? Yoksa daha önceden kendilerine İran'da çeşitli valilikler vaat edilen Safevi dönmelerin baskılarına mı maruz kalmıştı? Önemli bir güçlükle karşılaşmadan Kum, Kaşan ve Ray'ı ele geçirip, ardından da Bağdat'ın fethini başaracağını da düşünmemiş miydi? </p>
<p class="calibre2">Böylece ilkbahar geldiğinde, Osmanlılar Tebriz'e yöneldiler. Aşiret reisleri ve Safevi garnizonlarının komutanları peş peşe boyun eğiyorlar ve 16 Temmuz 1534'te İbrahim törenle, Tahmasp'ın terk etmiş </p>
<p class="calibre2">olduğu Safevi başkentine, Tebriz'e giriyordu. Burada hemen bir kale inşa ettirip bir garnizon yerleştirdi. İki ay sonra da Süleyman'la burada buluştular. Padişahın İstanbul'dan Azerbaycan'a kadar süren yolculuğu, kendisine saygı ve bağlılıklarını sunmaya koşan halk yığınları arasında bir zafer yürüyüşü olarak geçmişti. Tebriz'de de Gilan ve Şirvan emirleri gelip bağlılıklarını bildirdiler. Şirvan emirinin oğlu, Tebriz'e vali olarak atandı. Sonra iki ordu, sultanın ve İbrahim'in orduları, Bağdat'a doğru harekete geçti. </p>
<p class="calibre2">Kötü mevsim koşulları, birliklerin ilerleyişini güçleştiriyordu. Birçok hayvan Hamadan geçitlerinde telef oldu, çok sayıda ateşli silah -bir vakanüvise göre 300 tanesinden 100'ü- taşınamayacak duruma geldikleri için toprağa gömüldü, arabalar yakıldı; bazı topların da bırakılması gerekti ki, bunlar sonra Safevilerin eline geçti. Sultanın karşısındaki başlıca engel, burada da lojistik önlemleri almasını becerememiş ya da bilememiş olan genelkurmayından kaynaklanmaktaydı. 200.000 kişilik bir ordunun ikmali, bu ikmalin düzenlenmesi, aşırı özen isteyen, zor bir işti. Hiç kuşku yok ki bir sürü yanlışlık yapılmıştı: İaşe yokluğu o düzeylerdeydi ki, en yüksek rütbedeki Osmanlı yöneticilerinden biri olan  <i class="calibre4">nişancı, </i> sefer sırasında açlıktan öldü. Beri yandaysa Tahmasp, her zamanki taktiğini uygulayarak bıraktığı toprakları yakıp yıkıp, çoraklaştırıyordu. Ağır Osmanlı ordusuysa Safevilerin hafif süvarilerine yetişebilecek kıvraklıkta değildi. Onlara hiçbir zaman ulaşamayacaklar, Osmanlılar İran'ı hiçbir zaman bütünüyle fethedemeyecekler, Azerbaycan'a kalıcı biçimde yerleşemeyeceklerdir. </p>
<p class="calibre2">Şahın kuvvetleri asla ortalarda gözükmediler. Hatta bitap düşen Türk ordusunu, Mezopotamya ovasına ulaşmazdan önce Zagros dağlarındaki zorlu geçişi sırasında bile yıpratmaya kalkışmadılar. Osmanlılar Bağdat önlerine geldiklerinde, Şah'ın valisi ile askerleri çoktan çekilip gitmişlerdi. Sadrazam kenti teslim almak üzere önden gitti. Birkaç gün sonra 4 Aralık 1534'te de sultan, Bağdat'a girdi. </p>
<p class="calibre2">Halifelerin kenti, eski ihtişamının bir gölgesinden başkaca bir şey değildi o sıralarda. Çöküş uzun yıllar öncesinden başlamıştı ve daha 1184'te Arap gezgin İbrani Jobair, kentin dokunaklı bir tasvirini yapmıştı: "Muhteşem yapıların büyük bir kısmı ortadan kalkmıştı," diye anlatır, "ve geriye, adının saygınlığından başkaca bir şey kalmamıştı. Bağdat, bir kamp yerinin silik kalıntılarına, yitip giden izlere, düş gücünden fışkırmış kaçak hayaletlere benzer bir görünüm içindeydi. İnsanın gözünü alamadığı, kaygılı ruhları kaygısızlığa ve haylazlığa çağıran çekiciliği kalmamıştı. Elindeki tek varlığı ırmağıydı, yani Dicle..." 1437'de, Süleyman'ın kente girişinden yüz yıl önce de El Makrisi şunları yazmıştı: "Bağdat bir harabe halinde. Ortada ne bir cami, ne bir mümin, ne ezan sesi, ne de pazar var; palmiyelerden pek çoğu kurumuş. Buna kent denemez." </p>
<p class="calibre2">Gerçi bu iki gezginin anlattıklarında, Araplara özgü abartmanın payı olmak gerekir. Çünkü bizzat İbrani Jobair, "harikulade" bahçelerden, "sayısız" insanlardan söz etmektedir... Entelektüel yaşam da ortadan kalkmamıştı ve ticari ilişkiler canlıydı. Yine de ikinci Abbasi Halifesi El Mansur'un 762 </p>
<p class="calibre2">yılında kurduğu başkent, artık çok uzaklarda kalmıştı. </p>
<p class="calibre2">Tam bir daire biçiminde olan "Yuvarlak Kent", ya da daha sık kullanılan adıyla "Barış kenti" </p>
<p class="calibre2">(Medinetül Selam) kısa zamanda büyük bir yerleşme birimi ve çok önemli bir düşünce ve ticaret merkezi haline gelmişti. Yalnızca dört kapısı bulunan, iki kilometre çapındaki bir çember boyunca uzanan surları kenti çevreliyordu. Merkezde halifenin konutu olan muhteşem bir saray debdebe ve lüksüyle, Sasani ve Emevi hükümdarlar tarafından gerçekleştirilmiş olan tüm yapıları kat kat aşıyordu. </p>
<p class="calibre2">Belki ancak Bizans imparatorlarının kutsal sarayı onunla kıyaslanabilirdi. Sarayın tepesinde yüksek bir kubbe, "yeşil kubbe" vardı ve halife burada, düşleyemeyecekleri bir ihtişam karşısında gözleri ka-maşan yabancı elçileri kabul ederdi. Yuvarlak kentin hemen yanında, tüccar mahalleleri uzanıyordu. </p>
<p class="calibre2">Burada, durmadan çalışan, kımıl kımıl ve her soydan bir halk yaşardı: Ermeniler, Arap fatihler, İranlılar, Türkler, Yahudiler, Hıristiyanlar, Rusya ve Türkistan'dan getirilmiş köleler... Yoğun bir fikir hayatı yaşanan kentte, her türlü düşünce birbiriyle karşılaşır, her türlü dini eğilim, kendisine bir yer bulurdu. Halifeler, bilim ve felsefenin öğrenilmesini teşvik ederlerdi (İçlerinden biri, El Memnun, Yunan yazarlarının yapıtlarını çevirtmişti). </p>
<p class="calibre2">Harun Reşit’in saltanatından itibaren, yani kuruluşundan yarım yüzyıldan az bir zaman sonra, VIII. </p>
<p class="calibre2">yüzyılın sonlarında Bağdat, siyasi ve dini kavgaların neden olduğu çeşitli kaynaşmalara rağmen, uzun yıllar ayakta kalacak inanılmaz boyutlarda bir gelişme ve etkinlik gösteriyordu. Ancak siyasi ve dini karışıklıklar, Abbasilerin önce zayıflamasına, sonra da yıkılmasına yol açan nedenler arasında küçümsenmeyecek bir yer tutacaktır. XII. yüzyılın sonunda, bir diğer Müslüman Başkent, Kahire, giderek şiddetlenen</p>
</body>
</html>
