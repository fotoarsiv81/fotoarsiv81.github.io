<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_41"><b class="calibre6">Rumeli Kentleri</b></h2>
<p class="calibre2">Devletleri birbirinden ayıran siyasi ve ekonomik engelleri yok eden ve derebeylerin ayrıcalıklarını ortadan kaldıran Osmanlı işgali, Balkanlar ve Tuna ülkelerindeki kentlere hemen ve büyük bir hızla, o güne kadar bilinmeyen bir gelişme ve refah getirmişti. Daha XV. yüzyılın başlarından itibaren, bir yandan Küçük Asya'dan gelen göç dalgalarıyla, bir yandan da kırsal kesimlerden kentlere yönelen akınla, nüfus artırmaya koyulmuştu. Yeni gelen Müslümanlardan çoğunu, iktidarın bilinçli bir şekilde Balkan yarıma-222</p>
<p class="calibre2">dasının doğusuna ve ulaşım yollan boyunca yerleştirdiği Yörükler ve Tatarlar oluşturuyordu. </p>
<p class="calibre2">Nüfusun niteliği de İslam'a dönenler ve kendilerine yapılan eziyetlerden kaçarak Portekiz'den, Orta Fransa'dan ve İtalya'dan gelen Yahudi dönmeleri ve İspanya'dan kovulmuş Yahudilerle beraber değişmekteydi. Hemen her yerde, Hıristiyanların eskiden olduğu gibi büyük çoğunluğu oluşturmalarına karşın, yönetimin, siyasi ve idari nedenlerle kurduğu kentlerde yerli halkın düzlüklerden dağlara doğru sürüldüğünü öne sürmek yanlıştır. Gayrimüslimler, her zaman günlük faaliyetlerini, ekonomik faaliyetlerini sürdürmüşlerdir. </p>
<p class="calibre2">XV. ve XVI. yüzyıllarda, eski ulaşım yolları, yalnız İstanbul ile tâbi eyaletlerin değil, ama Balkan ülkelerinin, Tuna ülkelerinin ve hatta Rusya'nın bile her türlü alışverişlerinin büyük bir bölümünün sürdürülmesine imkân veren "can damarları"ydı. Bulgaristan ve Romanya'nın çeşitli yöreleri arasında çok canlı bir faaliyet kurulmuştu ve durmadan da gelişiyordu. İstanbul'un durmamacasına artan ihtiyaçları, Karadeniz ya da ırmaklar üzerinden yapılan veya karayollarını kullanan çok büyük bir mal taşımacılığını gerektiriyor ve güzergâhlar üzerindeki bütün kasaba ve kentler de bu trafikten paylarını alıyorlardı. Örneğin, Yenipazar ve Edirne üzerinden Ragusa ile İstanbul'u bağlayan yol, İtalya ve Avrupa'nın yakın bölgeleriyle yapılan ticaretin önemli bir kısmının da buradan geçmesi nedeniyle büyük bir önem kazanmıştı. Yalnız Bosna-Hersek bölgesinde Osmanlı döneminde 332 yolcu evi, 18 </p>
<p class="calibre2">han, 32 otel, 10 bedesten ve 42 köprü inşa edilecektir.12</p>
<p class="calibre2">XV yüzyıldan beri Avrupa'nın Osmanlı işgali altındaki bu bölgelerini dolaşan gezginler, kentlerin canlılığını, her köşede görülen doğu tarzı inşaat faaliyetlerini, mal ve ürün bolluğunu anlatmışlardır. </p>
<p class="calibre2">Contarini'nin XVI. Yüzyıl sonunda yazdıklarına göre, Sofya'da imal edilen silahlar ve diğer savaş </p>
<p class="calibre2">gereçleri "büyük bir orduyu donatmaya yetebilirdi". </p>
<p class="calibre2">Stratejik yollar üzerinde bulunan kentler, tıpkı önemli yönetim merkezleri haline gelenler gibi hızlı bir gelişmeye sahne olmuşlardı. Önceleri yeni gelen Türklerin çoğunlukta olduğu bu merkezlerde, el sanatları, ordunun ve Osmanlı yönetiminin ihtiyaçlarının verdiği itici güçle çabucak gelişmekteydi. </p>
<p class="calibre2">Böylece, birçok bölge, üretim faaliyetlerinin tümüyle nitelik değiştirdiğine tanık olacaktır. </p>
<p class="calibre2">XVI. yüzyılda, İmparatorluğun Avrupa'daki toprakları içinde bu tür merkezi konuma sahip bulunan Bulgaristan'da örneğin, üretim ve ticari faaliyet kuzeyden ve kuzeydoğudan güneye doğru kaymıştı. </p>
<p class="calibre2">Kasabalarla kentler arasındaki ekonomik ilişkiler gelişiyordu, zira kentler şimdi, askerlerin ve yönetim kadrolarının oluşturduğu kalabalık bir nüfusu beslemek ve sanatkârlara, ihtiyaç duydukları hammaddeleri sağlamak zorundaydılar. </p>
<p class="calibre2">Budin'de Osmanlı işgali ve kentte güçlü bir Türk garnizonunun yerleştirilmesiyle beraber ve daha çok kalabalık bir Müslüman nüfusunun varlığı sonucu değişikliğe uğrayacaktır. Bu Müslümanların hemen hemen tümü de büyük bir kısmı Osmanlıların gelişinden önce göç etmiş olan yerel nüfusun -ki 5000'den azdı- yerini alan İslamlaştırılmış İslavlardı. Türk el sanatlarının gelişmesi, cami ve hamamların inşası, Müslüman mahallelerin genişlemesiyle birlikte, Budin de bir doğu kenti görünümü kazanmıştı. </p>
<p class="calibre2">223</p>
<p class="calibre2">Osmanlı İmparatorluğu'nun Avrupa'daki topraklarında yer alan daha birçok kent, Süleyman ve yakın halefleri dönemlerindeki gelişmeleriyle anlatılmaya değer. "Türklere ve yabancılara ait büyük teknelerin hiç ara vermeden yanaştıkları görülen" en canlı limanlardan biri olan  <i class="calibre4">Selanik, </i>örneğin. </p>
<p class="calibre2">Nüfus, İspanya'dan ve Portekiz'den kovulan Yahudi ve Yahudi dönmelerinin yerleşmesiyle hızla artmıştı. Bunlar, XVI. yüzyılın başında itibaren çoğunluktaydılar: Sayıları en az 15.000'di, oysa kentte 5000 Müslüman ve 5 ila 6 bin Hıristiyan bulunuyordu... Bunlar Selanik'i Doğu Akdeniz'in başlıca ticaret merkezlerinden biri haline getirdiler. Yün tekelini hemen hemen ellerinde tutuyorlar ve bütün İmparatorluğa "Selanik bezi" denen dokumayı satıyorlardı. Sahip oldukları sermaye sayesinde, mali ve kredi faaliyetlerini geliştirmişlerdi. Başlangıçta güçlü bir kale ve Osmanlıların Batı'ya yönelik seferleri için bir üs olan  <i class="calibre4">Semendir-e, </i> giderek büyük bir ticaret merkezi olmuştu. Lady Montagu'nün "Toprağı o kadar bereketli ki, buradaki bolluğa insan kolay kolay inanamaz," dediği  <i class="calibre4">Niş, </i> bir başka örnekti. </p>
<p class="calibre2">Yüzyılın başından itibaren, hemen hepsi de Hıristiyan olan 12.000 nüfuslu  <i class="calibre4">Atina, </i> bir diğer önemli kentti. Ve daha başkaları, bu arada İmparatorluğun başlıca ulaşım kaynaklarından biri olan Rumeli'nin en önemli kenti Edirne vardı. </p>
<p class="calibre2">Küçük Asya'dan Balkanlara ve Tuna ülkelerine giden yolun üzerinde, İstanbul'dan sonraki ilk durak ve Osmanlı ordularının Avrupa'daki seferberlik merkezi olan ve Bursa'nın ardından 1402'den Constantinopolis'in fethine kadar İmparatorluğa başkent olan  <i class="calibre4">Edirne, </i> XVI. yüzyılda büyük bir refah içindeydi. Bütün önemli Osmanlı kentlerinde -hatta İslam dünyasının kentlerinde- görüldüğü gibi, refah merdiveninin en tepesinde tefeciler, kuyumcular, yabancılarla ortaklık halinde ticari yatırımlara yönelen iş adamları (ki çoğu yüksek memurlardı) bulunuyordu; onların ardından imalatçılar ve kumaş </p>
<p class="calibre2">tacirleri (ihracatçılar ve ithalatçılar), tahıl üretimi ve satışlarıyla uğraşan büyük toprak sahipleri geliyordu; zanaatkarlar (dericiler, sabun imalatçıları, gülsuyu üreticileri) en başta ordu ve Balkan ülkeleri için çalışmaktaydılar. XVI. yüzyılda, Edirne'de yirmiden çok han ve kapalı çarşı bulunuyordu (ki bugün de birçoğu ayaktadır). Fransız ve İngiliz tacirler de kentte yerleşmişlerdi. Kent birbirinden güzel yapılarla süslenmişti. Süleyman'ın ölümünü izleyen yıllarda inşa edilen Sinan'ın şaheseri <i class="calibre4">Selimiye Camii </i> de burada yükselmektedir. Aynı zamanda dini ve fikri bir merkez olan kentteki elliyi aşkın  <i class="calibre4">zaviye, tekke </i> ve  <i class="calibre4">medresede, </i>ünü her köşeye yayılmış bir eğitim sürdürülmekteydi. Pek çok gezgin, bu güzel kentin kendilerinde bıraktığı izlenimleri yazmışlardır. </p>
<p class="calibre2">Lady Montagu, XVIII. yüzyılın başlarında, kentin ticaret mahallesini şöyle anlatmaktadır: "Çarşı yarım mil uzunluğundadır; üstü kubbeli bir çatıyla örtülüdür ve son derecede temizdir. Tıpkı Londra'daki New Exchange'de olduğu gibi, satış için tezgâha çıkarılmış her çeşitten zengin mallarla dolu 265 dükkân bulunuyor, ama yerler New Exchange'de olduğundan çok daha temiz... Hemen yakında, en güzel şeyler arasından dilediğinizi seçebileceğiniz dükkânlarla dolu ve bir mil uzunluğundaki çarşı var... Yanındaki bedesten, sütunlar üzerine kurulu bir tür borsa... Her köşede altınlar, zengin işlemeli kumaşlar ve değerli taşlar parıldıyor ve bu da çok hoş bir manzara meydana getiriyor." Padişah nezdindeki İngiliz elçisinin eşinin dile getirdiği bu görünüm, Osmanlı İmparatorluğu'nun hiç de en müreffeh denemeyecek bir dönemine aittir... </p>
<p class="calibre2">224</p>
<p class="calibre2">O dönemde, Bulgaristan'daki başlıca merkezler de şunlardı: Müslümanların sayılarının önemli artış </p>
<p class="calibre2">gösterdiği ve nüfusun 1530'dan 1580'e kadar iki katına çıkmış olduğu  <i class="calibre4">Sofya; </i> tıpkı  <i class="calibre4">Sofya </i> gibi, Ragusa yolu üzerinde bulunan  <i class="calibre4">Filibe; </i> Aşağı Tuna ve Eflak yönündeki Silistre; her üçü de liman kentleri olan ve üçe katlanan nüfuslarıyla yüzyılın parlak yılları içindeki ekonomik kalkınmayı açıkça gözler önüne seren Vidin,  <i class="calibre4">Burgaz </i> ve  <i class="calibre4">Varna. </i> Niğbolu, Tırnova, Sliven de büyümüşlerdi; Skopje'nin nüfusu iki katına çıkmıştı. Bütün bu kentlerde, el sanatları ve ticaret hızla gelişti. Yeni sanayiler (dokuma, en başta da çuha), özellikle de yeni Müslümanlar Mahallelerinde (Bulgaristan en çabuk ve en güçlü bir şekilde Türkleştirilen bölgelerden biri olmuştur) kurulmaktaydı. Üretilen tahıllar, pirinç, odun ve yetiştirilen koyunlar, büyük miktarlarda İstanbul'a ve İmparatorluğun diğer yörelerine gönderiliyordu. Sultanın egemen kıldığı barış -bu bölgede 1450'den 1595'e kadar ne bir istila ne de bir ayaklanma görülür-kalkınmayı ve demografik büyümeyi kolaylaştırmıştı. </p>
<p class="calibre2">Aynı dönemde, Bosna da kendi ticaret ve el sanatlarını, İmparatorluğun Müslüman bölgelerinden gelen çok sayıdaki göçmenin etkisiyle geliştirmekteydi. XVI. yüzyılın ikinci yarısı, Ragusa aracılığıyla İtalyan kentleriyle yapılan transit ticaret sayesinde hızlı bir büyüme dönemidir. Tarım modernleşmiştir. Kentler -Sarayevo, Banjaluka- uzun yıllar koruyacakları doğulu görünümlerini kazanmaktadırlar. XVI. yüzyılın sonunda, Sarayevo en kalabalık kentti: Elli yıl içinde nüfus dört kat artmış ve şimdi 30.000'e yaklaşmıştı. Müslümanlar çoğunluktaydı ve yerel köylülerin Hıristiyanlıktan İslam'a dönüşleriyle sayıları artıyordu. Derebeylerin Osmanlı yönetimine katılmaları da İslamlaşmayı kolaylaştırıyordu. Fazlasıyla "Türkleşmiş" olan Bosna ve Hersek, Babı Hümayun'a en çok sayıda yüksek Devlet görevlisi çıkarmış olan eyaletler arasındadır -Sadrazam Mehmet Sokullu bunlar arasında en tanınmış olanıdır. </p>
<p class="calibre2">Süleyman'ın ilk büyük fethi olan  <i class="calibre4">Belgrad, </i> Osmanlı işgalinin ilk yıllarına kadar sürdürdüğü bitkisel hayattan çıkmış, XVI. yüzyılın ortalarında gelişmeye başlamıştı. Sava ve Tuna ırmaklarının birleştiği noktada, kuzeye giden büyük ulaşım yollarından birinin üzerindeki konumuyla kent, o zaman İmparatorluğun ticari merkezleriyle Orta ve Kuzey Avrupa arasında aracılık eden en büyük antrepolardan biri haline geldi. Önce Budin, ardından da Temeşvar'ın işgali, faaliyetini daha da geliştirdi. Yüzyıl sonlarında 50.000'e ulaşan nüfusunun büyük bir kısmı el sanatlarıyla uğraşıyordu. O </p>
<p class="calibre2">dönemde kentin tümüyle doğulu bir görünümü vardı: Yüz kadar cami, bir o kadar saray ve konak, pek çok han, hamamlar, medreseler... Ancak, bunların yanında kilise ve sinagoglara da rastlanıyordu. </p>
<p class="calibre2">Büyük garnizonunda Yeniçeriler bulunmaktaydı. Coğrafi konumunu ve canlılığını, büyük gezginler övmüşlerdir. Bunlar, Belgrad'ı büyük bir kent olarak anlatmaktadırlar. </p>
<p class="calibre2">Saydığımız ya da betimlediğimiz bütün bu kentler, "uzun XVI. yüzyılın" karakteristik bir özelliği olarak Batı ve Merkezi Avrupa'da ve tüm Akdeniz havzasında yaşanan kentsel yerleşim bölgelerinin yaygın yükselişine çeşitli nedenlerle katılmaktadırlar. İçlerinden bazılarını, gerilemeler, bunalımlar sarsmıştır, salgınlar nüfusu kırmıştır. Ama genelde, demografik artış ve servet birikimi sürmüştür. </p>
<p class="calibre2">Hemen her yöredeki "kentsel patlama"yı açıklayan nedenlere, Osmanlı İmparatorluğu açısından, Selim'in Lövan ve Mısır'da, Süleyman'ın da Avrupa'da ve Akdeniz'de gerçekleştirdikleri fetihler eklen-225</p>
<p class="calibre2">melidir. Bu fetihler, İmparatorluk ve kentleri açısından "bütün yaraların iyileştiği"14 yüzyılın yeni konjonktürünün etkilerini çoğaltan servet aktarımlarını, yeni pazarların ve yeni takas yollarının açılmasını da beraberinde getirmişlerdir. </p>
<p class="calibre2"/>
<p class="calibre2">1 Genellikle toprağın yeni sahibinden bir ayak bastı parası alan Sipahi'den izin alınması gerekiyordu. </p>
<p class="calibre2">2 Bir yüzyıl sonra da, bitki Batı'dan Doğu'ya doğru yaygınlaşıp Doğu Avrupa ile Küçük Asya'ya ulaştığında, mısır yetiştirilip tüketecektir. </p>
<p class="calibre2">3 Hint-Avrupa kökenli bir dilleri vardı. </p>
<p class="calibre2">4 J. THEVENOT,  <i class="calibre4">Relation d'un voyage du Levant, </i> Paris, 1917. </p>
<p class="calibre2">5 J. B. TAVERNIER,  <i class="calibre4">a.g.e</i></p>
<p class="calibre2">6 Zengin çevrelerde, çorba içerken ve sebze yerken kaşık kullanılırdı. </p>
<p class="calibre2">7Busbecq birçok yerde buna işaret etmektedir. "Sofranın verdiği zevki o kadar önemsemezler ki," diye yazar, "Eğer bir parça sarımsak ve soğanla birlikte ekmek ve tuzları varsa, daha fazlasını istemezler bile. Önemli günlerde bile yemeklerini tatlılar, hamur işleri ve her türden şekerlemeler, bir de çeşitli biçimlerde hazırlanan ve yanına koyun veya tavuk eti kattıkları pilav oluşturur... Eğer içtikleri sularına bir parça bal veya şeker karıştırabilmişlerse, Jüpiter'in nektarına özenmeyi akıllarından bile geçirmezler." "    sBkz.V. Bölüm</p>
<p class="calibre2">9  1527-1528'de Osmanlı İmparatorluğu'nun vergi gelirlerinin toplamı 537.929.006 akçeydi (yaklaşık olarak 10 milyon altın); bunun 276.977.724 akçesi, yani yüzde 5'i Devlet Hazinesine ait sayılıyor, kalan kısmın yüzde 37'sini askeri amaçlı ihsanlar (tımar, zeamet ve has) ve yüzde 12'sini de vakıf gelirleri oluşturuyordu. Bir altının, yüzyılın başlarındaki ağırlığı 3.59 gramdı; bugünkü (1983) altın kuru dikkate alınarak hesaplandığında, Osmanlı bütçesinin yaklaşık 4 trilyon 700 milyar lira olduğu anlaşılıyor. O günkü paranın alış gücünün bugünkü paramıza göre çok daha fazla olduğu bile düşünülse, bu bütçe tutarı pek fazla sayılamaz. İmparatorluğun 30 ila 35 milyon olarak hesaplanan o zamanki nüfusu içinde -tabii eşit olmayan bir şekilde-fertlere dağıtıldığında, vergi yükünün, en azından o dönemde aşırı olmadığı görülür. </p>
<p class="calibre2">10 J. B. TAVERNIER,  <i class="calibre4">a.g.e</i></p>
<p class="calibre2">1' İzmir o sırada hemen hemen ortada bile yoktu. Yüzyılın sonlarına doğru gelişmeye başladı ve sonunda, Tavarnier'in dediği gibi "Tüm Lövan'ın en ünlü kenti ve Avrupa'dan Asya'ya, Asya'dan da Avrupa'ya geçen bütün malların yanaştığı en büyük liman" haline geldi. (J. B. TAVERNIER, a,g.e.)</p>
<p class="calibre2">12 H. İNALCIK,  <i class="calibre4">a.g.e. </i></p>
<p class="calibre2">13  <i class="calibre4">a.g.e. </i></p>
<p class="calibre2">14 J. BRAUDEL,  <i class="calibre4">a.g. e. </i> Daha fazla bilgi için bkz. B.A. CVETKOVA, "La vie economique dans les villes et les balkanisques aux XV et XVI sîecles",  <i class="calibre4">Revue des etudes islamiques, </i> XXXVIII, 1970 ve N. TODO-ROV,  <i class="calibre4">La ville balkanique aux Xet</i> <i class="calibre4">XVIsiecles;Bükreş, </i> 1980. </p>
<p class="calibre2">226</p>
<p class="calibre2">V. BÖLÜM</p>
<p class="calibre2">KANUNİNİN ÇAĞI</p>
<p class="calibre2">■ </p>
<p class="calibre2">Kanuni'nin saltanat yılları Osmanlı uygarlığının altın yılı olmuştur. Bizzat kendisi sağlam bir kültür almıştı, aynı zamanda da Kuran ve din konularında derinlemesine bilgi sahibiydi. Osmanlı Türkçesiyle ve Çağatayca şiirler yazan babası1 gibi, ardında değeri küçümsenmeyecek Farsça bir  <i class="calibre4">divan </i> bırakmıştır. </p>
<p class="calibre2">Muhibi mahlasıyla ve tıpkı tüm şiirlerin görüldüğü üzere, belli temaları aşkı, geçip giden zamanı, bu dünyaya ait şeylerin gelip geçiciliğini işleyen son derecede klasik tarzda  <i class="calibre4">gazeller </i> yazmıştır. </p>
<p class="calibre2">Şiirlerindeki lirizm, çağının birçok şairinde görülenin üzerine çıkamasa bile, bunlar yine de dile getirdikleri soylulukla, ruh yüceliğiyle, böylesine güçlü bir hükümdarın kaleminden beklenmeyecek bir alçakgönüllülüğü sergilemeleriyle göz doldurmaktadır. </p>
<p class="calibre2">Daha saltanatın ilk yıllarından itibaren "yeni Süleyman'ın başlıca tutkusu, gelecek çağlara, adını yüceltecek ve onun dönemine geçmişteki ve ilerideki büyük dönemleri gölgeleyecek bir yücelik ünü kazandıracak anıtlar bırakmak olmuştu. Avrupa'nın ona verdiği "Muhteşem" lakabı, XV. yüzyılın bunalımlarından ve sefaletinden henüz kurtulmuş olan Batılılarda, İmparatorluğun başkentinin ve maiyetinin nasıl şaşkın bir hayranlık uyandırdığını yeterince göstermektedir. </p>
<p class="calibre2">Süleyman, yaratıcılığının her türlü ürününü korumuştur. Sanatçılar, şairler, ilahiyatçılar, hukukçular, tarihçiler, bilim adamları sarayda ağırlanırlardı; sultanın onlara sağladığı maddi imkânların sonu gelmezdi. Kulağına hoş gelen bir beyit muhteşem bir şekilde ödüllendirilirdi. Klasik dönemin en mükemmel lirik şairi olan Baki, başlangıçta bir saray çırağıydı: Bir İran seferinden dönüşte sultana gönderdiği bir  <i class="calibre4">gazel </i> ona tüm onurların kapısını açtı. Eğitimin ve hukuk kariyerinin aşamalarında hızla yükseldi. Süleyman "Şairlerin Sultanı"na kendi yazdığı şiirleri gönderiyordu. Saltanat yıllarının bir diğer şairi olan Hayali, 150.000 akçe değerinde bir  <i class="calibre4">tımar </i> sahibi olmuştu. Büyük Mimar Sinan, benzersiz bir saygı halesiyle çevrelenmişti. Özellikle minyatürler yapan otuz kadar resim sanatçısı sürekli olarak sarayda çalışmaktaydılar. Birkaç on yılın içinde, sultanın iradesiyle hemen her yerde kentlerde, yollarda ve ırmakların üzerinde camiler, medreseler, </p>
<p class="calibre2">227</p>
<p class="calibre2">hanlar, kervansaraylar, köprüler, su kemerleri, hastaneler, hayır kurumları yükseldi. Şam, Bağdat, Mekke, Medine, Kudüs güzelleşti. Konya'da, büyük mistik şair Celaleddin-i Rûmi'nin türbesinin yanı başında, sultan yeni bir mevlevi dergâhıyla bir cami yaptırdı. "Süleyman'ın inşa ettirdiği yapıların ayrıntılı bir betimlemesi, tıpkı Jüstinyen'in kurduğu anıtlar üzerine Procope'un yazdığı gibi bir kitaba konu olur."2</p>
<p class="calibre2">MİMARLIK</p>
<p class="calibre2">Her türlü sanatın merkezi, elbette ki başkentti. Süleyman tahta geçtiğinde, İstanbul çoktan bir büyük kent görünümünü almıştı. Onun inşa ettirdiği camiler ve hemen her köşede yükseltilen yapılar, kenti daha da güzelleştirdiler, ama bunlar arasında dini ve askeri nitelik taşımayan anıtlar ya da saraylar aramak boşunadır. Gene XVI. yüzyılda, Batılı hükümdarların inşa ettirmeye koyuldukları sarayların bir tek benzerine rastlanmaz. Topkapı, ne bir Fontainebleu'dür ne de bir Hampton Court. Bizans İmparatorlarının saraylarını anımsatacak bir yapı da yoktur ortada. Bazıları zarif ve hoş olan bu pavyonlar topluluğu,3 eski Avrupa'nın imparator veya krallarından hiçbirine layık bulunmazdı mutlaka. </p>
<p class="calibre2">Sultanlarsa burada, ağaçların ortasında, rahat ve huzur buluyorlardı. Bu yüzden belki biraz da nezaket göstermek için, bugün Topkapı'nın mimarisinin çok basit ve işlevsel olduğu söylenebilir. </p>
<p class="calibre2">Çalışma mahallelerine, okullara, sarayın ve bizzat sultanın çeşitli ihtiyaçlarına, toplantılara ve memurların ikâmetlerine ayrılmış binalar donuk çizgiler taşır; biraz uzakta, sanki geri çekilmişçesine, hiçbir plan bütünlüğü olmaksızın, ihtiyaçlar belirdikçe üst üste inşa edilmiş olan Harem kitlesi yer alır. </p>
<p class="calibre2">Sarayın içindeki köşkler ya manzaranın güzelliğine göre, ya da sadece kolaylık olsun diye inşa edilmişlerdir. Örneğin Toplantı Salonu, sultan kolayca ulaşabilsin diye onun dairesinin yanında yapılmıştır; Kutsal Emanetler Salonu da öyle... Topkapı'da Süleyman'ın yaptırdığı bölümler de kendinden önceki sultanların inşa ettirdiklerinden ne daha sade, ne daha debdebelidir. Tıpkı sıradan ölümlüler gibi, sultan da bu dünyanın insan için bir geçiş mahalli olduğunu bilmektedir. Yaşadığı mekân da aynen kendisi gibi geçicidir ve her şey günün birinde yok olacağına göre, ebediyen kalacak yapılar kurmanın da anlamı yoktur. Kuran'da "Yeryüzündeki her şey geçicidir," diye yazar.4</p>
<p class="calibre2">Bu düşünce, XIX. yüzyıla kadar Türk sivil mimarisinin egemen anlayışı olacaktır: Tek bir gerçek saray, imparatorluğun büyüklüğünü ve gücünü yansıtan tek bir sivil yapıya rastlanmaz. Yapıların sadeliği ile içlerinin ya da yaşanan mekânların debdebesi kesin bir karşıtlık gösterir. Buna karşılık ne kadar çok cami, halk için kurulmuş imaret, gençleri dini ve insanlara yararlı bilgilerle donatacak medrese, yaşamı kolaylaştıracak sanat eseri gerçekleştirilmemiştir ki... </p>
<p class="calibre2">228</p>
</body>
</html>
