<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_43"><b class="calibre6">Portrecilik</b></h2>
<p class="calibre2">Avrupa ile yakınlığı ve İstanbul'daki sarayın İtalyan sanatçılarla çabucak kurduğu ilişki nedeniyle, Türkiye herhalde Doğu ülkeleri arasında portre sanatının en erken ortaya çıktığı ülkedir. Bunun en parlak tanığı II. Mehmet'in  <i class="calibre4">Gentili Bellini </i> tarafından yapılmış olan ünlü portresiyse de, Venedik'te eğitim görmüş olan Sinan Bey daha önce gelir. Güzel Fatih portresinde, Sinan, İtalyan etkisiyle güçlü Türk köklerini ustaca birleştirmiştir. Doğu geleneğine yabancı olmakla beraber, portre sanatı Süleyman ve halefleri zamanında Saray'da büyük bir rağbet görmüştür. </p>
<p class="calibre2">Zamanın büyük ressamlarından biri olan Nigâri, ününü portreciliğine borçludur.  <i class="calibre4">Haydar Reis</i> lakabıyla savaş filosundaki gemilerden birine komuta eden sanatçının resme nasıl başladığı bilinmemektedir. Onun fırçasından çıkan Barbaros portresi, aklaşmış sakal ve bıyıkları ve hayatının sonlarında büyük denizcinin artık çökmüş siluetine karşın, hayret verici bir canlılık taşır. Yaşlı korsan, Doğu portrelerinde sıkça rastlanan bir jestle, bir elinde bir karanfil tutmaktadır, öteki eli kılıcının üzerindedir. </p>
<p class="calibre2">236</p>
<p class="calibre2">Nigâri aynı zamanda da Süleyman'ın yaşlılık yıllarında, kol ağızlarında beyaz kürk bulunan mavi satenden bir kaftanla göründüğü o çok bilinen portresinin yaratıcısıdır. Sultan, beyaz sakalı ve büyük beyaz sarığı altındaki zayıflamış yüzünün daha da belirginleştirdiği ve-kar ve ağırbaşlılığı içinde ağır ağır yürümekte, ardı sıra biri yeşil, diğeri kırmızı giysiler içinde iki muhafızı gelmektedir. Yine Nigâri'nin resminde görülen oğlu, hantal II. Selim'le ne büyük bir zıtlık sergiler bu portre! II. Selim hantaldı, ama yayından fırlattığı oku bakışlarıyla izleyen, sarı sakallı sultanın sol kolundaki hareket, ne kadar hayat doludur! Sefih padişah ama titiz bir şair olan II. Selim, portresinde, babasının giysilerinin sadeliği ölçüsünde zengin bir kıyafet taşımaktadır: Altın ve renkli çiçek motifleriyle işlenmiş mavi kaftan, altın lame iç giysisi, üzerine değerli taşlarla süslü üç tane balıkçıl tüyü iliştirilmiş kocaman bir sarık... Arkasında duran içoğlanın sağ elinde bir karanfil, sol elinde oklar bulunmaktadır: Sultanın cephaneleridir bunlar... Selim'in şişkin ve kızarmış yüzü gerçekten de bir alkoliğin, üstüne üstlük de </p>
<p class="calibre2">"obur ve tembel bir kişinin"17 yüzüdür. Bir bütün halinde, debdebe ve doğulu bir incelik duygusu verir bu tablo... </p>
<p class="calibre2">Bütün bu portreler, modelin çizgilerini sadakatle yansıtırlar. "Tanrı'nın yeryüzündeki gölgesi"nin tasvirinde dalkavukluğa kaçmaksızın, gerçeğe olabildiğince yakınlaşmak ve bir "belge" bırakmak kaygısı açıktır. Burada, hiç kuşkusuz Batı ile giderek çoğalan temasların ve de belki, asıl Türk sanatının derin eğilimlerinin etkisi altındaki XVI. yüzyıl Osmanlı resminin özgünlüğünü oluşturan çizgileri buluruz. </p>
<p class="calibre2"><b class="calibre3">Hat Sanatı</b></p>
<p class="calibre2">XVI. yüzyılda Türkler, başlıca Müslüman sanatı olan hattatlığın da ustalarıdırlar. Bu, Şeyh Hamdullah ve öğrencilerinin, çoğu zaman çiniler halinde, camilerin duvarlarını ve sütunları zarif yazılarla, Kuran'dan ayetler veya Tanrı'nın ve ilk Halifelerin adlarıyla kapladıkları dönemdir. Yine de Süleyman'ın zamanındaki büyük hattatların en önde geleni hiç kuşkusuz Ahmet Karahisari'dir. </p>
<p class="calibre2">Süleymaniye Camisi'nin birçok yazılarını gerçekleştiren Karahisari'nin, İstanbul'da Türk ve İslam Eserleri Müzesi'nde saklanan bir albümü, yeteneğinin zenginliğine ve had aşamadaki zarafetine tanıklık etmektedir. </p>
<p class="calibre2">Her türlü insan tasviri yasaklanmış olduğundan, heykeltıraşlık İslam ülkelerinde hemen hemen bilinmemekteyse de XVI. yüzyıldan itibaren bitki motiflerini bolca kullanan kabartmalar yaygındır. </p>
<p class="calibre2">Çok daha önceki dönemlerde mezarlar, çeşmeler, özellikle de camilerin kapı ve ön cepheleri, kabartma yazılar, birbirinin içine giren süsler, Asya'nın bağrından çıkıp, Selçuklu ve Osmanlı yontucuları tarafından "Türkleştirilmiş" her türlü motiflerle bezenmekteydi. Süleyman'ın zamanında çeşitli biçimler altında, bitkisel doğayı tasvir eden motifler, çinicilikte ve halıcılıkta da olduğu gibi diğer motiflere ağır basar. Aynı motifler vitraylarda da görülür. Bunların en güzelleri hiç kuşkusuz Sarhoş </p>
<p class="calibre2">İbrahim tarafından gerçekleştirilen Süleymaniye Camii vitrayları ile Edirnekapı'daki Mihrimah Camii'nin vitraylarıdır. </p>
<p class="calibre2">237</p>
<p class="calibre2"><b class="calibre3">Dokumacılık ve Halıcılık</b></p>
<p class="calibre2">Dokumacılık da çömlekçilik gibi çok eski çağlardan beri biliniyordu. Bu sanat aynı zamanda göçerlerin, step insanlarının ve bu arada uzun bir süre steplerde dolaşan Türklerin de sanatıydı. Türkler bin yılımızın başlarında Anadolu'ya yerleştiklerinde, dokumacı olarak uzun bir geçmişe sahiptiler. Bu çok eski dönemlerden, günümüze hemen hemen hiçbir şey kalmamıştır. Buna karşılık Yeni Çağın başlarındaki halılar konusunda çok daha fazla şey bilmekteyiz. XV. ve XVI. yüzyıllardan kalma kimi örnekler ve bazı Avrupalı ressamların -Holbein ve Venedikli ressamların- tablolarında yer alan iç mekân sahnelerinde resmettikleri halılar sayesinde... </p>
<p class="calibre2">İran halılarıyla kıyaslandıklarında, Türk halılarının bitki ve hayvan desenlerinden çok "mimari" bir anlayışı yansıtan motiflerle dokunmuş oldukları görülür. Burada evrim, çinicilikte görülenin tam tersi yönde olmuştur. Süleyman'ın döneminde İran etkisi tümüyle ortadan kalkmıştı. İran halılarında görülen ve bunlara adeta zengin bir orman görünümü kazandıran o çok karakteristik çiçek ve yaprak bolluğunun yerini bir stilizasyon almıştır. "Domates" kırmızısı, bazen mavi ya da fildişi renkli zemin üzerinde bir mihrap ya da bir lamba motifi belirginleştirilmiştir. Stilize çiçekler halının yüzeyini kap-lamaktadır. Çevredeki yollar, çeşitli geometrik şekillerle alabildiğine işlenmiştir. Diğer bazı halılarda, </p>
<p class="calibre2">"Buda'nın dudakları" denen (ve bazı dokumalarla çinilerde de görülen) dalgalı şeritlere ve aynı renkte beneklere rastlanır. Çin kökenli olduğu söylenen bulut motifi, tıpkı çinilerde de olduğu gibi, 1530'lara doğru ortaya çıkar. </p>
<p class="calibre2">Bütün bu özellikler, daha sonraki yüzyılların halılarında varsa da kalitenin en yüksek olduğu dönem XV. yüzyıl sonları ile bütün bir XVI. yüzyıldır. Bu halılar Uşak, İstanbul ve Gördes'in büyük atölyelerinde üretilirken, Anadolu'daki irili ufaklı tezgâhlarla halk tarafından  <i class="calibre4">kilimler </i> ve  <i class="calibre4">cicimler</i> dokunuyordu. Batılı tacirler ve yüksek makam sahipleri bunlardan düzinelerle satın almaktaydılar. </p>
<p class="calibre2">Kardinal Wolsey'in altmış kilim ısmarladığı söylenir... </p>
<p class="calibre2">Halıcılık sanatının yanı sıra, aynı dönemde dokunmuş brokarlar, kadifeler ve atlaslar da aynı niteliği taşırlar. Topkapı Sarayı Müzesi'nde uzun yıllardan beri, sultanların çağlar boyu saklanmış giysi ve kaftanları sergilenmektedir. Bunlar bize, o sıralarda Osmanlı İmparatorluğu'nda ipeği ve yünü dokumakta olan kişilerin beceri ve zevkleri konusunda fikir vermektedir. Kanuni Sultan Süleyman'a ait krem renkli ipekten bir iç giysisinde kahverengi sapları boyunca uzanan pembe ve sarı renkte laleler ve menekşeler işlenmiştir; yine Süleyman'a ait altın ve gümüş sırmayla işli ipek şalvarda, hilâl ve yıldızlarla çevrili güneş motifleri vardır. Hürrem Sultan'in türbesinden gelme bir sanduka örtüsü laleler ve yapraklarla işlenmiş kırmızı kadifedendir; örtünün kenarlarına yeşil kadife çevrilmiştir. </p>
<p class="calibre2">Bu harikulade parçalar Şam'da, Bağdat'ta, Bursa'da ve başlıca da, XVI. yüzyılda altın ve gümüş iplik kullanmalarına izin verilen tek atölyeler olan İstanbul'daki atölyelerin tezgâhlarından çıkmadır. Bu atölyeler, belli alanlarda uzmanlaşmışlardı, kimi altın tellerle dokumacılık yapıyordu, kimi atlas üretiyordu, kimi de yalnızca kadife... Üretimin çok büyük miktarlara ulaşmış olması gerekmektedir, zira sultan ve vezirlerin onurlandırmak istedikleri kişilere kaftanlar armağan etmeleri gelenekti. </p>
<p class="calibre2">Saray'a gönderile-</p>
<p class="calibre2">238</p>
<p class="calibre2">cek kumaşların desenleri bizzat imparatorluk atölyelerinde çalışan ressamlar tarafından çiziliyordu. Bu nedenle de bu kumaşların desenleri, hahlarınkilere oranla daha çok fantezi çizgiler taşır ve aynı dönemdeki minyatürleri anımsatan, doğaya dönük bir yaklaşımı yansıtır. </p>
<p class="calibre2">EDEBİYAT</p>
<p class="calibre2">Konstantinopolis'in fethinden sonra Osmanlıların Hıristiyan alemle ilişki kurma süreci de tamamlanmış olduğundan Helen-Hıristiyan kültürünün Türk uygarlığını etkileyeceği ve geçmişte de benzer koşullarda sık sık görülmüş olduğu gibi, bu uygarlığın gidişini belki de değiştireceği düşünülebilirdi. Oysa hiç de böyle olmadı. XV. ve XVI. yüzyıllarda Osmanlılar Hıristiyanlardan gemiciliğe, doğa bilimlerinden coğrafyaya kadar pek çok alanda etkilendilerse de, hiçbir şey tarihin derinliklerinden, Asyalı ve Müslüman köklerinden kaynaklanan kültürlerini değiştiremedi. O </p>
<p class="calibre2">çağlardaki Türk kültüründe görülmek istenen Hıristiyan etkilerinin hiçbir gerçek önemi bulunmamaktadır. </p>
<p class="calibre2">Asıl Hıristiyanlar Osmanlılaşmışlardır. Bu süreçte  <i class="calibre4">devşirme </i> sisteminin de rolü vardır. "Kaldırılan" ve Müslüman olan genç Hıristiyanların ne kadar kolayca Türkleştiklerini saptamak hayret vericidir. </p>
<p class="calibre2">Hemen hemen istisnasız biçimde bunların hepsi de birkaç yıllık bir süre içinde törelerini, dinini ve kültürünü benimseyerek, mutlak bir sadakatle yeni ideallerine bağlanan Osmanlı Türkleri haline geliyorlardı. Güçlü ve her zaman muzaffer imparatorluğun potasında her şey eriyordu. Yunan ve Hıristiyan kültür mirasından Osmanlılar hemen hemen hiçbir şey almamışlardır, İbni Sina'nın yeni Platoncu-luğu da, İbni Rüşd'ün Aristotelesciliği de İmam Gazali'nin mistisizmi Arap ve İran katkıları karşısında silinip gitmişti. Bu kez yenilenlerin yenen karşısında, manevi ve kültürel bir rövanşı söz konusu olmayacaktı. </p>
<p class="calibre2">Türk kültürü de, Osmanlı Hanedanından hükümdarların yıldırım gibi gerçekleştirdikleri fetihlerden sonra benzersizliğini tamamlayacaktır. Olayların zorlamasıyla da Osmanlı kültürü kendini kabul ettirecektir. Giderek güçlenip, büyüyen bir imparatorluğun siyasi ve kültürel merkezi olarak İstanbul, tâbi veya dost, baş eğdirilen halkları, kendi dilini kullanmak zorunda bırakmıştır. Örneğin, Azerbaycan'lı şair ve yazarlar, Osmanlı Türkçesiyle konuşup yazmak zorundaydılar, tıpkı sultanın diğer tebasının da Babı Hümayun'un memur ve askerlerinin kullandığı dili kullanmak zorunda olmaları gibi. </p>
<p class="calibre2">XVI. yüzyılda Osmanlı'nın üstünlüğü kesinlikle kabul edilmişti.18 O dönemde, aynı zamanda Türk geçmişinden ve İran-Arap edebiyatlarından miras alınmış bir Türk edebiyatı bilinci vardır. İran edebiyatı gerileme halinde olmakla beraber yine varlığını sürdürmektedir, ancak II. Mehmet'in şair Sadi'ye Osmanlıları anlatan bir  <i class="calibre4">Şahname'yi </i> Farsça yazdırdığı ve Türklerin hoşnutsuzluklarına karşın İstanbul'daki Sarayda, Horasan ve İran'dan gelen yazar ve şairleri koruduğu, bir yüzyıl önceki dönemde olduğu kadar güçlü değildir. Beri yanda, bir ölçüde Horasan doğumlu büyük şair Ali Şir Nevai'nin Türk alemi üzerindeki etkisiyle, Türk edebiyatı lehine bir tepki oluşmuştu. Nevai, bugün de Orta Asya'da okunan büyük eserini Türkçe yazmıştı. Herat'taki sarayda, dostu ve sırdaşı olduğu Sultan Hüseyin Baykara, şair için "O Türk dilinin cansız bedenine can vermiş-</p>
<p class="calibre2">239</p>
<p class="calibre2">tir," diyecekti. İçinde aşkın, din dışı konulara doğru taştığı zamanlarda bile manevi bir nitelik taşıdığı Ömer Hayyam, Nizami, Sadi, Celaleddin Rûmi ve diğerleri gibi, büyük İran şairlerini de esinlendirmiş </p>
<p class="calibre2">olan yarı erotik yarı mistik şiir türü, Nevai'den sonra Osmanlı yazarlarının da benimseyeceği tür olacaktır. Onlar bu türü, Türk ırkının dehasına uyarlayacaklar ve Türk diline saygın edebi eserler kazandıracaklardır. </p>
<p class="calibre2"><b class="calibre3">Şairlerle Dolu Bir Alem</b></p>
<p class="calibre2">Süleyman'ın çağında, Türk şiirine büyük adlar egemendir: Fuzuli, Baki ve daha niceleri... Ancak bu yüzyılı bir altın çağ yapan şey önde gelenlerin ününden çok, yazarların sayıca çokluğu olsa gerektir. </p>
<p class="calibre2">Kendilerini koruyan sultanın, şehzadelerin ve yüksek devlet memurlarının çevresinde şairlerle dolu bir alem dönenmektedir. Hepsi İstanbul'da yaşamazlar, imparatorluğun hemen her köşesinde edebi çevreler çiçeklenmiştir: Eski bir kültür merkezi olan Bursa'da; yeni fethedilen Bağdat'ta; Diyarbakır'da; Kastamonu'da; sultan ve maiyetinin sık sık gittikleri eski başkent Edirne'de... </p>
<p class="calibre2">İstanbul'da olduğu gibi şairler, en zengin kişilerin konaklarında, o dönemde özellikle çoğaldıkları görülen tekkelerde -büyük mezheplerden sapan tarikatlar, bu arada Bektaşi ve Hurufi tarikatları, pek çok şair yetiştirmiştir- ve hatta, kahvenin yaygınlaşmasıyla peşpeşe açılan kahvehanelerde toplanmaktaydılar. Halk şairleri yeniçeri kışlalarında, Karagöz oynatılan yerlerde boygöstermektedir. </p>
<p class="calibre2">Saz şairleri besteledikleri deyişlerini bir yöreden diğerine taşımaktadırlar. Temaları çoğunluk İslam ve İran'dan esinlenmiştir. Bazıları en eski Türk geleneklerine bağlıdır, diğerleri günlük hayattan çıkarılmıştır. Maddi durumları ne olursa olsun, Türklerin yaşantısında klasik ya da halk şiiri önemli bir yer tutmuştur. Çok yakın dönemlere gelene kadar ünlü bir şairin yönetimde, ya da diplomaside önemli görevler aldığı bile görülmektedir. </p>
<p class="calibre2">XVI. yüzyılın en büyük şairi Fuzuli miydi, yoksa Baki mi? Türk şiirinin tarihini inceleyen E.J.W. </p>
<p class="calibre2">Gibb'e göre, "Doğu'nun gördüğü en gerçek şairlerden biri olan Fuzuli'nin dehası, tek başına Süleyman'ın yüzyılını sonsuza kadar süslemeye yeter."19 Fuad Köprülü, Fuzuli'nin Türk edebiyatının en büyük şairi olduğunu ve duyguların ifadesinde Baki'yi geçtiğini düşünmekle beraber, şiirdeki müzik ve biçimindeki kusursuzlukla Bâki'yi Fuzuli'den üstün tutmaktadır. </p>
<p class="calibre2">Fuzuli, Bağdat yakınlarında dünyaya geldi ve muhtemelen de oradan hiç ayrılmadı. Şii bir Müslüman olarak, daha sonraları Ali'nin Necef teki mezarının "muhafızı" oldu. Önceleri Şah İsmail'in tebasıyken, 1554'te Bağdat'ın alınmasından sonra İstanbul'daki sultana bağlandı. Türk kökenliydi ve önceleri Azeri Türkçesiyle sonra da Osmanlıca yazmıştı, ama özellikle dini esinlenmelerle dolu Arapça şiirler ve Farsça nesir ve nazımları da vardır. Türkçe olan üç yüz gazeli, bilinen yarı erotik yarı mistik türdedir. </p>
<p class="calibre2">Bu şiirlerin olağanüstü zarif bir biçimleri vardır ve sözcüklerin meydana getirdiği melodi benzersizdir. </p>
<p class="calibre2">Fuzuli'nin esin perisinin de her zaman mistisizm fısıldadığı söylenemez... Öyle anlaşılmaktadır ki, hemen her şiirde dile gelen o mutsuz ve homoseksüel sevgi gelenekselleşmiştir nitekim Fuzuli de şen şakrak, her iki cinsten de zevk alan bir kişidir. </p>
<p class="calibre2">240</p>
<p class="calibre2">Fuzuli'nin büyük eseri  <i class="calibre4">Leyla ile Mecnun'dur. </i> Türk alemindeki ünü gazel ve kasideleri ölçüsünde, bu uzun şiirden kaynaklanmaktadır. Bu umutsuz aşk öyküsü, birçok şaire konu olmuşsa da Fuzuli'ninki en güzel ve en özgünü olarak bilinir. </p>
<p class="calibre2">Biçim olarak belki daha mükemmel ama aynı zamanda da daha gelenekçi ve daha az "insani" </p>
<p class="calibre2">sayılabilecek olan Bâki'nin şiiri, XVI. yüzyıl lirik şiirinin eksiksiz örneğidir. Mir Ali Şir'den büyük ölçüde etkilenmiş olan Baki, büyük İran şairlerinin de model aldıkları lirik şiir türünün tam bir izleyicisi olmuştur. Bazıları,20 onda ve daha birkaç çağdaşı şairde, Atatürk zamanında dilin hemen tümüyle özleştirilmesi yolunda gelişen akımın öncülerini görme eğilimindedirler. Saray şairi olarak, her zaman, hatta ölümünden sonra da, Süleyman'ın ve haleflerinin çevresinde dolaşmış, sultanlardan her zaman iltifat görmüştür. </p>
<p class="calibre2">Dini konuları işleyen yazıları ve Farsça veya Arapça yazılmış kimi şiirleri bir yana bırakılacak olursa, Bâki'nin eserinin büyük bir bölümünü gazel ve kasideleri oluşturmaktadır. Bir söz virtüözü olarak sözcüklerle oynama sanatını en uç noktalarına kadar götürebilmiştir. Müthiş tekniği ile dilin bütün imkânlarını başarıyla kullanır. </p>
<p class="calibre2"><b class="calibre3">Ötekiler</b></p>
<p class="calibre2">Fuzuli ve Baki, Süleyman'ın yüzyılına egemen olan başlıca adlarsa da onların yanı sıra birçok şair, bugün de Türk dilinin büyükleri arasında anılmaktadır. </p>
<p class="calibre2">Zâti, fantezilerle dolu şiirinde halk deyimlerine ve metaforlara bolca yer veriyordu. Makedonya'da dünyaya gelen ve Süleyman'ın çevresine girmezden önce bir derviş hayatı süren  <i class="calibre4">Hayâli’ye </i> beylik verilmiş ve öylesine ünlenmişti ki "Rum Hafız" lakabıyla anılıyordu. Çoğunluk mistik esinlenmelerle dolu ve kolay anlaşılmayan şiiri, hemen her zaman mükemmel bir biçim taşımaktadır.  <i class="calibre4">Hayreti Rumi,</i> <i class="calibre4">Aşık Çelebi, </i> gazel ve kasideleriyle, yaşadıkları süre içinde de büyük bir üne kavuşmuşlardı. Mohaç zaferinden sonra Budin'den getirilip At Meydanı'na dikilen heykeller için yazdığı satirik şiirleri yüzünden İbrahim Paşa'nın gazabına uğrayıp idam edilen  <i class="calibre4">Figânı </i> de öyle... XVI. yüzyıldan çıkıp Türk edebiyat tarihine yerleşen başkaları da vardır:  <i class="calibre4">istanbullu Duni Zade Ulvi, Makali, Bağdatlı Ruhi,</i> <i class="calibre4">Bursalı Canani, Riyazi </i> vb... Kimi gazel ve kasideleriyle, kimi rubaileriyle ünlü hepsi de mistik olan bu şairler, başta sultan olmak üzere yüksek mevki sahipleri tarafından yetenekleri beğenildiği ölçüde ödüllendirilmişler, rütbelendirilmişlerdir. </p>
<p class="calibre2"><b class="calibre3">Düzyazı</b></p>
<p class="calibre2">Düzyazı, şiirin yanında biraz daha sönük kalır. Şişirilmiş ve yapay üslubu, ancak çok üstün bir yazar tarafından kaleme alınmışsa güzeldir. Buna da daha çok sultanın askeri seferlerinin kahramanlık öyküleri için yoğun bir malzeme sağladığı bir çağda, sayıları oldukça fazla olan tarihçiler arasında rastlanır. </p>
<p class="calibre2">Osmanlı ordularının kahramanlıklarını aktaran vakanüvisler arasında en yetenekli ve her türlü şıkta en az yoranı, hiç kuşkusuz  <i class="calibre4">Kemalpaşazade’</i> dir. Mohaç muharebesine 241</p>
<p class="calibre2">ilişkin öyküsü, alabildiğine cesur ve sonu gelmez imajlarla dolu olan bu düzyazı biçiminin en iyi örneği sayılabilir. Onun yanında,  <i class="calibre4">Tacal-Tevarih </i> adlı eserinde Osmanlı hanedanının öyküsünü anlatan <i class="calibre4">Hoca Saduddin Efendi </i> ve özellikle de bir Evren tarihi ile bir de Osmanlı sanatı tarihi yazmış olan bilge <i class="calibre4">Mustafa Ali </i> sayılabilir.  <i class="calibre4">Taşköprülü Zade </i> Arapça olarak ve sade bir üslupla, altı yüz Müslüman bilginin biyografilerini çıkarmış, kendi çağına gelene kadar müspet bilimlerin ve dini araştırmaların dökümünü yapan bir ansiklopedi meydana getirmiştir. </p>
<p class="calibre2">Hanedana veya padişahların saltanat dönemlerine ilişkin büyük tarih kitaplarının yanı sıra, karada ve denizde Türk askerlerinin, Barbaros'un ve denizcilerinin muzaffer fetihlerini anlatan pek çok monografi bulunmaktadır. </p>
<p class="calibre2">Süleyman'a "Kanuni" lakabını kazandıran pek çok yasanın hazırlayıcısı olan büyük hukukçu <i class="calibre4">Ebusuud'a </i> da işaret etmek gerekir. Nihayet Süleyman'ın kayınbiraderi ve sadrazamı olan Lütfi Paşa'nın, vezirlerin öyküsüne yer verdiği  <i class="calibre4">Asafname</i>'sinin en önemli kısmını oluşturduğu büyük eseri anılmalıdır. </p>
<p class="calibre2">Osmanlı denizciliğinin gelişmesi, doğal olarak coğrafya araştırmalarının ve bununla ilgili bilimlerin ilerlemesine yol açmıştır. Bu alanda o dönemin en önemli eseri hiç kuşkusuz Piri Reis'inkidir. İki parçadan oluşan ve bugün yalnız biri elimizde bulunan ünlü dünya haritası, Portekizlilerin son keşiflerinden ve Kristof Kolomb'un üçüncü gezisinden kaynaklanmaktadır.  <i class="calibre4">Kitab-ı Bahriyeli </i> yüz yirmi dokuz bölümdür ve her bölümde bir harita vardır. Akdeniz'deki deniz ulaşımı için bir tür el kitabı niteliğinde olan bu eserde, Piri Reis o günün koşullarında olabildiği ölçüde bir kesinlikle limanları, nehirleri, denizin derinliklerini göstermiştir. Süleyman'a sunduğu bir ikinci baskısına, deniz ve denizcilik mesleğini dile getirdiği 1.200 mısradan oluşan bir önsöz eklemişti. Daha önce gördüğümüz gibi, Hindistan'dan İstanbul'a kadar karadan gelmek zorunda kalan bir diğer denizci, Seydi Ali Reis,21 </p>
<p class="calibre2"> <i class="calibre4">Mirat-ül Memalik </i> adlı küçük kitabında, canlı ve renkli bir üslupla bu gezisinin öyküsünü anlatmaktadır. Denizciler için bazı teknik kitapların yanı sıra, Hint Okyanusu'nda dolaşan gemicilerin yararlanması için  <i class="calibre4">âz Al Muhit </i> adında bir el kitabı yazmıştır. </p>
<p class="calibre2">Aynı alanda, tam kıta coğrafyasıyla ilgili olarak yazılmış en tanınmış eser,  <i class="calibre4">Matraki Nasuh'un </i> iki İran seferi sırasında Süleyman'ın İstanbul'dan Bağdat'a giderken izlediği güzergâhı inceleyip anlattığı resimli kitaptır. Aynı zamanda matematikçi ve astronom olan Matraki, müspet bilimler alanında çağının en bilgili kişilerinden biriydi. </p>
</body>
</html>
