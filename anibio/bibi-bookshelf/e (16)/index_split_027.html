<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-04-01T07:46:44+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_26"><b class="calibre6">68</b></h2>
<p class="calibre2">Bu evliliğe ilişkin bir başka anlatı da  <i class="calibre4">Ceneviz Saint-George Bankası Kayıtları </i>'nda yer almaktadır: "Bu hafta, sultanların geçmişinde kesinlikle bir başka örneği bulunmayan, çok olağanüstü bir olay ceryan etti bu kentte. Ulu Hükümdar Süleyman, imparatoriçe olarak Roxelane adında Rus kökenli bir kadınla evlendi ve büyük şenlikler yapıldı. Düğün töreni sarayda oldu ve şenlikler, şimdiye kadar görülmedik bir ölçüdeydi. Halkın da katıldığı bir dini tören yapıldı, armağanlar verildi. Gece, belli başlı sokaklar çok hoş bir şekilde aydınlatılmıştı ve her yerde konserler verilip şenlikler düzenleniyordu. Binalar çiçeklerle süslenmişti. Roxelane ve sultanın maiyeti, At Meydanı'nda kurulan kürsüden, sipahilerin yarışmalarını ve vahşi hayvanlarla boyunları göğe değecek kadar uzun zürafaların geçişini izlediler... </p>
<p class="calibre2">Bu evlilik üzerinde çok şey konuşuluyorsa da kimse ne anlama geldiğini bilemiyor."14</p>
<p class="calibre2">Hürrem Sultan'ın, ölümüne kadar sürecek olan etkinliğini göstermek için evlenmeyi beklemediği söylenir. Bu etkinlik muhtemelen abartılmaktadır, zira Süleyman hiç de zayıf ve kolaylıkla etki altına alınabilecek bir hükümdar değildir. Kırk altı yıllık saltanatının iyi ya da kötü bütün icraatının sorumluluğunu tek başına taşır. Bununla birlikte, "Şen", sultanla gözde veziri arasındaki yakınlıktan büyük bir kıskançlık duymaktaydı. 1537'de padişahı Venedik'le savaşmaya İbrahim karşı çıktığı halde o zorlayacaktır. Yabancı elçiler ona çeşitli armağanlar getirmeyi asla ihmal etmeyeceklerdir ve devletin ileri gelenlerinden birçoğu, ulaştıkları rütbeyi ona borçludurlar. Nitekim kızı Mihrimah'la evlendirdiği Rüstem Paşa'nın ilerlemesini sağlayacak ve onu her zaman koruyacaktır. İleride göreceğimiz gibi Şehzade Mustafa'nın öldürülmesi olayında da hiç kuşkusuz parmağı vardır. </p>
<p class="calibre2"/>
<p class="calibre2">Ne olursa olsun, Roxelane öyküleştirilerek anlatıldığı gibi, Süleyman'ın kötülük meleği değildi. </p>
<p class="calibre2">Tarihin ona yöneltebileceği başlıca eleştiri, daha sonraları imparatorluğu onca zayıflatacak olan gözdelerin ve saray kadınlarının saltanatını başlatmış olmasıdır. </p>
<p class="calibre2">GAZİLERİN GAZİSİ</p>
<p class="calibre2">Olgunluk çağına gelmiş olmasına rağmen, Süleyman hâlâ genç görünen, ince, oldukça narin yapılı bir kişi olarak kalmıştı. Ancak bilekleri, Bragadino'nun anlattıklarına bakılırsa çok güçlüydü "ve en sert yayları bile kolayca gerebiliyordu". Venedik balyosu onun hem sinirli, hem de melankolik bir yapıda olduğunu ve çalışmayı hiç sevmediğini ekleyerek, "Zira," demektedir, "İmparatorluğu, o olmadan ne kendisinin ne de maiyetinden bir başka kişinin hiçbir karar almadığı başvezirine emanet ederken, İbrahim de ulu hünkâra ve başkalarına fikirlerini sormaksızın dilediğini yapıyordu..." </p>
<p class="calibre2">İnananların hakimi, dört halifenin halefi olarak kendisini seçmiş olan Tanrı'nın iradesiyle kutsal kentlerin koruyucusu olarak İslam alemi içindeki rolünü pek çok önemsemekteydi. Bütün Müslüman dünyanın boyun eğmek zorunda olduğu "Aziz Halife", Tanrı'nın yeryüzündeki vekili sıfatıyla, Abbasilerin sonuncusunun yerini alan ulu gaziydi. Ona, İslam ve Hıristiyan alemlerini ayıran sınırlarda savaşmış atalarından miras kalan gazilik görevini, şimdi bütün dünyaya yaymaktaydı. </p>
<p class="calibre2">İçten bir dindar olan sultan, Tanrı'nın kendisiyle birlikte olduğundan kuşku duymu-69</p>
<p class="calibre2">yordu. Mohaç muharebesine başlamadan ettiği coşkulu dua, tarihin sayfaları arasındadır. Budin'de ölen yoldaşlarından birinin tabutunu, büyük bir alçakgönüllülükle omuzlamaktan çekinmemiştir. </p>
<p class="calibre2">Gayrimüslimlere karşı alabildiğine hoşgörülü olduğu halde, Şii sapmalara karşı acımasızdır. 40.000 </p>
<p class="calibre2">kadar Şii'yi bir çırpıda öldürten babası kadar aşırı olmasa da, mezhebin yandaşlarını hiçbir ayrım gözetmeksizin mahkûm etmektedir. Ortodoks Sünnilikten sapmış olan İran şahına karşı beslediği duygu, sadece küçümsemedir. Hem bu yüzden, hem de siyasi nedenlerden ötürü onu ezmeyi düşlemektedir. </p>
<p class="calibre2">İstanbul'un en büyük camii olan Süleymaniye'de Süleyman'ın buyruğuyla kopya edilmiş sekiz tane el yazması Kuran bulunmaktadır. Sultan, ilahiyatçılar arasındaki tartışmalardan hoşlanmakta ve bu tartışmalara canı gönülden katılırken, Spandogino'nun aktardığına göre, Hıristiyan azizlerin heykelleri önünde mumlar yaktıran II. Mehmet gibi başka dinler hakkında bilgilenmek yerine, Kuran'ın tefsirine ve hadislere ilişkin görüşlerini sergilemeyi yeğlemektedir. Fransız gezgin Antoine Geuffroy'un anlattığına bakılırsa, "Boş zamanlarındaki başlıca uğraşı imanını ve felsefesini dile getiren kitaplar okumaktır. Bu konulardaki bilgisi öylesine derindir ki, şeyhülislam bile ona öğretecek bir şey bulamaz." </p>
<p class="calibre2">Dindarlığı, bağnazlıktan çok uzaktır. Hoşgörüsü, Müslümanlara karşı silaha sarılmadıkları müddetçe, </p>
<p class="calibre2">"kitap sahibi uluslara" karşı Kuran'da öngörülen hoşgörüdür. Osmanlı İmparatorluğu, gayrimüslim tebasının canını, özgürlüğünü ve mülkiyet haklarını güvence altına almıştır ve Süleyman, ümmetiyle arasındaki anlaşmalara, herhangi bir kısıtlamaya da gitmeden, aşırılığa da kaçmadan, uymaktadır. I. </p>
<p class="calibre2">François'nın, Kudüs'te camiye dönüştürülen bir kilisenin yeniden eski haline getirilmesi yolundaki ricasını reddeder, zira bir kez inananların ibadetine açıldıktan sonra bir caminin terk edilmesi din ilkelerine aykırıdır; ancak, ret gerekçesinin din dışı bir motif taşımadığını göstermek üzere, Hıristiyanların, halen ellerinde bulundurdukları bütün kilise ve diğer dini kurumları güven içinde, "hiç kimse tarafından ve hiçbir şekilde rahatsız edilip baskı altında tutulmaksızın" kullanmaya devam edeceklerini de bildirir.15</p>
<p class="calibre2">Yaşlandığında, eskiden ölçüyü kaçırmaksızın kendisinin de içtiği şarabı yasaklayacaktır. Saraydaki altın ve gümüş yemek takımlarını, bir kez, o da bir İran elçisinin kabulü sırasında kullanmıştır. Ulema, böylesi bir lüksün din kurallarıyla bağdaşmadığını öne sürünce, bundan böyle sarayda hangi koşullarda olursa olsun yemeklerin her zamanki Çin porselenleriyle sunulmasını emretmiştir. </p>
<p class="calibre2">Ölümünden birkaç yıl önce bu adet de bırakılacak ve yalnızca toprak kaplar kullanılacaktır. </p>
<p class="calibre2">ADALET ÖDEVİ</p>
<p class="calibre2">Böylece Süleyman, hayatı boyunca dinin kurallarına uydu, imparatorluğun sınırlarını hiçbir Osmanlı hükümdarının ulaştıramadığı boyutlara getirdi ve her alanda Türk adına benzersiz bir aydınlık getirdi; ancak ülkesinin tarihine asıl  <i class="calibre4">Kanuni </i> adıyla geçti. </p>
<p class="calibre2">Tanrı ulusal bir efendi vermiştir. Bu efendinin bir ödevi vardır; o da adaletin hüküm sürmesini sağlamak. Doğu'nun en eski töreleri de bunun böyle olmasını buyurmaktadır. Sasani Hükümdarı Khosroes, "Adalet güçlü bir devletin temelidir," diyordu. Selçuklu <b class="calibre3">70</b></p>
<p class="calibre2"/>
<p class="calibre2">veziri Nizamül Mülk'ün yönetme sanatına ilişkin kitabı  <i class="calibre4">Siyasetname'de </i>şunlar yazılıdır: "Alem inançsızlık içinde yaşayabilir, ama adaletsizlik içinde asla!" "Hak Çemberi" denen çok tanınmış bir Osmanlı özdeyişi, tebasının refahıyla adaleti sağlamakla görevli devletin bu iki zorunluğunu şöyle özetlemektedir: "Ordusuz devlet, parasız ordu, teba refah içinde olmadıkça para, adaletsiz bir teba, devletsiz adalet olmaz." </p>
<p class="calibre2">Tebanın birbiriyle ilişkilerinde adalet, ama aynı zamanda ve bundan da daha çok, otoritenin tebaya karşı göstereceği adalet... Sultanın birinci ödevi, tebasını kendi temsilcilerinin aşırılıklarından korumaktır. En eski çağlardan beri hükümdar, halkla memurları arasındaki bir hakem konumundadır. </p>
<p class="calibre2">Belirli günlerde halkın şikâyetlerini dinler. Ve sorunları da çoğu kez suçluyu hemen oracıkta idam ettirerek çözer. İlke olarak, dileyen, sokak ortasında bile hükümdarı çevirip şikâyetini anlatabilir. </p>
<p class="calibre2">İslami devlette sultan, kutsal yasanın, yani şeriatın koruyucusudur. Kuran'a ve Muhammed'in rehberliğine dayanan Şeriat VIII.  <i class="calibre4">Ebu Hanife Okulu'nun </i>(Türk hukuku da buradan kaynaklanmaktadır) büyük hukukçuları tarafından kanun haline getirilmiştir ve değiştirilemez. Ancak sultan, koşullar ya da toplumun gelişimi gerektirmişse, Müslüman kitlenin çıkarları doğrultusunda çıkaracağı yeni kanunlarla şeriatı tamamlamasına imkân veren bir yorum hakkına sahiptir. İlahiyatçılar tarafından da benimsenen bu  <i class="calibre4">Örf </i> ilkesi ilk önce II. Mehmet tarafından uygulanmış ve sultan, İstanbul'un fethinden sonra vergilere, ceza hukukuna, maiyetin ve hükümetin düzenlenişine ilişkin bir dizi kanun ve kararname çıkartmıştı. Osmanlı devleti o sıralarda bir imparatorluk boyutlarına erişmişti ve yönetim birimlerinin yeniden belirlenip güçlendirilmesi gerekiyordu. </p>
<p class="calibre2">Yüzyıl sonra Osmanoğluları, üç kıta üzerinde hüküm sürmekteydiler. Abbasilerin ve Kahire Memlûklerinin halefleri olarak, devletlerinin sınırları içinde, bilinen bütün ırklardan ve dinden halkları kaynaştırıyorlardı. Yönetimin örgütlenmesi, yasamanın tek elde toplanması, imparatorluğun yeni tebalarının korunup denetlenmesi Süleyman ve hukukçularının ödevi oldu. </p>
<p class="calibre2">Fatih'in küçük torunu adalete büyük bir bağlılık duyuyordu. Bütün çağdaşları, Hıristiyan olanlar bile bu gerçeği teslim etmişlerdir. Fransız Guillaume Postel, onun "insanlığından, adalet ve sadakatinden" </p>
<p class="calibre2">söz eder. Sultan da Süleymaniye Camisi'nin kapısı üzerinde yer alan kitabede, adının peşi sıra şu sıfata yer verdirdi: "İmparatorluk kanunlarının yayıcısı" (Naşir elkavanin es-Sultaniye...). Yüz yıl sonra, imparatorluk güç günlerle sarsılmaya başladığında, Kanuni'nin altın çağı sık sık hatırlanacak ve düşüşün nedeni olarak büyük hükümdarın kanunlarının unutulmaya terk edilişi gösterilecektir. O </p>
<p class="calibre2">zaman onun adaleti daha bir süslenerek her yerde anlatılacaktır. Zaman geçip her şey yerli yerine oturduğunda, iki şehzadesini idam ettirişi bile adil birer eylem gibi algılanacaktır: Zira her ikisi de imparatorluğun kanunlarına karşı gelmişlerdir, başkaldırmışlardır, masum insanların kanını dökmüşlerdir, diye düşünülecektir. Onlar çarptırıldıkları cezaları hak etmişlerdir ve Süleyman da o dramatik koşullarda sınırsız gücünü bilgece kullanmıştır. </p>
<p class="calibre2">Süleyman ve yeni düzenlemelerin gerçekleştirilmesinde onunla beraber çalışan kişiler -Şeyhülislam Ebusuud efendi, Kemalpaşazade- muazzam bir yapıt gerçekleştirdiler. Çıkardıkları kararnameler arasında yalnızca bir vilayeti ilgilendirenler de vardı. Bu du-71</p>
<p class="calibre2">rumda, kurala bağlanan konular, çoğunluk vergilere toprak mülkiyetine ya da askerlerin konumlarına ilişkindi. Dolayısıyla her sancağın, pratikte kendine özgü bir kanunnamesi bulunuyordu.  <i class="calibre4">Kanuni</i> <i class="calibre4">Hüküm </i> adı verilen diğer kanunlar, her yerde ve her koşulda uygulanacak hükümleri içeriyordu. </p>
<p class="calibre2">Çoğunluk, devlete yöneltilmiş bir soru ya da sultana iletilen bir rapora yanıt olarak çıkartılan bu kanunlar, daha sonra II. Mehmet'in kanunlarıyla Süleyman tarafından hazırlananlardan oluşan imparatorluk  <i class="calibre4">Kanunname</i>'sine dahil ediliyordu.  <i class="calibre4">Kanunname, </i> böylece bugünkü hukukumuzda içtihatlar aracılığıyla gerçekleştirilen gelişmeye benzer bir biçimde, sürekli olarak yenilenmekteydi. </p>
<p class="calibre2">Sultan bütün erkleri kendisinde toplamıştı, ancak bunları kullanabilecek tek kişi de yine kendisiydi. </p>
<p class="calibre2">Buysa, böylesine geniş ve dağınık bir imparatorluk içinde her zaman kolay değildi. Valiler, sipahiler ve beyler, hiç kimsenin denetimi altında değillerdi -ya da çok uzaktan denetlenebiliyorlardı- </p>
<p class="calibre2">dolayısıyla fazlaca bir rizikoya girmeksizin, nüfuzlarını korunmasız reayanın aleyhine olarak aşırı biçimde kullanabilirlerdi. Süleyman'ın başlıca uğraşlarından biri yetkilerinin bir bölümünü emanet ettiği kişilerin, bu gücü suiistimal etmelerini önlemek olmuştur. Bütün yasal düzenleme bu amaca yönelikti ve bu konudaki yaptırımlar da alabildiğine sertti. "Hiç kimsenin, mülkün ve tebanın üzerinde, Padişah tarafından özellikle verilmiş bir yetki olmaksızın otorite kurmaya hakkı yoktur. Hiç kimse devletçe belirlenmiş ölçüleri aşan miktarlarda vergi salamaz, ya da kanunların öngörmediği angarya ve para cezaları uygulayamaz." Kanuni Osmani'nin başlıca hedeflerinden biri de sultanın tebasını, yerel askeri sınıfların aşırılıklarına karşı korumaktı. Birçok kanunname şöyle sona eriyordu: "Eğer tebadan bir kişi beylere, diğer asker kişilere ya da vergi toplayanlara yönelik birtakım şikâyetlerle başvuracak olursa, bunların adaletsiz davranmalarını önlemekle görevlisiniz. Eğer önleyemeyecek durum-daysanız, hemen kapıma haber salasınız. Eğer bunu yapmazsanız siz cezalandırılırsınız. İradei şahanem, halkın huzur ve refah, ülkenin zenginlikler içinde tutulmasıdır16." </p>
<p class="calibre2">Kanunlar halkı, tacirler, hilekârlar ve tefecilerden, nifak sokuculara ve hırsızlara kadar, onu sömürmeye veya düzeni bozmaya yeltenecek kimi çevrelere -ki bu çevreler oldukça fazlaydı- karşı da korumaktadır. Kadılar ve subaşılar, cezaları artırmaya ya da eksiltmeye kalkışmaksızın, aynen uygulamakla yükümlüydüler, aksi halde kendileri cezaya çarptırılırlardı. Cezalarsa, ayrıntılı biçimde belirlenmişti: Kırılan bir dişe karşılık, eğer suçlu zenginse 200, fakirse 30 akçe ceza alınır. Bir eşek, bir at ya da öküz çalanın eli kesilir, ancak 200 akçe diyet ödeyerek bu cezadan kurtulabilir. Bir tartışma sırasında, bir Müslümanın başındaki sarığı düşürmenin cezası bir akçedir. Yalancı tanıkların, diyeti mümkün olmaksızın, elleri kesilecektir. Bir kadını, arzusu hilafına öpmeye kalkan, öpücük başına bir akçe ceza verecektir vb... </p>
<p class="calibre2">En yüksek faiz oranının yüzde 10'la sınırlandırılması gibi çok önemli önlemlerin yanı sıra, Süleyman, bugün çoğumuzu gülümsetebilecek, ancak sultanların tebalarını adaletsizliklerden esirgeme konusundaki sürekli özenlerini kanıtlayan önlemler de getirmişti: Örneğin çörekçiler, hamurlarındaki yağ oranını mutlaka belirlenen ölçülerde tutmakla yükümlüdürler; şekerci esnafı, satış fiyatlarını balın ve hurmanın alış fiyatlarına göre ayarlamak zorundadır; kuruyemişçiler, yüzde 10'dan fazla kâr haddi uygulayamazlar; aşevleri, eğer bakırdan kapkacaklarının kalayı yetersizse, ceza öderler; hamam <b class="calibre3">72</b></p>
<p class="calibre2">işleticileri, hamamlarını her zaman yeterince ısıtmak, ehil ve temiz personel çalıştırmak zorundadırlar. </p>
<p class="calibre2">Yasa koyucu, yük hayvanlarının nasıl kullanılacağına varıncaya kadar genişletmektedir buyruklarını... </p>
<p class="calibre2">Süleyman'ın halefleri de ürünlerin üretim ve satışını en ince ayrıntılarına kadar belirleyeceklerdir. IV. </p>
<p class="calibre2">Mehmet'in 600 maddeyi aşan yasal düzenlemelerine göre, şerbetler misk ve gülsuyuyla yapılacak, yoğurtlarda su ve nişasta bulunmayacaktır; mum imalatçılarının pis ve kokulu yağlar kullanması, zahirecilerin samanla karışmış tane satması, değirmencilerin tahılı saklaması, hatta değirmenlerinde kümes hayvanı beslemesi, yasaktır. "Eğer saati Öğrenmek ihtiyacındaysalar, bir tek horoz1 beslesinler, yeter..."17</p>
<p class="calibre2">Aslında, hakkını arayan her kişi, doğrudan sultana başvurabilmekteydi. Osmanlıların ilk dönemlerinde sıkça görülen bu uygulamaya, XVI. yüzyılda ancak çok özel durumlarda gidilmektedir. Bu gibi hallerde Divan, bir tür yüksek mahkeme işlevi görmektedir ve şikâyetçi burada, çoğunluk yetki suistimalleri, özellikle de vergi alanındaki yetki suistimallerinden kaynaklanan şikâyetlerini dile getirir. Divan aynı zamanda, sanığın -çoğunlukla yüksek memurlardan olan sanığın- gıyabında hüküm veren bir yargıtay gibi de çalışmaktadır. Eğer sanık suçlu bulunmuşsa, bir çavuş cezayı infaz etmek üzere gönderilir. Çavuş döndüğünde, cezanın infaz edildiğini kanıtlamak üzere suçlunun kesik başını da beraberinde getirir. </p>
<p class="calibre2">Gündelik davalara, taşrada olduğu gibi, İstanbul'da da kadılar bakmaktadır. Bu yargıçlar, medrese18 </p>
<p class="calibre2">eğitiminden geçtikten sonra göreve atanırlar. Yönetimin ileri gelenlerinden ve ordu komutanlarının çoğundan farklı olarak, bunların tümü de doğuştan Müslümandırlar ve on beş veya yirmi yıl kadar süren, sonuçta onları hiyerarşinin en tepe noktasına, yani devletin, eşiti olduğu Sadrazamla birlikte en yüksek mevkiine, şeyhülislamlığa kadar yükseltebilecek bir eğitim görürler. Şeyhülislamın başlıca görevi, din kurallarına ilişkin olarak yöneltilen her türlü sorunun yazılı yanıtı olan fetvalar vermektir. </p>
<p class="calibre2">XVI. yüzyılda, kendisine bağlı olan kadıları atamak da onun sorumluluğundadır. Hiye-rarşik düzen içinde, ondan hemen sonra Rumeli ve Anadolu'nun iki  <i class="calibre4">kazaskeri </i>(askeri yargıç) gelmektedir. Bunların yargı yetkileri, başlangıçta orduyla sınırlıysa da sonradan kendilerine bağlı sivil yargıçları da denetler olmuşlardır. Devletin temel direkleri olarak, vezirlerin hemen arkasında yer alırlar. </p>
<p class="calibre2">İstanbul'daki  <i class="calibre4">kadı, </i> yargıçların en önde gelenidir. Onun arkasından öteki kentlerin kadıları gelir; bunların sayıları Avrupa'da iki yüz, Anadolu'da bir o kadar ve Mısır'da otuza yakındır... Bucakların, kasabaların ve küçük kentlerin, yine medreselerden çıkma, ancak kadılara oranla daha kısa süreli bir eğitim görmüş veya kadı olabilmek için yeterli desteği elde edememiş olan naibleri vardır. </p>
<p class="calibre2">Adalet, tek yargıcı sistemine dayanmaktadır. Bu kişi  <i class="calibre4">şeriatı </i> da  <i class="calibre4">Kanunları </i> da öylesine geniş bir yorum yetkisiyle uygulayabilmektedir ki, aslında  <i class="calibre4">Kadı’nın </i> işlevi, mahkemelerin doğal alanını alabildiğine aşmaktadır. Bulunduğu çevreye sultan tarafından atanan, doğrudan doğruya sultandan emir alan kadı, maliye de dahil olmak üzere yönetimin her alanında denetleme yetkisine sahiptir. Her alanda sultanın buyruklarının yerine getirilmesini gözetir. Yönetimin herhangi bir yetkilisinin herhangi bir konuda yasa dışı davra-73</p>
<p class="calibre2">nışını saptadığı zaman bunu sultana haber verir. Taşradaki en yüksek üç Osmanlı görevlisi </p>
<p class="calibre2"> <i class="calibre4">-Sancakbeyi, Subaşı ve Kadı- </i> içinde en etkili olan odur.  <i class="calibre4">Kadı, Beylerbeyi'ne </i> de hiçbir şekilde hesap vermek zorunda değildir; devlete aktarabilir: Osmanlı İmparatorluğu'nda yargı erki, diğer bütün güçlerin önündedir ve onun temsilcisi ve diğer yetkilerin hepsinin üzerinde bir konuma sahiptir. </p>
<p class="calibre2">Bu kadar geniş bir imparatorluk içinde kaçınılmaz olan kimi aşırılıkların dışında Süleyman'ın döneminde adalet, olabildiğince tatminkâr koşullarda işliyordu. Avrupalılar adaletin bunca çabuk ve etkinlikle yerine getirilmekte oluşuna şaşmaktaydılar. Osmanlı İmparatorluğu'nu, 1535 ve 1550 yılları arasında iki kez ziyaret etmiş olan Guillaume Postel, birçok yerde bundan söz etmektedir. Türklerin adaletinin hızını ve dürüstlüğünü, Fransız mahkemelerinin "ahlak dışılığı" ve yozlaşmışlıklarıyla kıyaslayarak över. Fransız gezgin, padişahın Divan'daki yargılamaları izlediği Kubbealtı'ndaki özel odanın kafesli penceresini anlatırken şunları yazmaktadır: "... Düşündüklerimi nasıl dile getirsem! </p>
<p class="calibre2">Keşke Tanrı dilese de bir melek gönderse,  <i class="calibre4">Çok Dindar Kral </i> da bütün kudretli yargıcı ve dava uzatıcıları, duyup görebilse; belki o zaman iki-üç yüz kadar adam, güle oynaya gerçekleri saklamak ve kanunları örümcek ağına çevirecek binbir yöntem bulmak için kafa patlatamazdı19." Türkiye'yi 1579'da ziyaret eden Marsilyalı Vincent Le Blanc da, "Türkler kadar Hıristiyan ve Muvesilerin de gerçeği savunmak için bir avukatın belagatına ihtiyaç duymaksızın, en küçük şikâyetlerinde bile herhangi bir ayrıma tabi tutulmaksızın dinlenmekte oluşlarına" şaşar, "... adaletin yönetimi hem en sıradan, hem de en içtenlikle yerine getirilen bir iş"20 der. </p>
<p class="calibre2">DÜNYADAKİ HÜKÜMDARIARIN EN BÜYÜĞÜ</p>
<p class="calibre2">"Hükümdar olarak doğmuştu, parlak maiyetinin ortasında, mesafeli ve buyurgan bir haşmeti vardı," </p>
<p class="calibre2">Belgrad, Rodos ve Mohaç'ta kazandığı zaferler, Hıristiyan Avrupa'nın ortasına kadar götürdüğü askerleri, dünyadaki hükümdarların en başta geleninin kendisi olduğu yolundaki inancını doğruluyordu. Zengin hazinesi, avuç dolusu harcamalar yapmasına, çevresini en değerli şeylerle donatmasına, kalabalık bir kadroyu rahatça beslemesine imkân veriyordu. Tahta çıktığı andan itibaren, İstanbul'un çehresini değiştirecek21 ve imparatorluğun bütün büyük kentlerinde izini bırakacak bir imar faaliyetine girişmişti. </p>
<p class="calibre2">Düzenlediği şenlikler göz kamaştırıcıydı: Bunları düşünebilmek için, Doğu'nun büyük imparatorlarını, Khosroes'i, ya da Harun Reşid'i düşlemek gerekir. Şehzadeleri, Mustafa, Mehmet ve Selim'in sünnet düğünlerinde, debdebenin doruğuna ulaşılmıştı. Şenlikler, Avrupa'daki hükümdarlar arasında böylesi bir onura layık tek kişi kabul edilen Doj'un, "Babı Hümayun'un dostu" sıfatıyla davet edilmek üzere yüksek rütbeli bir devlet görevlisinin Venedik'e gönderilmesiyle başladı. Altın işlemeli giysiler içindeki bu olağanüstü elçi, senato önünde dostluk ifade eden cümlelerle süslü bir konuşmayla, efendisinin, bu mutlu olay nedeniyle dost bir ülkenin hükümdarını yanı başında görmekten duyacağı mutluluğu dile getirdi. Doj, ileri yaşı nedeniyle bu davete uyamayacağını bildirirken, kendisini temsil etmek üzere İstanbul'daki balyosu Pietro Zeno'nun yanı</p>
</body>
</html>
