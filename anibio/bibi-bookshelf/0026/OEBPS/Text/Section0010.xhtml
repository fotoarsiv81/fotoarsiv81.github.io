<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h1><span style="text-indent: 1em;">26 Aralık</span><br /></h1>

  <h2 id="sigil_toc_id_32"><span style="text-indent: 1em;">I</span></h2>

  <p>Polis Müdürüyle, Başkomiser Sugden büyük bir şaşkınlıkla Poirot’ya baktılar. Belçikalı dedektif, bir avuç küçük çakılı toplayarak, tekrar kutunun içine koydu. Ve bunu Johnson’un önüne doğru itti.</p>

  <p>"Evet," diye gülümsedi. "Elmas bunlar."</p>

  <p>"Onları bahçede bulduğunuzu söylediniz sanırım?"</p>

  <p>"Madam Alfred’in yaptığı minyatür bahçelerden birinde."</p>

  <p>"Bayan Alfred?" Sugden başını salladı. "Bu işi onun yaptığını sanmıyorum."</p>

  <p>Poirot, "Yani," diye gülümsedi. "Bayan Lydia’nın kayınpederinin gırtlağını kestiğine inanmıyorsunuz?"</p>

  <p>Sugden hemen karşılık verdi. "Katilin Bayan Lydia olmadığını biliyoruz. Ben, bu elmasları onun çalmış olamayacağını söylemek istedim."</p>

  <p>Poirot mırıldandı. "Evet. İnsan onun hırsız olduğuna inanamıyor."</p>

  <p>Sugden, "Bu taşları minyatür bahçeye herhangi biri de saklamış olabilir," dedi.</p>

  <p>"Doğru. Lût gölü manzarasında bir sürü çakıl kullanılmış. Bunlar tıpkı bu elmaslara benziyor. Bu da katilin işine yaramış tabii."</p>

  <p>Sugden merakla ona baktı. "Yani.. Bayan Lydia, o sahneyi önceden, özellikle mi hazırlamış?"</p>

  <p>Johnson atıldı. "Buna hiçbir zaman inanamam! Hiçbir zaman. Zaten Bayan Lydia elmasları neden alsın?"</p>

  <p>Sugden düşündü, "Bilmem ki..."</p>

  <p>Poirot hemen onun sözünü kesti. "Bu hareketin bir nedeni olabilir. Belki Lydia Lee, cinayetin bu elmaslar yüzünden işlendiğini sanmamız için o taşları aldı. Yani... cinayet işleneceğini biliyordu ama bu olaya katılmayacaktı."</p>

  <p>Johnson kaşlarını çattı. "Bu imkânsız. Onun katilin suç ortağı olduğunu iddia ediyorsunuz. Ama Lydia Lee kimin yardımcısı olabilir. Sadece kocasının. Gelgelelim Alfred’in de cinayetle bir ilgisi olmadığını biliyoruz."</p>

  <p>Sugden düşünceli düşünceli çenesini ovuşturdu. "Doğru bu. Evet, Bayan Lydia’nın bu elmaslarla bir ilgisi olmadığı anlaşılıyor. Herhalde hırsız, çakıl taşı dolu bahçeyi farketti. Bunun işine yarayacağını anlayarak elmasları oraya sakladı."</p>

  <p>Poirot başını salladı. "Evet. Bu da mümkün. Her olayda bir tek rastlantıya yer vermeye her zaman hazırım."</p>

  <p>Johnson da aksi aksi homurdandı. "Her neyse... Elmas konusu bir yana, Lydia Lee’nin cinayetle bir ilgisi olmadığından eminim. Zaten uşak da onu cinayet işlendiği sırada salonda görmüş. Bunu hatırlıyorsunuz, değil mi, Poirot?"</p>

  <p>Belçikalı gülümsedi. "Bunu unutmadım."</p>

  <p>Polis Müdürü, başkomisere döndü. "Neyse, devam edelim. Yeni bir haber var mı? Bir şeyler öğrendin mi?"</p>

  <p>"Evet, efendim. Yeni şeyler öğrendim. Önce işe Horbury’yle başlayalım. Onun polisten korkması için bir neden varmış."</p>

  <p>"Hırsızlık mı yapmış?"</p>

  <p>"Hayır, efendim. Tehditle para almış. Bir nevi şantaj yani. Ama bunu kesin olarak ispat edememişler. Horbury de yakasını kurtarmış. Onun daha önce de böyle şeyler yaptığından eminim. Tabii suçlu olduğu için Tressilian dün gece bir polisin geldiğini söyleyince fena halde telaşlandı."</p>

  <p>Polis Müdürü, "Hım," dedi. "Demek Horbury konusu bu. Başka?"</p>

  <p>Sugden öksürdü. "Şey... bu Magdalena Lee hakkında. Onun hakkında da bazı şeyler öğrendik. Daha önce Jones adında bir tüccarla yaşamış. Onun kızı olduğunu iddia ediyormuş ama aslında değilmiş tabii. Duyduklarımızdan da ihtiyar Bay Simeon’un, Magdalena Lee’nin nasıl bir kadın olduğunu hemen sezdiği anlaşılıyor. Zaten Simeon kadın konusunda çok tecrübeliydi. Dürüst olmayan bir kadın gördü mü, bunu hemen anlardı. Herhalde geliniyle konuşurken de boş atıp dolu tuttu."</p>

  <p>Johnson’un yüzünde düşünceli bir ifade belirmişti. "Magdalena’nın cinayet işlemesi için paradan başka bir nedeni daha olduğu belli. Belki kadın kayınpederinin elinde kesin deliller olduğunu,... bunları kocasına göstereceğini sandı. Magdalena’nın telefon hikâyesi de kuşku uyandıracak gibi. Kadın hiçbir yere telefon etmemiş."</p>

  <p>Sugden, "Neden onları beraber çağırmıyoruz," diye teklif etti. "Bu telefon meselesini açalım. Bakalım ne yapacaklar?"</p>

  <p>Johnson, "Fena fikir değil," diyerek zili çaldı. Bir dakika sonra Tressilian kapıda belirdi. "Bay ve Bayan George Lee’ye buraya gelmelerini istediğimizi söyle."</p>

  <p>"Emredersiniz, efendim."</p>

  <p>Yaşlı adam dönerken Poirot atıldı. "Şu duvardaki takvim... Bu cinayetten beri böyle mi?"</p>

  <p>Tressilian ona baktı. "Hangi takvim, efendim?"</p>

  <p>"Şu duvardaki"</p>

  <p>Üç adam, yine Alfred Lee’nin çalışma odasındalardı. Karşı duvarda iri numaralı, günlük bir takvim asılıydı. Tressilian, o yana bir göz attı. Sonra ayaklarını sürüyerek takvime iyice yaklaştı. "Affedersiniz, efendim. Ama takvim koparılmış. Bugün yirmi altısı değil mi?"</p>

  <p>"Ah, pardon. Takvimi her zaman kim koparır?"</p>

  <p>"Bay Alfred, efendim. Bu işi her sabah yapar. Çok düzenli bir insandır o."</p>

  <p>"Anlıyorum. Teşekkür ederim."</p>

  <p>Tressilian dışarı çıktı. Sugden ise şaşkınlıkla Poirot’ya bakıyordu. "O takvimde bir gariplik mi var, Bay Poirot? Gözümden bir şey mi kaçtı?"</p>

  <p>Poirot omzunu silkti. "Takvim önemli değil. Ben sadece küçük bir deney yaptım."</p>

  <p>Johnson, "Resmi Soruşturma yarın," dedi. "Tabii ileriye atılacak." Sugden, "Evet, efendim," diye belirtti. "Sorgu hâkimiyle görüştüm."</p>

  <h2 id="sigil_toc_id_33">II</h2>

  <p>George Lee yanında karısıyla odaya girdi. Johnson, "Günaydın," dedi. "Lütfen oturun. İkinize de sormak istediğim birkaç soru var. Bazı noktalan iyi anlayamadım da."</p>

  <p>George çok bilmiş bir tavırla, "Size memnuniyetle yardım ederim," diye cevap verdi.</p>

  <p>Magdalena usulca mırıldandı. "Tabii."</p>

  <p>Polis Müdürü başıyla Sugden’e işaret etti. Başkomiser, "O geceki telefon konuşmalarından söz etmek istiyoruz," diye söze başladı. "O gece Westeringham’a telefon ettiğinizi söylemiştiniz sanırım. Bay Lee?"</p>

  <p>George soğuk bir tavırla ona baktı. "Evet, öyle. Seçmenlerimden birine telefon ettim. Size onun adresini verebilirim ve..."</p>

  <p>Sugden onu susturmak için elini kaldırdı. "Evet, evet Bay Lee. Bu konuda sizinle tartışacak değiliz. Tam 8.59’da telefon ettiniz sanırım."</p>

  <p>"Şey... saati tam olarak bilmiyorum."</p>

  <p>Sugden, "Ah," dedi. "Ama biz biliyoruz. Biz böyle konulan büyük bir dikkatle soruştururuz. Telefon 8.59’da edilmiş, ve 9.04’de sona ermiş. Oysa babanız Bay Simeon Lee 9.15’de öldürülmüştü. Onun için size tekrar o akşam neler yaptığınızı soracağım."</p>

  <p>"Size söyledim ya! Telefon ediyordum!"</p>

  <p>"Hayır, etmiyordunuz, Bay Lee."</p>

  <p>"Saçma! Yanlış düşünüyorsunuz. 0 sırada konuşmam sona ermişti. Galiba başka bir konuşma yapıp yapmamanın yerinde olup olmayacağını düşünüyordum. Yani... bunun masrafa değip değmeyeceğini. O</p>

  <p>sırada yukarıdan o gürültüyü duydum."</p>

  <p>"İnsan bir yere telefon edip etmemek için on dakika düşünmez."</p>

  <p>George mosmor kesildi. "Ne demek istiyorsunuz? Kastettiğiniz nedir? Ne küstahlık bu! Sözümden şüphe mi ediyorsunuz? Benim mevkiimdeki bir adamın sözünden? Ben... şey... neden hesap vereyim?"</p>

  <p>Sugden, Poirot’nun hayran olduğu bir soğukkanlılıkla, "Âdet böyledir," diye belirtti.</p>

  <p>George öfkeyle Polis Müdürüne döndü. "*Bay Johnson, siz bu küstahlığa göz mü yumacaksınız?"</p>

  <p>Johnson sert bir sesle, "Bir cinayet soruşturmasında," dedi. "Bu tür sorular sorulur ve bunlar cevaplandırılır."</p>

  <p>"Ben bütün sorularınızı cevaplandırdım! Telefon konuşmam sona ermişti. Şey... karar vermeye çalışıyordum."</p>

  <p>Johnson, Magdalena’ya döndü. "Bayan Lee, siz gürültü koptuğu sırada telefon ettiğinizi söylemiştiniz sanırım. Üstelik bu odada yalnız olduğunuzdan da söz etmiştiniz?"</p>

  <p>Magdalena fena halde irkildi. Soluğunu tutarak, önce yan yan kocasına baktı. Sonra da yalvarırmış gibi Polis Müdürüne. "Şey... bilmem ki... Ne söylediğimi pek hatırlamıyorum... O kadar üzgündüm ki."</p>

  <p>Sugden, "Söylediklerinizin hepsi yazıldı," dedi.</p>

  <p>Magdalena, başkomiserin gözlerinin içine baktı. Dudakları titriyordu. Ne var ki onun gibi kadınlardan hiç hoşlanmayan Sugden, Magdalena’yı soğuk bir tavırla süzdü. Kadın kekeledi. "Şey... şey... b... ben... tabii telefon ettim. Z... zamanı hatırlamıyorum ama..." Durakladı.</p>

  <p>George, "Ne oluyor?" dedi. "Nereden telefon ettin? Herhalde bu odadan değil."</p>

  <p>Sugden, Magdalena’ya baktı. "Siz o gece telefon etmediniz, Bayan Lee. Onun için size cinayet sırasında nerede olduğunuzu ve ne yaptığınızı soracağım."</p>

  <p>Magdalena endişeyle çevresine bakındı. Sonra da hıçkıra hıçkıra ağlamaya başladı. "George onları sustur. Biliyorsun, biri beni korkuttu mu, bana bağırarak soru sormaya başladı mı, hiç hiçbir şey hatırlayamam. Be... ben o gece neler söylediğimi bilmiyorum. Öyle korkunç bir olaydı ki. Çok sarsılmıştım. Şimdi bu yüzden bana kötü davranıyorlar..." Ayağa fırladı. Hıçkırarak odadan çıktı.</p>

  <p>George Lee de ayağa kalkmıştı, öfkeyle, "Ne oluyor?" diye bağırdı. "Karıma bu şekilde davranılmasına göz yumamam! O çok hassastır. Sizin yaptığınız rezalet! Parlamentoda bu konuda bir önerge verdireceğim. Polisin sert yöntemleri hakkında. Bir rezalet bu!" Hızla odadan çıkarken kapıyı çarptı.</p>

  <p>Başkomiser Sugden başını arkaya atarak gülmeye başladı. "Onları kötü kıstırdık. Bakalım ne olacak?"</p>

  <p>Johnson kaşlarını çattı, "Tuhaf bir durum. Onların yalan söyledikleri belli. Kadını konuşturmamız gerek."</p>

  <p>Sugden gülümsedi. "Merak etmeyin, Bayan Magdalena bir iki dakika sonra yanımıza gelecek. Tabii bize neler söyleyeceğini düşündükten sonra, öyle değil mi, Bay Poirot?"</p>

  <p>Dalgın dalgın oturan Belçikalı irkildi, "Efendim?"</p>

  <p>"Bayan Magdalena’nın geri geleceğini söyledim."</p>

  <p>"Herhalde... Evet, evet, hiç kuşkusuz."</p>

  <p>"Neniz var, Mösyö Poirot? Bir hayalet mi gördünüz?"</p>

  <p>Poirot ağır ağır, "Doğrusu," diye söze başladı. "Bir hayalet görmediğimden pek de emin değilim."</p>

  <p>Johnson sabırsız bir tavırla sordu. "E, Sugden? Başka bir şey var mı?"</p>

  <p>Başkomiser kafasını salladı. "Evdekilerin cinayet odasına geliş sıralarını öğrenmeye çalıştım. Olanlar meydanda. Katil odadan dışarı süzülerek, kapıyı kerpetenle dışarıdan kilitledi. Veya buna benzer bir şeyle. Bir iki dakika sonra da oraya koşanların arasına karışıverdi. Ne yazık ki, herkesin kimleri gördüğünü anlamak mümkün değil. O kargaşalıkta çevrelerine fazla dikkat edememişler. Tressilian, Harry'yle Alfred'in yemek odasından fırlayarak yukarı koştuğunu söylüyor. Onun için onların üzerinde durmuyoruz. Zaten o iki kardeşten şüphelendiğimiz de yok. Anladığım kadar kapının önüne en geç gidenlerden biri Pilar. Herkes odaya önce Stephen Farr, Magdalena Lee ve Hilda Lee’nin ulaştığından emin. Ama o üçüne sorarsanız, diğer ikisinin kendisinden önce orada olduğu<span style="text-indent: 1em;">nu söylüyor. Güç olanı da bu. önceden hazırlanmış bir yalanla, o kargaşalıktaki dikkatsizliği birbirinden ayıramıyorsunuz. Herkes oraya koşmuş. Ama hangi sırayla? İşte bunu öğrenmek kolay değil."</span></p>

  <p>Poirot sordu. "Sizce bu önemli mi?"</p>

  <p>Sugden, "Zaman sorunu bu," dedi. "Bildiğiniz gibi zaman oldukça kısaydı."</p>

  <p>Poirot başını salladı. "Ben de sizin gibi zamanın bu olayda çok önemli olduğuna inanıyorum."</p>

  <p>Sugden devam etti. "İşin kötüsü evde iki merdiven var. Biri holdeki merdiven. Bu yemek odasıyla, salondan aynı uzaklıkta. İkinci merdiven ise evin diğer tarafında. Stephen Farr o merdivenlerden çıkmış. Miss Pilar ise evin ucundaki odasından yukardaki hole gelmiş. Diğerleri ise bu merdivenden çıktıklarını söylüyorlar."</p>

  <p>Poirot ona baktı. "Evet, durum biraz karışık."</p>

  <p>Kapı açılarak, Magdalena Lee hızla içeri girdi. Kesik kesik soluyordu. Yanakları kızarmıştı. Masaya yaklaşarak, alçak sesle konuşmaya başladı. "Kocam uzandığımı sanıyor. Odamdan gizlice çıktım." İri gözleriyle Johnson'a yalvarırcasına baktı. "Size gerçeği anlatırsam,... bunu bir sır olarak saklar mısınız? Yani... her şeyi başkalarına açıklamanız şart değil herhalde?"</p>

  <p>Johnson, "Yani," dedi. "Anlatacaklarınızın cinayetle bir ilgisi yok mu?"</p>

  <p>"Evet, hiçbir ilgisi yok. Bu... sadece kendi özel hayatımla ilgili."</p>

  <p>Polis Müdürü, "Her şeyi açıkça anlatmanız doğru olur, Bayan Lee," diye belirtti. "Ondan ötesini bize bırakın."</p>

  <p>Magdalena’nın gözleri doluverdi. "Evet, size güveneceğim. Dürüst bir insan olduğunuzdan eminim. Yüzünüzde öyle sevecen bir ifade var ki. Anlayacağınız biri var..." Durakladı.</p>

  <p>"Evet, Bayan Lee?"</p>

  <p>"Dün gece birine telefon etmek istedim. Bir erkeğe. Yani bir arkadaşıma. George'un bunu öğrenmesini istemiyordum. Biliyorum, bu çok kötü bir şey ama... işte durum böyle. George’un hâlâ sofra başında olduğunu düşünerek yemekten sonra telefon etmeye karar verdim.</p>

  <p>Ama tam bu kapıya yaklaştığım sırada George’un telefonda konuştuğunu duydum. Bu yüzden de bekledim."</p>

  <p>Poirot sordu. "Nerede beklediniz, Madam?"</p>

  <p>"Merdivenin altında paltolar asmak için dolap gibi bir yer var. Orası oldukça karanlık. Oraya girdim. Dolaptan George’un dışarı çıkıp çıkmadığını görebilecektim. Ama o çıkmadı. O sırada yukarıda gürültü koptu Bay Simeon bağırdı ve ben de yukarı koştum."</p>

  <p>"Demek kocanız cinayet anına kadar bu odadan çıkmadı?"</p>

  <p>"Hayır, çıkmadı."</p>

  <p>Polis Müdürü, "Ve siz de..." diye mırıldandı. "Dokuzdan, dokuzu çeyrek geçeye kadar merdivenin altındaki dolapta beklediniz."</p>

  <p>"Evet ama bunu açık açık söyleyemezdim, öyle değil mi? O zaman orada ne yaptığımı sormaya kalkacaklardı. Çok nazik bir durumdaydım. Anlıyorsunuz değil mi?"</p>

  <p>Johnson alaycı bir tavırla ona baktı. "Gerçekten durumunuz nazikmiş."</p>

  <p>Kadın Polis Müdürüne tatlı tatlı gülümsedi. "Size gerçeği söyledikten sonra o kadar rahatladım ki. Bundan kocama söz etmeyeceksiniz değil mi? Evet, evet. Söylemeyeceğinizden eminim. Hepinize de güvenebilirim." Hepsine yalvarır gibi baktıktan sonra yavaşça dışarıya süzüldü.</p>

  <p>Johnson derin bir soluk aldı. "Evet... Belki gerçekten anlattığı gibi oldu. Hikâyesi akla yakın. Ama diğer yandan..."</p>

  <p>Sugden onun sözlerini tamamladı. "Kadın yalan uydurmuş da olabilir. Gel de işin içinden çık."</p>

  <h2 id="sigil_toc_id_34">III</h2>

  <p>Lydia salonun dibindeki camlı kapının önünde durmuş dışarıya bakıyordu. Kalın perde onu yan gizlemekteydi. Hafif bir gürültü duyarak irkildi. Döndüğünde Hercule Poirot kapının yanında bekliyordu.</p>

  <p>"Beni korkuttunuz, Mösyö Poirot."</p>

  <p>"Özür dilerim, Madam. Ben çok sessiz yürürüm."</p>

  <p>Lydia mırıldandı. "Horbury’nin geldiğini sandım."</p>

  <p>Poirot başını salladı. "Evet, o da çok sessiz yürüyor. Tıpkı bir kedi... veya bir hırsız gibi." Bir an durdu. Dikkatle kadına bakıyordu.</p>

  <p>Lydia yüzünü buruşturdu. "Horbury’den hiçbir zaman hoşlanmadım. Onu kovduğum zaman rahat bir nefes alacağım."</p>

  <p>"Onu kovmakla çok iyi edersiniz, Madam."</p>

  <p>Kadın hemen Poirot’ya baktı. "Ne demek istiyorsunuz? Horbury aleyhinde bir şey mi biliyorsunuz?"</p>

  <p>Poirot, "Horbury sır toplamaya meraklı bir adam," diye belirtti. "Sonra da bunlardan yararlanıyor."</p>

  <p>Lydia sert bir sesle sordu. "Acaba o... bu cinayet hakkında bir şey biliyor mu?"</p>

  <p>Poirot omzunu silkti. "Horbury’nin sessiz ayakları ve uzun kulakları var. Belki bir şey duydu ama bunu da kendine saklıyor."</p>

  <p>Lydia açık açık sordu. "Yani onun içimizden birine şantaj yapabileceğini mi söylemek istiyorsunuz?"</p>

  <p>"Bu imkân dahilinde, Madam. Ama buraya bunu söylemeye gelmedim."</p>

  <p>"O halde ne söylemeye geldiniz?"</p>

  <p>Poirot ağır ağır, "Bay Alfred Lee’yle konuştum. Bana bir teklifte bulundu. Bunu kabul etmeden önce sizinle de görüşmek istedim. Ama sonra camlı kapının önünde duruşunuz hoşuma gitti. Kazağınız kırmızı perdeyle güzel bir tezat teşkil ediyordu," dedi.</p>

  <p>Lydia sabırsızca bir hareket yaptı. "İltifatın sırası mı, Mösyö Poirot?"</p>

  <p>"Özür dilerim, Madam. Ama İngiliz kadınlarının çoğu giyinmekten anlamıyor, örneğin sizi ilk gördüğüm akşam giydiğiniz elbiseyi de hatırlıyorum. İlginç bir deseni vardı elbisenin."</p>

  <p>Lydia sabırsız sabırsız sordu. "Benimle konuşmak istediğiniz neydi?"</p>

  <p>Poirot birden ciddileşti. "Kocanız soruşturmayı ele almamı istiyor.</p>

  <p>Hatta burada, evinizde kalarak olayı çözmek için elimden geleni yapmamı da söyledi."</p>

  <p>Lydia sert bir sesle, "E?" dedi.</p>

  <p>Poirot ona baktı. "Evin hanımının desteklemediği bir daveti hiçbir zaman kabul edemem."</p>

  <p>Kadın buz gibi bir tavırla cevap verdi. "Kocamın davetini destekleyeceğim şüphesiz değil mi?"</p>

  <p>"Fakat bana bundan fazlası gerek. Buraya gelmemi gerçekten istiyor musunuz?"</p>

  <p>"Tabii."</p>

  <p>Poirot içini çekti. "Bana böyle sıradan karşılık vermeniz şart mı?"</p>

  <p>Lydia omzunu kaldırdı. "Ben de sıradan bir kadınım." Sonra dudağını ısırarak, kararsızlıkla sordu. "Belki açık konuşmamız daha doğru olacak. Ne demek istediğinizi anlıyorum tabii. Durum hiç de hoş değil. Kayınpederimi korkunç bir şekilde öldürdüler. Horbury’nin elmasları çaldıktan sonra,... Bay Simeon’u öldürdüğü ispat edilmediği takdirde, cinayeti bu aileden birinin işlemiş olduğu ortaya çıkacak. Üstelik Horbury’nin cinayetle bir ilgisi olmadığı da anlaşılıyor. Yani... gerçekten katil Lee’lerden biri. Bu kimseyi adalete teslim etmeye kalkınca, aile şerefimize leke sürülecek. Hepimiz de çok utanacağız... Dürüstçe konuşmamız gerekirse o zaman size bunun olmasını istemediğimi söyleyeceğim."</p>

  <p>Poirot sordu. "Katilin yakasını rahatça kurtarmasını mı istiyorsunuz?"</p>

  <p>"Bu dünyada adaletin pençesine düşmemiş bir sürü katil olmalı."</p>

  <p>"Orası öyle."</p>

  <p>"O halde onlara birinin daha katılması o kadar önemli mi?"</p>

  <p>Poirot, "Ya ailenin diğer fertleri?" dedi. "Suçsuzlar"</p>

  <p>Kadın şaşkınlıkla Belçikalıya baktı. "Anlayamadım."</p>

  <p>"İstediğiniz olduğu takdirde işin içyüzünü hiç kimsenin öğrenemeyeceğini anlamıyor musunuz? Hepinizden de sürekli şüphe edilecek..."</p>

  <p>Lydia şaşkın şaşkın mırıldandı. "Bunu hiç düşünmedim..."</p>

  <p>Poirot başını salladı. "Katilin kim olduğunu kimse öğrenemeyecek." Sonra usulca ekledi. "Tabii siz bum' biliyorsanız başka, Madam."</p>

  <p>Lydia bağırdı, "Bunu söylemeye hiç hakkına yok! Doğru değil bu. Tanrım katil aileden biri değil de, bir yabancı olsaydı!"</p>

  <p>Poirot içini çekti. "İkisi birden olabilir."</p>

  <p>Kadın yine şaşkınlıkla sordu. "Ne demek istiyorsunuz?"</p>

  <p>"Katil hem aileden biri hem de aynı zamanda bir yabancı olabilir... Ne demek isteğimi anlamadınız mı? Eh, b/en, bu Hercule Poirot’nun aklına gelen bir olasılık." Lydia’ya baktı. "Evet, Madam? Bay Alfred Lee’ye ne cevap vereyim?"</p>

  <p>Lydia ellerini kaldırdı. Sonra da kollan aciz bir tavırla iki yanına düştü. "Kabul ettiğinizi tabii."</p>

  <h2 id="sigil_toc_id_35">IV</h2>

  <p>Pilar müzik odasının ortasında durmuştu. Gözlerini düşmanın saldırısından korkan bir ceylan gibi çevrede dolaştırıp duruyordu. "Buradan hemen gitmeliyim!"</p>

  <p>Stephen Farr şefkatle, "Böyle düşünen yalnız sen değilsin," diye konuştu. "Ama gitmemize izin vermezler, yavrum."</p>

  <p>"Polis mi?"</p>

  <p>"Evet."</p>

  <p>Pilar’ın yüzünde ciddi bir ifade belirdi. "Polisle karşılaşmak hoş bir şey değil. Saygıdeğer kimselerin başına böyle şeyler gelmez."</p>

  <p>Stephen hafifçe güldü. "Kendinden mi söz ediyorsun?"</p>

  <p>Pilar başını salladı. "Hayır, Alfred’le Lydia’yı. David’le Hilda’yı, George'u, hatta Magdalena’yı kastediyorum."</p>

  <p>Stephen bir sigara yakarak, dumanı içine çekti. "İstisna neden?"</p>

  <p>"O kelimenin anlamını anlayamadım."</p>

  <p>Stephen, "Neden Harry’yi bu gruba katmadın?" diye sordu.</p>

  <p>Pilar inci gibi beyaz dişlerini göstererek güldü. "Harry onlardan farklı. Onun polisle sıkı fıkı olmanın ne anlama geldiğini bildiğinden eminim."</p>

  <p>"Belki de haklısın. O bu evdeki sakin havaya uymayacak kadar renkli bir kişilik." Bir an durdu. Sonra devam etti. "İngiliz akrabaların hoşuna gitti mi, Pilar?"</p>

  <p>Pilar, kararsızlıkla durakladı. "İyiler... Çok iyiler. Ama fazla gülmüyorlar. Hiç de neşeli insanlar değiller."</p>

  <p>"Kızım, evde cinayet işlendiğini unuttun galiba?"</p>

  <p>Pilar dudak büktü. "Hayır..."</p>

  <p>Stephen ona ders verirmiş gibi, "Pek kayıtsız bir tavır takınıyorsun ama cinayet olağan işlerden değildir," dedi. "Bilmiyorum İspanya’da ne yaparlar ama İngiltere'de böyle olayları büyük bir ciddiyetle karşılarlar."</p>

  <p>Pilar somurttu. "Benimle alay ediyorsun."</p>

  <p>Stephen söylendi. "Yanılıyorsun. Kimseyle alay edecek halde değilim ben."</p>

  <p>Pilar ona dikkatle baktı. "Sen de bu evden bir an evvel uzaklaşmak istiyorsun, değil mi?"</p>

  <p>"Evet."</p>

  <p>"Tabii o iriyarı, yakışıklı polis gitmene izin vermiyor."</p>

  <p>"Ondan izin istemedim. Ancak istediğim takdirde, hayır diyeceğini biliyorum. Adımlarımı ihtiyatlı atmam ve çok dikkatli davranmam gerek, Pilar."</p>

  <p>Pilar başını salladı. "Oldukça sıkıcı bir şey bu."</p>

  <p>"Yalnız sıkıcı mı? Üstelik o deli Belçikalı da ortada dolaşıyor. Becerikli bir insan olduğunu sanmıyorum ama onunla karşılaştığımda yine de kaygılanmaktan kendimi alamıyorum."</p>

  <p>Pilar’ın kaşları çatılmıştı. "Büyükbabam çok zengindi değil mi?"</p>

  <p>"Öyle sanırım."</p>

  <p>"Bütün o para şimdi kimin olacak? Alfred’le diğerlerinin mi?"</p>

  <p>"Bu Bay Simeon’un vasiyetnamesine bağlı."</p>

  <p>Pilar'ın yüzünde düşünceli bir ifade belirdi. "Bana biraz para bırakabilirdi... Ama pek sanmıyorum."</p>

  <p>Stephen ona şefkatle baktı. "Üzülme. Ne de olsa sen de ailedensin. Onun için Lee'ler sana bakarlar"</p>

  <p>Pilar içini çekti. "Ben de ailedenim... Bu pek garip. Ama bir bakıma da değil."</p>

  <p>"Bu durumu çok eğlenceli bulmadığının farkındayım."</p>

  <p>Kız tekrar içini çekti, "Seninle plak çalıp dans edemez miyiz?"</p>

  <p>Stephen kaşlarını kaldırdı. "Bu hiç hoş kaçmaz. Burası yasta olanların oturduğu bir ev. Sen duygusuz bir İspanyol bebeğisin."</p>

  <p>Pilar gözlerini iri iri açtı. "Ama ben hiç üzüntülü değilim ki. Aslında büyükbabamı iyi tanımıyordum bile. Onunla konuşmaktan hoşlanıyordum ama o öldü diye ağlayıp inlemeye de niyetim yok. Böyle rol yapmak pek saçma olur."</p>

  <p>Stephen mırıldandı. "Ne şirinsin!"</p>

  <p>Pilar onu kandırmaya çalıştı. "Haydi, gel. Pikabı çok az açarız. Gürültü de etmeyiz. O zaman kimse dans ettiğimizin farkına varmaz."</p>

  <p>"Beni yine baştan çıkardın. Haydi gel bakalım."</p>

  <p>Pilar neşeyle gülerek odadan fırladı. Evin arkasındaki balo salonuna doğru koşmaya başladı. Tam yan kapıya giden dar koridora geldiği sırada birden durakladı. Stephen de kıza yetişmişti. O da şaşkın şaşkın durdu.</p>

  <p>Hercule Poirot duvardan bir portre indirmiş, verandadan süzülen ışıkta dikkatle bunu inceliyordu. Başını kaldırarak onlara baktı. "Hah! Tam zamanında geldiniz."</p>

  <p>Pilar sordu. "Ne yapıyorsunuz?" Yaklaşarak, Belçikalı’nın yanında durdu.</p>

  <p>Poirot ciddi bir tavırla, "Çok önemli bir işle uğraşıyorum," diye karşılık verdi. "Simeon Lee’nin gençliğinde yapılan portresine bakıyorum."</p>

  <p>"A, bu büyükbabamın resmi mi?"</p>

  <p>"Evet, Matmazel."</p>

  <p>Pilar dikkatle portreye baktı. "Ne farklı... Ne kadar farklı. Büyükbabam çok yaşlanmış, zayıflayıp kurumuştu adeta. Oysa burada Harry’ye benziyor... Daha doğrusu Harry herhalde on yıl önce böyleydi."</p>

  <p>Hercule Poirot başını salladı. "Evet, Matmazel. Harry Lee babasına çok çekmiş. Ama..." Pilar’la Stephen’i küçük galeriye doğru götürdü. "Bir de büyükannenizin portresine bakın, Matmazel. Uzun, hassas bir yüz. San saçlar. Uysal mavi gözler."</p>

  <p>Pilar, "Tıpkı David," dedi.</p>

  <p>Stephen ekledi. "Alfred de biraz annesine benziyor."</p>

  <p>Poirot, "Soyaçekim çok ilginç bir şey," diye mırıldandı. "Simeon Lee’yle karısı tip olarak birbirlerinin tümüyle zıhıymışlar. Çocuklarının çoğu da anneye çekmiş. Şuraya bakın, Matmazel."</p>

  <p>Pilar fısıldadı. "Oh..." Yüzü kızarmıştı. Elini boynuna götürerek uzun altın bir zincire takılmış olan bir madalyonu çıkardı. Bu küçük bir düğmeye basınca açıldı. Şimdi Poirot aynı neşeli kıza bakıyordu. Pilar, "Annem," dedi.</p>

  <p>Poirot başını salladı. Madalyonun diğer yanında ise bir erkeğin minyatürü vardı. Siyah saçlı, koyu mavi gözlü, yakışıklı, genç bir adamın resmiydi bu.</p>

  <p>Poirot sordu. "Babanız mı?"</p>

  <p>Kız gülümsedi. "Evet. Ne yakışıklı değil mi?"</p>

  <p>"Gerçekten öyle. İspanyollarda mavi göz pek az, değil mi Senyorita?"</p>

  <p>"Kuzeylilerden bazılarının gözleri mavi oluyor. Zaten babamın annesi İrlandalIymış."</p>

  <p>Poirot, düşünceli bir tavırla kızı süzdü. "Demek sizde İspanyol, İrlandalı, İngiliz ve biraz da çingene kanı var? Ne düşünüyorum biliyor musunuz, Matmazel? Bu kanla siz çok kötü bir düşman olursunuz."</p>

  <p>Stephen güldü. "Trende söylediklerini hatırlıyor musun Pilar? Düşmanlarının gırtlağını kesebileceğinden söz etmiştin... Tanrım!" Adam, sözlerinin ne anlama geldiğini birdenbire farkederek, sustu.</p>

  <p>Hercule Poirot da hemen sözü değiştirdi. "A, size söyleyeceğim bir şey vardı, Senyorita. Polis Müdürü pasaportunuzu istiyor. Bildiğiniz gibi bazı formaliteler var. Bu memlekete gelen yabancılarla ilgili formaliteler. Bunlar oldukça saçma ama ne yaparsınız?.. Tabii siz kanunen bir yabancısınız."</p>

  <p>Pilar kaşlarını kaldırdı. "Pasaportumu mu istiyorlar? Hemen getireyim. Odamdaydı."</p>

  <p>Poirot kızın yanında yürürken özür diledi. "Sizi zahmete soktuğum için çok üzgünüm. Kusuruma bakmayın."</p>

  <p>Uzun galerinin sonuna varmışlardı. Burada bir merdiven vardı.</p>

  <p>Pilar, koşarak basamaklardan çıkmaya başladı. Poirot da arkasından gidiyordu. Stephen de peşlerine takıldı. Pilar’ın odası hemen merdivenin başındaydı. Kız, kapıya ulaşınca, "Pasaportumu şimdi getiririm," diyerek içeri girdi.</p>

  <p>Poirot’yla Stephen dışarıda beklediler. Stephen üzüntüyle, "Ne budalalık ettim!" diye mırıldandı. "Öyle saçmasapan bir şey söylenir mi? Ama galiba bunu farketmedi. öyle değil mi?"</p>

  <p>Poirot cevap vermedi. Başını hafifçe yana eğmiş, çevreyi dinliyordu. "İngilizler temiz havaya çok meraklı. Miss Pilar da bunu annesinden öğrenmiş galiba."</p>

  <p>Stephen ona şaşkınlıkla baktı. "Anlamadım."</p>

  <p>Poirot fısıldadı. "Çünkü Miss Pilar, penceresini açtı. Oysa hava bugün çok soğuk. Dünkü gibi güneşli ve ılık değil. Miss Pilar’ın temiz havaya bu kadar düşkün olduğunu bilmiyordum."</p>

  <p>Pilar aniden içeride İspanyolca bir şeyler bağırdı. Sonra da kapıda belirdi. Gülüyordu. "Ah, ne budalayım! Hem budala, hem sakar! Küçük çantamı pencerenin önüne koymuştum. İçini o kadar telaşla karıştırdım ki, pasaportum pencereden düştü. Aşağıdaki çiçek tarhında. Gidip alayım."</p>

  <p>Stephen, "Ben alırım," diyecek oldu. Ama Pilar koşmaya başlamıştı bile.</p>

  <p>Kız omzunun üzerinden seslendi. "Olmaz. Bu benim budalalığımın yüzünden oldu. Sen Bay Poirot’yla salona git. Ben de oraya gelirim."</p>

  <p>Stephen kızın peşinden koşmak istermiş gibi bir hareket yaptı. Ama Poirot yavaşça adamın kolunu tuttu. "Bu taraftan gidelim."</p>

  <p>Koridordan evin diğer bölümüne doğru gittiler ve sonunda esas merdivenin sahanlığına ulaştılar. "Benimle cinayetin işlendiği odaya gelirseniz, size bir şey soracağım, Bay Farr."</p>

  <p>Simeon Lee’nin odasına giden koridordan ilerlediler. Soldaki girintide Victoria devrinin namus ölçülerine uygun bir şekilde sarınıp bürünmüş iki kadın heykeli vardı.</p>

  <p>Stephen Farr onlara bir göz atarak mırıldandı. "Gündüz ışığında oldukça korkunç duruyorlar. Geçen gece bu yana koşarken üç heykel olduğunu sanmıştım. Ama neyse ki iki taneymiş."</p>

  <p>Poirot, "Artık böyle heykelleri beğenmiyorlar," diye başını salladı. "Ama zamanında herhalde oldukça pahalıydı bunlar. Gerçekten gece daha güzel duruyorlar."</p>

  <p>"Evet. İnsan sadece pırıltılı, beyaz şekiller görüyor."</p>

  <p>Poirot mırıldandı. "Bütün kediler karanlıkta kurşuni durur."</p>

  <p>Başkomiser Sugden de Simeon Lee’nin odasındaydı. Adam kasanın yanında diz çökmüş, burayı büyüteçle inceliyordu. Onlar içeri girerken başını kaldırdı. "Bunu gerçekten anahtarla açmışlar. Bu işi şifre bilen biri yapmış tabii. Hiçbir ipucu yok."</p>

  <p>Poirot, Sugden’e yaklaşarak onu bir köşeye çekti. Başkomisere bir şeyler mırıldandı. Sugden başını sallayarak, odadan çıktı.</p>

  <p>Poirot, Stephen Farr’a döndü. Adam durmuş Simeon Lee'nin her zaman oturduğu koltuğa bakıyordu. Kaşları çatılmış, alnındaki damarlar kabarmıştı. Poirot bir iki dakika sessiz sedasız onu süzdü. Sonra da konuştu. "Birtakım anılar canlandı değil mi?"</p>

  <p>Stephen ağır ağır, "Daha iki gün önce neşeyle o koltukta oturuyordu," dedi. "Ama şimdi..." Sonra kafasındaki o kötü düşünceleri kovmak ister gibi başını sallayarak, Belçikalıya baktı. "Beni buraya bir şey sormak için getirmiştiniz, sanırım?"</p>

  <p>"A, evet. O gece buraya ilk gelen sîzdiniz değil mi?"</p>

  <p>"Öyle mi? Hatırlamıyorum. Hayır, sanırım hanımlardan biri benden önce gelmişti."</p>

  <p>"Hangi hanım?"</p>

  <p>"Lee’lerden birinin, George’un veya David'in karısı. İlk önce onların buraya koştuklarını biliyorum."</p>

  <p>"Sanırım çığlığı duymadığınızı söylemiştiniz?"</p>

  <p>"Duyduğumu sanmıyorum. Bunu da tam olarak hatırlamıyorum. Biri bağırdı. Ama belki de bu aşağıdakilerden biriydi."</p>

  <p>"Böyle bir ses duymadınız mı?" Poirot, başını arkaya atarak tiz bir sesle acı acı bağırdı.</p>

  <p>Bu o kadar beklenmedik bir şeydi ki, Stephen irkilerek geriledi. Az kalsın düşüyordu, öfkeyle, "Çıldırdınız mı?" diye homurdandı. "Evdeki<span style="text-indent: 1em;">lerin ödünü patlatmak mı istiyorsunuz? Hayır, ben böyle bir ses duymadım! Evi tekrar ayağa kaldıracaksınız! ikinci bir cinayet işlendi sanacaklar!"</span></p>

  <p>"Doğru... Tedbirsiz davrandım. Hemen buradan çıkmalıyız."</p>

  <p>Telaşla odadan fırladı. Alfred’le Lydia merdivenin altına gelmişler, telaşla yukarıya bakıyorlardı. George da kütüphaneden çıkarak onların yanına gitti. Pilar ise elinde pasaportla koşarak yaklaştı.</p>

  <p>Poirot bağırdı. "Bir şey yok, bir şey yok. Korkmayın. Sadece ufak bir deney yaptım. O kadar."</p>

  <p>Alfred kaygıyla, George ise öfkeyle onu süzdü. Poirot durumu açıklama işini Stephen'e bırakarak, telaşla evin arkasına doğru gitti. Aynı anda Sugden usulca Pilar’ın odasından çıkararak Belçikalının yanına sokuldu.</p>

  <p>Poirot, "E?" diye sordu.</p>

  <p>Sugden başını salladı. "En ufak bir gürültü bile duymadım." Takdirle Poirot'ya bakarak başını salladı.</p>

  <h2 id="sigil_toc_id_36">V</h2>

  <p>Alfred Lee, "Demek kabul ediyorsunuz, Bay Poirot?" diye sordu. Ağzına götürdüğü eli hafifçe titriyordu. Sevecen bakışlı kahverengi gözleri şimdi hummalı gibi alev alev yanıyordu. Konuşurken hafifçe kekelemekteydi. Yanında sessizce duran Lydia, kocasına endişeyle bakıyordu.. Alfred devam etti. "B... bunun b... benim i... çin n... n... ne k... kadar ö... nemli o... olduğunu b... bilemezsiniz... Babamın k... katili bulunmalı."</p>

  <p>Poirot ellerini iki yanına açtı. "Bana bu işi uzun uzun düşündüğünüzü söylediniz. Ben de teklifinizi kabul ediyorum. Ama artık vazgeçemeyeceğinizi de bilmelisiniz, Bay Lee. Ben köpeğini ileri saldırtan, sonra da başladığı bu oyundan hoşlanmadığı için onu geri çağıran insanlardan hoşlanmam. Beni durduramazsınız."</p>

  <p>"Tabii... Tabii... Her şey tamam. Yatak odanız hazır. Burada istediğiniz kadar kalın..."</p>

  <p>Poirot ciddi bir tavırla, "Bu iş o kadar uzun sürmeyecek," diye belirtti.</p>

  <p>"Efendim? Ne dediniz?"</p>

  <p>"Bu işin uzun sürmeyeceğini söyledim. Bu cinayette şüpheliler o kadar az ki, insanın gerçeğe çabucak ulaşması gerek. Bana, işin sonuna yaklaşıyormuşuz gibi geliyor."</p>

  <p>Alfred ona şaşkınlıkla baktı. "İmkânsız!"</p>

  <p>"Hiç de değil. Bütün deliller birini işaret ediyor. Sadece cinayetle ilgisi olmayan şeyleri ayıklamak gerek. Bu da yapıldıktan sonra gerçek ortaya çıkacak."</p>

  <p>Alfred şaşkın şaşkın kekeledi. "Y... yani katilin kim olduğunu biliyor musunuz?"</p>

  <p>Poirot gülümsedi. "Tabii biliyorum."</p>

  <p>Alfred, "Babam," dedi. "Babam..." Başını çevirdi.</p>

  <p>Poirot, "Sizden iki şey isteyeceğim, Bay Lee," dedi.</p>

  <p>Alfred boğuk bir sesle yanıt verdi. "Benden her şeyi isteyebilirsiniz."</p>

  <p>"O halde, önce Bay Simeon’un gençliğinde yapılan portresini benim için hazırladığınız yatak odasına koydurun."</p>

  <p>Alfred’le Lydia ona bakakaldılar. Sonra Alfred mırıldandı. "Babamın portresi... Ama neden?"</p>

  <p>Poirot elini salladı. "Belki de o resim bana ilham verecek."</p>

  <p>Lydia bağırdı. "Bu cinayeti falcılıkla mı çözeceksiniz, Mösyö Poirot?"</p>

  <p>"Madam, şöyle diyelim. Yalnız kafamdaki gözleri değil, beynimdeki gözleri de kullanmak niyetindeyim." Lydia omzunu silkti. Belçikalı devam etti. "Sonra, kızkardeşinizin kocası Juan Estaravados’un ölümü hakkında bilgi istiyorum."</p>

  <p>Lydia, "Bu şart mı?" dedi.</p>

  <p>"Her şeyi öğrenmem gerek, Madam."</p>

  <p>Alfred içini çekti. "Juan Estaravados, kahvede kadın yüzünden çıkan bir kavgada bir adamı öldürdü."</p>

  <p>"Nasıl öldürdü?"</p>

  <p>Alfred yalvarırcasına karısına baktı. Lydia sakin bir tavırla Poirot’nun sorusunu cevaplandırdı. "Adamı bıçakladı. Juan Estaravados’u ölüme mahkûm etmediler. Çünkü ortada hafifletici nedenler vardı. Onu hapse mahkûm ettiler. Juan Estaravados hapishanede öldü."</p>

  <p>"Miss Pilar bu durumu biliyor mu?"</p>

  <p>"Sanmıyorum."</p>

  <p>Alfred de söze karıştı. "Jennifer bunu Pilar’dan sakladı."</p>

  <p>"Teşekkür ederim."</p>

  <p>Lydia, "Yani" diye başladı. "Sizce Pilar. Ah, çok saçma bu!"</p>

  <p>Poirot ona aldırmayarak Alfred’e baktı. "Şimdi bana kardeşiniz Harry hakkında bilgi verir misiniz?"</p>

  <p>"Öğrenmek istediğiniz nedir?"</p>

  <p>"Onun ailenin şerefine leke sürdüğünden söz edildiğini duydum. Bu olayın içyüzü nedir?"</p>

  <p>Lydia içini çekti. "Yıllar önce olmuş bir olay bu."</p>

  <p>Alfred’in yüzü aniden renklenmişti. "Madem öğrenmek istiyorsunuz, anlatayım, Bay Poirot. Harry babamın imzasını taklit ederek, bankadan çekle hatırı sayılır bir para aldı. Tabii babam durumu polise bildirmek istemedi. Harry ahlaksızın biridir. Dünyanın her köşesinde başı kesinlikle derde girerdi. Yakasını kurtarmak için de hemen telgrafla para isterdi. Atılmadığı hapishane kalmadı."</p>

  <p>Lydia itiraz etti. "Bunu kesin olarak bilemiyorsun, Alfred."</p>

  <p>Öfkesinden Alfred’in elleri titremeye başlamıştı. "Harry ahlaksız, aşağılık bir insandır. Çocukluğumuzdan beri öyleydi!"</p>

  <p>Poirot, "Onunla birbirinizi sevmediğiniz belli," diye mırıldandı.</p>

  <p>Alfred bağırdı. "Sürekli babamı kullandı. Hiç utanmadı."</p>

  <p>Lydia hemen, sabırsız bir tavırla içini çekti. Poirot kadına bir göz attı. Lydia, "Şu elmaslar bir bulunsaydı," dedi. "Onların yardımıyla olayın çözüleceğinden eminim."</p>

  <p>Poirot, "Elmaslar bulundu, Madam," dedi.</p>

  <p>"Ne?"</p>

  <p>Poirot adeta şefkatle karşılık verdi. "Elmaslar sizin küçük Lût gölü manzarasına saklanmıştı."</p>

  <p>Lydia haykırdı. "Benim minyatür bahçeme mi? Ne, ne garip!" Poirot usulca fısıldadı. "Değil mi, Madam?"</p>
</body>
</html>
