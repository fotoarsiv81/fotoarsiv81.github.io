<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1 class="calibre6" id="sigil_toc_id_15">Bölüm 1.16</h1>

  <p>Carousel’in otoparkını dönüp otomobilime bindiğimde Yusuf Sarı‘yı otelinden arayıp aramamakta tereddüt ettim. Son kezinde, yerini buldum diye aradığımda arkası gelmemişti. Gelmişti de, iyi gelmemişti. Bu kez daha sağlam basmaya karar verdim. Aramadım.</p>

  <p>Otoparktan çıkınca ilk gördüğüm simitçinin yanında durup bir simit aldım. Yine E-5’ten Levent’e doğru ilerlerken radyoyu açtım. Jethro Tull çalıyordu. Jethro Tull çalan bir radyoya hayret etmekle birlikte sesi biraz daha açtım.</p>

  <p>Simidimi kemirerek ve içime işleyen bir flüt sesi eşliğinde, orta şeritten gidiyordum. İbo’yu bulmuştum. İbo’nun peşindeki bütün eski ve yeni müşterilerim adına onunla konuşmaya gidiyordum. Nasıl biri olduğunu merak ediyordum.</p>

  <p>Orhan Yılmaz’ın nasıl biri olduğunu merak etmiyordum örneğin. Onu kimin öldürdüğünü de. Polis ne güne duruyordu, merak eden onlara sorardı. Polisin sonunda, çıkıp gelip bana sormayacağını umuyordum.</p>

  <p>Boğaziçili sıpalar adına seviniyordum. Dayı‘dan daha güçlü biri ya da İbo’dan daha akılsız biri çıkana kadar kimse göz dikmeyecekti çimlerde güneşlenen çocukların damarlarına.</p>

  <p>Kendi adıma sevmiyordum. Simit tazeydi. Müzik güzel. Hava sıcaktı ama o kadar sıcak değil. Direksiyonun başında, trafiğin izin verdiği kadarıyla derin derin nefesler aldım. Levent sapağına gelince yavaşladım. Çarşıdan içeri girdim. Tek yön verilmiş sokaklardan dolaşa dolaşa Zühal’in söylediği sokağa geldim.</p>

  <p>Aradığım numara, eskisi yıkılıp yeni yapılmış daha çok katlı işyeri villalarının çoğunlukta olduğu bir sokakta, yıkacak villa arayanların iştahını kabartacak kadar yıpranmış tek katlı bir evi işaret ediyordu. Yanında daha kalıplan sökülmemiş beton aşamasında bir inşaat vardı. Âdetim olduğu üzere evin önünde durmadım. Zaten istesem de duramazdım. Yolun sağı aralıksız park etmiş otomobillerle doluydu.</p>

  <p>Levent Camii’nin önünden geçen caddeye çıkıp, ilerledim. Bir alttaki paralel sokakta güçlükle yer buldum.</p>

  <p>Hâlâ çalan Jethro Tull’a veda edip arabadan çıktım. İki bahçe arasındaki küçük bir aralıktan aradığım evin bulunduğu sokağa ulaştım. Elli adım kadar yürüyüp eve ulaştım. Bahçe kapısını gıcırtılarla açtım. Kapıya yanaşıp zili çaldım. Tam kapının üstündeki kapalı pencerenin perdesi kımıldadı biraz.</p>

  <p>Kapıyı kimin açacağı konusunda bana üç şans verseydiniz üçünde de bilemezdim. Biraz bekledikten sonra yarı açılan kapının aralığından belki yetmişini de aşmış, sevimli bir teyze bakıyordu bana. İncecik bir başörtüsünün yarı kapadığı saçları bembeyazdı.</p>

  <p>Yanlış eve mi girdim diye bilinçsizce geri çekildim. Kapının üstündeki küçük numara tabelası doğru yerde olduğumu söylüyordu bana.</p>

  <p>“Buyur evladım” dedi kadın çekip gitmediğimi görünce.</p>

  <p>“İyi günler teyze” diyebildim sonunda. “Sinem Hanım’a bakmıştım.”</p>

  <p>Bir an duraladı.</p>

  <p>“Yanlış olmasın evladım” dedi incecik dudaklarının arasından. “Burada öyle biri yok.”</p>

  <p>Kadıncağızı üzmemeye karar verdim. Yanlışımı doğal karşılamış gibi yaptım.</p>

  <p>“Öyle mi teyzeciğim” dedim. “Rahatsız ettim, özür dilerim.”</p>

  <p>Belimi, özür ve veda anlamında biraz eğerek geri çekildim. Bahçe kapısından çıkana kadar arkamdan baktı kapının aralığından. Daha şimdiden günahını affetmesi için yalvarıyordu eminim Tanrı‘sına.</p>

  <p>Teyzenin görüş alanından çıkıp kapı kapanınca, yandaki inşaat alanına girdim. Çimento torbalan, yere yatırılmış demirler ve kum yığınlarının arkasından geriye doğru yürüdüm. İnşaatta çalışan kimse görünmüyordu. İnşaat ruhsatıyla yükselen yapı arasındaki farka uyanan Beşiktaş Belediyesi’ne teşekkür ettim içimden. Binanın bitip, yeni inşaatla küçülen bahçenin başladığı yere ulaştım.</p>

  <p>Yanda, ihtiyar teyzenin beni kandırdığı evin bakımsız bahçesini, inşaat yapılan evin bahçesinden ayıran alçak bir duvar vardı. Duvarın üstünü bir zamanlar süsleyen çiçekler ve sarmaşıklar sıcaktan ve susuzluktan kurumuşlardı. Bahçeyi kaplayan otlar hem uzamıştı, hem sapsarıydı.</p>

  <p>Duvardan kolaylıkla atladım. Eski evin, bahçeye açılan mutfak kapısına doğru yürüdüm. Kapıda durup mutfağa baktım. Sinem’in eli buzdolabının kapağındaydı. Üstünde dar bir blucin ve gömlek vardı.</p>

  <p>Mutfağın kapısı kapalıymış da, girmek için izin istermiş gibi iki kere tıklattım kapının pervazını.</p>

  <p>Beni görünce şaşırdıysa da göstermedi doğrusu. Boğaziçi’nde gördüğümden çok daha soğukkanlıydı. Buzdolabından ne alacaksa vazgeçti.</p>

  <p>“Biliyordum halamın sizi kandıramayacağını” dedi.</p>

  <p>“Oğlan dayıya, kız halaya çeker” dedim ellerimi dudaklarımın üstünden geçirerek. “Saçım açılmış mı?”</p>

  <p>“Yok, daha birkaç yıl idare eder” dedi.</p>

  <p>“İbo evde mi?” dedim.</p>

  <p>“Yukarda” dedi. “Ona ne yapacaksınız?”</p>

  <p>“Hiç” dedim.</p>

  <p>“Çok kötü” dedi.</p>

  <p>“Normaldir” dedim.</p>

  <p>“Korkuyor, çok korkuyor” dedi. “Onun yanında bana cesaret geldi.”</p>

  <p>“Belli oluyor” dedim. “Yolu göstersene.”</p>

  <p>Mutfağın bittiği yerde başlayan merdivenlerden çıktık. Benim çaldığım kapının hizasına geldik. İnce dudaklı teyze kapının karşısındaki küçük bir odada oturmuş Kuran okuyordu. Dudakları kıpır kıpırdı. Beni görmezden geldi.</p>

  <p>Dönen merdivenlerden bir kat daha yukarı çıktık. Sinem bir odanın kapısını tıklattı.</p>

  <p>“İbo” dedi, “İbo.”</p>

  <p>Odadan ses gelmedi. Sinem kapıyı yavaşça açtı. Önce o, sonra ben girdik. Odada kimse yoktu görüş alanımız içinde.</p>

  <p>“Kim sattı lan beni?” dedi arkadan bir ses.</p>

  <p>Döndük. İbrahim Sarı, kapının hemen yanındaki bir yatağın üstünde, sırtını gidecek başka yeri kalmamış gibi duvara dayamış ayakta duruyordu. Elinde bir tabanca vardı.</p>

  <p>“Saçmalama İbo” dedim. “Patlarsa aşağıdaki kadıncağızı korkutursun.”</p>

  <p>Tabancayı tutan eli yavaş yavaş aşağıya indi. Sırtını duvardan kaydırarak İbo da indi aşağıya, dizlerini bükerek. Şimdi yatağın üstünde, Umut filminde, duvara sırtını vermiş Yılmaz Güney gibi çömelmiş oturuyordu. Bir şalvarı eksikti.</p>

  <p>Yüzü Tarsus’ta gördüğüm kendi çektiği fotoğrafındakinden daha çökmüş bir haldeydi. Bir eliyle yüzünü kapadı, öbür elindeki tabanca kendiliğinden yatağın üstüne düştü.</p>

  <p>“Orhan Yılmaz’ın tabancası mı bu?” dedim.</p>

  <p>İbrahim Sarı elini yüzünden çekmeden kafasını salladı.</p>

  <p>“Sana alma demiştim, değil mi?” diye parladı Sinem. “Dinlemedin beni, aldın de ğ il mi?”</p>

  <p>Tabancayı yatağın kenarından sarkan çarşafın ucuyla tutarak kaldırdım.</p>

  <p>Yatağı ayakucundan kaldırıp, yaylı karyolanın üstünde olabildiğince ortalara bir yere attım.</p>

  <p>“Silahla işimiz yok” dedim. “Yalnızca konuşacağız. Sonra İbo amcasına telefon edecek.”</p>

  <p>Sinem de yatağın üstüne oturmuştu. Kızgınlık ve acıma karışımı bakışlarla hâlâ elini yüzünden çekmemiş olan İbrahim Sarı‘ya bakıyordu.</p>

  <p>“Amcan İstanbul’da, İbo” dedim. “Orhan’ı duyunca atlamış gelmiş.”</p>

  <p>“Ben yapmadım” diye ilk kez konuştu İbrahim Sarı titrek bir sesle. “Biz yapmadık.”</p>

  <p>“Saçmalama İbo” dedi Sinem.</p>

  <p>Elimle Sinem’i susturdum. Odadaki tek sandalyenin üzerine de ben oturmuştum.</p>

  <p>“Biz yapmadık, yalan mı?” diye ısrar etti İbrahim Sarı.</p>

  <p>“Ama gittiniz oraya, değil mi?” dedim.</p>

  <p>“Ben istedim gitmeyi” dedi Sinem. “Gitmemiz lazımdı.”</p>

  <p>“Gittik ve gördük” dedi İbrahim, “anamızın… ” Sinem’e baktı, cümleyi tamamlamadı.</p>

  <p>“Saçmalama İbo” dedi Sinem yeniden.</p>

  <p>“Aaa, bulamadın ama kaseti” dedi İbrahim Sarı. Sonra çok komik bir şey anlatacakmış gibi, daha konuşmadan gülmeye başladı.</p>

  <p>“Bu” dedi bana dönerek, “yerde ölmüş yatan adamın bile altına bakmaya kalktı kaseti bulamayınca… “</p>

  <p>“Kes dedim sana İbo” dedi Sinem.</p>

  <p>“Orada olmaması normal” dedim. “Ben buldum kaseti karanlık odada.”</p>

  <p>Sinem çılgına döndü birden. İbrahim’in üstüne saldırdı. Kafasına kafasına vurmaya başladı. İbrahim Sarı olduğu yerde büzüldü, karşı koymadı. Elleriyle kafasını koruyor, bir yandan da gülüyordu.</p>

  <p>“Orospu çocuğu… Orospu çocuğu, seni piç… “</p>

  <p>İnadına karışmadım.</p>

  <p>“İki tane vardı değil mi o kasetten… ” diye vurmaya devam etti Sinem Kocamercan.</p>

  <p>İbrahim Sarı darbeler birbiri ardına üstüne gelirken, başını koruduğu kollarının arasından bana baktı.</p>

  <p>“İki fıstığa… ” dedi hâlâ gülerek, “iki kaset… “</p>

  <p>Sonra Sinem de gülmeye başladı. Gülerek yığıldı kaldı İbrahim Sarı‘nın üstüne. Şimdi ikisi de katıla katıla gülüyorlardı. Ses çıkarmadan onları izledim. Deneylerim bana arkadan ağlamanın geleceğini söylüyordu.</p>

  <p>Ama arkadan gelen daha tuhaf bir şey oldu.</p>

  <p>Yan aralık olan kapı yumuşakça vuruldu. İnce ağızlı hala, başında daha gösterişli bir başörtüsü, elinde eski güzel zamanlardan kalma bir tepsi, üzerinde ince belli bardaklarda üç çay ve şekerlikle sanki başka bir dünyadan geliyormuş gibi girdi içeriye.</p>

  <p>“Size çay yaptım evladım” dedi. “İyi gelir sıcakta şimdi.”</p>

  <p>O eski güzel zamanlara saygı duruşundaymışız gibi derin bir sessizlikle aldık çayları. İhtiyar girdiği gibi çıktı. Sinem o çıktıktan sonra, çayı yatağın ayakucundaki komodinin üstüne bırakıp başladı ağlamaya</p>

  <p>İbrahim Sarı da elindeki çayı yere bıraktı, Sinem’e sokuldu. Elini omzuna attı, sıkı sıkı sarıldı. Sinem sessiz hıçkırıklarla ağlıyordu.</p>

  <p>Çoktandır ince belli bardakta çay içmemiştim. Onlara bakarak bir yudum içtim. Sonra bir daha. Sıcak çay boğazımı rahatlatarak indi aşağıya.</p>

  <p>Sinem’in hıçkırıkları biraz azalınca konuştum.</p>

  <p>“İçin çocuklar” dedim. “Çay güzel.”</p>

  <p>“Ahh hala…” dedi Sinem gözlerini silerek.</p>

  <p>Sonra bir süre hiç kimse konuşmadı.</p>

  <p>Çaylar bittiğinde İbo da, Sinem de sanki sakinleşmişlerdi. Şimdi ne olacak der gibi yüzüme baktı ikisi de.</p>

  <p>Doğrudan girdim lafa.</p>

  <p>“Doğru mu anladım?” dedim İbrahim’e bakarak. “Sinem seni Ataköy’deki evden aradı. Orhan Yılmaz’ın stüdyosuna gidip kaseti ondan almak istiyordu. Sen beraber gideriz dedin. Buluştunuz, gittiniz. Sinem seni kaçta aradı?”</p>

  <p>“Sizinle otoparkta konuştuktan hemen sonra” dedi Sinem.</p>

  <p>“Neden?” dedim.</p>

  <p>“Sizin gelmenizle daha çok korkmaya başladım” dedi. “Önce biz bizeydik, bir biçimde idare ediyorduk birbirimizi. Sonra bir adam çıktı geldi dışardan. Polis midir, mafya mıdır, nedir bilmiyordum… İyice korktum.”</p>

  <p>“Panikledi” diye tamamladı İbrahim Sarı. “Telefonda abuk sabuk konuşuyordu.”</p>

  <p>“Kendimi İbo’yu ihbar etmiş gibi hissettim” dedi Sinem. “İbo bana telefonda niye yaptın, niye yaptın diye bağırınca daha da utandım. Hem ortaya çıksın istiyordum, hem de… “</p>

  <p>“Psikolojide buna ‘hem ağlarım hem giderim’ kompleksi diyorlar” dedi İbrahim Sarı. Sinem’e daha sıkı sarıldı.</p>

  <p>“Saat kaçtı stüdyoya gittiğinizde?”</p>

  <p>“Bilmiyorum” dedi İbrahim. “Saatim yok. Yalnız oturup epeyce konuştuk bununla gitmeden önce.”</p>

  <p>“Nerde?”</p>

  <p>“Cafe Marmara” dedi Sinem.</p>

  <p>“Ben de it gibi korkuyordum” dedi İbrahim Sarı. “En iyisinin ortadan tümüyle kaybolmak olduğuna ikna etmeye çalıştım Sinem’i. Hatta Gümüşsuyu’ndaki,</p>

  <p>Varan’dan iki bilet alıp çekip gitmeyi bile teklif ettim. Ama Sinem kaseti almadan surdan şuraya adım atmamakta direndi.”</p>

  <p>“Kaseti bulursam sıyırırım sandım” dedi Sinem. “Her şeyden.”</p>

  <p>Aaah, Aaah, güzel kızım, dedim içimden. Her şeyden kurtulmak öyle kolay mı?</p>

  <p>“Sonra?” dedim ikisine birden.</p>

  <p>“Sen anlat” dedi Sinem. “Yalan söylersen düzeltirim.”</p>

  <p>“Epey konuştuk Cafe Marmara’da” dedi İbrahim Sarı. “Sonunda kek gibi kalktık gittik stüdyoya. Kapı açıktı. Zaten çoğu zaman açık olurdu. Ses yoktu. İçeri girdik. Sağa sola bakındık. Sonra bulduk adamı.”</p>

  <p>“Sonra?”</p>

  <p>“Ben gidelim dedim” dedi İbrahim Sarı. “Sinem, ‘madem geldik, kaseti arayalım’ dedi. Üstümüze gelecekler diye ödümüz bokumuza karışa karışa aradık. Bir bok bulamadık.”</p>

  <p>“Üstünkörü aradın” dedi Sinem. “Zaten senin yüzünden…”</p>

  <p>“Ulan” dedi İbrahim Sarı konuyu kesmek ister gibi. “Alt tarafı amatör porno bir kaset. Herif kasaya mı saklayacaktı? Olsa ortalarda olurdu.”</p>

  <p>Sinem bir tokat patlattı oğlanın suratına. Araya girdim.</p>

  <p>“Yeniden başlamayın” dedim. “Yeter. Ben gidince dövüşürsünüz. Sonra?”</p>

  <p>Benim gidip onları yalnız bırakacak olacağım düşüncesi bile rahatlattı onları.</p>

  <p>“Sonra…” dedi İbrahim Sarı, Sinem’le aynı anda. Sinem devam etti.</p>

  <p>“Sonra buraya geldik. Halamın evini kimse bilmez. Ben bile kırk yılda bir gelirim.”</p>

  <p>Yatağın altını işaret ettim.</p>

  <p>“Tabanca nerde duruyordu?” dedim.</p>

  <p>“Orhan’ın ayağının dibinde” dedi İbrahim Sarı.</p>

  <p>“Salak” dedi Sinem. “Alma dedim o kadar…”</p>

  <p>İbrahim Sarı, salak olmak zaman zaman benim de hakkım der gibi gülümsedi. Bölüm 1.17</p>

  <p>Ayağa kalktım.</p>

  <p>“Anlaşıldı” dedim. “Başınızın çaresine nasıl bakacağınız beni ilgilendirmez. Ne yapıp ne yapmadığınız da beni ilgilendirmez. Birazdan çekip gideceğim.”</p>

  <p>Sinem ile İbrahim Sarı da ayağa kalktı. Sanki birbirlerine daha yakınlaşmışlardı.</p>

  <p>“Bu evde telefon var mı?” dedim Sinem’e.</p>

  <p>“Salonda var” dedi. “Yatak odasında da. Halam inip çıkamıyor çaldıkça.”</p>

  <p>“Salondakini kullanalım” dedim.</p>

  <p>Dönen merdivenlerden inip, öndeki sokakla aynı seviyedeki salona girdik. 1950’lerden kalma bir oturma odasıydı burası. Şöminenin üstünde gümüş çerçeveli aile fotoğraftan bile vardı. Uzun süre oturulmayacak salonlarda olduğu gibi koltukların üzeri beyaz kılıflarla kaplanmıştı. Pencereler çok sık açılıyor gibi değildi içerde hava.</p>

  <p>İbrahim Sarı yorgunluktan ölmüş gibi kılıflı koltukların birine oturdu. Kıvrık oyma bacaklı sehpaların birinin üstündeki telefonu elime aldım. Dayı‘nın verdiği Kadıköy’deki otelin numarasını çevirdim. Azıcık bekledim. Yusuf Sarı karşımdaydı.</p>

  <p>“Yusuf, ben Remzi Ünal” dedim.</p>

  <p>“He, gardaş” dedi yorgun ve meraklı bir sesle.</p>

  <p>“Seninle konuşmak isteyen biri var” dedim. Cevabını dinlemeden başımla İbrahim’e gelmesini işaret ettim. Zorlanıyormuş gibi ağır ağır geldi.</p>

  <p>“Amca” dedi telefona.</p>

  <p>Dinledi.</p>

  <p>“Evet” dedi sonra.</p>

  <p>“Evet” dedi tekrar.</p>

  <p>“Evet” dedi. İçinde olduğumuz evin adresini verdi.</p>

  <p>“Bekliyorum burda” dedi, telefonu bana verdi.</p>

  <p>“Tamam gardaş” dedi Yusuf Sarı. “Allahına gurban. Helal olsun para, buldun çocuğu. İkramiyen de hazır.”</p>

  <p>“Tamam Yusuf bilader” dedim. “Doktor ameliyatım yaptı, bundan sonra bakım sana ait.”</p>

  <p>“Tamam gardaş” dedi yeniden. “Dayı ne diyor?”</p>

  <p>“Dayı tamam” dedim. “Anlaştık.”</p>

  <p>“Allahına gurban” dedi bir kez daha.</p>

  <p>“Hoşça kal” dedim, kapattım.</p>

  <p>İbrahim Sarı‘ya döndüm.</p>

  <p>“Kadıköy’den buraya gelmesi uzun sürmez” dedim. “Ben gidiyorum.”</p>

  <p>İbrahim Sarı yere bakıyordu, Sinem, İbrahim Sarı‘ya.</p>

  <p>“İnşallah benden başkalarına Orhan Yılmaz’ın orda ne aradığınızı anlatmak zorunda kalmazsınız” dedim. “Kalırsanız işiniz zor. Size inanıp inanmamak benim işim değil ama başkaları inanmayabilir. Benim işim bitti. Amcana teslim.”</p>

  <p>İbrahim Sarı artık şu herif çekip gitse der gibi yere bakıyordu. Onu bu kadar kolay terk etmemeliydim. Zaten zor bulmuştum.</p>

  <p>“İbo” dedim. “Boğaziçi’nde iş çevirmeyi unut. Dayı‘dan söz aldım, bacağına sıçar. O sakladığın son parti malı da amcana ver, o ne yapacağını bilir. Hadi eyvallah!”</p>

  <p>Salondan çıkıp kapıya yöneldim. İbrahim Sarı hiç ses çıkarmadan merdivenleri ağır ağır tırmanarak yukarıya çıkmaya başladı. Kapının önünde Sinemle yalnızdık. Halanın Kuran okuduğu odanın kapısı kapalıydı.</p>

  <p>“Bu kadar mı?” dedi Sinem kapıyı açarken.</p>

  <p>“Daha ne olacaktı?” dedim.</p>

  <p>“Bilmem” dedi. “Sanırım daha acayip şeyler olacaktı gibime gelmişti sizi mutfağın kapısında gördüğüm an.”</p>

  <p>“İnşallah olmaz” dedim.</p>

  <p>Kapıyı açtı Sinem. Sorsam zararı olmaz, diye düşündüm.</p>

  <p>“Sinem” dedim yarım evin içinde, yarım dışında. “Bir hatırlamaya çalış. İbo’nun korkup Ataköy’e kaçtığı gün, özel bir şey olmuş muydu okulda? Dışardan biri mi geldi İbo’yu görmeye falan? Anormal bir şey?”</p>

  <p>Sinem bir eli kapıda, bir eli alnında düşündü.</p>

  <p>“Hayır” dedi. “Aksine keyifliydi. Fotoğraf Kulübü‘nün yönetimine seçilmişti. Sene sonu genel kurulu vardı öğleden sonra. Bana, bir işim var, karanlık odanın orda bekle demişti…” Yüzü bütün bugün ilk kez ve tam olarak kızardı.</p>

  <p>“Bazen buluşurduk orda” dedi. “Kapıda bekledim, gelmedi. Beni değil, Zühal’i alıp gitmiş.”</p>

  <p>Elini sıktım.</p>

  <p>“Halana çay için teşekkür et” dedim. “Kendine iyi bak.”</p>

  <p>Sesini çıkarmadan kapıyı kapadı.</p>

  <p>Bahçenin kapısını ardımdan kapadım, ikinci kattaki kapalı pencerenin perdesi yine kımıldadı. Kimsesiz sokakta ilerledim. Biraz yürümek istediğim için evlerin arasındaki daracık geçitten değil, ana caddeye çıkarak gittim. Otomobilime yaklaştıkça sanki bir tuhaflık olduğu içime doğdu.</p>

  <p>Enikonu bir tuhaflık vardı. Otomobilin yolcu tarafındaki cam yerinde yoktu. Hızlanıp yanına geldim. Camlar içeri saçılmıştı.</p>

  <p>Demin gelirken bana Jethro Tull dinleten radyo/teybim maalesef artık bunu tekrarlayamayacaktı, çünkü yoktu. Araç telefonuna dokunmamışlardı. Güpegündüz.</p>

  <p>Kırık camları toplamaya boş verip, içeri girdim. Siz hiç camı kırık bir araca, kapı kilidini anahtarınızla açarak bindiniz mi? Kasko yoktu, o yüzden karakola gidip zabıt tutturmak zorunda değildim Allah’tan. Servise götürmekse yarının işiydi.</p>

  <p>Kendimi hiç olmazsa kış değil diye teselli ederek eve doğru yönelttim yaralı otomobilimi. Evin önünde sağ tarafını yüksek bir duvara iyice yaklaştırarak park ettim.</p>

  <p>Eve girince sanki uzun bir yolculuktan dönmüş gibi hissettim kendimi. Bir evde yalnız yaşamanın en kötü yanı, eve her girişinizde hiçbir eşyanın yerinden oynamadığını görmenizdir. Bir heykel gibi durur her şey yerinde bir hafta boyu. Derken temizlikçi kadın gelir, her şey yerinden oynar. Sonra yeniden.</p>

  <p>Kapamadığım bilgisayarımda Cessna’m Meigs Havaalanı‘nda uçmaya hazır bekliyordu. Elektrik bile kesilmemişti evde. Telefonun telesekreteri aslanlar gibi çalışıyordu. İki yeni mesaj vardı. Birincisi yalnızca “dit, dit, dit” sesleri. İkincisi de kendisini ararsam bana bir iş verebileceğini söyleyen bir kadının sesi. Ancak kadın heyecandan olacak, kendi telefon numarasını bırakmayı unutmuştu. Buna da şükür, dedim, reklamcı arkadaşımın hazırladığı küçük ilan hâlâ işe yarıyordu. Sonra kadın numarasını bırakmış olsa bile aramayacak olduğumu keşfettim. İçimde bir eksiklik duygusu mu vardı ne?</p>

  <p>Cessna’nın başına oturdum. Ekranda dört bir yanıma baktım tuşlara dokunarak. Ortalıkta başka uçak görünmüyordu. Ağır ağır, tadını çıkara çıkara nizamî bir kalkış yaptım. Aslında nizamî bir kalkış için sizin pek bir şey yapmanız gerekmiyordu. Tek motorlu uçak 70 knot’a ulaşınca neredeyse kendi kendine kalkıyordu. 4 000 feet’e çıkıp, Michigan Gölü‘ne doğru yöneldim. Şehirde, gökdelenlerin arasında uçmak istemiyordum. Gölün mavi bir ekran parçası kadar durgun sularının üstünde, karşı kıyıya doğru uçtum. Motorun tekdüze gürültüsünü dinleyerek, sanki her an bir şeyler olabilirmiş gibi dikkatli uçtum. Her zamanki gibi hiçbir şey olmadı. İçerde yolcu olsa onu korkutmayacak bir açıda yükseldim sonra. 5 000 feet’in üstünde bulutlar başlıyordu. Bulutlara girdim. Yönümü pusulamla, yüksekliğimi altimetreyle denetleyerek bulutların bembeyaz ekranında dakikalarca uçtum. Sonra sıkıldım, yeniden 4 000 feet’e indim. Altımda hâlâ masmavi bir leke duruyordu. Two minute turn göstergesini isyan ettirmeden, ağır ağır 180 derece döndüm. Harita tuşuna basarak doğru yönde gidip gitmediğimi denetledim. Biraz sonra Chicago’nun gökdelenleri titrek hareketlerle belirmeye başladı ekranda.</p>

  <p>Kalktığım Meigs Havaalanı‘nı tutturmak için çok uzaklardan geniş bir kavis çizmeye başladım. Nasıl olsa rotamın kesişeceği başka uçak olmayacaktı ortalıkta. Alanın iniş yönergesine boş verip, kafadan daldım.</p>

  <p>Ve yine çakıldım.</p>

  <p>İnat ettim, bilgisayarın başından kalkmadım. Kafamı karıştıracak telefon zilleri falan yoktu. Yine kalktım, yine çakıldım.</p>

  <p>Çakılmaktan sıkılınca uçağı 4 500 feet’te, günün birinde aralıksız uçacağımı ümit ettiğim New York rotasında otomatik pilota geçirdim, gidip yattım. Daha yemeğe hazırlanmaya çok vardı. Ne Yusuf’u ne İbo’yu ne Sinem’i ne Zühal’i ne Kurtar’ı ne Dayı‘yı ne otoparkta üstüme gelen çocukları ve ne de Orhan Yılmaz’ın donu kasığında yatan çıplak cesedini gördüm rüyamda.</p>

  <p>Uyandım. Doğrudan Cessna’nın başına gittim. Uçak, penceresinden yalnızca ufuk çizgisinin göründüğü, ne dağ ne deniz ne göl ne şehir uçsuz bucaksız bir alanda gidiyordu. Hiçbir referans noktası yoktu programın bu bölümünde. Biteviye bir motor sesiyle, nereye gittiğini tam olarak bilemeden gidiyordu uçak.</p>

  <p>Aletlerin arasındaki real-time saatte sekizi on iki geçtiğini gördüm sonra. Nerede olduğumu VOR kullanarak anlayabilirdim ama uzun sürecekti. Bilgisayarı kapayıp, televizyonu açtım.</p>

  <p>Saçları gittikçe ağaran favori anchorman’im politikacıların bu acayip dünya hakkındaki görüşlerini yansıtmayı yeni bitirmişti anlaşılan, Uzakdoğu’da on binlerce insanı evinden eden fırtına felaketine geçti. Uçmuş çatılar, ters dönmüş arabalar gördük. Sonra uzay mekiği son çıktığı yolculuktan salimen döndü. Pilotları benden ustaydı, ipini elinizle topladığınız bir uçurtmadan daha yumuşak indirdiler araçlarını. Anchorman başka bir haberi sunmaya başladı.</p>

  <p>Zaman yaklaşıyor, banyoya gitsem derken Yusuf Sarı‘yı gördüm Levent’teki evin kapısından çıkarken. Elini yüzüne tutuyordu, yanındaki polisler onu kapıdaki minibüse bindirdiler. Şimşek gibi sesini açtım televizyonun, tam Sinem ile İbrahim Sarı, Yusuf’un ardından araca bindirilirken.</p>

  <p>“… Bir ihbar üzerine düzenlenen operasyonda… ” diyordu haberi hazırlayan muhabirin sesi,”… bir güney ilinden İstanbul’a uyuşturucu sevk eden işadamı Yusuf Sarı yakalandı. Beraberinde bulunan iki üniversite öğrencisi de gözaltına alındılar.”</p>

  <p>“Bir ihbar üzerine…” Dayı yapmazdı bunu. Yusuf Sarı‘nın minibüse bindirilişi tekrar gösterilirken muhabirin sesi devam etti.</p>

  <p>“Evde yapılan aramada 10 gram eroin ve bir tabanca ele geçirildi. Polis kaynaklan, bugün yakalanan Yusuf Sarı‘nın, dün öldürülen Orhan Yılmaz’ın ortağı olduğunu belirttiler.”</p>

  <p>O kadar. Boğaziçi Üniversitesi’nin adı bile geçmemişti. Birden Kayseri-Kırşehir karayolundaki trafik kazasının görüntüleri geldi ekrana.</p>

  <p>Elimde uzaktan kumanda, kalakaldım.</p>

  <p>“Bir ihbar üzerine… ” Levent’teki evi bildiğim kadarıyla bir ben, bir de Zuhal biliyorduk. Ben kimseyi kimseye ihbar etmemiştim. Geriye Zuhal kalıyordu. Ama bunu yapması için bir neden göremiyordum. Belki de vardı.</p>

  <p>Allah’tan İbo malı da taşımamış halanın evine diye düşündüm. Belki sıyırtırlardı. işleri çok zordu ama belki sıyırtırlardı.</p>

  <p>Kim doğru söylüyor, kim yalan söylüyor, kim hiçbir şey söylemiyor?</p>

  <p>Sonra aklıma daha kötüsü geldi. İbrahim Sarı, yatağın altodaki tabancayla direnmeye bile kalkabilirdi. Kimbilir neler olurdu o zaman? Gözümün önüne yerde yatan bir ceset geldi demin izlediğim gibi bir haberde. Hangi haberde? Ben onu izlemedim ki. Gözlerimle gördüm.</p>

  <p>Televizyonun altındaki videodaki kaset geldi aklıma sonra. Gazeteyi okuduktan sonra kaydedip bırakmış, bir daha bakamamıştım. Asıl yerde yatan ceset görüntüsü oradaydı.</p>

  <p>Kaset, onu durduran kimse olmadığı için sonuna kadar gelmiş dayanmış, sonra otomatik olarak başa sarmıştı. Görüntülü FF’de Orhan Yılmaz cinayetinin haberi gelene kadar sardım. Köprüden atlamaya kalkan birinin, sokaktaki bir transparan giysi defilesinin, mahkeme koridorlarında bir aile kavgasının haberlerini hızlı hızlı geçtim. Uzun saçlı bir adam, o kanalın sunucusuyla stüdyoda konuşurken bir altyazı geçti alttan: SIRASELVİLER’DE ÇIPLAK CİNAYET AZ SONRA. Kaseti normal izlemeye başladım. Ekrandaki uzun saçlı ünlü müzik prodüktörü, kendi şirketinden ayrılan, en az kendisi kadar ünlü şarkıcının, son kasetindeki şarkıların dördünün İsrail bestelerinden çalıntı olduğunu anlatıyordu. Biraz daha FF ilerledim. Stüdyodaki adamlar hızlı hızlı konuştular, el kol salladılar.</p>

  <p>Polisler Sıraselviler’deki hanın merdivenlerinden bir sedyede plastik torbaya <span class="calibre8">konulmuş bir cesedi hızlı hızlı indirdiler sonra. Durdurdum, geri sardım. Baştan izledim.</span></p>

  <p>Kaydettiğim kanal, ağarmış saçlı favori anchor-men’imin kanalı olmadığı için haberin eşliğindeki sözler palavraydı. Önce ceset indi sedyeyle yemden. Sonra eli telsizli polisler merdivenlerde koşuştular. Omuzda titrek bir kamera, önce Yılmaz Productions yazısını gösterdi kapıdaki, sonra içeri girdi. Koridorda dolaşan polislerin arasından itişe kakışa ilerledi. Yalıtılmış odanın kapısında durdu. “Kayıt. Girilmez” yazısını gösterdi önce. Sonra içeri girdi. Yerdeki kanlan, devrilmiş mikrofonu, bira şişelerini uzun uzun gösterdi.</p>

  <p>Haber bitince yeniden başa sardım. Artık yerini öğrenmiştim. Uzun saçlı prodüktör, ‘Adalet önünde hesaplaşacağız’ deyince sunucu kamera değiştiriyor, benim haber başlıyordu. Sedye yine indi merdivenlerden. Kamera koridorda polislerin arasında dolaştı. Yalıtılmış odaya girdi. Kan, devrilmiş mikrofon, bira şişeleri.</p>

  <p>Yeniden başa sardım, yemden izledim. Yeni bir şey göremedim. Görürüm sanıyordum, kaseti şimdiye kadar izlemiş olmamam hataydı ama yine de durumu aydınlatacak bir şey bulurum sanmıştım haber görüntülerinde. Ne aradığımı da bilmiyordum aslında ama içimdeki o eksiklik duygusu hâlâ yerinde duruyordu. Bir tür son dakika aydınlanması. O romanlarda olur, dedim. Televizyonu kapadım.</p>

  <p>Video kaseti cihazdan çıkarırken birden aydınlandı kafamın içi.</p>

  <p>Dokuza çok az kalmıştı. Artık banyo yapıp tıraş olamadan, üstümdekilerle çıktım evden.</p>
</body>
</html>
