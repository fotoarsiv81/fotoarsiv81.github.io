<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1 class="calibre6" id="sigil_toc_id_12">Bölüm 1.13</h1>

  <p>Dağılmış saçlarımı düzelttim, dizi toprak olmuş pantolonumu silkeledim ve gömleğimi belime soktuktan sonra otomobilin pencerelerini kapadım. Avucumda yeni ilgi alanım fotoğrafçılığın kapısını açacak anahtar, hızlı hızlı indim aşağı, okula doğru.</p>

  <p>Hiç oyalanmadan Kurtar Toprak’ın bürosuna yöneldim. Sekreterinin masası boştu. Odasının kapısını ilk kez kapalı buldum. Tıklatmadan açtım. Boğaziçi Üniversitesi Öğrenci Faaliyetleri Dekanı, ilk konuştuğumuz gün benim oturduğum misafir koltuğunda, başını ellerinin içine atmış, boş boş karşı duvara bakıyordu.</p>

  <p>“Karanlık oda nerde?” dedim selamsız sabahsız.</p>

  <p>Ne istediğimi ilk başta anlamadı. Bana da duvara baktığı gibi baktı.</p>

  <p>“Ne yapacaksın karanlık odayı?” diyebildi sonra.</p>

  <p>“Fotoğraf Kulübü‘ne üye olmaya karar verdim” dedim.</p>

  <p>“Espri yapma Allah aşkına” dedi hafif toparlanmış gibi. “Zaten getirdiğin haber ağzıma etti, bir de espri yapma.”</p>

  <p>“Tamam, kusura bakma” dedim. Sonra ben de ciddileştim. “Şu elimdeki anahtar, İbo’nun ortadan kaybolmayı tercih ettiği günden beri Fotoğraf Kulübü‘ndeki çocukların yana yakıla aradıkları karanlık odanın anahtarı. Yolu göster de bir bakalım. Bakarsın ilginç bir şeyler buluruz.”</p>

  <p>“İbo’nun iç ettiği anahtar…” dedi konu yavaş yavaş zihninde aydınlanarak ve sanki ben başka bir şey demişim gibi. “Çocuklar sevinecek.” Sonra konunun ciddiyetinin farkına vardı.</p>

  <p>“Ulan” dedi. “Oraya saklamış olmasın…” Duvarların inceliğini bir kez daha hatırladı. “… Öteberisini.”</p>

  <p>“Bakalım” dedim. “Göster yolu.”</p>

  <p>Kapıya yöneldi. Durdurdum onu. Zühal’i hatırlamıştım. Saatime baktım. Karanlık odada iş uzarsa yetişmem tehlikeye girebilirdi.</p>

  <p>“Bir telefon etmem lazım.”</p>

  <p>“Orda” diye gösterdi. “9’dan hat al.”</p>

  <p>Eski usul kadranlı telefonda numaralan ağır ağır çevirip, kadranın geri dönerken çıkardığı sesleri dinledim. Boğaziçi’nin ödeneklerinin sınırlı olduğu meydandaydı. Zuhal çıkmamış olsun diye dua ettim.</p>

  <p>Zil daha iki kez çalmadan açıldı.</p>

  <p>“Alo” dedi Zuhal’inki olduğundan emin olamadığım bir ses.</p>

  <p>“Zuhal?” dedim.</p>

  <p>“Benim.”</p>

  <p>“Remzi Ünal” dedim. “Biraz gecikebilirim. Haber vereyim dedim.”</p>

  <p>“Ne kadar?” dedi.</p>

  <p>“Bilmem” dedim. Hakikaten bilmiyordum.</p>

  <p>“Tamam” dedi. “Biraz mağazalara bakarım. Yemeğimi bitirdiğimde de gelmemişseniz, aynı katta bir yerde oturur kahve içerim.”</p>

  <p>“Anlaştık” dedim. “Teşekkürler.”</p>

  <p>“Bakıyorum iki taşın arasında çapkınlık da yapıyorsun” dedi Kurtar Toprak.</p>

  <p>Kötü bir espriydi, cevap vermedim.</p>

  <p>Karanlık oda, çimlendirilmiş alana bakan binaların birinin arka tarafında, başka bir amaca hizmet ederken bu iş için düzenlenmiş penceresiz, küçük bir <span class="calibre8">odaydı, içerde olağanüstü şeyler bulacakmışız gibi davranan Kurtar Toprakla birlikte, ağır hareketlerle girdik. Kapının anahtarı bende kaldı. Yoğun bir ecza kokusu, günlerdir girilmeyen odadaki bayat havayla karışmış, dayanılmaz olmuştu. Oda havalansın diye’ kapıyı açık bıraktık. Işığı yaktık. Derli toplu denemezdi. Bir duvarı boydan boya kaplayan tezgâh dört demir ayağın taşıdığı bir mermer parçasından oluşuyordu. Üzerinde bir agrandizör, yıkama tankları, küçük bir saat vardı. Tezgâhın duvara bitişik bölümü sonradan uzatılan borunun ulaştığı musluk ve altında, bu odadan çok rektörün özel tuvaletine yakışacak eski bir ayaklı lavaboya ayrılmıştı. Lavabonun içinde tespit banyosu kapları üst üste yığılmıştı.</span></p>

  <p>Köşede duran dolabı, üstünde kullanılmamış fotoğraf kartları, boş film kutuları ve aylarca önce çeşitli değerlerde pozlanarak denemeler yapılmış aynı saçma sapan karelerden çok sayıda örnek bulunan rafı gözden geçirdik. Kurtar Toprak kavanoz, kutu ve torba biçimindeki her şeyi açarak içine baktı. Ellerimiz toz içinde, burada bir şey olmadığını kabul etmek zorunda kaldık on beş dakika sonra.</p>

  <p>“Buranın deposu olduğunu zannetmem” dedim. “Çok ayakaltı burası?”</p>

  <p>“E, peki, biz burda ne arıyoruz o zaman?” dedi sıkılmış gibi.</p>

  <p>“Belki adresini yazıp bırakmıştır bir köşeye” diye dalga geçtim.</p>

  <p>Kurtar Toprak bugün beni, getirdiğim haberleri ve yaptığım esprileri sevmiyordu.</p>

  <p>“Bulursan bana da haber ver” diye kapıyı çarptı, çıktı.</p>

  <p>Ve çarpılarak kapanan kapının arkasındaki sürgü, yuvasında tıngırdadı. Ve ben düşünmeye başladım.</p>

  <p>Burası uyuşturucuyu uzun süre depolamak için kullanılamazdı. Fotoğraf Kulübü‘nün karanlık odasının anahtarı normal olarak elden ele dolaşırdı. İsteyen üye, fotoğraf basmak için girerdi. Ama bir karanlık odada en doğal şey, içerde yalnız kalabilmek, kapıyı sürgüleyip önüne gelenin dalmasını, ve filmi yakmasını engellemekti. Karanlık odalarda, geçici olarak yalnız kalırdınız ve kimse bir şey demezdi. Uyuşturucu dağıtım işinde, bir süre yalnız kalarak ne yapacağınızı da tahmin edebiliyordum.</p>

  <p>Sırtımı kapıya yaslayıp odaya yeniden baktım. Odayı kullanacak üyelerin ellerinin değeceği her şeyi teker teker eledim kafamda. Odada çok şey yoktu. Geriye lavabonun ayağı kaldı.</p>

  <p>Önüne çömeldim. Duvarla bitişme yüzeyinde küçük bir kırık vardı. Kırığı dört parmağımla tutup, koca lavabo ayağını zorladım. Yerinden kımıldadı. Biraz daha zorladım. Açılan aralıktan elimi sokup çevirdim boşlukta. Bir plastik torba hışırdadı.</p>

  <p>Üstündeki lavaboyu düşürmemeye dikkat ederek biraz daha çektim ayağı. Elimi sokup hışırdayan siyah pazarcı poşetim çıkardım.</p>

  <p>Küçük bir kuyumcu tartısı, bir kretuar ve kutusuz bir video kaseti vardı torbada. VHS.</p>

  <p>Durum 2-0 dedim kendi kendime. İkinci kez arkasında bıraktığı bir şeyleri topluyordum İbrahim Sarı‘nın. Bence çok usta değildi ardındaki izleri silmekte.</p>

  <p>Kuyumcu tartısının işlevi açıktı. Benim de işime yaramazdı. Tartıyı lavabonun ayağının içindeki boşluğa geri attım. Poşetsiz. Ayağı eski pozisyonuna geri ittim.</p>

  <p>Elimde içinde kutusuz video kaset olan poşet, dışarı çıktım. Karanlık odadan Kurtar Toprak’ın odasına kadar bulduklarımı onunla paylaşıp paylaşmamayı düşünerek yürüdüm.</p>

  <p>Sekreteri hâlâ ortada yoktu. Kendi de.</p>

  <p>Dışarı çıkıp sekreterin masasından boş bir zarf aldım. Zarfın üstüne, “Sayın Kurtar Toprak” yazdım. “İyi boğaz havası aldık. Sevgiler. R. Ü.” Benim yerime karan o vermişti.</p>

  <p>İçinde video kasetin olduğu poşetin dikkat çekici hiçbir özelliği olmadığından rahatça sallaya sallaya otoparka yürüdüm. Otomobilimin yanıma geldiğimde üstüme saldıran olmadı. İçine girip çalıştırdığımda da.</p>

  <p>Carousel’e doğru yola çıktım. E-5 geçen seferki Ataköy yolculuğumdan çok daha kalabalıktı. Yolda durmak zorunda kaldığım anlarda kaseti elime alıp</p>

  <p>inceledim. Kara, çok yeni olmayan bir video kasetti. Üstünde salak bir karate filminin etiketi vardı.</p>

  <p>Dediğim gibi, bilgi güçtür. Kasetin içindekileri görmeden Zühal’le konuşmaya hiç niyetim yoktu. Üstelik içimde bu aralar daha sık sık duymaya başladığım sese bakarsanız, bu kara kasetin taşıdığı görüntülerin İbo’nun evinde bulduğum fotoğraftakilerle akrabalığının bulunması olasılığı da yüksekti.</p>

  <p>Alışveriş merkezinin otoparkına park ettikten sonra yukarı çıktım. Etrafıma baktım. En yakındaki tuhaf üniformalı güvenlikçiye sordum.</p>

  <p>“Arkadaşım, kolay gelsin. Burada fotoğrafçı, videocu, kamera falan satan bir yer var mı?”</p>

  <p>“Hemen şurda” diye tarif etti. “Yeni açıldı.”</p>

  <p>Gösterdiği yöne yürüdüm. Söylediklerimin hepsini birden içeren küçük bir dükkândı, içeri girdim. Liseden sonra okuyamayınca tezgâhtarlığa başlamış, sıkıntıdan patlayan güzelce bir kız vardı içerde yalnızca. Cüzdanımdan tedavüldeki en büyük Türk lirası kâğıt parayı çıkardım. Torbadan aldığım video kasetin üstüne koydum. Elimi de tezgâhın üstüne.</p>

  <p>“Küçük hanım” dedim. “Yardımınıza ihtiyacım var. İçerde bir yerde şu kaseti izleyeceğim bir video bulursanız… ” Parayı ve kaseti biraz daha ittim. “Önemli ve aceledir.”</p>

  <p>“Videomuz var ama kapalı yer yok” dedi. Eli paraya doğru hareketlendi, ama henüz hak edip etmediğinden emin olamadığı için ileri gitmedi.</p>

  <p>Başıyla gösterdiği yöne baktım. Piyasa lideri bir pil markasının sıkıcı olduğunu tahmin ettiğim tanıtım filmi oynayıp dursun diye hazırlanmış bir stand vardı dükkânın arkalarına doğru. Her yanını pilin markasının süslediği kocaman bir kutunun üstünde 64 ekran bir televizyon, altında VHS video player. Ekran boştu.</p>

  <p>“Olur” dedim. “Çeviririz.”</p>

  <p>Standı küçük bir gayretle, ekran kapının aksine bakacak biçimde çevirdim. Kaseti koydum. Çaresiz ayakta izleyecektim. Parayı peşimden gelmiş olan küçük hanımın gömleğinin üst cebine koydum.</p>

  <p>“Teşekkürler” dedim. “Bundan sonrasını hallederim.”</p>

  <p>Play’e bastım.</p>

  <p>Gerçekten de salak bir karate filmiydi. İlk sahnenin ilk görüntüleriyle kavga etmeye başlayan sahte savaşçıların avaz avaz konsantrasyon bağırtılarını dükkânın içine yaymamak için sıçrayıp sesini kıstım TV’nin.</p>

  <p>Ve dövüştüler. Dövüştüler. Dayak yiyenlerin ağzından domates salçaları aktı. Sıçradılar, dövüştüler. Elimi videoya uzatıp FF’ye bastım.</p>

  <p>Karate filmini hızlı izlemek daha komik oluyor.</p>

  <p>Tezgâhtar kız arada çaktırmadan bana bakıyordu. Ben hızlı gösterimde peş peşe ve aralıksız bir biçimde esas oğlanın üstüne saldıran ve dayak yiyen eski Japon kılıklı, kel kafalı oyunculara. Esas oğlan arada zayıf yüzlü bir kız ve ihtiyar bir sakallıyla konuşuyordu. Sonra yeniden domates salçaları.</p>

  <p>Birden amatör ve hard porno bir filmi de FF’de seyretmenin eşit derecede komik olduğunun farkına vardım. Görüntülerin rengi, ışığı ve içeriğinin değiştiğini fark eder etmez videoyu durdurdum, geri aldım. Tezgâhtar kıza baktım, kafayı çevirmiş, dışardan gelip geçenlere bakıyordu.</p>

  <p>Tam esas oğlan bir hamlede on beş metrelik bir ağaca geri geri sıçrarken, ani bir geçişle, Sinem ile İbrahim Sarı‘yı burada tarif edemeyeceğim bir durumda izlemeye başladım. Kamera hareketliydi. Çıplak çifte yaklaşıyor, uzaklaşıyor, arada titreyip yerdeki halıyı filan gösteriyordu.</p>

  <p>Sinem ile İbo, ne Hisar’daki eve ne Ataköy’deki eve benzemeyen bir mekânda, arada bir kameraya bakarak devam ediyorlardı. Kameranın arada bir gösterdiklerinden anladığım kadarıyla bir salondaydılar. Kadife bir üçlü kanepe, koltuk, halının üstündeki köşe yastıkları çevre oluşturuyordu eylemlerine.</p>

  <p>Sonra kamera büyükçe bir TV’ye döndü. Ekrandaki profesyonel porno filmi göstermeye başladı. Bir ara sallandı kamera.</p>

  <p>Sonra geri, kanepenin üstüne döndü. Sürpriz. İbo’nun partneri değişmişti. Huzurlarınızda biraz sonra yukarda buluşacağım Zuhal.</p>

  <p>Sinem kamerayı daha iyi kullanıyordu.</p>

  <p>İbo, Zühal’in üzerinde biraz çalıştı. Durduğum yerde yüzümün kızardığını, hafif terlediğimi hissettim. Gördüklerimden değil, şimdi yemden bana doğru bir <span class="calibre8">iki bakış atan kızın merakını yenemeyip gördüklerime ortak olmaya kalkma ihtimalinden. Rezalet. Hiç ona bakmadım.</span></p>

  <p>Hareket devam ediyordu. Mutlu sona doğru yaklaşıyordu adım adım. Birden başladığı gibi kesildi. Sonuna dayanan film, aniden otomatik olarak geri sarmaya başladı. Boş parazitlerle dolu ekrana bakarak tümüyle geri sarmasına izin verdim. Sonra çıkardım kaseti.</p>

  <p>Kaseti sağa sola bırakmaya cesaret edemeden standı eski konumuna çevirdim. İşimin bittiğini anlayıp artık rahatça bana bakan kıza acemi bir selam verdikten sonra kendimi hızla dışarı attım.</p>

  <p>Sanki herkes bana bakıyor gibiydi. Kendimi Beyoğlu’ndaki parçacı sinemalardan birinden çıkıyor gibi hissettim. Hızla çevreme baktım. Spor malzemeleri satan bir dükkâna girdim. En ucuzundan bir çanta alıp, kaseti içine koydum.</p>

  <p>O katın tuvaletine girip yüzümü yıkadıktan sonra hazırdım Zühal’le buluşmaya. İçin için gülerek yürüyen merdivenlere yöneldim. Çok da geç kalmamıştım aslında.</p>
</body>
</html>
