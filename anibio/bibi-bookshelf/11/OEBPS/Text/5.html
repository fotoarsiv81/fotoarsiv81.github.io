<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5.html" xml:lang="tr-TR">
    <div class="Basic-Text-Frame">
      <p class="x2 para-style-override-15" id="toc_marker-14-1"><span class="kisim-baslik-sipsak" style="font-size:1.07em;" xml:lang="tr-TR">İnsanoğlunun ne yapacağının kestirilemezliği üzerine</span></p>

      <p class="metin-sipsak"></p>

      <p class="metin-sipsak"></p>

      <p class="metin-sipsak"></p>

      <p class="metin-sipsak"></p>

      <p class="metin-sipsak"></p>

      <p class="metin-sipsak"><span class="metin-sipsak" xml:lang="tr-TR">Yazar ve diplomat Vicomte Melchior de Vogüé, 1878’de Petersburg’daki bir galeride tanıştığı Dostoyevski’yi büyük eseri</span> <span class="metin--tal-k-sipsak" xml:lang="tr-TR">Le roman russe</span><span class="metin-sipsak" xml:lang="tr-TR">’ta (1886) şöyle anlatır: “Fizyonomisi, insana romanlarının ana sahnelerini anımsatır; o sahnelere bir kez tanık olan, onları asla unutamaz. Bir insanın dış görünümü eserlerini ve yaşamını bu kadar mı yansıtır! Kısa boylu, çelimsiz, son derece gergindi, yıpranmış ve kederli altmış yıllık sefaletiyle yaşlanmış değil, daha çok çökmüş görünüyordu [...]. Daha önce hiçbir insanın yüzünde böylesine birikmiş acı görmemiştim. Ruhunun ve bedeninin yaşadığı bütün sıkıntıların izleri bu yüze kazınmıştı. Bu yüzde, eserlerinden çok daha fazla ‘Ölü Evinden’ anılar, uzun korku süreçleri, kuşku ve ıstırap okumak mümkündü [...]. Fikirler üzerine yapılan sohbetler sırasında ne zaman heyecanlansa ya da sinirlense, ister mahkeme heyeti önünde sanık sandalyesinde, ister yolları hapishane kapılarına bağlanan serseriler arasında olsun, bu yüzü daha önce bir yerlerde gördüğünüze yemin edebilirdiniz. Aziz ikonalarının simgesi olan o hüzünlü uysallık, Dostoyevski’nin yüzünden hiç eksilmemiştir. Bu adam, her şeyini halktan almıştır; anlatılması güç o kabalık, kılı kırk yarma ve incelikten meydana gelen karışım, Rus köylüsünün yaygın bir özelliğidir. Tarifi güç bir tedirginlik yaratan şey, yoğun düşüncelerin eseri olan yüz ifadesinin bu emekçi maskesine dönüşümüdür belki de. Bu kimlik önceleri itici olsa da, zamanla kendine özgü büyüsü etkisini göstermeye başlamıştır.” Anlaşılacağı gibi, ünlü romancıyı silik ve çekingen kişiliğiyle bağdaştırmak insana oldukça güç gelir. Vogüé’nin köylü, emekçi, suça karışmış serseri ve aziz kıyaslamaları abartılmış gibi görünse de, o yıllardaki Rusya ve Ruslarla ilgili geleneksel görüşleri yansıtmaktadır. Şu kesindir ki, Dostoyevski, Avrupai yaşam tarzlarıyla öne çıkan sosyetenin içinde yer almamıştır.</span></p>

      <p class="metin-sipsak"><span class="metin-sipsak" xml:lang="tr-TR">Henüz yaşarken Rus edebiyatının münzevisi kabul edilen Dostoyevski, günümüzde hâlâ üzerinde tartışılan, çok saygın ancak pek sevilmeyen bir yazar olarak kalmıştır. Olağanüstü hayranlık, sert bir reddetmeyle; yazara yapılan coşkulu övgüler kişiliğine karşı açıkça gösterilen ihtiyatla iç içe geçer. Biyografisindeki felaketlerle dolu köklü değişiklikler ve dönüm noktaları, cinayet ve skandal olaylarından geçilmeyen romanları kadar tedirgin edicidir. Eserlerinin tarih boyunca yarattığı edebi ve felsefi etkilerde, çelişkili yorumlar ve doğrudan yargılamalar dikkat çeker: Dostoyevski “zor okunan” bir yazardır (Meier – Graefe), eserlerinde “edebi sığlığın keşmekeşi” vardır (Nabokov), her türlü sanatsal formdan yoksundur (Nikolay Berdyayev). Thomas Mann, onu Nietzsche ile kıyaslar ve derin saygısına karşın mesafesini metaforik bir açımlamayla hissettirir: “Ürkekliğim, derin, mistik, beni susturan ürkekliğim, lanetlenmiş olanın dini yüceliği huzurunda başlar; azizle suçlunun içinde</span> <span class="metin--tal-k-sipsak" xml:lang="tr-TR">yekvücut</span> <span class="metin-sipsak" xml:lang="tr-TR">olduğu hastalık formundaki dâhinin ve dâhi formundaki hastalığın, mahvedilmiş ve şeytana tutulmuş şahsın huzurunda başlar.” Sigmund Freud,</span> <span class="metin--tal-k-sipsak" xml:lang="tr-TR">Karamazov Kardeşler</span><span class="metin-sipsak" xml:lang="tr-TR">’in</span> <span class="metin-sipsak" xml:lang="tr-TR">“gelmiş geçmiş en mükemmel roman”, büyük engizisyoncu bölümünün “dünya edebiyatının en yüksek başarısı” olduğunu söyler, ancak nevrotik Dostoyevski’yi pek sevmediğini itiraf eder.</span></p>

      <p class="metin-sipsak"><span class="metin-sipsak" xml:lang="tr-TR">Dostoyevski’nin eserlerinin kendisinden sonraki Avrupa kuşaklarında çelişkili etkiler yaratmasının başlıca nedeni büyük olasılıkla, eleştirmenlerin, yazarın üslubunu kişiliğinin ifadesi kabul etmeleri ve edebi figürleri genelde yazarın kopyası olarak çözümleme eğilimlerinden kaynaklanır. Bu bağlamda, Dostoyevski’nin stilinin ilk bakışta kolayca çözülememesi edebi çevrelerde düş kırıklığı yaratmış ve topluma karışmamış münzeviler, ruhsal bozukluğu olan katiller, mazoşistler ya da kurnaz budalalar gibi bir dizi ayakları yere basmayan kişilerle karşı karşıya kalma duygusunu beraberinde getirmiştir. Bu bakış açısından değerlendirildiğinde, dışarıdan bakanın kurguladığı yazar kişiliği, genelde pek gönül okşayıcı olmazdı. Ancak artık biliyoruz ki, Dostoyevski’nin romanları üslup açısından olağanüstü bir kurguya sahiptir ve hal böyle olunca, bunlardan yola çıkarak yazarın ruh durumuyla ilgili çıkarımlar yapmak çok kolay değildir.</span></p>

      <p class="metin-sipsak"><span class="metin-sipsak" xml:lang="tr-TR">Dostoyevski’nin eserlerinin edebi olarak konumlandırılmalarıyla ilgili ortada yanıttan çok soru vardır: Dostoyevski, fantastik bir realist midir? Romanları tür olarak daha çok drama değil midir? Dostoyevski kriminal konularıyla ikinci sınıf moda yazarlara dayandırılan, bir ucuz roman yazarı mıdır yoksa? Ya da, önce sosyal ezilmiş ve dışlanmışlara destek vermesi, sonra çağının sosyalist hareketine saldırması, son olarak da Panslavizm ve Ortodoks Hıristiyanlığın sesi olmasıyla, onun edebiyatı güncel akımlara göre mi yön bulmaktadır? Bunların çoğu doğru olabilir, ancak her defasında kısmendir. Gerçek olan şudur ki, metinlerindeki açıklık ve çok anlamlılık, onun çağının roman edebiyatçılığıyla pek bağdaşmaz.</span></p>

      <p class="metin-sipsak"><span class="metin-sipsak" xml:lang="tr-TR">Dostoyevski’nin konuları ve motifleriyle, son dönem XIX. yüzyıl romantik-gerçekçi edebiyatını temsil etmektedir. Romanlarının büyük bir kısmı, modern çağın öngörüleridir. Bu özelliğiyle yazar olarak çağlar arası bir yerdedir. O, yıldız sisteminin merkezi, ya da Voltaire, Goethe ya da Tolstoy gibi ulusal bir yazar değildir, daha çok Rousseau ya da Schiller ile kıyaslanabilir. Dostoyevski ayrıca yaşadığı dönem olan Avrupalılaşmaya geçiş döneminin bir insanıdır ve bu süreci Rus bakış açısıyla eserlerine yansıtmıştır. İyi de, yaşamdaki ve toplum şuurundaki geçiş dönemleri edebiyata nasıl yansıtılabilir? Bu sorun, Dostoyevski’yi yaşamı boyunca yormuştur. 1868 yılında Cenevre’de bulunduğu sırada şunları yazmıştır: “Akla yatkın bir anlatımı seçersek –ki tinsel gelişimimizin son on yılında bu hepimizin, biz Rusların başına geldi– realistler bunun hayal ürünü olduğunu bas bas bağırmaz mı?” Daha sonraları,</span> <span class="metin--tal-k-sipsak" xml:lang="tr-TR">Bir Yazarın Günlüğü</span><span class="metin--tal-k-sipsak char-style-override-9" xml:lang="tr-TR">’</span><span class="metin-sipsak" xml:lang="tr-TR">nde, kritik bir durumda olduğunu düşündüğü Rus toplumuna bir kez daha değinir: “Bu çöküşün ve yeniden yapılanmanın kanunlarını ucundan kenarından bile olsa belirlemeye ve bunları dile getirmeye kim cesaret gösterebilir? Ve bu keşmekeş içinde normal bir kanun ve ipucu bulunamıyorsa, Shakespeare düzeyinde bir sanatçı bile bunu bulamıyorsa, o zaman bir ipucunu hayal etmesi bile yasakken, bu keşmekeşin hiç olmazsa bir bölümüne kim ışık tutacak?” Yazar arkadaşı Gonçarov’la bir sohbet sırasında, konularını, çağının bolca var olan olaylarından aldığını savunsa da, bunun kesin bir şekilde ortaya koymak yine de çok mümkün değildir.</span></p>

      <p class="metin-sipsak"></p>

      <p class="metin-sipsak-20"><span class="metin-sipsak" xml:lang="tr-TR">Dostoyevski, Petersburg’un XVIII. yüzyıl asalet kültürü etkisindeki başkentten, içinde barındırdığı yoksulluk, sefalet, alkolizm, fuhuş ve suça eğilim gibi sosyal sorunlarla dolu bir metropole dönüşmesine tanıklık eder. Bu gelişimi, yoksulluk sınırındaki koşullarıyla her türlü tehlikeye açık bir kişi olarak yaşar. Petersburg savaş bakanlığında teknik ressam olarak çalıştığı işinden, yazarlık yapmak üzere 1844’te istifa eder ve tamamen parasız kalır. Tolstoy ve Turgenyev’in aksine, ne soylu bir kökene, ne de geniş topraklara sahiptir. Geride, yoksulluk içinde geçen çocukluk ve gençlik bırakmıştır: Annesiyle babasını küçük yaşta kaybetmiştir, kısıtlı miras kısa zamanda tükenmiştir, Petersburg askeri akademisindeki mühendislik okulunda eğitim görmüş ve teknik ressam olarak işe girmiştir. İşinden ayrıldıktan sonra, ayakta kalabilmek için Fransızcadan Balzac ve George Sand’ın eserlerini çevirir. Hayranlıkla beslenen bir coşkuyla tarihi konu eden romantik dramalar yazar ve kardeşi Mihail’le birlikte Schiller’in Rusçaya çevrilmiş eserlerini yayımlamayı planlar. Gece gündüz demeden çalışma masasının başında oturur, kalemini sadece kitap okumak için bırakır; çevresiyle pek ilişkisi bulunmayan gerçek bir yazardır artık. Başlarda kendini romantik bir hayalperest ve idealist olarak görür: “Gizemi her şeyden çok seviyorum. Ben bir hayalci ve sufiyim ve şunu kabul ediyorum ki, nedenini bilmesem de Petersburg’un benim gözümde her zaman gizemli bir yanı olmuştur.” Kent kış gecelerinde, “hemen kaybolacakmış ve buharlaşarak lacivert göğe yükselecekmiş gibi duran fantastik, büyülü bir düşe” benzemektedir. Ne var ki, düşsel dünya uçup gider, Schiller’e duyduğu hayranlığın yerini gündelik yaşamdan sahneler alır. Dostoyevski ansızın “Don Carlos ya da Posa ile ilgisi olmayan, gerçek, bazen de fantastik devlet memurlarından oluşan, şiirsellikten uzak tuhaf kişiler” görür.</span></p>

      <p class="metin-sipsak"><span class="metin-sipsak" xml:lang="tr-TR">İlk edebi çalışması olan mektup-roman formatındaki</span> <span class="metin--tal-k-sipsak" xml:lang="tr-TR">İnsancıklar</span> <span class="metin-sipsak" xml:lang="tr-TR">(1846), ona olağanüstü bir başarı kazandırır: “Sanırım ünüm böylesi bir zirveye bir daha ulaşamayacaktır.” Övgülerde kısmen yanlış anlama da vardır. Roman, her şeyin ötesinde acı bir sosyal eleştiri olarak yorumlanır. Kişilik bölünmesinin düşsel bir hikâyesinin anlatıldığı bir sonraki öyküsü</span> <span class="metin--tal-k-sipsak" xml:lang="tr-TR">Öteki,</span> <span class="metin-sipsak" xml:lang="tr-TR">eleştirmenleri rahatsız eder ve okurlar tarafından önceleri olumsuz karşılanır.</span></p>

      <p class="metin-sipsak"><span class="metin-sipsak" xml:lang="tr-TR">Bu arada Petersburg’un özel eğitim ve kültür çevrelerinde Proudhon, Cabet, Fourier ve Robert Owen’in eserleri tartışılır olmuştur. Köleliğin adaletsizliğinden öfkeyle söz edilir, toplumsal hoşnutsuzluğu giderecek sosyal bir alternatif üzerinde çalışılır. Dostoyevski 1847 yılından başlayarak, genç bir toprak sahibi ve içişleri bakanlığında memur olan Mihail Petraşevski’nin cuma toplantılarına katılır. Aslında siyasi anlamda etkin olmayan grup 1848’de tespit edilir, üyeleri hakkında darbe hazırlama iddiasıyla davalar açılır. Önce verilen ölüm cezaları kalebentliğe, en sonunda da sürgün cezalarına dönüştürülür. Dostoyevski Omsk kalesinde dört yıl geçirir. Hapis hayatının üzerinde yarattığı şokun etkisinden uzun süre kurtulamaz. Tablo şudur: Başarılı genç yazar, Petersburg’dan Sibirya’ya ceza infazının bilinmezliğine gönderilmiştir. Doktorlar ona burada hastalığın kendini iyice belli etmesiyle ilk kez sara teşhisi koyarlar. Dostoyevski’yi en çok kederlendiren noktalar, tutuklularla iç içe yaşamak, kitaplardan ve kaleminden ayrı düşmektir. Yine de hakkında verilen karardan yakınmaz. Aksine, daha sonra bunu yazacaktır, Omsk’ta halkla doğrudan teması sayesinde ideolojisi değişir. Dünyayı değiştirmek üzere hazırlanan teorik planlara artık kuşkuyla yaklaşır. Cezasını tamamladıktan sonra, er rütbesiyle Semipalatinsk’e gönderilir, burada subaylığa kadar yükselir ve ilk, ancak mutluluğu bulamadığı evliliğini yapar.</span></p>

      <p class="metin-sipsak"><span class="metin-sipsak" xml:lang="tr-TR">1859 yılında sağlık nedenleriyle Petersburg’a dönmesine izin verilir, ne var ki kaybedilen Kırım Savaşı ve tahtta meydana gelen değişiklikten sonra başkent çok değişmiştir. 1861’de, II. Aleksandr yönetiminde kölelik kaldırılır. Ülkede reform havası esmeye başlar. Sansür koşulları biraz rahatlar ve Dostoyevski kendini bütün gücüyle edebiyata verir, kendi dergilerini çıkarır, yayıncı olarak eleştirmenlerin arasına karışır, halkın huzurunda yapılan tartışmalarda yer alır, düşünce özgürlüğü ve halkın bilinçlendirilmesi için çalışır. Savunduğu</span> <span class="metin--tal-k-sipsak" xml:lang="tr-TR">kök salma</span> <span class="metin-sipsak" xml:lang="tr-TR">fikrinin reform sürecinde alt ve üst tabaka arasında ulusal barışa hizmet etmesini ister. Bu arada yeni eserleri yayımlanır:</span> <span class="metin--tal-k-sipsak" xml:lang="tr-TR">Stepançikovo Köyü ve Sakinleri</span> <span class="metin-sipsak" xml:lang="tr-TR">(1859),</span> <span class="metin--tal-k-sipsak" xml:lang="tr-TR">Ezilmiş ve Aşağılanmışlar</span> <span class="metin-sipsak" xml:lang="tr-TR">ve</span> <span class="metin--tal-k-sipsak" xml:lang="tr-TR">Ölü Evinden Anılar (1861).</span></p>

      <p class="metin-sipsak"><span class="metin-sipsak" xml:lang="tr-TR">Derken olaylar üst üste gelir. Dostoyevski, yurtdışına yaptığı birçok gezi sırasında Avrupa’da kumara olan zaafını keşfeder, sonra mutsuz biten bir aşk macerası yaşar. Erkek kardeşi Mihail ile birlikte çıkardıkları dergilerini, siyasi ve ekonomik nedenlerle kapatmak zorunda kalırlar. 1864’te hem karısını, hem erkek kardeşini kaybeder. Ödeyemeyeceği kadar büyük bir borç yükünün altındayken, bir de akrabalarının borçlarını üstlenir. Eski bir arkadaşına yazdığı mektupta şunları anlatır: “Böylece yapayalnız kalmıştım, berbat durumdaydım. Yaşamım bir anda ortadan ikiye bölünmüştü. Geride bıraktığım yarıda, uğrunda yaşadığım her şey vardı, diğer, hiç bilmediğim yarıda ise her şey yabancı ve yeniydi.”</span></p>

      <p class="metin-sipsak"><span class="metin-sipsak" xml:lang="tr-TR">Yaşamında çöküşe geçtiğinin belirtilerinden biri, tacir ve yayımcı Stellovski’yle yaptığı tehlikeli anlaşmadır: Dostoyevski, borçlarını kapatabilmek için 1 Temmuz 1865’te bir sözleşme imzalar, sözleşmeye göre 3 bin ruble karşılığında bir kitabının haklarını Stellovski’ye devretmektedir ve yazacağı bu yeni romanı 1 Kasım 1866’da teslim edecektir. Sözleşme koşullarının yerine getirilmemesi durumunda, Stellovski ödeme yapmadan yazarın o güne kadar yazdığı ve gelecekte yazacağı bütün eserlerini yayımlama hakkına sahip olacaktır. Dostoyevski aldığı avansla borçlarını kapatır, 1865 Temmuzunda yurtdışına çıkarak Wiesbaden’e gider, kalan parasını rulette kaybeder.</span></p>

      <p class="metin-sipsak"><span class="metin-sipsak" xml:lang="tr-TR">Heyelan gibi üzerine çöken bu kriz sırasında, yazarlık bilincinin ideoloji ve üslupla ilgili ana hatları belirlenir; sonraki büyük romanlarında bu ana hatları esas alacaktır: Avrupa’da gelişmekte olan burjuva toplumu ve bu toplumun ahlakı üzerine temel eleştirileri (</span><span class="metin--tal-k-sipsak" xml:lang="tr-TR">Yaz İzlenimleri Üzerine Kış Notları</span><span class="metin-sipsak" xml:lang="tr-TR">) ve derin ruh çözümlemelerine eğilimi (</span><span class="metin--tal-k-sipsak" xml:lang="tr-TR">Yeraltından Notlar)</span><span class="metin-sipsak" xml:lang="tr-TR">. En üst yorum mercii olan anlatıcı, gitgide uzaklaştırılır ve olayın değerlendirilmesi kahramanlara bırakılır; bu, gelişmelere çeşitli bakış açıları gerektiren ve anlatılan gerçeği karmakarışık gösteren bir yöntemdir. Kısa bir süre önce yayıncılık çalışmalarıyla ortaya koyduğu bilinçlendirme hevesi artık geri plandadır. Artık bütün düşüncelerinin hedefi, insan hayatıyla ilgili bütün tahminlerin mantık, normallik ve realizm (“Realizm kitlelerin mantığıyla örtüşür”) yapısı üzerine kurulmasıdır; bu yapı bizim gerçekte nasıl davranacağı kestirilemeyen, kendinden geçmiş yapımızın üzerinin örtülmesini sağlar. İnsanoğlu kendi değişken, zayıf yapısına ancak metafiziksel ve dini bir dayanak, yani bir “felsefe” geliştirilmesi halinde dayanabilir.</span></p>

      <p class="metin-sipsak"><span class="metin--tal-k-sipsak" xml:lang="tr-TR">“Suç ve Ceza”</span> <span class="metin-sipsak" xml:lang="tr-TR">fikri, Wiesbaden’de doğar; bu, ona dünya çapında ün kazandıracak bir roman olacaktır. Ne var ki, 1866 yazına kadar Stellovski için tek bir satır bile yazmamıştır. 4 Ekim’de stenograf Anna Grigoryevna Snitkina, iş görüşmesine gelir. Yirmi altı gün boyunca Dostoyevski söyler, Anna yazar ve</span> <span class="metin--tal-k-sipsak" xml:lang="tr-TR">Kumarbaz</span> <span class="metin-sipsak" xml:lang="tr-TR">romanı ortaya çıkar. Dostoyevski böylece verdiği sözü yerine getirmiş olur. Birkaç ay sonra Anna Grigoryevna’yla evlenir ve bu arada hamile kalan karısıyla birlikte Nisan 1867’de yeniden yurtdışına çıkar.</span></p>

      <p class="metin-sipsak"><span class="metin-sipsak" xml:lang="tr-TR">Avrupa’daki yıllar sıkıntılı geçer. Baden-Baden kentindeki kumarhanede yeniden büyük paralar kaybetmesiyle, eski borçların üzerine yenileri eklenir. Yazmaya pek fırsat bulamaz. En temel ihtiyaçları için bile sürekli para aramak zorundadır. Ağustos 1867’de çift, Basel üzerinden Cenevre’ye gider, Dostoyevski o sırada</span> <span class="metin--tal-k-sipsak" xml:lang="tr-TR">Budala</span> <span class="metin-sipsak" xml:lang="tr-TR">romanı üzerinde çalışmaya başlamıştır. Yolculuk sonbaharda İtalya’ya doğru devam eder, önce Milano üzerinden Floransa’ya geçerler. Romanın son bölümünü “Rus Ulak”a</span><span class="dipnot-numarasi-sipsak"><a class="footnote-link" href="#footnote-225-1" id="footnote-225-1-backlink">1</a></span> <span class="metin-sipsak" xml:lang="tr-TR">gönderdikten sonra Venedik’ten Bologna’ya, Temmuz 1869’da da Trieste, Prag ve Viyana üzerinden Dresden’e giderler.</span></p>

      <p class="metin-sipsak"><span class="metin-sipsak" xml:lang="tr-TR">Dostoyevski, Rusya’ya yabancılaşmakla kalmaz, yurtdışında yaşayan Rus göçmen, yazar ve devrimcilerle de yakınlaşamaz: “Nerede yaşadığımın, Dresden’de mi, yoksa başka bir yerde mi olduğumun</span> <span class="metin--tal-k-sipsak" xml:lang="tr-TR">hiç fark etmediğini</span> <span class="metin-sipsak" xml:lang="tr-TR">açıkça anlamak çok acı, her yer yabancı bir ülke, her yerde zincirinden koparılmış bir halkayım.” Günün Avrupa’sına duyduğu ilgi azalmış, dikkati Rönesans ve Barok dönemi mimarisi ve resim sanatına yönelmiştir. Çoğu yurttaşı gibi “eski Avrupa”dan söz eder, Rusların da “vatan” bildikleri ortak kültürel hafızadan uzaklaşır. Galerilerdeki kimi tablolardan çok etkilenir: Basel’de Holbein’ın</span> <span class="metin--tal-k-sipsak" xml:lang="tr-TR">Mezarındaki İsa</span><span class="metin-sipsak" xml:lang="tr-TR">’sı, Bologna’da Raffael’in</span> <span class="metin--tal-k-sipsak" xml:lang="tr-TR">Azize Cäcilie</span><span class="metin-sipsak" xml:lang="tr-TR">’si, Dresden’de Lorrain’in</span> <span class="metin--tal-k-sipsak" xml:lang="tr-TR">Acis and Galatea’</span><span class="metin-sipsak" xml:lang="tr-TR">sı ve Raffael’in</span> <span class="metin--tal-k-sipsak" xml:lang="tr-TR">Sistine Madonna</span><span class="metin-sipsak" xml:lang="tr-TR">’sı; bunların hepsi daha sonraki romanlarında derin simgesel anlamlar taşıyacak olan tablolardır.</span></p>

      <p class="metin-sipsak"><span class="metin-sipsak" xml:lang="tr-TR">Dresden’de Kasım 1869’da gazetelerden bir sansasyonu haber alır: Rus anarşist Sergey Neçayev, onun devrimci hücresi “Halkın İntikamı Komitesi” üyelerinden birini Moskova’da öldürtmüştür. Olay ve ardından Petersburg’da görülen dava, dünya basınını meşgul eder. Dostoyevski, bu cinayetle çağının en önemli konusunu; sosyalizm, devrimci terörizm ve orta sınıf ideolojisiyle ilgili fikirler arasındaki bağlantıyı bulduğuna inanır. O tarihlerde Marx da durumu yaklaşık bu şekilde değerlendirmektedir. Şubat 1870’te</span> <span class="metin--tal-k-sipsak" xml:lang="tr-TR">Ecinniler</span> <span class="metin-sipsak" xml:lang="tr-TR">romanını yazmaya başlar.</span></p>

      <p class="metin-sipsak"></p>

      <p class="metin-sipsak-20"><span class="metin-sipsak" xml:lang="tr-TR">Eserlerinin gerçeklik ilişkisi çok özgündür. Dostoyevski sürgün sonrası kendini yazarlıkla, özellikle de belgesel romanı</span> <span class="metin--tal-k-sipsak" xml:lang="tr-TR">Ölü Evinden Anılar’</span><span class="metin-sipsak" xml:lang="tr-TR">la tedavi eder; bu eser, Omsk’taki kürek mahkûmiyeti dönemini anlatır (“Benim</span> <span class="metin--tal-k-sipsak" xml:lang="tr-TR">Ölü Evim</span> <span class="metin-sipsak" xml:lang="tr-TR">kelimenin tam anlamıyla sansasyon yarattı, ben de onun sayesinde edebi ünümü tazelemiş oldum”).</span> <span class="metin--tal-k-sipsak" xml:lang="tr-TR">Yaz İzlenimleri Üzerine Kış Notları’</span><span class="metin-sipsak" xml:lang="tr-TR">nda ilk Avrupa seyahatini anlatır. Ancak derdi Omsk, Paris ya da Londra’daki gerçekler değildir. O, olayları anlatan bir yazar değildir. Betimleyici nesnellikle işi yoktur. O, yaşananın algılandığı ve düşünce düzleminde yansıtıldığı formlar üzerinde durur: “Onlar, (realistler, Klaus Städtke) ‘gerçeklik olduğu gibi yansıtılmalıdır’ derler, oysa böyle bir gerçeklik yoktur; çünkü nesnelerin ruhu insana açık değildir, insanoğlu doğayı, duygularından geçerek fikirlerine yansıdığı kadarıyla kavrayabilir.” Her algı, duygusal bir renk taşır. Saf gerçeklik aslında yanılsamadır. Sosyal rollerde bile farklı bakış açıları açığa çıkar. Dostoyevski, yaşamı boyunca memur, hükümlü, Avrupa gezgini olarak, bireyselliğini pek çok kez görünmeyen oyun kurallarına, davranış modellerine ve dil klişelerine teslim etmek zorunda kalır ve bunu yaparken dış dünyaya kıyasla doğallığından vazgeçtiğini fark eder.</span></p>

      <p class="metin-sipsak"><span class="metin-sipsak" xml:lang="tr-TR">Çeşitli algı düzlemlerinde meydana gelen kırılma ve yansımalarla, dünya imajı belirsiz bir kimliğe bürünür. Dostoyevski’nin roman kahramanları dünyayı çoğunlukla “düşsel”, “fantastik” ya da “ihtimal dışı” olarak yaşarlar. Arızalı konuşmaları ve kötü üslupları, başlarından geçen olayları bulanık bir öznellikle anlattıkları sırada dilsel bilinçte hissettikleri tutukluklarını yansıtır.</span></p>

      <p class="metin-sipsak"><span class="metin-sipsak" xml:lang="tr-TR">Kişi kim olduğunu bile bilmeden dünyayı nasıl fark edebilir? Dostoyevski bu sorusunu</span> <span class="metin--tal-k-sipsak" xml:lang="tr-TR">Yeraltından Notlar</span><span class="metin-sipsak" xml:lang="tr-TR">’da (1864) ben dilinde anlatan kahramanına aktarır. Anlatıcı, Petersburg’daki bodrum katı dairesinde, kendine özgü bir kişiye uygun niteliklerle kendini tanımlamaya çalışır. Ne var ki ne içinde ne de kendi dışında güvenli bir dayanak bulabilir. Bu duruma sinirlenir, ani bir kararla her türlü bilimden, “güzel ve ulu”nun estetiğinden, dünyayı düzeltebilecek bütün ussal teorilerden vazgeçer ve sonunda yaşamı “akla yatkın bir zemine” oturtacak her türlü olasılığı reddeder. Avrupa’dan gelen pekişmiş kimlik formülü “Düşünüyorum, o halde varım” da bir dayanak oluşturmaz. Sosyal rol dağılımları kaçınılmaz olarak bilinci deforme ederken, diğer taraftan tekbenci bir reddetme taktiği olan kendini tecrit etme, kişiyi ardı arkası kesilmeyen yansımaların uçurumuna sürüklemektedir. Bu uçurumun derinlerinde kötünün ayartmaları; saldırganlık, suç, sapkınlık, her türlü şiddet ve iktidar imgelemleri pusu kurmuş beklemektedir. Dünyada olup bitenlerden ve kendi içinde acı çeken bilinç, son derece tutarsız ve kurtuluşun olanaksız gibi gözüktüğü bir realite düzleminde esir kalır.</span></p>

      <p class="metin-sipsak"><span class="metin-sipsak" xml:lang="tr-TR">Nietzsche, 1887 Şubatı’nda Franz Overbeck’e şunları yazar: “Birkaç hafta öncesine kadar Dostoyevski’nin adını bile bilmezdim [...] Fransızcaya çevrilmiş eseri</span> <span class="metin--tal-k-sipsak" xml:lang="tr-TR">L’esprit souterrain</span><span class="dipnot-numarasi-sipsak"><a class="footnote-link" href="#footnote-225-2" id="footnote-225-2-backlink">2</a></span> <span class="metin-sipsak" xml:lang="tr-TR">ile bir kitapçıda rastlantısal olarak tanıştım.[...]. Akrabalık içgüdüsü (ya da başka nasıl adlandırayım?) hemen dile geldi, mutluluğum olağanüstüydü.” Nietzsche’nin Dostoyevski’de ilgisini çeken nokta, köklerden mutlak uzaklaştırılmanın psikolojik betimlemesidir. “</span><span class="metin--tal-k-sipsak" xml:lang="tr-TR">Ölü Evi</span><span class="metin-sipsak" xml:lang="tr-TR">”nden büyülenmiştir, “gelmiş geçmiş romanların en iyilerinden biri” diye söz eder, çünkü burada suç, “kötü koşullardaki güçlü insanın imgesi” olarak anlatılır. Nietzsche, “yeraltındaki” anlatıcıyla içsel bir akrabalık duyumsar, özellikle de şu klasik ‘kendini tanı’ sözüyle “korkunç bir şekilde alay edilmesi”nden etkilenir. Ancak Dostoyevski’ye yakınlığı gerçek değildir, insanı çözümlemenin tedavi edici değil, teşhis koyucu yönüyle ilgilidir.</span></p>

      <p class="metin-sipsak"><span class="metin-sipsak" xml:lang="tr-TR">Dostoyevski</span> <span class="metin--tal-k-sipsak" xml:lang="tr-TR">Suç ve Ceza</span><span class="metin-sipsak" xml:lang="tr-TR">’da o güne kadar sürdürdüğü çabalarının sınırlarını yeni bir yöne kaydırır. Konu genişletilir. O güne kadar kahramanları “diğerlerinin” karşısında tek başlarına durmuşken, şimdi karma bir kahraman topluluğu ve dal budak saran konularla karşı karşıyayızdır. Olayların merkezinde ilk kez bir cinayet vakası vardır. İdeolojik antitez de yenidir: Yazar, “Cinayet fikri”, “Hıristiyan – Ortodoks görüler”, “dünyevi kanunlar” ve “Tanrı gerçeği” kavramlarını, yayımcıya yazdığı mektupta ısrarla vurgular ve romanın gerilim çatısı inşa edilmiş olur. Ateist katil Raskolnikov, dindar Sonya Marmeladova ile karşı karşıya gelir. Yeraltı insanına yolunu şaşırtan içsel kimlik arayışı, karşıt Hıristiyan görüşleriyle yakalanarak doğru yola yönlendirilir.</span></p>

      <p class="metin-sipsak"><span class="metin-sipsak" xml:lang="tr-TR">Dostoyevski’nin dinle ilişkisi çelişkilidir. Çok ileri yaşlara kadar bu konudaki kararsızlığıyla kıvranır. Ancak roman kurgusuna dinsel boyutu taşımasının edebiyat dışı nedenleri de vardır. 1861’de köleliğin kaldırılmasıyla başlayan reform süreci 1860’lı yılların ortalarında sona erer. Sınıflara bölünmüş toplumdan çözülme sürecinde, yabancı yatırımlar desteğiyle Rusya “kapitalizm serası”na dönüşür. Büyük kentlerde varlıklı ve liberal düşünen yeni bir üst tabaka oluşurken, taşra ve köylerdeki halkın büyük bir kısmı yoksullaşır. Ayrıca, çar rejimi ve devrimci hareket arasında siyasi gerilla savaşı başlar. 1866’da</span> <span class="metin--tal-k-sipsak" xml:lang="tr-TR">Suç ve Ceza</span><span class="metin-sipsak" xml:lang="tr-TR">’nın yayımlandığı sırada II. Aleksandr’a ilk suikast düzenlenir.</span></p>

      <p class="metin-sipsak"><span class="metin-sipsak" xml:lang="tr-TR">I. Petro’dan bu yana Ortodoks Hıristiyanlık, toplumdaki etkisini kaybetmeye başlamış ve ideolojik savaşlara zemin hazırlamıştır. Resmi politikalar, dinin kaybolmakta olan otoritesini, geleneksel kilise ve devlet ittifakıyla yeniden canlandırmaya çalışırlar. Ortodoks dinbilimi, dünyevi konularda görüş bildirmekten genelde kaçındığı için, basın ve edebiyat, dini görüş alanını istedikleri gibi kullanırlar; Slavlar ve Batılılarla, mutluluk vaatleri yine de dini boyut kazanan monarşist ve devrimci ateistler arasındaki kavgada taraf olurlar. Dostoyevski; dini tartışmaların bir yanda sosyal adalet fikirleriyle diğer yanda dizginlenemez siyasi - muhafazakâr iktidar hayalleriyle tuhaf bir şekilde kaynaşmasını romanlarında işler. Onun gözünde Rus adalet anlayışı –kilise boyutu değil, tinsel gücüyle– ulusal bir geçiş dönemi işlevine sahiptir: Bu anlayış; Çar ile halkı, birey ile toplumu, dahası bütün Slav halkları birbirlerine yakınlaştırmakta ve Rusya’yı Katoliklik ve Batı uygarlığından korumaktadır. Dostoyevski’nin buradaki figürü ıstırap çeken merhametli İsa’dır; onu dogmatik öncü ya da ruhani güç sembolü olarak değil, metafiziksel bir olgu ve aynı zamanda insan bilincinin kaçış ve dayanak noktası olarak imgeler. İsa Peygamber ve ölümsüzlük fikri olmazsa insanoğlu, “akan” varlığı sonunda hiçe karışan “geçici bir olgu” olarak kalmaya mahkûmdur. Ancak metafiziksel kesinlik ile kararsız insan bilinci arasındaki bağlantı, sadece kişisel inanç yoluyla kazanılan deneyimle kurulabilir.</span></p>

      <p class="metin-sipsak"><span class="metin-sipsak" xml:lang="tr-TR">Dostoyevski romanlarında,</span> <span class="metin--tal-k-sipsak" xml:lang="tr-TR">Suç ve Ceza</span><span class="metin-sipsak" xml:lang="tr-TR">’dan başlayarak, ideal insan varlığının inandırıcı bir canlandırılması yoluyla Hıristiyan dininin betimlenebilirliğini göstermeye çalışmıştır. Oysa inancın, olsa olsa teveccühle ruhta şekillendiğini, topluma bulaştırılamayacağını, hele zorla dayatılamayacağını çok iyi bilmektedir. Hıristiyanlık ilkelerine bağlı bir yaşam tarzının, tümüyle güncel olaylara dayalı olan roman dünyasına aktarılması bu yüzden risklidir. Dostoyevski’nin inançlı bütün kahramanlarında, inançlarını yaşadıklarını ancak bunu duyuramadıklarını görürüz. Bu kişiler gerçek dünyayla kurdukları ilişkilerinde silik, saf, gülünç ve de alıktırlar. Buna karşın, yazarın ateist başkahramanları ihtiraslarını ve dürtülerini gönüllerince yaşarlar, suça karışırlar, içlerini kemiren kuşkuyla tutarsız davranışlar sergilerler ve bu duygulardan genelde intiharla kurtulurlar. Dostoyevski’nin anlatıcıları hangi tarafta bulunurlarsa bulunsunlar, her zaman sınırda, pro ve contra, inanç ve ateizm arasındaki çelişki düzleminde hareket ederler. Romanlarda doğrudan mutlu bir yaşamın tarifine rastlayamayız. İsa Peygamber bile kesinleşmiş bir ululuk arz etmez. Dostoyevski 1854’te şöyle yazar: “İsa’nın gerçeğin ötesinde olduğunu ve gerçeğin hakikaten İsa’nın dışında olduğunu biri bana kanıtlayabilse, o zaman gerçeğin değil, İsa’nın yanında yer alırdım.” Ussal gerçeklik düşüncesi, dini felsefeyi hayal etme ve onu amaçlama olasılığı lehine uzaklaştırılır. Dostoyevski’nin inançlı kahramanlarının bütün siliklikleri ve saflıklarına karşın ihtiraslı ve sorunlu karakterler karşısındaki üstünlükleri; dünyevi olayları mistik denebilecek bir yaklaşımla kavrayışları, her türlü yalan ve entrika karşısındaki şaşkınlık verici sezgileri, “ötekinin” ruhunu okumak gibi psikolojik yetileridir.</span></p>

      <p class="metin-sipsak"><span class="metin-sipsak" xml:lang="tr-TR">Başkahramanların bilinçlerindeki inanç ve inançsızlık zıtlığının, Dostoyevski’nin modernleşme çağını açıklamak için yararlandığı bir yöntem olduğunu anlarız. Bu, ideolojilerimizin sürekli değişkenlik gösterdiği çağda, “her şey adeta kendi zıddına gebedir” (Marx), yükünü hafifletme, rahatlama ve güvence arayışında olan insanoğlu da kaderine boyun eğdiği bir tür sinizmden etkilenmeden edemez.</span></p>

      <p class="metin-sipsak"></p>

      <p class="metin-sipsak-20"><span class="metin-sipsak" xml:lang="tr-TR">1871’de yurtdışından döndükten sonra, Dostoyevski’nin dalgalanmalarla dolu yaşamı artık geride kalmıştır. Kumar tutkusundan sıyrılmıştır, artık para işlerini de yöneten kendisinden yaşça epeyce küçük karısıyla mutlu bir evliliği vardır. Aile, Petersburg yakınlarındaki Staraya Russa’da bir yazlık ev kiralar. Sayılı dostlarının arasında, din felsefecisi Vladimir Solovyov ile aralarındaki görüş ayrılıklarına karşın, kutsal kilise meclisinin başprokuroru Konstantin Pobedonoszev de vardır. 1873 yılından başlayarak tek başına çıkardığı</span> <span class="metin--tal-k-sipsak" xml:lang="tr-TR">Bir Yazarın Güncesi</span> <span class="metin-sipsak" xml:lang="tr-TR">dergisinde, milli ve Panslavizm ile ilgili genelde Yahudi düşmanlığı içeren görüşlerine içinden geldiği gibi yer verir; dahası, yakında bütün Slavların başkenti olacağını söylediği Konstantinopol’ün Ruslar tarafından işgalinden söz eder. Aynı zamanda Rus toplumunun durağanlığını sakınmadan eleştirir ve genç kuşağın devrimci ruhundan duyduğu üzüntüyü dile getirir. Yine de gençleri yargılamaz, onları anlamaya çalıştığını söyler.</span></p>

      <p class="metin-sipsak"><span class="metin-sipsak" xml:lang="tr-TR">Dostoyevski, yazar arkadaşlarıyla yakın dostluklar kuramamıştır. Aksine, Turgenyev ve Tolstoy’un romancılıklarını, tarihsel hatalar içeren, üst orta sınıfın ayrıcalıklı gündelik yaşamını yansıtan ve yerini yakında edebiyatın “yeni sözlerine” bırakmak zorunda kalacak “toprak sahibi edebiyatı” olarak görmüştür. Yazar olarak öne çıkan yönü, toplumun doğal ve değiştirilemez gibi gördüğü olaylara bir realistin eleştirel penceresinden bakmak değil, gerçeği baştan sona sorgulamak, gerçeği algılamadaki hızla değişen yaklaşımların geçiciliğini görmektir. İnsanoğlunun yeryüzünde yönünü belirleyebilmesi, sadece Hıristiyan felsefesine ve gelecekte kendini gerçekleştirme şansını yakalayacağına dair sağlam bir inançla mümkündür. Böylelikle Rusya ve Rus halkı da dünya için oluşturdukları tarihi değerlerini onun “Rus fikri” doğrultusunda ancak gelecekte anlayabilecektir; Dostoyevski’ye göre halkın halihazırdaki durumu, kendi deneysel gerçekliği içinde örnek model olmaktan çok uzaktır.</span></p>

      <p class="metin-sipsak"><span class="metin-sipsak" xml:lang="tr-TR">Son büyük romanı</span> <span class="metin--tal-k-sipsak" xml:lang="tr-TR">Karamazov Kardeşler</span> <span class="metin-sipsak" xml:lang="tr-TR">(1881), dünyanın iki farklı ucunu yapısal prensip anlamında bir kez daha gözler önüne serer: Taşrada geçen sağlam bir cinayet hikâyesinin karşısına, yazar, din adamı Sossima’nın ideal kimliğini koyar. Konunun, “Tanrı hakkında ileri geri konuşma ve bunun çürütülmesi” olarak değerlendirilmesini ister. Kahramanların bilincinde çeşitli şekillerde kırılan, içkinlik ve aşkınlığın zıtlıklarla dolu işbirliği, yazarın gözünde olayların sürekli olarak farklı değerlendirilmesini sağlayan karakteristik bir atmosfer yaratır. Böylelikle, Dostoyevski’nin romanlarında sıklıkla görüldüğü gibi, anlamlı bir işlevin yerine getirilmesi, iç içe geçmiş düşler, araştırmalar ve benzetmelerle karşılaşırız. Araya sokulan “büyük Engizisyoncu” efsanesi, romanın, dahası yazarın bütün eserlerinin ana noktası olarak kabul edilebilir. Engizisyoncu, hitabet açısından mükemmel bir monologla kilisenin, vicdanın bireysel özgürlüğü karşısındaki gücünü haklı çıkarır ve bir din kurucusu olarak İsa’nın başarısız olduğunu açıklar. İsa ise buna “sadece” sessiz bir duruşla karşılık verir. Peter Sloterdijk bu “efsane”yi modern düşünce tarihine yerleştirmiş ve metni, hayali bir benzetme ve “antropolojinin teolojiyle, yönetimin özgürleşmeyle, kurumun bireyle evrensel hesaplaşması” olarak nitelemiştir.</span></p>

      <p class="metin-sipsak"><span class="metin-sipsak" xml:lang="tr-TR">Dostoyevski’nin yaşamındaki son zirve, Puşkin anıtının açılışı sırasında 8 Haziran 1880’de Moskova’da yaptığı konuşmadır; konuşmasında, İncil’in kanunlarının buyurduğu doğrultuda, Rus ruhunda yatan Avrupa kaynaklı bütün çelişkilerin bağışlanması çağrısında bulunmuştur. Çağdaşlarının ifadelerine göre, onu dinleyenler anlık bile olsa çok etkilenmişlerdir. Kısa bir süre sonra Çar II. Aleksandr, “Halkın İradesi” adlı terör organizasyonun düzenlediği bombalı suikast saldırısıyla öldürülür. Dostoyevski ise suikasttan kısa bir süre önce hayatını kaybetmiştir.</span></p>

      <div class="footnotes">
        <div class="footnote">
          <p class="dipnotlar-sipsak"><a class="footnote-anchor" href="#footnote-225-1-backlink" id="footnote-225-1">1</a><span class="dipnotlar-bold-sipsak" style="font-size:1em;" xml:lang="tr-TR">.</span> Muhafazakâr dergi. (ç.n.)</p>
        </div>

        <div class="footnote">
          <p class="dipnotlar-sipsak"><a class="footnote-anchor" href="#footnote-225-2-backlink" id="footnote-225-2">2</a><span class="dipnotlar-bold-sipsak" style="font-size:1em;" xml:lang="tr-TR">.</span> Yeraltından Notlar. (ç.n.)</p>
        </div>
      </div>
    </div>
  </div>
</body>
</html>
