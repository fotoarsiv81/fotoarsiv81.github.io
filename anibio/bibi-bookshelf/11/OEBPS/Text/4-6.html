<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-6.html" xml:lang="tr-TR">
    <div class="Basic-Text-Frame-1">
      <p class="x1-1" id="toc_marker-7"><span class="kisim-baslik-sipsak-1" style="font-size:0.94em;" xml:lang="tr-TR">“Kumarbaz”</span></p>

      <p class="metin-sipsak-1"><span class="metin-sipsak-1" xml:lang="tr-TR">İçinde kumarhanenin de bulunduğu, hayal ürünü bir Alman kaplıca kasabası olan Roulettenburg’da, karısı ölmüş bir Rus generali, kız kardeşi, üvey kızı Polina ve çocukları Mişa ve Nadya ile birlikte bir otelde konaklamaktadır. Hikâyeyi ben dilinde anlatan, çocukların özel öğretmeni olarak ailenin yanında çalışan Aleksey İvanoviç dışında generalin maiyetinde, Parisli koket Matmazel Blanche, onun annesi ve sözümona kuzeni Marquis des Grieux de vardır. Bir de varlıklı İngiliz Mr. Astley; kendini herkesin dışında tutan ve kendine daha çok olayları izleyen ve keskin zekâsıyla yorumlar yapan bilirkişi süsü veren bu adam, görünüşe göre Polina’ya karşı derin duygular besler.</span></p>

      <p class="metin-sipsak-1"><span class="metin-sipsak-1" xml:lang="tr-TR">Yukarıda adları geçen insanların ortak yönleri, para sorunları ve aşk hikâyeleridir. General, Matmazel Blanche’a deliler gibi âşıktır. Markiden borç para almış, senet vermiş ve karşılığında çiftliğini ipotek ettirmiştir. Generalin bu hareketine sinirlenen kız kardeşi, Karlsbad kasabasına gider. Matmazel Blanche, general eşi olmak ister, ancak bunun için müstakbel eşinin bir an önce kendi servetine kavuşmasını şart koşar. Generalin üvey kızı Polina’nın da bir an önce kapatmak istediği borçları vardır. Kız, elmaslarını rehin verir ve buradan elde ettiği parayı, onu tutkulu bir aşkla seven Aleksey’e rulette kendisi için para kazanması için teslim eder. Polina, özel öğretmenin bunun dışında da her türlü hizmetine açıktır, ancak görünen odur ki gencin duygularına karşılık vermez. Bu arada herkes, çok varlıklı, yaşlı Moskovalı teyzenin son nefesini vermesini beklemektedir; general, kadının ölümüyle kendisine yüklü bir miras kalacağını umudu içindedir.</span></p>

      <p class="metin-sipsak-1"><span class="metin-sipsak-1" xml:lang="tr-TR">Ailenin arzuları, amaçları ve planlarıyla ilgili kararın verileceği yer, kumarhanedir. Ne var ki aralarından sadece anlatıcı Aleksey, doğuştan kumarbaz olduğunu ortaya koyar. Zaten bu kasabaya, yaşamını değiştirme kararıyla gelmiştir: “Kesin olarak biliyorum ki, kaderimi değiştirecek bir şey olmadan Roulettenburg’dan ayrılmayacağım.” Bir dünya insanı olarak aslında kumardan nefret etse de, öbür yanıyla yüksek paralar kazanma umudu içindedir. Ahlaki kaygıları hiç yoktur: “Aslında kumar, herhangi bir yoldan para kazanmaktan daha kötü bir şey değil; ticaret yaparak para kazanmaktan örneğin.”</span></p>

      <p class="metin-sipsak-1"><span class="metin-sipsak-1" xml:lang="tr-TR">Aleksey, Polina’nın parasını kumara yatırır ve önce kazanır. “Kazanınca masadan kalkmam gerekirdi. Ama içimde tuhaf bir şey yükseldi. Sanırım, kaderin üzerine gitme isteğiydi bu. Tekrar para koydum ve kaybettim. Bu beni tahrik etti, bunun üzerinde üzerimde ne varsa hepsini aynı sayıya yatırdım ve yeniden kaybettim. Masadan kalkarken uyuşmuş gibiydim.” Heyecanı ve kazanma şansını önceden hesaplayabilmek için beyninin içine hücum eden düşünceler (“Belirli renklerin ve sayıların kazanma sıralamalarında gerçekten bir sistem gizli, ancak bu sistem çok ilginç bir kuralın ahengine bağlı”), genç adamın ulusal kimliğiyle açıkladığı bir yatkınlığa işaret etmektedir; Aleksey’e göre, Ruslar, Almanların tasarruf anlayışına göre uzun vadeli para biriktirerek edinilen servete inanmazlar; onlar daha çok beklenmedik, rastlantısal, sahibini yücelten ani servetten yanadırlar: “Biliyorum ki, bu paralar cebime girince, artık biçare bir köle değil, bambaşka bir insan olacağım.” O zaman, artık Polina’nın gözünde “sıfır” olmayacak, mutluluğunu satın alabilecektir, çünkü “Para, her şey demektir!” İçi, her şeye hükmetme arzularıyla dolar, “isterse küçük bir sinek olsun, bir canlı üzerinde alabildiğine sınırsız kudret sahibi olmak, bambaşka bir hazdır” ve bu düşünceleri sadistçe hayallere kadar vardırır: Polina’ya, “Sizi öldüreceğim” diye itirafta bulunur, “bunu kıskançlıktan ya da sizi sevmekten vazgeçtiğim için yapmayacağım. Sizi dövmek, boğmak ve sakatlamak için içimde birçok kez dayanılmaz bir dürtü hissettim.”</span></p>

      <p class="metin-sipsak-1"><span class="metin-sipsak-1" xml:lang="tr-TR">Romanın esas konusu, gülünç bir olayla başlar. Polina, bir gün sırf kapris olsun diye, kendisine âşık delikanlıdan, kaplıca ziyaretine gelmiş Baron ve Barones Wurmerhelm çiftine yürüyüşe çıktıkları sırada kabalık etmesini ister. Aleksey bir an bile duraksamadan, gezinti yapan Wurmerhelm’lerin önüne dikilir: “</span><span class="metin--tal-k-sipsak-1" xml:lang="tr-TR">‘Madame la baronesse’</span> <span class="metin-sipsak-1" xml:lang="tr-TR">dedim yüksek sesle ve her hecenin özellikle üzerine basarak, ‘</span><span class="metin--tal-k-sipsak-1" xml:lang="tr-TR">j’ai l’honneur d’être votre esclave</span><span class="metin-sipsak-1" xml:lang="tr-TR">”.</span><span class="dipnot-numarasi-sipsak-1"><a class="footnote-link" href="#footnote-225-3" id="footnote-225-3-backlink">3</a></span> <span class="metin-sipsak-1" xml:lang="tr-TR">Çift, öfke ve korkuyla arkasını döner ve oradan uzaklaşır. Ancak bu sahnenin devamı gelir. Baron, generale şikâyette bulunur, o da özel öğretmenin işine derhal son verir. Ama Aleksey onu düelloya davet etmekle tehdit edince, general ansızın sesini alçaltır ve delikanlıya bundan vazgeçmesini rica eder. Marki de bu ricaya katılır, Polina bile olanları unutması için sevgilisine yalvarır. Amaç, ne pahasına olursa olsun, skandalı önlemektir. Bu çabanın bir nedeni vardır: Uzun zaman önce Matmazel Blanche, Roulettenburg’a Matmazel Selma adıyla gelmiş ve kumar masasında, oyun oynayabilmek için barondan utanmadan para istemiştir. Selma, baronesin şikâyeti üzerine polis tarafından salondan dışarı atılmıştır. Şimdi markinin refakatinde Matmazel Blanche adıyla yeniden ortaya çıkan eski Selma, yeni bir skandal çıksın istemez. Aynı şekilde kendisine âşık general, marki ve henüz bilinmeyen bir nedenden Polina da ortalığın karışmasını engelleme peşindedirler.</span></p>

      <p class="metin-sipsak-1"><span class="metin-sipsak-1" xml:lang="tr-TR">Derken hiç beklenmedik bir şey olur. Aleksey, otelin merdivenlerinde mirası beklenen Moskovalı teyzeyi ansızın görünce gözlerine inanamaz: “Evet, ta kendisiydi, şu ölüm döşeğinde yatan, ancak ölmeyen hanımefendi... Onun yüzünden nice telgraflar gelmiş gitmişti ve o şimdi gökten düşer gibi bizzat aramızdaydı.” Toprak sahibesi, Aleksey’i yanına çağırır ve delikanlıyı yanına alarak akrabalarının bulunduğu salona doğru yola koyulur. Yaşlı kadının generalin kabul salonuna girmesiyle birlikte gezintiye çıkmak üzere olan topluluktaki herkes donup kalır. General yumruk yemiş gibi olur, yaşlı kadının beklenmedik ortaya çıkışı diğerleri için de tam bir felakettir.</span></p>

      <p class="metin-sipsak-1"><span class="metin-sipsak-1" xml:lang="tr-TR">General akrabası Tarasseviçev Prensesi hanımefendi, derhal otelin ve kaplıca kasabasının seçkin konukları arasında yerini alır. Yaşlı kadın, peşine yeğenini ve onun maiyetindekileri takarak zafer alayında yürür gibi kumarhaneye girer. İçerisi her zamanki gibi kalabalık olmasına karşın, kumar masalarından birine kolayca ulaşırlar. Öyle ya, bir tarafı felçli olmasına karşın kumar oynamak isteyen yetmiş beş yaşındaki bir kadına her gün rastlamak mümkün değildir. Yaşlı kadın nasıl oynanacağını sorar, sonra para koyar ve kazanır. Kendisine yol gösteren Aleksey, kadınla birlikte heyecan içindedir: “Ellerim ve bacaklarım titriyor, beynimin içinde kıyamet kopuyordu.” Yaşlı kadın, çok para kazandığı birkaç turdan sonra kumarhaneden ayrılır. Kazandığı paradan kendisine el açan dilencilere ve hizmetkârlarına bolca dağıtır. General şimdi yepyeni bir sorunla karşı karşıyadır: Teyze belki de sonraki günlerde bütün servetini kumara yatıracaktır. Zaten kadın ona tek kuruş vermek istemediğini ima etmiştir. General bu durumun önüne nasıl geçecektir? Aleksey’e yaşlı kadını kumardan vazgeçirmesini rica eder, ancak çabası boşunadır. Kadın ertesi gün kumarda yüksek meblağlar kaybeder ve Moskova’ya dönmeye karar verir. Masaya son bir kez oturur, yanında getirdiği bütün parasını kaybedince hemen yola koyulur.</span></p>

      <p class="metin-sipsak-1"><span class="metin-sipsak-1" xml:lang="tr-TR">Anlatıcı bu noktada zamanı ilerletmiştir: “Yazdığım son notların üzerinden neredeyse bir ay geçmiş. O günlerde yaklaşmakta olduğunu sezdiğim felaket gerçekten meydana geldi, ancak beklediğimden yüz kat daha şaşırtıcı ve yıkıcıydı.” Anlatıcı, okuru geriye götürür ve önce yaşlı kadının kumarhanede geçirdiği son bir saati ayrıntılarıyla anlatır. Kadın kaybetmiş, kazanmış, bir kez daha kaybetmiş ancak kumar masasından kalkmamıştır. General kadını oradan çekmeye çalışır, ama başaramaz. Acaba kadını vesayeti altına mı almalıdır? Yoksa polis çağırıp kadını etkisiz hale mi getirmelidir? Umutla beklenen miras, kumar masasında kalacak gibi görününce, Matmazel Blanche, Paris’e dönmek üzere bavulunu toplar. Marki de gitmeyi planlamaktadır, çünkü yaşlı kadın ortaya çıktığından beri generalden para alma umudu kalmamıştır.</span></p>

      <p class="metin-sipsak-1"><span class="metin-sipsak-1" xml:lang="tr-TR">Bu arada Aleksey, aşkını kanıtlama peşindedir. Polina için para bulabilmek amacıyla kumarhaneye girer ve çok geçmeden beklenmediği kadar yüksek bir kazançla, yüz bin guldenle geri döner. Polina’ya ihtiyacı olan parayı vermek ister, ancak kız reddeder: “Tam bir deli gibiydi. ‘Satın al beni! Bunu mu istiyorsun? Elli bin franga, des Grieux gibi!’</span><span class="dipnot-numarasi-sipsak-1"><a class="footnote-link" href="#footnote-225-4" id="footnote-225-4-backlink">4</a></span> <span class="metin-sipsak-1" xml:lang="tr-TR">Polina bunları hıçkırıklara boğularak söyledi.” Kız o geceyi yine de Aleksey’in yanında geçirir. Bu ilk ve tek aşk gecesinin sabahında Polina, Aleksey’i yeniden horlar, para destelerini kafasına atar ve çekip gider. Aleksey, kızın markiyle bir ilişkisi olduğunu, ona borçlandığını ve bu parayı mutlaka geri ödemek istediğini düşünür. Kızın bu taşkınlığının, kibrinin ve çaresizliğinin nedeni onurunun kırılması mıdır acaba? Anlatıcı, daha sonra kendi davranışını tahlil eder: “Yemin ediyorum ki, Polina’ya acıdım; ancak gariptir, kumar masasına oturduğum ve paraları yığınla kucakladığım andan itibaren ona duyduğum sevgi adeta azaldı. Bunu ancak şimdi söyleyebiliyorum, o zaman bu kadar açık görememiştim. Yoksa kumarbaz mı olmalıyım, gerçekten olmalı mıyım?” Kumara karşı duyduğu nevrotik, asla dindiremediği sınırsız haz, Polina’ya duyduğu aşkın önüne geçmiştir.</span></p>

      <p class="metin-sipsak-1"><span class="metin-sipsak-1" xml:lang="tr-TR">Polina’nın ortadan kaybolmasıyla birlikte, generalin ailesi bir daha bir araya gelmemek üzere dağılır. Bir kez daha sıra dışı bir olay yaşanır: Matmazel Blanche, kazandığı paraları kendi çevresinde harcaması için, Aleksey’i kendisiyle birlikte Paris’e gelmeye ikna eder: “Mutlu olduğumu iddia edemem. Hayatım altüst oldu, ancak dün geceden beri</span> <span class="metin--tal-k-sipsak-1" xml:lang="tr-TR">banko</span> <span class="metin-sipsak-1" xml:lang="tr-TR">rolü yapmaya alışmıştım. Sanki bir süreliğine sadece dekorlar değişmiş gibi geldi.” Matmazel Blanche, Aleksey’in parasıyla Paris’te bir daire kiralar, hizmetçiler tutar, atlar alır, balolar düzenler, Aleksey’i koluna takar, herkese tanıştırır. Ancak Aleksey’i etkilemesi mümkün değildir: “Bunlar olup biterken hep üzgündüm, bir de canım müthiş sıkılıyordu. Burjuvalar arasında, sıradan bir çevrenin içinde yaşıyordum.” Kafasına koymuştur, paralar tükenince Bad Homburg’a gidecek, yeniden kumar oynayacaktır. Derken general Paris’e çıkagelir. Onunla sonunda evlenen Matmazel Blanche’ın mutluluğuna diyecek yoktur. General zaman zaman hüzünlenir, ordudaki yıllarından, ölen karısından, topraklarından ve eski evinden söz eder. Oysa Blanche şimdi “Madame la générale Sagorjanski ya da Sagosjanski – ah şu korkunç Rus isimleri!” olmuştur. Anlatıcı, kumar paraları kısa sürede suyunu çekince Almanya’ya döner, ancak bu kez Roulettenburg’a değil, Bad Homburg’a gider, çünkü insanın aynı masada iki kez şansını denemesi uğursuzluğa delalettir.</span></p>

      <p class="metin-sipsak-1"><span class="metin-sipsak-1" xml:lang="tr-TR">Aradan yaklaşık bir buçuk yıl geçer. Aleksey, yoksulluğa düşmüştür, kendi yaşamından tiksinerek kumarbaz kimliğini okura aktarır: “Ben neyim şimdi:</span> <span class="metin--tal-k-sipsak-1" xml:lang="tr-TR">Zéro.</span><span class="dipnot-numarasi-sipsak-1"><a class="footnote-link" href="#footnote-225-5" id="footnote-225-5-backlink">5</a></span> <span class="metin-sipsak-1" xml:lang="tr-TR">Peki, yarın ne olabilirim? Yattığım yerden dirilebilirim, tamamen yitip gitmeden önce içimdeki insanı kurtarabilirim.”</span> <span class="metin--tal-k-sipsak-1" xml:lang="tr-TR">Zéro</span><span class="metin-sipsak-1" xml:lang="tr-TR">, Aleksey’in varlığının sıfırı tükettiğini ve değersizliğini dile getiren anahtar sözcük olur.</span> <span class="metin--tal-k-sipsak-1" xml:lang="tr-TR">Zéro</span><span class="metin-sipsak-1" xml:lang="tr-TR">, aynı zamanda yeni kazançların ve yeni bir yaşamın başlangıç noktası anlamına da gelir – yaşlı teyze birçok kez parasını</span> <span class="metin--tal-k-sipsak-1" xml:lang="tr-TR">Zéro’</span><span class="metin-sipsak-1" xml:lang="tr-TR">ya yatırmış ve beklenmedik şekilde kazanmıştır!</span> <span class="metin--tal-k-sipsak-1" xml:lang="tr-TR">Zéro</span><span class="metin-sipsak-1" xml:lang="tr-TR">, kumarbazın üzerine üzerine gittiği kader demektir, kendini adadığı, ama sırrını çözemediği kazanma ve kaybetme talihi demektir.</span></p>

      <p class="metin-sipsak-1"><span class="metin-sipsak-1" xml:lang="tr-TR">Aleksey, bu arada birçok kumarhanede oynamış, dahası hapse bile düşmüştür. Artık derdi para değildir: Kaybeder ya da kazanır, “krupiyenin ağzından çıkacakları nasıl bir titremeyle, yüreğimi ağzıma getiren nasıl bir çarpıntıyla dinliyorum: Trente et un, Rouge, Impair et Passe, ya da: Quarte, Noir, Pair et manque! Üzerine Louisdore, Friedrichsdore</span><span class="dipnot-numarasi-sipsak-1"><a class="footnote-link" href="#footnote-225-6" id="footnote-225-6-backlink">6</a></span> <span class="metin-sipsak-1" xml:lang="tr-TR">ve talerlerin</span><span class="dipnot-numarasi-sipsak-1"><a class="footnote-link" href="#footnote-225-7" id="footnote-225-7-backlink">7</a></span> <span class="metin-sipsak-1" xml:lang="tr-TR">saçıldığı yeşil masaya nasıl bir açgözlülükle bakıyorum.” Bu, Aleksey’i kaçınılmaz olarak çöküşe sürükleyen bir hastalıktır artık. Bad Homburg’da kendine hâkim olmaya, küçük oynamaya çalışır. Günün birinde Mr. Astley’le karşılaşır ve ondan Polina’nın uzun süren ağır bir hastalık geçirdiğini, artık hayatta olmayan teyzenin mirasıyla maddi sıkıntıdan kurtulduğunu, kardeşlerinin düzgün eğitimler alabilmesi için şimdilerde İsviçre’de yaşadığını öğrenir. General de ölmüştür, ancak payına düşen mirası henüz hayattayken yeni general eşi ve bir zamanların Matmazel Blanche’ına devretmiştir. Arkasından şaşırtıcı açıklama gelir: Polina, Mr. Astley’den Bad Homburg’da kendisi hakkında bilgi toplamasını istemiştir: “Ah, sizi talihsiz insan, Polina sizi seviyordu! Nasılsa artık yitik bir insan olduğunuza göre, bunu size açıklamamda bir sakınca kalmadı.”</span></p>

      <p class="metin-sipsak-1"><span class="metin-sipsak-1" xml:lang="tr-TR">İngiliz’in kınaması aslında gerçeği olduğu gibi yansıtmaz. Aleksey’in notlarından sonunda ortaya bir roman çıkmıştır. Anlatıcı bu romanda sadece nasıl kumarbaz olunduğunu gözler önüne sermekle kalmaz, aynı zamanda şans oyunlarının “kurallarını”, talihi, kazanmanın ve kaybetmenin önceden kestirilemez oluşunu anlatır ve bunları yaşama ve yaşamın öngörülemezliğine bağlar. Aleksey, Mr. Astley’in vaazını dinledikten sonra derhal İsviçre’ye gitmeye karar verir. Ne var ki yolculuk için gerekli parayı önce kumarda kazanması gerekmektedir: “Yarın, yarın her şey sona erecek!”</span></p>

      <div class="footnotes">
        <div class="footnote">
          <p class="dipnotlar-sipsak-1"><a class="footnote-anchor" href="#footnote-225-3-backlink" id="footnote-225-3">3</a><span class="dipnotlar-bold-sipsak-1" style="font-size:1em;" xml:lang="tr-TR">.</span> <span class="dipnotlar-sipsak" style="font-size:1em;" xml:lang="tr-TR">“Sayın Madam Barones, sizin köleniz olma şerefine nail oldum.” (ç.n.)</span></p>
        </div>

        <div class="footnote">
          <p class="dipnotlar-sipsak-1"><a class="footnote-anchor" href="#footnote-225-4-backlink" id="footnote-225-4">4</a><span class="dipnotlar-bold-sipsak-1" style="font-size:1em;" xml:lang="tr-TR">.</span> des Grieux, Puccini’nin <span class="char-style-override-8">Manon Lescaut</span> operasındaki kahraman. (ç.n.)</p>
        </div>

        <div class="footnote">
          <p class="dipnotlar-sipsak-1"><a class="footnote-anchor" href="#footnote-225-5-backlink" id="footnote-225-5">5</a><span class="dipnotlar-bold-sipsak-1" style="font-size:1em;" xml:lang="tr-TR">.</span> Sıfır. (ç.n.)</p>
        </div>

        <div class="footnote">
          <p class="dipnotlar-sipsak-1"><a class="footnote-anchor" href="#footnote-225-6-backlink" id="footnote-225-6">6</a><span class="dipnotlar-bold-sipsak-1" style="font-size:1em;" xml:lang="tr-TR">.</span> Prusya altın sikkeleri. (ç.n.)</p>
        </div>

        <div class="footnote">
          <p class="dipnotlar-sipsak-1"><a class="footnote-anchor" href="#footnote-225-7-backlink" id="footnote-225-7">7</a><span class="dipnotlar-bold-sipsak-1" style="font-size:1em;" xml:lang="tr-TR">.</span> Alman gümüş sikkeleri. (ç.n.)</p>
        </div>
      </div>
    </div>
  </div>
</body>
</html>
