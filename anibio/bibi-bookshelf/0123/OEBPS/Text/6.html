<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6.html" xml:lang="tr-TR">
    <div class="Basic-Text-Frame">
      <p class="split-1"></p>

      <p class="paragraf-1 para-style-override-6">ÇÖPTEN KİTAP</p>

      <p class="paragraf-1 para-style-override-6"><span class="char-style-override-6">Yarı gerçek, yarı mizah - Kara gerçek, kara mizah</span></p>

      <p class="paragraf-1 para-style-override-7"></p>

      <p class="paragraf-1 para-style-override-6">Ali Mert</p>

      <p class="paragraf-1 para-style-override-8"></p>

      <p class="paragraf-1"><span class="char-style-override-7">Çöpsöz</span></p>

      <p class="paragraf-1"><span class="char-style-override-8">Çöpçüyüz. Öyle ki, “çöpçü bile” değiliz...</span></p>

      <p class="paragraf-1"><span class="char-style-override-8">Çöpçüyüz. Öyle ki, “çöpçüler bile” diye diye bizi sürekli küçümseyen toplumsal bir birikimin, sokakta biriktirdiklerini temizlemekteyiz...</span></p>

      <p class="paragraf-1"><span class="char-style-override-8">Çöplenmekteyiz. Öyle ki, artığa el koyarak biriktirenlerin topluma egemen olduğu, biriktirilmiş atığı uzaklaştıranların en dibe oturduğu bir toplumsal düzende nefes alıp vermekteyiz...</span></p>

      <p class="paragraf-1"><span class="char-style-override-8">Şehirde yoksulluğun biriktiği yerlere odaklanmaya çalışmak, karaya oturmuş çelişkilerin enkazını karıştırmak, akıntıların bıraktığı pis suya parmağını sokmak, “çöpçü bile” olmak... Yapmaya çalıştığımız budur.</span></p>

      <p class="paragraf-1"><span class="char-style-override-8">Hep aynı örneğin çevresinde döndüğümüzün farkındayız. Belki de bu gidişle, Hitchcockvari, sureti belli eden bir imzaya dönüşecek. Ne yapalım ama; The Marmara’nın “fitness center”ında koşu bandının temposuyla Taksim meydanına nazır terleyen zenginler, meydanın ta ortasındaki geçim bandının temposuyla otele nazır dilenen yoksullarla ya da çöp toplayanlarla ilişkilendirildiğinde, durumun farkına varmaktayız. Biri, diğerinin varlık nedeni demekteyiz.</span></p>

      <p class="paragraf-1"><span class="char-style-override-8">Ve hatta işkillenmekteyiz; “açık üslup”la, “göstermeci biçimler”le toplanırken sömürü ve çelişkiler meydanlarda, bakıp bakıp görüntü biriktirmekteyiz. En çok da, çöp toplayanların ve karıştıranların, daha edepli ya da ehlileştirilmiş bir ifadeyle, “hurdacıların ve kağıt toplayıcılar”ın görüntülerine dalıp gitmekteyiz.</span></p>

      <p class="paragraf-1"><span class="char-style-override-8">Biriktirip duruyoruz ya; neleri, nasıl biriktiriyoruz, işte asıl soru(n) bu...</span></p>

      <p class="paragraf-1"><span class="char-style-override-8">Tüketip duruyoruz ya; nereye, nasıl atıyoruz, bu da bir alt soru(n)...</span></p>

      <p class="paragraf-1"><span class="char-style-override-8">Birikim ve tüketim; çöpün dibinde her ikisi de...</span></p>

      <p class="paragraf-1"><span class="char-style-override-8">Çöplük ve hazine; biriktirip dururken bir şeyleri içinde, yazar dediğiniz, onları toplayıp sıralıyor sadece.</span></p>

      <p class="paragraf-1"><span class="char-style-override-8">Merak edip soruyoruz: Biriktirenler, birikimiyle artık üretmeyi deneyenler, “artık biriktirenler” ve birikmiş pislikleri atıverenler, nasıl karışıyorlar birbirleriyle?</span></p>

      <p class="paragraf-1"><span class="char-style-override-8">Kirli yerlere, sararmış bedenlere, beti benzi atmış yüzlere, gölgeli ifadelere, karanlık köşelere, rutubetli ve viran olmuş hanelere ve onlarca benzerlerine ortalama bir tepkiyle sırtımızı dönerek dolaşmaya, yaşamaya çalışsak da, gelip buluveriyor onlar bizi bir şekilde. Dışımızda bıraktıklarımız ya da dışarıdakiler, içimize doğru hareket ederler ya da içimizdeler.</span></p>

      <p class="paragraf-1"><span class="char-style-override-8">Tam anlamıyla “pislikle uğraşmak” değil bu, “uğraşı pislik olmak” belki... “Bu düzenin çöplüğü” değil bu, “bu düzen çöplük” sanki...</span></p>

      <p class="paragraf-1"><span class="char-style-override-8">Hijyenik bir ortamda çalışmak, steril kitaplar okumak istiyorsanız ya da toz alerjiniz varsa, (çöp alerjisi “bulunmadı” daha), size uygun bir çalışma/okuma ortamı değil burası.</span></p>

      <p class="paragraf-1"><span class="char-style-override-8">Zira karışık bir kitap bu. Çöp gibi. Çöpün ve çöp toplayanın dünyasıyla, yazılanları çöp gibi dağıtmanın iç içe geçtiği. Çöplenerek yazmak belki de. Öyle ki, denemeler yazılmış, öyküler kaleme/şiirler dalgaya alınmış, küçük çaplı araştırmalar yapılmış, birikime ve tüketime dair ufuk turları atılmış, benzetip uydurmaya çalışmışız uyumsuzlukları birbirine, daha genel bir ifadeye sığınıp “anlatılar” çıkarmışız bu çabanın/çorbanın içinden, hepsini karıştırmışız sonra, bu “metin” çıkmış ortaya. En sonunda da kara ve kirli bir mizahı deneyerek, dalıvermişiz tarihin çöp sepetine; asırlar boyunca ıkış tıkış birikenlere, onların güncel görünümlerine... Dolup taşıp çıkmaya çalışınca bunlar bir isyan girişimiyle, bir kez daha karıştırıp tıkıştırmışız iyice...</span></p>

      <p class="paragraf-1"><span class="char-style-override-8">Kolaj ya da pastiş deyince, bölümleri rastgele veya belli bir düzende birbirine yapıştırıp ekleyince, bütünlüğü parçalılığa terk edince, postmodern oluyor ya hani “işler”, biz de montaj tekniğini kullanmışız o yüzden.</span></p>

      <p class="paragraf-1"><span class="char-style-override-8">“Şok etkileri de yaratan yeni farkındalıklar yaratmak, okuru uyarmak, algıları açmak için” dersek çok daha alengirli ifade edebiliriz bu tekniği belki. Tabii eklektik de olabilir, diyalektik de; yerine ve zamanına göre sanki. İnsanları çöplükte süründüren bir düzeni çöplüğe göndermek için kaç bin yıl gerekiyor peki?</span></p>

      <p class="paragraf-1"><span class="char-style-override-8">Çöp de böyle; montajlanmış bir toplum ve sanat sürmüyor mu önümüze?</span></p>

      <p class="paragraf-1"><span class="char-style-override-8">Öyle. O zaman bir adım daha atıp, bir soru daha çıkaralım önünüze: Gerçekten yapıların dağılmasını, gerçek bir dekonstrüksiyon mu görmek istiyorsunuz; neden kafanızı çöp bidonu ya da konteynırından içeri sokmuyorsunuz?</span></p>

      <p class="paragraf-1"><span class="char-style-override-8">Karışık değil mi? Çöp gibi. Karışmışlar ya birbirlerine, çok da bulaşmamışlar sanki.</span></p>

      <p class="paragraf-1"><span class="char-style-override-8">Sonra ayıklanmışlar.</span></p>

      <p class="paragraf-1"><span class="char-style-override-8">Sonra ayaklanmışlar.</span></p>

      <p class="paragraf-1"><span class="char-style-override-8">Çöp gibi yine.</span></p>

      <p class="paragraf-1"><span class="char-style-override-8">Çöpçüler gibi belki de.</span></p>

      <p class="paragraf-1"><span class="char-style-override-8">Hep geri dönsünler diye,</span></p>

      <p class="paragraf-1"><span class="char-style-override-8">Okuyanın zihninde...</span></p>
    </div>
  </div>
</body>
</html>
