<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>CHOPIN</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <p><span class="epub-type_pagebreak" id="page27" title="27"></span>Chopin’in doğumundan yaklaşık yedi hafta sonra gerçekleşen vaftiz töreni, bebeğin doğumunun da resmiyet kazandığı gündü. Bazı kaynaklarda doğumu izleyen günlerde aile içinde bir vaftizin gerçekleşmiş olmasının daha akla yakın olduğu bilgisi yer almaktadır. Ancak 23 Nisan 1810 günü doğum ve vaftiz kayıtlara geçti. Lehçe olarak hazırlanan doğum belgesi ve Latince kaleme alınan vaftiz belgesi Fryderyk Franciszek Chopin’in doğumunu kayıtlara geçiriyordu. Ancak bu mutlu günde, büyük olasılıkla baba Mikołaj Chopin oğlunun doğum gününü kesin olarak hatırlayamamıştı. Belgede 22 Şubat günü dünyaya geldiği bilgisi yer alıyordu, oysa sonraki yıllarda aile arasında küçük Fryderyk’in doğum günü olarak 1 Mart kutlanacaktı. Müzik tarihçileri bugün hangi tarihin geçerli kabul edileceği konusunda kesin bir sonuca varamasa da, genellikle 1 Mart 1810 tarihi bestecinin doğum günü olarak kabul edilmektedir. İki tarih arasında tam bir hafta bulunmasının bu yanlışlığa neden olduğu sanılıyor. Büyük olasılıkla Mikołaj Chopin, doğumun üzerinden yedi hafta geçtikten sonra oğlunun hangi gün doğduğunu (Perşembe) hatırlamış ancak tarihi bir hafta öncesi zannederek bu yanlışlığa neden olmuştu. Zaten tarihlerle arası oldum olası iyi değildi; sık sık kendi doğum gününü bile unuttuğunu söylerdi. Resmî evrak üzerinde yazılanlara da fazla önem vermiyordu. Bu konuda titiz olsa ailenin soyadının doğum belgesinde “Chopyn”, vaftiz belgesinde ise “Choppen” olarak yazılmasını önlerdi.<a class="si-noteref epub-type_noteref" href="#f1" id="ref_f1">1</a></p>

    <p>1810 sonbaharında Chopin Ailesi Varşova’ya taşındı. Kontes Skarbek çocuklarının eğitimine bu kentte devam etme kararı aldığı için özel öğretmene gereksinimleri kalmamış, bu durumda Mikołaj Chopin’in de yeni bir iş araması gerekmişti. Ancak her zamanki gibi başta Skarbek Ailesi olmak üzere yakın dostluk kurduğu soylular genç adama bu konuda yardım ettiler. Varşova Lisesi’nde boş bulunan Fransızca öğretmenliği, bu dili ve edebiyatını çok iyi bilen Mikołaj Chopin için ideal bir iş olabilirdi. Lisenin müdürü Samuel Bogumił Linde, Kontes Skarbek’in evinde tanıdığı Mikołaj Chopin’i okulun eğitmen kadrosuna katmakta hiç tereddüt etmemişti.</p>

    <div class="resim html5_figure">
      <img alt="Resim06" src="../Images/img06.jpg" />

      <div class="resim-alti html5_figcaption">
        <span class="epub-type_pagebreak" id="page28" title="28"></span>Saksonya Sarayı, Varşova. Leonard Schmidtner’in litografisi (19. yüzyılın ilk yarısı).<br />
        Fotoğraf: Elżbieta Gawryszewska.
      </div>
    </div>

    <p>Lise, kentin en görkemli binaları arasında sayılan Saksonya Sarayı’ndaydı. Saksonya Elektörü I. Friedrich August’un, 1697 yılında II. August adıyla Polonya kralı olmasının ardından inşa edilen Saksonya Sarayı ve onu çevreleyen Saksonya Bahçesi, 18. ve 19. yüzyıl boyunca Varşova’nın en çok dikkat çeken mekânlarının başında geliyordu. II. Dünya Savaşı sırasında tahrip edilen saraydan günümüze yalnızca, 1925 yılında “Meçhul Asker Anıtı” olarak düzenlenen kısmı ayakta kalabilmiştir. 1797 yılında hükümete ait kurumlar tarafından kullanılmaya başlanan bina, Chopinler Varşova’ya taşındığında eğitim amaçlı kullanılıyordu. Yapı öylesine genişti ki, okulla aynı çatı altında öğretmenlerin de konaklamasına olanak sağlıyordu. Bu nedenle Mikołaj Chopin’in evi işyeriyle aynı çatı altındaydı. Kısa zamanda evlerinin bir bölümünü kente eğitim için gelen çocukların pansiyoner olarak kalabilecekleri şekle sokmuşlardı. Onlara hem yatacak yer sağlıyor hem de eğitimleri sırasında gereksinim duydukları bilgi desteğini veriyorlardı. Bu, doğal olarak aile bütçesine önemli bir katkı sağlıyordu.</p>

    <div class="resim html5_figure">
      <img alt="Resim07" src="../Images/img07.jpg" />

      <div class="resim-alti html5_figcaption">
        Saksonya Sarayı ve Saksonya Bahçesi’nin günümüzdeki görünümü.<br />
        Fotoğraf: Asuman Kafaoğlu-Büke.
      </div>
    </div>

    <p>Chopin’in çocukluğunun ilk yılları bu görkemli yapıda geçti. Büyük olasılıkla dış dünyayı tanıması Saksonya Bahçesi’ndeki oyunları sırasında gerçekleşti. Bahçe <span class="epub-type_pagebreak" id="page29" title="29"></span>1727 yılından beri halkın kullanımına açık bir park konumundaydı ve her yüzyılda dönemin zevkine uygun olarak bazı düzenlemeler yapılıyor, Varşovalıların diğer önemli Avrupa kentlerindeki gibi gerçek bir yeşil alana duyduğu özlem bu sayede giderilmeye çalışılıyordu. Chopin Ailesi aralarına katılan iki yeni bebekle yıllar içinde iyice genişledi. 9 Temmuz 1811 günü doğan Izabella’yı, 20 Kasım 1812 tarihinde Emilia izlemiş, böylece küçük Fryderyk, bir ablası ve iki kız kardeşinin arasında ailenin tek erkek çocuğu olarak kalmıştı.</p>

    <div class="resim-sag html5_figure">
      <img alt="Resim08" src="../Images/img08.jpg" />

      <div class="resim-alti html5_figcaption">
        Ludwika Chopin, Chopin’in ablası. Ambroży Mieroszewski’nin (1829) yağlıboya tablosunun, Jan Zamoyski tarafından 1969’da yapılan kopyası. Muzeum Fryderyka Chopina Koleksiyonu.
      </div>
    </div>

    <p>Chopin Ailesi’nin Varşova’ya yerleştiği yıllarda kentte kültür ve sanat yaşamı önemli bir atılım içindeydi. Giderek yerleşmekte olan burjuvazi, kurduğu dernekler yardımıyla kültürün toplum içinde daha geniş kesimlere yayılmasına gayret ediyordu. 1800 yılında entelektüellerin ve önemli siyasetçilerin katılımıyla yaşama geçirilen “Eğitim Dostları Derneği” (Towarzystwo Przyjaciół Nauk) kısa sürede iki yüz üyeye ulaşmış, her ay gerçekleştirdiği toplantılarla kenti kültürel yönden daha zengin hale getirmek için yoğun bir çaba içine girmişti. 19. yüzyıl başında opera ve konser yaşamında da yeniden yapılanmalar yaşanmıştı. Aslında Varşova 1724’ten beri opera temsillerine ev sahipliği yapıyordu. Avrupa’nın diğer kentlerinde olduğu gibi, burada da önceleri sahne sanatları sarayın korumasında varlığını sürdürmüş, 1765’ten sonra bazı özel tiyatrolar kurulmaya başlanmıştı. 1779’a gelindiğinde Kral Stanisław August bir süre önce perdelerini kapatmak zorunda kalan saray tiyatrosu yerine Ulusal Tiyatro’yu (Teatr Narodowy) yaşama geçirmişti. Siyasi karışıklığın durulduğu, her alanda yeniden canlanmanın göze çarptığı dönemde, 1799’da, Ulusal Tiyatro’nun başına Wojciech Bogusławski geçmiş ve 19. yüzyılın ilk yılları Varşova’daki sahne sanatları için gerçek bir filizlenmenin yaşandığı dönem olmuştu. Ülkenin tiyatro yaşamında önemli bir yere sahip olan aktör ve yazar Bogusławski, bir süre sonra genç bir ismi, Józef Elsner’i tiyatronun müzik yöneticiliğine getirecekti. Ülkenin müzik yaşamına besteci, opera yöneticisi, müzik yayımcısı ve eğitmen olarak büyük katkılar sağlayan Elsner, sonraki kuşaklar tarafından “Chopin’in Öğretmeni” olarak anılacaktı.<a class="si-noteref epub-type_noteref" href="#f2" id="ref_f2">2</a></p>

    <div class="resim-sag html5_figure">
      <img alt="Resim09" src="../Images/img09.jpg" />

      <div class="resim-alti html5_figcaption">
        Izabella Chopin, Chopin’in kız kardeşi. Ambroży Mieroszewski’nin (1829) yağlıboya tablosunun, Jan Zamoyski tarafından 1969’da yapılan kopyası. Muzeum Fryderyka Chopina Koleksiyonu.
      </div>
    </div>

    <p><span class="epub-type_pagebreak" id="page30" title="30"></span>Varşova kısa zamanda yabancı tiyatro topluluklarının da uğrak yerleri arasına girecek, İtalyan, Fransız ve Alman gruplar yılın belirli dönemlerinde kente gelerek yeni yapıtları sergileyeceklerdi. Varşova Operası’nın sahnelediği oyunlar arasında dönemin gözde İtalyan operaları ilk sırayı alıyordu. Domenico Cimarosa, Giovanni Paisiello ve Antonio Salieri’nin yapıtlarını bir süre sonra Gioachino Rossini’nin sevilen operaları izleyecekti. Başta Mozart olmak üzere Alman bestecilerin sahne yapıtları da repertuvarın vazgeçilmezleri arasındaydı. Polonyalı besteci Jan Stefani’nin, Wojciech Bogusławski’nin metni üzerine yazdığı komik operası <em>Henryk IV na łowach</em> (IV. Henry Ava Gidiyor) ve onu izleyen <em>Cud mniemany, czyli Krakowiaki i Górale</em> (Sözde Mucize ya da Krakówlular ve İskoçlar) adlı yapıtlar operanın sık sahnelediği yerli örneklerdendi. İlk Lehçe opera olarak kabul edilen ve ilk seslendirilmesi 1778’te gerçekleştirilen, Bogusławski’nin metni üzerine Maciej Kamieński’nin bestelediği <em>Nędza uszczęśliwiona</em> (Sefaletten Doğan Mutluluk) adlı yapıt da Ulusal Tiyatro’nun dağarında yer alıyordu. Zamanla Fransız bestecilerin ve aralarında Józef Elsner’in de bulunduğu Polonyalı sanatçıların operaları seyirciyle buluşmaya başladı. 1820’lerden sonra Polonyalı bestecilerin sayısında önemli bir artış yaşanacaktı.</p>

    <div class="resim-sag html5_figure">
      <img alt="Resim10" src="../Images/img10.jpg" />

      <div class="resim-alti html5_figcaption">
        Emilia Chopin, Chopin’in kız kardeşi. Fildişi üzerine minyatür (1826-27). Sanatçısı bilinmiyor. Muzeum Fryderyka Chopina Koleksiyonu.
      </div>
    </div>

    <p>Varşova’nın müzik yaşamının şekillenmesinde, 1804-1807 yılları arasında kentte Prusya yönetiminin temsilcisi sıfatıyla bulunan Romantik akımın en renkli sanatçıları arasındaki E.T.A. Hoffmann’ın da önemli katkıları vardı. İlk özel konser organizasyonu olarak adlandırılabilecek “Armoni Derneği”, Hoffmann ve Elsner’in çabalarıyla yaşama geçirilmiş, sonrasında adı “Müzik Derneği”ne dönüşmüştü. Halka açık konserlerin yanı sıra soyluların ve yeni dönemde giderek daha fazla söz sahibi olmaya başlayan burjuvazinin önemli temsilcilerinin salonlarında da dinletiler düzenleniyordu. 1800’lerin başlarında eğitim kurumlarının yeniden şekillenmesi de tamamlanmıştı. Hukuk Fakültesi ve Tıp Fakültesi’nin ardından Varşova Üniversitesi yeni yapısına kavuşmuş, kısa süre içinde ciddi müzik eğitimi almak isteyenlere yardımcı olmak amacıyla konservatuvar oluşturulmuştu. Her alanda önemli atılımlar gerçekleştirmiş olan Varşova, dönemin diğer başkentlerine yakın bir kültür ve sanat yaşamına sahipti.<a class="si-noteref epub-type_noteref" href="#f3" id="ref_f3">3</a></p>

    <p>1810’lu yıllar ilerledikçe Chopin Ailesi için olağan akışı içinde devam etmekte olan günlük yaşam Avrupa için aynı tekdüzelikte devam etmiyordu. Napoléon’un yenilgisinin ardından toplanan Viyana Kongresi, yıllardır savaşmaktan yorgun düşen yaşlı kıtaya yeni bir düzen getirme çabası içindeydi. Napoléon tarafından Varşova Dükalığı’na dönüştürülen Polonya, Viyana Kongresi’nin ardından yeni bir siyasi yapılanmaya zorlanmıştı. Temelde Napoléon’un sınırlarını çizdiği topraklara sahip olmakla birlikte yönetim bu kez Rus çarlarına bırakılmıştı. Aynı zamanda Polonya kralı olarak taç giyecek olan Rus çarları, kongrenin güvencesi altındaki anayasaya bağlı olacaklar ve ülkeye sınırlı bir özerklik tanıyacaklardı. Polonya’nın askerî gücü <span class="epub-type_pagebreak" id="page31" title="31"></span>olacak, temel hak ve özgürlükler sağlanacaktı. Tarih kitaplarında “Polonya Kongre Krallığı” olarak tanımlanan bu süreç, çeşitli kesintilere rağmen 19. yüzyılın ikinci yarısına dek yaşamını sürdürecek, 1863 tarihinde Polonya Rus Çarlığı’nın bir eyaleti konumuna gelecekti. Ancak başlangıçta halkın büyük bölümü yeni oluşumu olumlu karşılaşmış, Rus Çarı I. Aleksandr’ın, Polonya kralı olarak taç giyme törenine Polonya ulusal kıyafetleriyle katılması memnunluk yaratmıştı. Bu iyimser hava 1830’lara dek sürecek, ülke pek çok alanda hızlı bir ilerleme gösterecekti. Viyana Kongresi’nde aynı zamanda, ülkenin önemli kentlerinden Kraków ve yakın çevresindeki bölgenin “Kraków Cumhuriyeti” ya da “Kraków Serbest Bölgesi” adıyla ülkeyi aralarında paylaşan üç devletin ortak gözetimine verilmesi benimsenmişti. Kraków 1830’lardan sonra bağımsız Polonya fikrinin oluşumunda önemli bir merkez konumuna gelecek ancak 1846’dan sonra Avusturya egemenliğine girecek, 1918’de yeniden bağımsız Polonya toprakları içindeki yerini alacaktı.</p>

    <p>Viyana Kongresi’nin ardından Polonya’da ve Avrupa’da yaşam yeniden normale dönmeye başladığında küçük Fryderyk aile içinde ilk müzik derslerini alıyordu. Annesi oğlunun yeteneğini çabuk fark etmiş ve onunla özel olarak ilgilenmeye başlamıştı. Gerçi önceleri Fryderyk piyanonun sesini duyduğunda sürekli bir ağlama nöbetine tutuluyor ve kolay kolay sakinleşmiyordu. Ancak ilk başlardaki bu korku zamanla yerini büyük bir meraka bıraktı. Küçük çocuk piyano duyduğunda hemen odaya koşuyor ve çalgının altına oturup çalanı büyük bir hayranlıkla izliyordu.<a class="si-noteref epub-type_noteref" href="#f4" id="ref_f4">4</a> Kısa bir süre sonra piyano çalışıyla herkesi şaşırtmaya başlamıştı, ablasını çoktan geçmişti; yalnızca annesinin öğrettiklerini kusursuz bir şekilde yinelemekle kalmıyor, aynı zamanda piyano başında doğaçlama olarak ezgiler çalıyordu.</p>

    <p>Altı yaşına geldiğinde artık annesinden müzik konusunda öğrenecekleri tükenmişti. Konuyu daha iyi bilen bir öğretmenden yardım istemek gerekiyordu. Dostlarının tavsiyesi sonucunda Wojciech Żywny’nin çocuğa ders vermesine karar verildi.</p>

    <p>1756 yılında Leipzig’de dünyaya gelen Żywny, müzik eğitimini doğduğu kentte almıştı. Öğretmenleri arasında Bach’ın bir öğrencisi de vardı. Kariyerine soylu saraylarındaki müzik topluluklarında keman çalarak başlamıştı. Genç yaşlarda geldiği Polonya’da soylu ailelerin çocuklarına müzik eğitimi vererek geçimini sürdürüyordu. Wojciech Żywny için gerçek müzik 18. yüzyılda yaşayan ustaların yapıtlarında şekillenmişti. Dönemin gözde bestecileri onun için fazla bir anlam ifade etmiyordu. Eğitimde Alman ekolünden yanaydı, Bach ile başlayan çizgiyi Haydn ve Mozart’ın sürdürdüğüne inanıyordu. Yaşayan en önemli besteciler arasında gösterilen Beethoven’ı takdir etmesine rağmen onun yapıtlarına yine de ihtiyatla yaklaşmaktan yanaydı. Dönemin piyano eğitiminde yaygın olarak kullanılan Johann Baptist Cramer ve Muzio Clementi’nin alıştırmalarını öğrencilerine çaldırmaktan hoşlanmıyordu. Yaşayan piyano bestecileri içinde Johann Nepomuk Hummel ve Ignáz Moscheles’den hoşlanıyordu. O yıllarda müzikte yenilikçi bir çizgide yapıtlar veren Carl Maria von Weber’in yanı sıra, operalarıyla tüm Avrupa’yı etkileyen Gaspare Spontini ve Gioachino Rossini’nin yapıtları da Żywny için fazla bir şey ifade etmiyordu.<a class="si-noteref epub-type_noteref" href="#f5" id="ref_f5">5</a></p>

    <div class="resim-sol html5_figure">
      <img alt="Resim11" src="../Images/img11.jpg" />

      <div class="resim-alti html5_figcaption">
        <span class="epub-type_pagebreak" id="page32" title="32"></span>Wojciech Żywny. Ambroży Mieroszewski’nin yağlıboya tablosundan (1829), Mieczysław Karłowicz’in yaptığı kopya (1904).
      </div>
    </div>

    <p>Chopin kısa zamanda öğretmenine büyük bir hayranlık duymaya başladı. Özellikle piyano derslerinin temelini oluşturan Bach ve Mozart’a olan bağlılığı tüm yaşamı boyunca sürecekti. Bach’ın <em>Prelüd ve Fügler</em>’ini her zaman büyük bir hayranlıkla çalmış, o yapıtlardan öğrenecek çok şey olduğunun daima bilincinde olmuştu. Yaşamının son yıllarında bunları ezbere çaldığını gören bir öğrencisi, bu denli zor yapıtları nasıl aklında tuttuğunu sorduğunda Chopin şu yanıtı verecekti: “Böylesi bir müziği insan tüm yaşamı boyunca unutamaz.”<a class="si-noteref epub-type_noteref" href="#f6" id="ref_f6">6</a></p>

    <p>Öğretmeninden Polonya halk ezgilerini sevmeyi de öğrenecekti. Özellikle annesinin piyanoda çaldığı Michał Kleofas Ogiński’nin “Polonez”leri<a class="si-noteref epub-type_noteref" href="#f7" id="ref_f7">7</a> çok hoşuna gidiyordu. 18. yüzyılda Avrupa saraylarında büyük bir popülerlik kazanan polonez dansı, başta Bach ve Telemann olmak üzere pek çok bestecinin süitlerinde yer almıştır. 17. yüzyılda şarkının ve dansın bir arada kullanıldığı “chodzony”, “wolny” ve “powolny” gibi Polonya halk ezgileri zamanla tümüyle çalgısal bir yapıya dönüşmüş ve soylu saraylarının vazgeçilmez dansları arasında yerini almıştır. 18. yüzyıl başlarında 3/4’lük ölçüdeki bu dans polonez olarak anılmaya başlanmış ve bu isimlendirmede büyük olasılıkla soylular arasında yaygın olarak Fransızca konuşulması da etkin olmuştu. Polonya’nın bağımsızlığının giderek kaybolmakta olan bir düşe dönüştüğü dönemde polonez, Polonyalılar için ayrı bir anlam ifade ediyordu ve 1800’lerin başında pek çok bestecinin kaleminden piyano için yazılmış benzer yapıda polonezler çıkıyordu.</p>

    <p><span class="epub-type_pagebreak" id="page33" title="33"></span>Franz Liszt, Chopin’in ölümünün ardından, onun yaşamını anlattığı <em>F. Chopin</em> başlıklı kitabında, polonez hakkında şunları yazmıştı: “Polonez, hızlı hareketler ve kelimenin sanatsal anlatımıyla, gerçek adımlar olmaksızın, baştan çıkarıcı zarafetin sergilenmesinden çok, bir gösteri amacını taşır. Dansçılar, onun basit biçimini canlandırabilmek için gerekli olan aksesuarlardan yoksun bırakıldıklarında ve özellikle buna uygun kıyafetler giymediklerinde dansın tüm kibir yüklü değerini, gururlu bütünlüğünü kaybedeceğini kolayca anlayabiliriz. Gerçekten de, kararlı bir monotonluğa sahip olan bu danslar, heyecanlandırıcı fakat pek de ilginç olmayan, dönüp duran bir dolaşma gibi görülür. (...) Bir istisna olarak bu dans, erkekleri ve erkek güzelliğini sergilemek için tasarlanmıştır. Alabildiğine askerî ve soyludur! Bu sözcükler bize tam da Polonyalı karakterini çağrıştırmıyor mu? Esasen dansın adı da erildir; diğer dillerde dişil cins olarak tercüme edilmesi bir yanlışlık sonucudur. (...) Bu dansı, her zaman balonun verildiği evin sahibi başlatırdı. Ev sahibi dans partnerini ne güzelliğine ne de gençliğine göre seçerdi. Partneri her zaman oradaki en soylu kadın olurdu. (...) Aristokrat demokrasinin olduğu bu ülkede (Polonya’da), derebeylerinin evleri etrafında efendilerine bağımlı olarak yaşayan halk, ayrım yapılmaksızın bu şenliklere davetliydi.”<a class="si-noteref epub-type_noteref" href="#f8" id="ref_f8">8</a></p>

    <p>1817’de, henüz bir yıldır düzenli piyano dersleri almaya başlayan Fryderyk Chopin de iki polonez besteleyerek müzik tarihinde yalnızca olağanüstü yetenekli bir yorumcu olarak anılmak istemediğini vurgulamak ister gibiydi. Henüz notaları iyi yazamadığı için yapıtların kâğıda geçirilmesini babası Mikołaj Chopin üstlenmişti. Günümüzde <em>Sol minör Polonez</em> ve <em>Op. post.</em><a class="si-noteref epub-type_noteref" href="#f9" id="ref_f9">9</a> <em>Si bemol majör Polonez</em> olarak anılan yapıtlar, küçük bestecinin dönemin örneklerindeki dili ne denli ustaca yinelediğinin en iyi kanıtıdır. <em>Sol minör Polonez</em>, bestecinin vaftiz babası Fryderyk Skarbek’in maddi desteğiyle kısa bir süre sonra basılmış ve ailenin bir başka üyesi Wiktoria Skarbek’e ithaf edilmişti. İthaf yazısı âdet olduğu üzere Fransızca kaleme alınmıştı ve bestecisinin sekiz yaşında olduğu bilgisi de eklenmişti. Aslında yapıtın basıldığı kasım ayında henüz yedi yaşını tamamlamasına üç ay vardı ama çoğunlukla müzik kariyerine “harika çocuk” olarak başlayanların yaşı olabildiğince küçük gösterilmeye çalışılırken bu kez aynı yönteme başvurulmamıştı.</p>

    <p>1818 Ocak’ında Varşova’da yayımlanan <em>Pamietnik Warzawski</em> adlı gazetede, “1817’de Yayımlanan Leh Yapıtları” başlıklı imzasız bir yazı basılmıştı. Yazıda ağırlıklı olarak bir önceki yıl çıkan edebi yapıtlar tanıtılmakla birlikte Chopin’in bestesinden de söz ediliyordu: “Bu Polonya dansının sekiz yaşındaki bestecisi gerçek bir müzik dehası ve Varşova Lisesi öğretmenlerinden Mikołaj Chopin’in oğlu. Çocuk yalnızca son derece güç yapıtları piyanoda büyük bir rahatlık ve incelikle çalmakla kalmıyor, aynı zamanda duyanları hayrete düşüren besteler de yapıyor. Bu delikanlı <span class="epub-type_pagebreak" id="page34" title="34"></span>Almanya ya da Fransa’da dünyaya gelmiş olsaydı, hiç kuşkusuz herkesin dikkatini üzerine toplardı. Bu yazı ülkemizde de dâhilerin yetiştiğini kamuoyuna duyurmayı amaçlıyor.”<a class="si-noteref epub-type_noteref" href="#f10" id="ref_f10">10</a></p>

    <p>Gazetede çıkan bu haber etkisini göstermekte gecikmemiş, Chopin’i dinlemek isteyenlerin sayısı bir anda artmaya başlamıştı. Ancak Mikołaj Chopin’in bu teklifler karşısında tek bir şartı vardı: oğlunun konserlerden para almaması. Sanki müzik tarihçilerinin yüzyıllar sonra Leopold Mozart’ı bu nedenle suçlayacaklarını sezmişçesine, oğlunun ikinci bir Mozart gibi kariyerine başlamasını desteklemekle birlikte, onun yeteneğini kısa yoldan paraya dönüştürmek istemiyordu. 1818 başlarında Chopin halk önünde ilk konserini verdi. 24 Şubat 1818 günü gerçekleşen bu dinleti bir hayır kurumu yararına düzenlenmişti. Küçük Fryderyk konserde Adalbert Gyrowetz’in <em>Sol minör Piyano Konçerto</em>’sunu seslendirmişti. Günümüzde adı tümüyle unutulmuş olan Bohemyalı besteci Gyrowetz, yaşadığı çağda Haydn’ın dostu olmuş, 1804 yılından itibaren uzun süre Viyana’da “Saray Bestecisi” olarak çalışmıştı.</p>

    <p>Chopin’in bu ilk konseri dinleyiciler arasında heyecana neden olmuş, herkes çocuğun olağanüstü yeteneği karşısında hayrete düşmüştü. Hastalığı nedeniyle konseri dinleyemeyen annesi akşam evde oğluna konser izlenimlerini ve izleyicilerin en çok neyi beğendiğini sormuştu. Küçük Fryderyk’in yanıtı onun gerçekten sekiz yaşında bir çocuk olduğunun en iyi kanıtıydı. Çocuğa göre salonda bulunanlar en çok dantel yakasını beğenmişlerdi.<a class="si-noteref epub-type_noteref" href="#f11" id="ref_f11">11</a></p>

    <p>Bu arada Chopin Ailesi yeni bir eve taşınmıştı. Aslında bu zorunlu bir yer değiştirme olmuştu. Saksonya Sarayı askerî amaçla kullanılmaya başlanınca, binada bulunan Varşova Lisesi’ne yeni bir mekân aranmış ve 17. yüzyılın ilk yarısında kralların yazlık sarayı olarak inşa edilen Kazimierz Sarayı gündeme gelmişti. Böylece lise ve aynı çatı altında konaklayan öğretmenlerin büyük bölümü yeni binaya taşınmıştı. Yeni binada Chopinlerin kullanımına düşen bölme daha genişti. Bu sayede şehir dışından gelen öğrencileri pansiyoner olarak yanlarında barındırmayı sürdürebileceklerdi.</p>

    <p>Fryderyk’i dinlemek ve onu evinde konuk etmek Varşova’nın soyluları arasında moda haline gelmişti. Dönemin günlüklerinde sık sık Chopin’e ve onun piyano çalışına tanık olanların hayretini ifade eden satırlara rastlamak mümkündü: “Akşamın ilerleyen saatlerinde piyanonun başına Chopin adında henüz sekiz yaşında bir çocuk geçti. Uzmanların söylediğine göre Mozart’ın yerini almaya aday görünüyor.”<a class="si-noteref epub-type_noteref" href="#f12" id="ref_f12">12</a> Bu yetenekli çocuğun çalışını dinlemek isteyenler arasında çarın kardeşi ve Polonya Ordusu’nun Komutanı Prens Konstantin de vardı. Küçük Fryderyk, Varşova’da en çok sözü geçen bu kişinin huzuruna kabul edildiğinde kendi bestesi olan bir askerî marşı da sunmuştu. Yapıt prensin çok hoşuna gitmiş ve askerî bando tarafından <span class="epub-type_pagebreak" id="page35" title="35"></span>törenler sırasında çalınmasını emretmişti. Bu marşın notası ne yazık ki günümüze ulaşamamıştır.<a class="si-noteref epub-type_noteref" href="#f13" id="ref_f13">13</a></p>

    <div class="resim-sag html5_figure">
      <img alt="Resim12" src="../Images/img12.jpg" />

      <div class="resim-alti html5_figcaption">
        Chopin’in babasının isim günü nedeniyle<br />
        6 Aralık 1818 tarihinde yazdığı kutlama kartı.<br />
        Muzeum Fryderyka Chopina Koleksiyonu.
      </div>
    </div>

    <p>Chopin, öğretmeni Żywny’nin gözetiminde eğitimine devam ediyordu. Giderek daha sık Mozart’la kıyaslanıyor, tıpkı onun çocukluğunda yaptığı gibi önceden çalıştığı ya da bestelediği yapıtların yanı sıra, piyano başında o anda doğaçlama çaldığı parçalara da konserlerinde yer veriyordu. Öğretmeni bu yetenekli öğrencisinin Mozart’ın piyano yapıtlarını yakından tanıması için elinden gelen tüm gayreti gösteriyordu. İlerleyen günler çocuğun tüm yaşamını müzikle doldurmuş, babasının isim günü nedeniyle 6 Aralık 1818 tarihinde şu satırları yazmıştı: “Sevgili babacığım! Keşke duygularımı kelimeler yerine notalarla ifade edebilseydim, benim için çok kolay olurdu. Ama yine de, en mükemmel konser bile sevgili babacığım, sana olan bağlılığımı yeterince anlatamaz. Kalbimden geçenleri sana en basit duygularla ifade etmek ve sana yürekten teşekkür etmek istiyorum.”<a class="si-noteref epub-type_noteref" href="#f14" id="ref_f14">14</a></p>

    <p>Sanki sekiz yaşındaki Fryderyk bu satırlarla yetenek yönünden sürekli benzetildiği Mozart’ın yıllar önce babasına yazdığı isim günü dileklerini yinelemek istemişti. Kuşkusuz o tarihlerde bundan haberi yoktu ama müziği öylesine içinde hissetmeye başlamıştı ki, 1777 yılında, yirmi bir yaşında olan Mozart’ın ruh haline bürünmüştü. Doğal olarak yaşı çok küçük olduğu için yazdıkları Mozart kadar bilinçli değildi. Mozart 8 Kasım 1777 tarihinde, Mannheim’dan babasının isim gününü kutlamak için şunları yazmıştı: “Çok sevgili babacığım! Duygularımı şiirle aktaramam, şair değilim; kendimi gölgeler ve ışıkla ifade edemem, ressam değilim; düşüncelerimi hareketlerle de açıklayamam, dansçı değilim. Ama bunların hepsini seslerle yapabilirim. Ben bir müzikçiyim. (...) Size, müzikte yeni hiçbir şeyin bestelenemeyeceği yılları görecek kadar uzun bir yaşam dilerim.”<a class="si-noteref epub-type_noteref" href="#f15" id="ref_f15">15</a></p>

    <div class="footnotes html5_section epub-type_footnotes">
      <div class="si-footnote html5_aside epub-type_footnote" id="f1">
        <a class="si-backref" href="#ref_f1">1</a> <span class="si-footnote-text">Zieliński, Tadeusz A., <em>Chopin, sein Leben, sein Werk, seine Zeit</em>, s. 28.</span>
      </div>

      <div class="si-footnote html5_aside epub-type_footnote" id="f2">
        <a class="si-backref" href="#ref_f2">2</a> <span class="si-footnote-text">Bu konunun ayrıntıları ileriki sayfalarda anlatılmıştır.</span>
      </div>

      <div class="si-footnote html5_aside epub-type_footnote" id="f3">
        <a class="si-backref" href="#ref_f3">3</a> <span class="si-footnote-text">Goldberg, Halina, <em>Music in Chopin’s Warsaw</em>, s. 10-17, 218-221, Oxford Univesity Press, 2008.</span>
      </div>

      <div class="si-footnote html5_aside epub-type_footnote" id="f4">
        <a class="si-backref" href="#ref_f4">4</a> <span class="si-footnote-text">Zieliński, Tadeusz A., <em>Chopin</em>, <em>sein Leben, sein Werk, seine Zeit</em>, s. 35.</span>
      </div>

      <div class="si-footnote html5_aside epub-type_footnote" id="f5">
        <a class="si-backref" href="#ref_f5">5</a> <span class="si-footnote-text">Nicholas, Jeremy, <em>Chopin, His Life &amp; Music</em>, s. 8-9, Naxos Books 2006.</span>
      </div>

      <div class="si-footnote html5_aside epub-type_footnote" id="f6">
        <a class="si-backref" href="#ref_f6">6</a> <span class="si-footnote-text">Wüst, Hans Werner, <em>Frédéric Chopin, Briefe und Zeitzeugnisse, Ein Portrait</em>, s. 15.</span>
      </div>

      <div class="si-footnote html5_aside epub-type_footnote" id="f7">
        <a class="si-backref" href="#ref_f7">7</a> <span class="si-footnote-text">18. yüzyılda tüm Avrupa’ya yayılan bu dans genellikle Fransızca yazımıyla (Polonaise) kullanılır. Ancak sözcüğün Lehçe yazımı “Polonez”dir.</span>
      </div>

      <div class="si-footnote html5_aside epub-type_footnote" id="f8">
        <a class="si-backref" href="#ref_f8">8</a> <span class="si-footnote-text">Liszt, Franz, <em>Liszt’in Sözleriyle Chopin’in Hayatı</em>, çeviren: Mesruh Savaş, s. 21-23, Bileşim Yayınevi, 2005.</span>
      </div>

      <div class="si-footnote html5_aside epub-type_footnote" id="f9">
        <a class="si-backref" href="#ref_f9">9</a> <span class="si-footnote-text">Latince “postumus” (en son) kelimesinden yola çıkarak, bestecilerin ölümlerinin ardından yayımlanan yapıtları “Op. post.” olarak ifade edilmektedir.</span>
      </div>

      <div class="si-footnote html5_aside epub-type_footnote" id="f10">
        <a class="si-backref" href="#ref_f10">10</a> <span class="si-footnote-text">Zieliński, Tadeusz A., <em>Chopin, sein Leben, sein Werk, seine Zeit</em>, s. 41.</span>
      </div>

      <div class="si-footnote html5_aside epub-type_footnote" id="f11">
        <a class="si-backref" href="#ref_f11">11</a> <span class="si-footnote-text">Wüst, Hans Werner, <em>Frédéric Chopin, Briefe und Zeitzeugnisse, Ein Portrait</em>, s. 16.</span>
      </div>

      <div class="si-footnote html5_aside epub-type_footnote" id="f12">
        <a class="si-backref" href="#ref_f12">12</a> <span class="si-footnote-text">Zieliński, Tadeusz A., <em>Chopin, sein Leben, sein Werk, seine Zeit</em>, s. 43.</span>
      </div>

      <div class="si-footnote html5_aside epub-type_footnote" id="f13">
        <a class="si-backref" href="#ref_f13">13</a> <span class="si-footnote-text"><em>a.g.y.</em>, s. 43.</span>
      </div>

      <div class="si-footnote html5_aside epub-type_footnote" id="f14">
        <a class="si-backref" href="#ref_f14">14</a> <span class="si-footnote-text"><em>a.g.y.</em>, s. 43-44.</span>
      </div>

      <div class="si-footnote html5_aside epub-type_footnote" id="f15">
        <a class="si-backref" href="#ref_f15">15</a> <span class="si-footnote-text">Büke, Aydın, <em>Mozart – Bir Yaşamöyküsü</em>, s. 121, Dünya Kitapları, 2006.</span>
      </div>
    </div>
  </div>
</body>
</html>
