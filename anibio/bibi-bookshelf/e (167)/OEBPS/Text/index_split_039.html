<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="calibre_pb_38"><span class="text_1">KONU XXXVII</span><span class="text_1"><br class="calibre5" /></span><span class="text_1"><br class="calibre5" />
   </span></h2>

  <p class="block_21">EPIKUROSÇULAR</p>

  <p class="block_7"><span>Hellenci dönemin iki yeni büyük okulu, Sundurmacılıkla Epikurosçuluk çağdaştı. Onların kurucuları, Zenon’la Epikuros, aşağı yukarı aynı zamanda doğmuş, birkaç yıl aralıkla, okullarının başkanları olarak Atina’da yerleşmiştir. Böylece herhangi birini önce ya da sonra ele almak bir ayrım yaratmaz. Epikurosçularla başlayacağım işe; çünkü onların öğretisi bütünüyle kurucu yönünden belirlenmiş. Oysa sundurmacılığın, İ.S. 180’de ölen imparator Marcus Aurelius’a değin uzanan büyük bir gelişimi var.</span></p>

  <p class="block_7"><span>Epikuros’un yaşantısı için ana kaynak, İ.S.III. yüzyılda yaşamış olan Diogenes Laertios. Bununla birlikte iki güçlük söz konusu. Önce, Diogenes Laertios çok küçük tarihsel değeri olan, ya da böyle bir değeri bile bulunmayan efsaneleri kabul etmeye hazırdır. Sonra, onun Yaşantılar adlı yapıtı kısmen, Sundurmacılar yönünden karşı çıkarılan küçültücü suçlamaları bildirmekten ibarettir. Diogenes Laertios’un kendisi mi bir şey ileri sürüyor, yoksa Epikuros’a karşı girişilen bir suçlamayı mı dile getiriyor belli değildir. Sundurmacıların uydurduğu küçültmeler, onların yüceltmeye dayalı ahlakı övüldüğünde anımsanacak olgulardır. Fakat, Epikuros’la ilgili olarak söylenenler birer olgu değildir. Sözgelimi, onun annesinin şarlatan bir rahibe olduğu konusunda bir efsane vardı. Bu konuda Diogenes şunları yazıyor:</span></p>

  <p class="block_7"><span>“Derler ki (açıkça Sundurmacıları amaçlıyor), Epikuros, annesiyle birlikte kapı kapı dolaşır, arılama (purification) yakarışları okur, son derece az bir para karşılığı basit şeyler öğreten babasına yardım ederdi.”</span></p>

  <p class="block_7"><span>Bu konuda Bailey, şu açıklamayı yapıyor:</span> <span>“Eğer annesini Katolik kilisesine yeni katılan bir rahibin büyük rütbeli bir rahibi izlemesi gibi sağda solda izlemesi ve onun büyülü sözlerine ilişkin formülleri ezber okuması öyküsünde doğruluk payı</span> <span>varsa; sonraları öğretisinin o denli göze batar özelliğini biçimliyen boş inan nefreti o zamanlardan başlamış olabilir pekâlâ.”</span> <span>(</span><i class="calibre4">Grek</i> <i class="calibre4">Atomcuları ve Epiku</i><i class="calibre4">ros,</i> <span>Cyril Bailey, Oxford, 1928, s. 221. Mr. Bailey, Epikuros üzerinde uzmanlaşmıştır. Yapıtı, öğrenciler için bulunmaz değerdedir.) Çekici bu kuram. Eskiçağın ikinci yarısında, skandal uydurma yolundaki aşırı vurdumduymazlığa bakıldıkta, onun herhangi bir temele sahipmiş gibi kabul edileceğini sanmıyorum. (Çok haksız davranmışlardır sundurmacılar Epikuros’a. Sözgelimi, Epiktetos ona şöyle hitab eder;</span> <span>“Kendince değerli bulduğun yaşantı şu: Yemek, içmek, cinsel ilişkide bulunmak, hacetini gidermek ve horul horul uyumak”</span> <span>(II.</span> <span>Kitap, XX. Bölüm, Epiktetos’un</span> <i class="calibre4">Konuşmalar</i><i class="calibre4">’</i><i class="calibre4">ı</i><i class="calibre4">).</i> <span>Annesine bağlı ilkel bir felsefe geliştirdiği kuramıyle ilgili olarak, annesini olağanüstü güçte sevdiği söylenebilir. (Gilbert Murray,</span> <i class="calibre4">Grek Dininin Beş Sahnesi,</i> <span>s. 130.)</span></p>

  <p class="block_7"><span>Bununla birlikte, Epikuros’un yaşantısının belli başlı olguları oldukça kesin görünüyor Babası, Samos’ta yaşayan yoksul bir Atinalı kolonisi. Doğum tarihi İ.Ö. 342/1 olan Epikuros’un Samos’ta mı yoksa Attika’da mı doğduğu belli değil. Kendisi, 14 yaşında felsefe öğrendiğini söylüyor. 18 yaşında, aşağı yukarı</span> <span>Alexandros</span> <span>öldüğü sırada, Atina’ya, görünüşe göre ora yurttaşı olmak için gitmiş, oradayken, Atinalı kolonistler Samos’tan çıkarılmış. (İ.Ö. 322).</span> <span>Epikuros’un ailesi bunun üzerine Küçük Asia’ya</span> <span>sığınmış, Epikuros da onlara katılmış. Taos’ta ya o sıralarda ya da belkilikle (olasılıkla) daha önce, Nausiphanes adlı, Demokritos’un izleyicisi olduğu anlaşılan biri, Epikuros’a felsefe öğretmiş. Epikuros’un yetişkin çağdaki felsefesi Demokritos’a, başka bir filosoftan daha çok şey borçluysa da o, denizanası (molluscus) olarak imada bulunduğu Nausiphanes için, yalnızca küçümseme duygularını dile getirmiştir.</span></p>

  <p class="block_7"><span>Epikuros, okulunu ilk kez Mytilene de (Midilli’de) kurmuş (İ.Ö. 311), sonra Lampsakos’a ve 307’den başlayarak da Atina’ya taşımış, İ.Ö. 270. 270-1 yılında yine Atina’da ölmüştür.</span></p>

  <p class="block_9"> </p>

  <p class="block_18"><span class="text_2">EPİKUROS</span><span class="text_2">’</span><span class="text_2">UN BAHÇESİ</span></p>

  <p class="block_7"><span>Zorlu gençlik yıllarından sonra, Atina’da ancak kötü sağlığı yüzünden bozulan bir yaşantıya kavuşmuş. Bir evi ve anlaşıldığına göre evden ayrı bir bahçesi varmış, derslerini o bahçede veriyormuş. Okuluna önce üç kardeşi ve daha başka kişiler katılmış; fakat, topluluğu, felsefi ardıllarından ayrı</span> <span>olarak dostlarının, onların çocuklarının, kölelerinin, odalıkların ve daha başkalarının da eklenmesiyle epey büyümüş. Köleler ve odalıklar, Epikuros’un düşmanlarınca skandal yaratmak için kullanılmıştır. Bunun haksız olduğu açıktır. Çünkü salt insan dostluğu konusunda apayrı bir yeteneğe sahipti Epikuros. Topluluğundaki gençlere hoş mektuplar yazmıştı. Eski filosoflardan beklenen, heyecanların dile getirilmesindeki ağırbaşlılık ve titizliği göstermemiştir.</span></p>

  <p class="block_7">Mektupları şaşılacak ölçüde doğal ve yapmacıksızdır.</p>

  <p class="block_7"><span>Topluluğun yaşantısı, kısmen ilkece, kısmen de (kuşku yok) parasızlık nedeniyle çok basitti. Yiyecek ve içecek çoğunlukla ekmek ve suydu. Epikuros, bütünüyle doyurucu bulurdu bunu.</span> <span>“Ekmek ve suyla yaşadığımda, zevkle titrer bedenim, lüks zevklerden, kendi adlarına değil, onları izleyen uygunsuzluklar adına nefret ediyorum”</span> <span>diyor. Epikuros topluluğu, mali yönden hiç değilse kısmen, gönülden kopan yardımlarla geçiniyordu. Bir dostuna,</span> <span>“Kıyıda köşede peynirin varsa gönder bana biraz. Canım çektiğinde bir şölen çekeyim kendime”</span> <span>tümcelerini yazıyor. Başka bir dostuna,</span> <span>“Kendi adına, çocukların adına, kutsal topluluğumuzun yaşaması için kimi ikramlarda bulun bize”</span> <span>diyor. Yine bir dostuna yazdıkları arasında şunları okuyoruz:</span> <span>“İstediğim tek yardım, kuzeyliler arasından bile olsa, ardıllarımın bana vermeyi vaat ettiği yardımdır. Her birinizden yılda 250 drahmi istiyorum, çok değil.”</span> <span>(Aşağı yukarı 20 dolar istiyor.)</span></p>

  <p class="block_9"> </p>

  <p class="block_21">ACIYA DAYANMAK</p>

  <p class="block_7"><span>Epikuros, bütün yaşantısı boyunca kötü sağlığı nedeniyle acı çekmiş, sayrılığa büyük bir yiğitlikle dayanmıştır. Kişinin acı çekerken de mutlu olacağını ilk ileri süren, bir sundurmacı değil, Epikuros’tur. Biri, ölümden birkaç gün önce, biri de öldüğü gün yazılmış iki mektup, bu kanısında ona hak verdiriyor. Birinci mektupta şöyle demekte:</span> <span>“Bu satırları yazmadan 7 gün önce, engel yüksek noktasına vardı. İnsanları, son demlerine getiren türden acılar çektim. Eğer bana bir hal olursa, Metrodoros’un çocuklarına bakar mısın dört beş yıl? Fakat onlar için, şimdi bana harcadığından daha çoğunu harcama.”</span> <span>İkinci mektuptaysa,</span> <span>“Yaşantımın gerçekten mutlu olan bu</span> <span>gününde, ölümün başı ucunda yazıyorum.</span> <span>Safra kesemdeki, midemdeki sancılar bildiğini okuyor. Şaşmıyor insafsızlıktan. Fakat bütün bunlara karşı, yüreğimde seninle yaptığım görüşmelerin sevinci var. Metrodoros’un çocuklarına iyi bak. Çocukluğundan beri bana ve felsefeye gösterdiğin bağlılıktan bunu beklerim”</span> <span>tümceleri yer almakta. Onun ilk ardıllarından olan Metrodoros ölmüş ve çocuklarına Epikuros’un bakmasını vasiyet etmişti.</span></p>

  <p class="block_9"> </p>

  <p class="block_18"><span class="text_2">EPİKUROS</span><span class="text_2">’</span><span class="text_2">UN DÜŞMANLIĞI</span></p>

  <p class="block_7"><span>Epikuros çok kişiye karşı dostça ve iyilikseverce davranmışsa da, filosoflar ve özellikle, kendilerine borçlu olduğunu düşünebileceklerimize karşı, karakterinin ayrı bir yanı çıkmıştır ortaya.</span> <span>“Sanırım bu homurdananlar benim Denizanası’nı (Nausiphanes’i) izlediğime ve birkaç sünger kafalı gençle birlikte onun öğrettiklerini dinlediğime inanacaktır. Gerçekten bu adam kötünün tekiydi ve kötü alışkanlıkları yüzünden bir türlü bilgeliğe</span> <span>varamıyordu.”</span> <i class="calibre4">(S</i><i class="calibre4">u</i><i class="calibre4">nd</i><i class="calibre4">um</i><i class="calibre4">a</i><i class="calibre4">cı</i> <span>ve</span> <i class="calibre4">Epik</i><i class="calibre4">u</i><i class="calibre4">rosç</i><i class="calibre4">u</i> <i class="calibre4">Filosoflar,</i> <span>W. J. Oates, s. 47. olabildiğince Mr. Oates’in çevrilerini kullandım.)</span></p>

  <p class="block_7"><span>Epikuros, Demokritos’a olan borcunun büyüklüğünü hiç kabul etmemiştir. Leukippos konusundaysa, böyle bir filosof olmadığını ileri sürer. Bununla kuşkusuz, böyle bir kişi olmadığını değil, Leukippos adlı kişinin filosof olmadığını amaçlamıştır. Diogenes, Epikuros’un, kendinden önceliklere uyguladığı varsayılan aşağılatıcı sıfatların bir listesini vermektedir. Öbür</span> <span>filosoflara karşı iyiniyet eksikliği, diktatörce bir dogmatizm gibi ciddi bir yanlışa varır. Onu izliyenler, öğretilerini ortaya koyan ve tartışılmasına izin verilmiyen bir tür inancı öğrenmek zorundaydı. Sonuna değin ardıllarından hiçbiri, Epikuros’un öğretilerine ne bir şey eklemiş ne de bir değişiklik getirmiştir. 200 yıl sonra, Lucretius, ustasının felsefesini şiire aktardığında, anlaşılabildiği denli, kuramsal bir katkıda bulunmuş değildir. Karşılaştırmanın olanaklı olduğu yerde, Lucretius, ustasıyla çok yakından uyuşur; başka yerlerdeyse, Epikuros’un 300 kitabının tümünü yitirmekten doğan bilgi boşluğunu doldurabilecek kişi kimliğindedir. Ancak onun yazılarından da, birkaç mektup, birkaç fragman ve</span> <span>“Belli Başlı Öğretiler”</span> <span>üzerine bir bildiri dışında bir şey yoktur elimizde.</span></p>

  <p class="block_9"> </p>

  <p class="block_21">ZİHİNSEL ZEVK</p>

  <p class="block_7"><span>Epikuros felsefesi (kısmen kuşkuculuk dışında) zamanının bütün öbür felsefeleri gibi, önce sükûnet sağlamak üzere tasarlanmıştır. O, zevkin iyi olduğunu düşünmüş ve bu görüşün sonuçlarına şaşırtıcı bir tutarlıkla bağlı kalmıştır.</span> <span>“Zevk -der o-, mutlu yaşantının hem başlangıcı hem de sonudur.”</span> <span>Diogenes Laertios, onun Yaşantının Sonu konusundaki bir kitapta dediklerini aktarır:</span> <span>“Tatmanın, sevginin, işitme ve görmenin zevklerinden el çekersen, iyiyi nasıl kavrayabileceğimi bilmiyorum”.</span> <span>“Bütün iyinin başlangıcı ve kökü mide zevkidir. Bilgelik ve kültürün bile ona başvurması gerekir”.</span> <span>zihnin</span> <span>zevki, bedenin zevklerini düşünmektedir.</span> <span>zihinsel</span> <span>zevkin, bedensel zevke tek üstünlüğü, acıdan çok zevki düşünmeyi öğrenebilmemizde, zihinsel zeki fiziksel zevklerden daha çok denetliyebilmemizdedir.</span> <span>“Zevki aramada öngörü”</span> <span>anlamına gelmedikçe</span> <span>“erdem”</span> <span>boş bir addır. Sözgelimi adalet, başka insanların gücenmesinden korkma olanağı bulmıyacak biçimde</span> <span>davranmaktır. Toplumsal Anlaşma kuramına benzer bir toplum kökeni öğretisine yol açar bu görüş.</span></p>

  <p class="block_9"> </p>

  <p class="block_21">ACININ YOKLUĞU</p>

  <p class="block_7"><span>Epikuros,</span> <i class="calibre4">etkin</i> <span>ve</span> <i class="calibre4">edilgen</i> <span>ya da</span> <i class="calibre4">durağan</i> <span>(statik) ve</span> <i class="calibre4">devingen</i> <span>(dinamik) zevkler ayırt ederek kendinden önce geçen zevkçilerdcn (Hedone’ciler) ayrılmıştır. Devingen zevkler, arzulanan sonun elde edilmesinden ibarettir. Arzulanan sondan daha önceki arzulara acılar eşlik eder. Durağan zevkler, yokluğunda arzulanacak türden durumların varlığıdır. Beden denge durumundayken ortaya çıkar. Sanırım, açlığı gidermek devingen zevki, karın doyurmanın ardından gelen gevşeklik (rehavet)se durağan zevki biçimler diye düşünülebilir. Epikuros bu iki zevkten katışıksız olan ikincisini izlemenin daha bir uzgörülü davranış olduğunu ileri sürer. Aşırı istekler acı verir. Beden</span> <span>denge durumunda kaldıkça acı yoktur. Böylece biz, dengeyi ve azgın sevinçlerden çok, sakin zevkleri amaçlayacağız. Epikuros’un olanaklı olduğunca ılımlı yiyip içmeyi öngördüğü azgın bir yemek arzusu gütmediği anlaşılıyor.</span></p>

  <p class="block_7"><span>Böylece Epikuros, pratikte, bilge kişinin amacı olarak zevkin varlığından çok, acının yokluğunu görmeye doğru yol almıştır. (Epikuros için,</span> <span>“Acının yokluğu kendi içinde zevktir. Çözümlemesinin sonunda vardığı en katıksız zevk gerçekten odur”. (Bailey,</span> <i class="calibre4">agy.</i> <span>s. 249). Mide her şeyin kökü olabilir, fakat mide sancımasının verdiği ağrı, pisboğazlığın bütün zevklerini silip süpürür. Buna uygun olarak Epikuros kuru ekmekle geçinir, bayramlarda ona biraz peynir eklerdi. Varlık ve onur türünden arzular boştu, çünkü onlar kişiyi hoşnut olabileceği zamanda erimsiz (huzursuz) kılardı.</span> <span>“En büyük</span> <span>iyi felsefeden bile daha değerli olan</span> <span>uzgörüdür”</span> <span>Felsefe, Epikuros’un anladığı biçimde mutlu bir yaşam sağlamak için tasarlanmış pratik bir sistemdi. Mantığı, matematiği ya da Platon’un sınırlarını çizdiği özentili bir öğrenimi değil. Epikuros genç ardılı ve arkadaşı Pythokles’i</span> <span>“bütün kültür biçimlerinden kaçınmaya”</span> <span>zorlar. Kamu yaşantısından kaçınmayı öğütlemesi, ilkelerinin doğal bir sonucuydu. Çünkü kişi erk kazandıkça, ona kıskançlık duyanların, kötülük yapmak isteyenlerin sayısı orantılı olarak artardı. Böyle bir kişi görünür sakıncalardan kaçınsa da zihinsel erinç (huzur) sağlayamaz. Bilge kişi, kimseye farkettirmeden, dolayısıyla, düşman edinmeksizin yaşıyacaktır.</span></p>

  <p class="block_9"> </p>

  <p class="block_21">CİNSEL SEVGİ</p>

  <p class="block_7"><span>Zevklerin en</span> <span>“devingen”lerinden (dinamiklerinden) biri olan cinsel sevgi, doğallıkla afaroz edilmiştir. Filosofumuz,</span> <span>“cinsel ilişkinin, kişiyi asla iyi kişi yapmadığını ve bu ilişki kendisine zarar vermemişse, onun talili kişi olduğunu”</span> <span>ileri sürer. Çocuklardan hoşlanıyordu Epikuros (başkalarının çocuklarından). Bu tadı tatmak için başkalarının, kendi öğütlerine kulak asmamasını beklemiş olmalı. Kendisinin verdiği sıkı öğüde karşı olarak çocukları sevmiş görünüyor.</span> <span>“Kendi sıkı öğüdüne”</span> <span>karşı olarak dedim, çünkü evliliği ve çocukları yararlı uğraşılardan alıkoyar biçim de düşünmüştür. Kendisini, sevgiyi hayırlama (reddetmek) konusunda izleyen Lucrelius, tutkudan ayrılmış oldukça cinsel ilişkide bir zarar görmez.</span></p>

  <p class="block_9"> </p>

  <p class="block_21">DOSTLUK</p>

  <p class="block_7"><span>Epikuros’un kanısına göre, toplumsal ilişkilerin en güvenlisi dostluktur. O, Bentham gibi, kişioğlunun daima, kimi bilgece, kimi bilgelik dışı, yalnız kendi zevkleri ardında olduğunu düşünmüş; yine Bentham gibi,</span> <span>hayranlık verici bir davranışa, kendi kuramlarına göre ondan sakınması gerekirken yumuşak ve duygulu yapısının kandırıcılığıyla sürekli olarak çekilmiştir. Arkadaşlarını, onlardan ne aldığına bakmaksızın açıkça sevmişti. Fakat, bütün insanların bencil olduğunu ileri süren felsefesine uyarak, kendisinin de bencil olduğu konusunda kandırmıştı kendini. Çiçero’ya, göre, Epikuros</span> <span>“dostluğun zevkten ayrılamayacağını; bunun için geliştirilmesi gerektiğini, çünkü, dostluk olmadan güven içinde, korkusuzca ve dahası gönlümüzün çektiği gibi</span> <span>yaşayamıyacağımızı”</span> <span>savunmuştu. Bununla birlikte ara sıra, kuramlarını az çok unuttuğu olur Epikuros’un.</span> <span>“Bütün dostluklar kendi içinde arzulanır -der ve ekler-, her ne kadar yardım gereğinden işe başlasa da”. (Dostluk ve Epikuros’un hoş tutarsızlığı konusunda bakınız: Bailey,</span> <i class="calibre4">adı</i> <span>geçen</span> <i class="calibre4">yapıt,</i> <span>s. 517 - 20).</span></p>

  <p class="block_9"> </p>

  <p class="block_21">DİN TESELLİ DEĞİL</p>

  <p class="block_7"><span>Epikuros, kendisinin ahlak bilimi başkalarına duygusuz ve ahlaksal coşkunluktan yoksun görünmüşse de, dediklerinde çok ciddiydi. Gördüğümüz gibi, bahçesindeki topluluktan</span> <span>“kutsal topluluğumuz”</span> <span>diye söz ediyor. Ayrıca</span> <i class="calibre4">Kutsallık</i> <i class="calibre4">Üze</i><i class="calibre4">rine</i> <span>adlı bir kitap da yazmıştır. Dinsel bir reformcunun bütün sıcaklığını taşımaktadır. İnsanlığın çektiği acılar için güçlü bir acıma heyecanına ve insanların kendi felsefesini benimsemesiyle bu acıların büyük ölçüde azalacağı konusunda sarsılmaz bir inanca sahip olmuş olmalıdır. Hasta bir adamın felsefesidir o, serüvenli bir mutluluğun nadiren olanaklı olduğu bir dünyaya uymak üzere tasarlanmıştır. Hazımsızlık korkusuyla az ye, ertesi günü düşünerek az iç, siyaset ve sevgiyi ve bütün aşırı tutkulu işlevleri aradan çıkar, evlenip çocuk sahibi olarak başına dert açma; zihinsel yaşantıda kendine acıdan çok zevki düşünmesini öğret. Fiziksel acı, gerçekten, büyük bir kötülüktür. Fakat eğer ciddiyse bu acı, kısa sürelidir; yok eğer uzayıp gidiyorsa, onun karşısında, mutlu şeyler düşünmek alışkanlığı ve zihinsel disiplinle dayanma olanağı vardır. Her şeyin ötesinde, korkudan sakınacak biçimde yaşa. İşte Epikuros felsefesi.</span></p>

  <p class="block_9"> </p>

  <p class="block_21">ÖLÜM KORKUSU</p>

  <p class="block_7"><span>Korkudan sakınma sorunu acısından, kuramsal felsefeye yönelen Epikuros, korkunun en büyük kaynaklarından birinin din, öbürünün de ölüm olduğunu ileri sürdü. Din, ölülerin mutsuz olduğu görüşünü beslediği için bu iki kaynak birbiriyle bağlantılıydı. Böylece o, Tanrıların kişioğlunun işine karışmadığını ve tinin bedenle birlikte yok olduğunu kanıtlayacak bir metafizik aradı. Modern insanlardan çoğu, dinin bir avunç (teselli) olduğunu düşünür. Fakat Epikuros için durum tam tersiydi. Doğanın akışına doğaüstünün karışması ona korkunun kaynağı gibi ve ölümsüzlükse acıdan kurtulma umudunun katili gibi göründü.</span> <span>Böylece, kişioğlunu, korku veren inançlardan kurtarmak için tasarlanmış özenli bir öğreti kurdu Epikuros.</span></p>

  <p class="block_7"><span>Bir maddeciydi o, bir belirgenci (determinist) değil. dünyanın atomlardan kurulu olduğuna ve boşluğa inanarak, Demokritos’u izledi.</span> <span>Fakat, Demokritos gibi, atomların her zaman bütünüyle, doğal yasalar yönünden denetlendiğini kabul etmedi (Demokritos bunu kabullenmişti). Yunanistan’da zorunluk kavramı, görmüş olduğumuz gibi, kökçe dinseldi ve belki de Epikuros, dine karşı bir saldırının, eğer o, zorunluğun yaşamasına</span> <span>elverecekse eksik kalacağını düşünmekte haklıydı. Epikuros’un atomları ağırlığa sahipti ve yerin merkezine doğru değil, mutlak bir anlamda düşüyorlardı kesintisiz olarak. Bununla birlikte her atom, her an, özgür istem gibi bir şeyle davranarak, çizmiş olduğu yoldan az çok ayrılacak</span> <span>(</span><sup class="calibre1"><sup class="noteref" id="back_note_55"><a class="calibre2" href="../Text/index_split_099.html#note_55" title="55">55</a></sup></sup><span>) ve</span> <span>böylece başka bir atomla çarpışacaktı. Bu noktadan başlıyarak çevrintilerin gelişimi v.ö.,</span> <span>daha çok Demokritos yolundadır. Tin maddeseldir, soluk ve sıcaklık gibi parçacıklardan kuruludur. (Epikuros, soluğun ve esintinin, tözce havadan ayrı olduğunu düşünmüştü. Onlar, devinim durumundaki hava değildi yalnız.) Tin</span> <span>atomları, bedene boydan</span> <span>boya dağılmışlardır. Duyum, bedenlerden çıkan ve tin atomlarına dokunana değin sağı solu dolaşan çok ince iplikler aracılığiyle saplanır. Bu ince iplikler, kökence, doğdukları bedenler çözüşünce</span> <span>var olabilirler</span> <span>yine de. Düşlere yol açar bu durum. Ölümde tin dağılır, doğallıkla, onun yaşıyan atomları, artık duyumlara yetenekli olmaz, çünkü artık bedene bağlı değildir. Epikuros’un sözlerinden şu sonuç çıkar:</span> <span>“Ölüm bir hiçtir bizim için. Çünkü, çözüşen artık duyumsuzdur, duyumu olmayan da bir hiçtir”.</span></p>

  <p class="block_5"> </p>

  <p class="block_21">TANRILAR</p>

  <p class="block_7"><span>Tanrılara gelince, Epikuros onların varlığına sıkı sıkıya inanır. Çünkü, tanrılar düşün’ünün yaygın varlığını başka türlü anlatamaz. Fakat, tanrıların, kendilerini insan dünyasının işleriyle sıkıntıya sokmadıkları kanısındadır. Onlar, Epikuros’un ilkelerini izliyen ve kamu yaşantısından kaçınan akılcı (rational) zevkçilerdir. Yönetim işleri, eksiksiz mutluluk ve huzurla dolu yaşantılarında hiçbir</span> <span>çekicilik duymadıkları gereksiz bir zahmettir onlar için. Doğallıkla, gizemli yöntemlere</span> <span>başvurarak</span> <span>geleceği söylemek, fala bakmak ve bu tür bütün edimler boş inanlardan ibarettir.</span> <span>Tanrı kayrasına (lütfuna) inanmak da böyledir.</span></p>

  <p class="block_7"><span>Dolayısıyla, tanrıların kızgınlığına uğrama ya da ölümden sonra Hades’le acı çekme korkusuna</span> <span>yer yoktur. Bilimsel olarak, incelenebilen doğanın günlerine bağlıysak da özgür isteme sahibiz ve sınırlı olarak, yazgımızın efendisi biziz. Ölümden kaçamayız. Doğru biçimde anlaşıldığında kötü değildir ölüm. Epikuros’un ilkelerine göre uzgörüyle yaşarsak, belki de bir ölçüde acıdan kaçma özgürlüğünü elde etmeyi başaracağız. Ilımlı bir öğretidir bu, ama, insanın zavallı oluşundan etkilenmiş kişiye coşkunluk esini vermeye yetmiştir.</span></p>

  <p class="block_9"> </p>

  <p class="block_21">BİLİMİN DEĞERLENDİRİLMESİ</p>

  <p class="block_7"><span>Epikuros, bilime, bilim adına ilgi göstermez; onu yalnız boş inanca tanrıların gücüne yüklenen görüntülerin doğalsal (naturalistik) açıklanımını sağlaması yönünden değerlendirir. Olanaklı,</span> <span>değişik doğalsal açıklama bulunduğunda, bu açıklamalardan biri üzerinde karara varmaya çalışmakta</span> <span>bir yarar yoktur. Sözgelimi ayın</span> <span>evreleri (fazları) çok ayrı biçimlerde açıklanmıştır. Tanrıları işin içine karıştırmadığı sürece, onların herhangi biri, bir başkası ölçüsünde yerindedir. Hangisinin doğru olduğunu belirlemeye</span> <span>çalışmak boş bir merak olacaktır. Epikurosçuların; doğal, bilgiye pratikle hiçbir katkıda bulunmadıklarına şaşmamak gerek. Onlar, daha sonraki paganların büyüye, yıldızbilime ve geleceği bildirme yöntemlerine gittikçe artan bağlılıklarına karşı durmakla, yararlı bir amaç, için çalışmışlar, fakat kurucuları gibi dogmatik ve sınırlı kalmış, bireysel mutluluk dışında herhangi bir şeye gerçek bir ilgi göstermemişlerdir, Ardıllarsa, ustalarının inancını ezberlemişler, okulun yaşadığı çağlar boyunca ona bir şey eklememişlerdir.</span></p>

  <p class="block_9"> </p>

  <p class="block_21">LUCRETIUS</p>

  <p class="block_7"><span>Epikuros’un en çok göze çarpan tek ardılı, Julius Caesar’ın çağdaşı olan şair Lucretius’tur (İ.Ö. 99 - 55). Roma Cumhuriyeti’nin son günlerinde, özgür düşünce modaydı ve öğrenim görmüş kişiler arasında Epikuros’un öğretileri epey yayılmıştı. İmparator Augustus, eski erdem ve eski dini, arkaik biçimde canlandırdı. Bu</span> <span>da halkın, Lucretius yönünden yazılan Şeyler Üzerine adlı şiirden soğumasına yol açtı. Şiir rönesansa değin böylece kaldı. Onun bir yazması ortaçağları aşabilmiş ve geri kafalıların yıkımından dara dar kurtulmuştur. Pek az büyük şair kendini kabul ettirmek için bu denli beklemek zorunda kalmıştır. Modern zamanlarda Lucretius’un artamları (meziyetleri) hemen hemen evrensel olarak benimsenmiştir. Sözgelimi o ve Benjamin Franklin, Shelly’nin en sevdiği yazarlardı.</span></p>

  <p class="block_7"><span>Lucretius’un şiiri, Epikuros felsefesini manzum olarak anlatır. Fakat aynı öğretiye sahip olan bu iki kişi mizaç yönünden ayrıdırlar. Lucretius tutkuluydu ve uzgörü öğütleri onun için Epikuros’tan daha çok gerekliydi.</span> <span>İntihar</span> <span>eden Lucretius’un arada bir gelen delilikten yakınmalı olduğu anlaşılıyor. Bazılarının savına göre bu delilik, aşk acılarının ya da aşk iksirinin beklenmedik etkilerinin sonucuydu. Lucretius, Epikuros’u bir kurtarıcı gibi görür ve dini yıkıcı saydığı ustası için dinsel güçte bir dil kullanır:</span></p>

  <p class="block_9"> </p>

  <p class="block_22">Baş eğdikte insan yaşantısı</p>

  <p class="block_22">Ezildi zalimliği altında dinin</p>

  <p class="block_22">Ezim ezim.</p>

  <p class="block_7"><i class="calibre4">Kork</i><i class="calibre4">u</i><i class="calibre4">nç zalimliğin...</i></p>

  <p class="block_22">Göklerden ölümlü kişilere bakan...</p>

  <p class="block_7"><i class="calibre4">Önce kaldırdı gözle</i><i class="calibre4">r</i><i class="calibre4">ini bir Grek</i></p>

  <p class="block_7"><i class="calibre4">Oydu ilk karşı d</i><i class="calibre4">u</i><i class="calibre4">ran.</i></p>

  <p class="block_22">Yiğit o.</p>

  <p class="block_7"><i class="calibre4">Ne tan</i><i class="calibre4">rı</i> <i class="calibre4">öyküleri kâr etti</i></p>

  <p class="block_22">Ne yıldırımlar</p>

  <p class="block_22">Ne korkutmalar</p>

  <p class="block_22">Kara kara...</p>

  <p class="block_7"><i class="calibre4">Tersine</i> <i class="calibre4">güç bu</i><i class="calibre4">ld</i><i class="calibre4">u</i> <i class="calibre4">yiğit</i></p>

  <p class="block_22">İlk olana değin</p>

  <p class="block_22">Doğa kapılarını açan</p>

  <p class="block_7"><i class="calibre4">Sıkı sıkı kapıla</i><i class="calibre4">rı</i><i class="calibre4">...</i></p>

  <p class="block_7"><i class="calibre4">Taşan e</i><i class="calibre4">n</i><i class="calibre4">e</i><i class="calibre4">r</i><i class="calibre4">jisi onun</i></p>

  <p class="block_7"><i class="calibre4">Egemen old</i><i class="calibre4">u h</i><i class="calibre4">eryana.</i></p>

  <p class="block_22">Alev alev engelleri aşan oydu.</p>

  <p class="block_22">Dünyada,</p>

  <p class="block_22">Uzaklara ulaşan</p>

  <p class="block_22">Ölçüsüz evren boyunca,</p>

  <p class="block_22">Zihninde ve tininde</p>

  <p class="block_22">Oralardan gelen</p>

  <p class="block_7"><i class="calibre4">Bir</i> <i class="calibre4">fatihtir bize</i></p>

  <p class="block_22">Getiren geri.</p>

  <p class="block_22">Bilgileri.</p>

  <p class="block_22">İlişkin</p>

  <p class="block_22">Var olana,</p>

  <p class="block_7"><i class="calibre4">Ve de</i> <i class="calibre4">olmıyan</i><i class="calibre4">a;</i></p>

  <p class="block_22">Öğreten bize inceden inceye</p>

  <p class="block_7"><i class="calibre4">Sınırlı</i> <i class="calibre4">gücünü</i></p>

  <p class="block_22">Yapı taşlarını bilginin.</p>

  <p class="block_7"><i class="calibre4">Ve</i> <i class="calibre4">şeyleri belirliyen ilkeleri.</i></p>

  <p class="block_22">Vuruldu din yerden yere.</p>

  <p class="block_22">Ayaklar altına</p>

  <p class="block_7"><i class="calibre4">Ettiğini buldu gelince s</i><i class="calibre4">ı</i><i class="calibre4">ras</i><i class="calibre4">ı</i><i class="calibre4">.</i></p>

  <p class="block_22">Şimdi biz</p>

  <p class="block_22">-Göklerce yüce-</p>

  <p class="block_7"><i class="calibre4">A</i><i class="calibre4">vunuruz</i></p>

  <p class="block_7"><i class="calibre4">Utkus</i><i class="calibre4">u</i><i class="calibre4">yla o yiğidin</i></p>

  <p class="block_7"><i class="calibre4">Gündüz gece(</i><sup class="text_"><sup class="noteref" id="back_note_56"><a class="calibre2" href="../Text/index_split_100.html#note_56" title="56">56</a></sup></sup><i class="calibre4">).</i></p>

  <p class="block_9"> </p>

  <p class="block_21">DİNDEN NEFRETİN DEĞERİ</p>

  <p class="block_7"><span>Grek dininin ve törenlerinin sevinci konusundaki geleneksel sözler kabul edilirse, Epikuros’la Lucretius’un diriden nefretini anlamak hiç de kolay olmayacaktır. Sözgelimi Keats’in,</span> <i class="calibre4">Eski Bir Grek Çömleğine</i> <i class="calibre4">Övgü</i><span>’sü, dinsel bir töreni kutlar. Fakat bu tören,</span> <span>kişioğlunun zihnini karanlık ve sıkıcı korkularla dolduran bir tören değildir. Halk arasındaki inançların, büyük ölçüde böylesine sevinçli olduğunu sanmıyorum. Olympos tanrılarına tapınma, öbür Grek din biçimlerinden daha az boş inansal bir zalimliğe sahip olduğu halde, Olympos tanrıları bile,</span> <span>IV. VII. ya da VI. yüzyıla değin arada bir insan kurban edilmesini istemişlerdi. Efsanede olsun dramlarda olsun yazılıdır bu işlem. (Lucretius, Iphigenia’nın kurban edilmesini, dinin kötülüğüne örnek olarak gösterir.</span> <span>I. Kitap, s. 85 - 100) Barbar dünyada, insan kurban edilmesi, Epikuros zamanında hala geçerliydi. Roma istilasına değin, barbar dünyanın en uygar barbarları bile Punicus savaşları gibi bunalım zamanlarında aynı geleneğe başvurmuşlardır.</span></p>

  <p class="block_7"><span>Jane Harrison’un doyurucu biçimde gösterdiği gibi, Grekler Zeus’a ve onun ailesine ilişkin resmi külte ek olarak, az çok barbar olan törenlerle çağrışımlı, daha ilkel başka inançlara da sahiptiler. Bunlar,</span> <span>dinsel</span> <span>yaradılışlı insanlar arasında yaygın bir inanç olan Orphcosçuluğa bir ölçüde aktarılmıştı. Bazen, cehennemin bir Hristiyan buluşu olduğu varsayılmıştır.</span> <span>Fakat, yanlıştır bu. Hristiyanlığın bu konuda yaptığı yalnızca, eski halk inançlarını dizgeleştirmek</span> <span>(sistemleştirmek) olmuştur. Platon’un Cumhuriyet adlı yapıtının başlangıcından açıkça anlaşıldığına göre, ölümden sonra ceza korkusu V. yüzyıl Atinasında yaygındı. Bu korkunun Sokrates’le Epikuros arasında, gücünü azaltmış</span> <span>olması olası. (Eğitim görmüş azınlığı değil, genel</span> <span>halkı alıyorum göz önüne.) Aynı zamanda, kesinlikle, vebaları, yer</span> <span>sarsıntılarını, yenilgileri ve buna benzer felaketleri, tanrısal hoşnutsuzluğa ya da tanrı sözlerine aldırış edilmeyişine bağlamak genel bir yoldu. Sanırım, halk inançları açısından Grek edebiyat ve sanalı olasılıkla çok yanıltıcıdır. Soylular sınıfına ilişkin kitapları ve resimleri dışında, çağdan bir iz kalmasaydı, XVIII. yüzyıl Metotçuluğuyla ilgili bilgimiz ne denli olurdu? Metotçuluğun etkisi, Hellenci çağın dinliliği gibi aşağıdan doğruydu. Boswell ve Sir Joshua Reynolds zamanında güçlüydü Metotçuluk. Fakat onların yaptığı göndermelerde etkinin gücü belli değildir. Bu bakımdan,</span> <span>“Grek Çömlekleri”</span> <span>üzerindeki resimlerden ya da şairlerin ve soylular sınıfı üyesi filosofların yapıtlarından, Yunanistan halk dini üzerine yargılar</span> <span>çıkarmamalıyız. Epikuros, doğumu ve çevresinde bulunanlar açısından soylular sınıfına ilişkin değildi. Onun, dine karşı ayrıcalıklı düşmanlığını belki açıklar bu.</span></p>

  <p class="block_7"><span>Epikuros felsefesi, Lucretius şiiri aracılığıyla bilinmiştir. Rönesanstan beri. Profesyonel filosof</span> <span>olmıyan</span> <span>okuyucu da en çok iz bırakan maddecilik Tanrı kayrasının hayırlanması (lütfunun reddedilmesi), ölümsüzlüğün yadsınması gibi konularda Hristiyan inancına karşıtlıktır. Modern okuyucu için, özellikle ilgi çekici olan durum, günümüzde genellikle sıkıcı ve üzüntülü sayılan konuların, korkunun ağırlığından kurtaracak bir ayet gibi öne sürülmesidir, Lucretius, dinsel konularda gerçek bir inancın önemini, herhangi bir Hristiyan ölçüsünde benimsemişti. Bir iç çatışmasının kurbanı olduğunda, kişioğlunun nasıl kendinden kaçmak istediğini ve her inanç değiştirmede nasıl boşu boşuna kurtuluşu aradığını anlattıktan sonra şunları söyler:</span></p>

  <p class="block_9"> </p>

  <p class="block_22">Kaçar kendinden herkes</p>

  <p class="block_22">Gücü yoktur buna yine de.</p>

  <p class="block_22">Özüne bağlıdır özüne karşın,</p>

  <p class="block_22">Sevgisi yoktur kendine de.</p>

  <p class="block_7"><i class="calibre4">Say</i><i class="calibre4">rı</i><i class="calibre4">dır çünkü</i></p>

  <p class="block_22">Nedenini bilmeden,</p>

  <p class="block_7"><i class="calibre4">Dosdoğru anlıyabilseydi on</i><i class="calibre4">u</i></p>

  <p class="block_7"><i class="calibre4">Bırakırdı gayrı</i> <i class="calibre4">şu</i><i class="calibre4">nu</i> <i class="calibre4">bunu</i><i class="calibre4">.</i></p>

  <p class="block_22">Öğrenmeye çalışırdı</p>

  <p class="block_22">Dünyamızın yapısını.</p>

  <p class="block_22">Çünkü</p>

  <p class="block_7"><i class="calibre4">Durumun</i><i class="calibre4">u</i><i class="calibre4">zd</i><i class="calibre4">u</i><i class="calibre4">r bizim</i></p>

  <p class="block_7"><i class="calibre4">K</i><i class="calibre4">u</i><i class="calibre4">şk</i><i class="calibre4">u</i><i class="calibre4">l</i><i class="calibre4">u</i> <i class="calibre4">olan</i></p>

  <p class="block_7"><i class="calibre4">Ö</i><i class="calibre4">n</i><i class="calibre4">cesiz ve sonsuzda.</i></p>

  <p class="block_7"><i class="calibre4">Değil kısacık bir</i> <i class="calibre4">an</i></p>

  <p class="block_7"><i class="calibre4">Geçmek zo</i><i class="calibre4">runda</i> <i class="calibre4">olan.</i></p>

  <p class="block_22">Ölümlüler için işte</p>

  <p class="block_7"><i class="calibre4">B</i><i class="calibre4">u</i> <i class="calibre4">du</i><i class="calibre4">rum</i><i class="calibre4">dadır zaman</i><i class="calibre4">”</i><i class="calibre4">(</i><sup class="text_"><sup class="noteref" id="back_note_57"><a class="calibre2" href="../Text/index_split_101.html#note_57" title="57">57</a></sup></sup><i class="calibre4">)</i></p>

  <p class="block_9"> </p>

  <p class="block_7"><span>Epikuros çağı bıkkındı. Orada ölüm, tinin didinmeyi bırakıp dinlenmeye çekilmesi olarak görülebilirdi. Çekiciydi bu görüş. Romalılar için Cumhuriyetin son çağı tersine, düş kırıklığı zamanı değildi. Titan enerjisine sahip kişiler, kaostan düzen yaratıyorlardı. Makedonyalılar başaramamıştı bunu. Siyasetten uzak duran, erk ve yağma boğuşmasına aldırış etmiyen Romalı soylular için olayların akışı, derinliğine umut kırıcı olmalı. Arada bir görünen çılgınlık sayrılığı da buna katılınca, Lucretius’un, yokluğu bir kurtuluş saymasına şaşmamak gerek.</span></p>

  <p class="block_7"><span>Ölüm korkusu içgüdülere öylesine köklü yerleşmişti ki, Epikurosun dedikleri hiçbir zaman geniş halk kitleleri üzerinde büyük bir etki yapmadı. Daima, eğitim görmüş bir azınlığın inancı olarak kaldı. Filosoflar arasında bile, Augustus zamanından sonra, Epikuros öğretisi Sundurmacılık adına kural olarak hayırlanmıştır (reddedilmiştir). Gücü azalarak da olsa öğreti Epikuros’un ölümünden sonra 600 yıl yaşadı. Fakat insanlar yeryüzündeki yaşantımızın yoksulluğundan gittikçe bunaldıklarından, felsefe ya da dinden, gücü eksilmeyip, sürekli olarak artan bir ilaç istedi. Filosoflar birkaçı dışında Yeni Platonculuğa sığındı. Eğitim görmemiş olanlarsa, Doğunun değişik boş inanlarına; sonra gitgide, yaşantının bütün iyiliğini mezarın ötesine bırakan ve Epikuros’un tam karşıtı bir öğreti getiren Hristiyanlığa. Bununla birlikte, Epikorus’unkine benzer öğretiler XVII. yüzyılın sonunda Fransız filosoflarınca canlandırılmış ve Bentham’la onu izleyenler yönünden</span> <span>İngiltere’ye getirilmişti. Dinin Epikuros’ca düşman sayılışı gibi düşman sayılan Hristiyanlığa karşı bilinçli bir direnme havasında yapılmıştı bu.</span></p>

  <p class="block_9"> </p>
</body>
</html>
