<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="calibre_pb_18"><span class="text_1">KONU V</span><span class="text_1">II</span><span class="text_1"><br class="calibre5" /></span><span class="text_1"><br class="calibre5" />
   </span></h2>

  <p class="block_21">EMPEDOKLES</p>

  <p class="block_7"><span>Pythagoras’ta örneğini gördüğümüz filosof, bilim adamı ve şarlatan karışımına eksiksiz olarak Empedokles’te rastlıyoruz. İ.Ö. 440 yıllarında yaşamıştır Empeklodes. Parmenides’in genç bir çağdaşı. Öğretisi kimi bakımlardan, Parmenides’i değil daha çok Herakleitos’u andırır. Sicilya’nın güney kıyılarındaki Akragas kentinden olan Empedokles demokrat bir politikacı. Tanrı olduğunu ileri sürüyor. Grek kentlerinin çoğunda, özellikle Sicilya’da, demokrasiyle tiranlık arasında sürekli bir çatışma var. Yenilgiye uğrayan ya idam ediliyor, ya da sürgüne gönderiliyor. Sürgüne gönderilenler, Yunanistan’ın düşmanlarıyla görüşmeye girmekten çekinmiyorlar. Bu düşmanlar, doğuda İran, batıda Kartaca. Empedokles sürgünden sonra, bilgece davranmayı, karışıklık çıkaran bir mülteci olmaya yeğ tutmuş anlaşılan. Gençliğinde az çok Orpheosçu olması belkili (muhtemel). Sürgünden önceki denetimde politikayla bilimi birleştirmişti. Ancak, sürgünde bir peygamber olup çıktı.</span></p>

  <p class="block_7"><span>Efsanenin Empedokles için</span> <span>söyledikleri çoktur. Onun tansıklar (mucizeler) gösterdiği, ya da bazen büyüyle bazen de bilimsel bilgi yardımıyla tansık gibi görünen işler yaptığı var sayılmıştır. Rüzgârları denetleyebildiği söyleniyor.</span> <span>Otuz gün ölü gibi görünen bir kadının yaşama dönmesini sağlamış. Sonunda tanrı olduğunu kanıtlamak için Etna yanardağının kraterine atılarak ölmüş. Şairin deyişiyle:</span></p>

  <p class="block_9"> </p>

  <p class="block_22">Koca Empedokles</p>

  <p class="block_22">Bu ateşli Can</p>

  <p class="block_7"><i class="calibre4">Atılıp Etna</i><i class="calibre4">’</i><i class="calibre4">ya</i></p>

  <p class="block_22">Küle dönüştü.</p>

  <p class="block_9"> </p>

  <p class="block_7">Matthew Arnold bu konuda bir şiir yazmıştır. Bu şiir onun en kötü şiirlerinden biridir. Yukardaki beyit o şiirden değildir.</p>

  <p class="block_7"><span>Parmenides gibi, Empedokles de şiir yazmıştır. Ondan etkilenen Lukretius, Empodekles’in şairliğini över.</span> <span>Kanılar</span> <span>ayrılır bu konuda. Çünkü yazılarından sadece</span> <span>parçalar</span> <span>kalmıştır. Şairlik artamının (meziyetinin) kuşkulu kalması gerekir.</span></p>

  <p class="block_7"><span>Parmenides’in birbirleriyle tutarlı</span> <span>olmıyan</span> <span>bilim ve din görüşünü ayrı ayrı ele almalı. Önce bilim sonra felsefe, daha sonra din görüşünü ayrı ayrı inceliyeceğim.</span></p>

  <p class="block_7"><span>Filosofumuzun, bilime en önemli katkısı, havanın ayrı bir töz olduğunu bulması. Bunu, bir kova ya da benzer herhangi bir kap, baş aşağı suya konulduğunda, suyun bu kaplara girmediğini gözleyerek kanıtlamıştır. Kendisi şöyle diyor:</span></p>

  <p class="block_7"><span>“Parlak, pirinçten yapılmış bir su saatiyle oynayan bir</span> <span>kız çocuğu düşünelim. Minik elini tüpün ağzına kapatıp, saati suyun içine daldırsın. İmdi, içerdeki havanın kütlesi gözeneklere basınç yaparak, suyun içeri sızmasına engel olur. Basınçlı akıntı tüpe sızdırılınca, hava kaçar, su içeri dolar.”</span></p>

  <p class="block_7">Bu parça, soluk almanın açkılanmasında görülüyor.</p>

  <p class="block_7"><span>Empedokles, merkezkaç gücünün hiç değilse bir örneğini de bulmuştu. (Su dolu bir kabın bir ipe asılıp çevrildiğinde suyun dışarı akmadığı konusundaki örnek).</span></p>

  <p class="block_7"><span>Bitkilerde cinsiyet olduğunu bilmekteydi. Epey hayali olduğunun kabul edilmesi gereken bir evrim kuramıyla en uygun türün yaşamasını açıklamaya çalışmıştır. Kökence</span> <span>“her türlü biçime sahip ve seyri şaşkınlık veren sayısız yaratık oymakları sağa sola dağılmıştı. Boyunsuz başlar, omuzsuz kollar, alınsız gözler, başka bir organla birleşmek isteyen tek tek organlar vardı. Bu nesnelerin her biri rasgele birleşti. Sayısız elleri, ayrı yönlere bakan yüzleri, göğüsleri ile vücutları öküz yüzleri insan, yüzleri öküz vücutları insan biçiminde acayip pek çok yaratık çıktı ortaya. Aralarında, erkek ve, kadın özelliğini taşıyan kısır hünsalar da bulunuyordu. Sonunda belirli biçimler yaşadı yalnız.”</span></p>

  <p class="block_7"><span>Gökbilime gelince, Empedokles, ayın yansıyan ışıkla parladığını bilmekteydi. Güneş için de doğruydu bu. Işığın, bir yerden bir yere gitmek için zamanı gerektirdiğini söylemiştir. Bu bizim gözleyemeyeceğimizi ölçüde küçük bir zamandı. Güneş tutulmalarına, ayın araya girmesinin yol açtığını da o ileri sürmüş. (Anaxagoras’tan öğrendiği anlaşılan bir olgu.) İtalyan tıp okuluyla Platon ve Aristoteles’i etkileyen tıp okulunu kurmuştu. Burnet’e göre (s. 234) bütün bilimsel ve felsefi düşünce akımını etkilemiştir.</span></p>

  <p class="block_7"><span>Zamanın Yunanistan’ında sonraları eşi görülmiyen bilimsel gücü gösterir bunlar.</span></p>

  <p class="block_7"><span>İmdi, evrenbilimine (cosmology) geliyorum onun.</span> <span>“Element”</span> <span>sözcüğü her ne kadar onun yönünden kullanılmış değilse de, söylediğimiz gibi, toprağı havayı, ateşi ve suyu dört element olarak ortaya o koymuştur. Elementlerden her biri süreklidir. Fakat aynı oranlarda karışır. Böylece, dünyada gördüğümüz değişik karmaşık tözler ortaya çıkmıştır. Sevgi kanalıyla birleşip, uyuşmazlık kanalıyla ayrılan. Sevgi ve uyuşmazlık, toprak, hava, ateş ve su ölçüsünde ilkel tözlerdir. Sevginin arttığı, uyuşmazlığın azaldığı dönemler vardır. Sevginin bütünüyle utku (zafer) kazandığı bir Altın Çağ olmuştur. O çağda insanlar yalnız Kıbrıslı Aphrodite’e tapınmışlardır. Dünyadaki değişmeler herhangi bir amaca göre değil, şans ve zorunlulukladır. Şöyle bir kısır döngü bulunmaktadır:</span></p>

  <p class="block_7"><span>Elementleri, sevgi birleştirir, uyuşmazlık ayırır, sevgi yavaş yavaş yeniden birleştirir. Böylece her bileşik töz geçicidir. Yalnız, elementler kalıcıdır</span> <span>sevgi ve uyuşmazlıkla birlikte.</span></p>

  <p class="block_7"><span>Tüm yumuşak bir benzeyiş görüyoruz</span> <span>Herakleitos’ta. Çünkü, yalnız uyuşmazlık değil, sevgiyle uyuşmazlık, ikisi birden değişmeyi ortaya koyuyor. Herakleitos ve Empedokles’i Sophist’te buluşturur Platon (s. 242).</span></p>

  <p class="block_7"><span>“İonyalı esin sahibi kişiler vardı. Son zamanlarda bunlara şöyle düşünen Sicilyalılarda eklendi: İki ilkeyi (‘bir’</span> <span>ve</span> <span>‘çok’</span> <span>ilkesi) birleştirmek ve</span> <span>“oluş</span> <span>‘bir’</span> <span>ve</span> <span>‘çok’tur”</span> <span>demek daha iyi olacak. Onlardan daha sert görüşlü olanlara göre,</span> <span>‘bir’</span> <span>ve</span> <span>‘çok’</span> <span>dostlukla birleşir, düşmanlıkla ayrılır. Yumuşak görüşlü olanlarsa, sürekli kavga ve barış üzerinde direnmezler,</span> <span>‘bir’</span> <span>ve</span> <span>‘çok’un bir gevşeme ve nöbetleşmesi kabul ederler. Bunlar için bazen Aphrodite’nin egemenliği altında barış, bazen de uyuşmazlık ilkesi uyarınca çokluk ve savaş söz konusudur.”</span></p>

  <p class="block_7"><span>Empedokles, üstün dünyanın bir küre biçiminde olduğunu; Altın Çağ’da, uyuşmazlığın dışarda, çatışmanın içerde bulunduğunu; sonra giderek uyuşmazlığın galip gelip, sevginin geriye itildiğini; bu işin sevgi büsbütün dışarda kalıncaya dek sürdüğünü; en fena durumun da bu olduğunu düşünmüştür. Sonra, neden olduğu belli</span> <span>değilse de Altın Çağ geri dönene dek sonsuz olmayan bir karşı-devini başlar, olanca dönüş yinelenir. Herhangi bir ucun durağan (stable) olabileceği var sayılabilirdi. Fakat, Empedokles’in görüşü bu değildir. Deviniyi Parmenides’in kanıtları üzerinde kurarak açıklamak istemiştir o.</span> <span>Herhangi bir aşamada değişmiyen evrene ulaşmak gibi bir istek göstermez.</span></p>

  <p class="block_7"><span>Din üzerine, ana çizgileriyle Pythagorasçı görüşe sahiptir. Büyük bir olasılıkla Pythagoras’la ilgili bir parçada şöyle diyor:</span></p>

  <p class="block_7"><span>“Onlar arasında, az bulunur ölçüde bilgili, her türlü bilgelikle çok usta, en büyük bilgeliğe ulaşmış biri vardı. Bütün zihniyle çaba gösterdiğinde, insan yaşantısının on, hayır yirmi katı olan nesnelerin tümünü görmüştü.”</span></p>

  <p class="block_7"><span>Altın Çağ’da, söylendiği gibi, insanlar yalnız Aphrodite’ye tapındılar.</span> <span>“Tapınma yeri (altar) katıksız boğa kanıyla lekelenmemişti. Yaşantıyı sona erdirerek, işe yarar organları yemek, insanlara nefret veriyordu.”</span></p>

  <p class="block_7"><span>Empedokles bir ara kendinin tanrı olduğundan söz açar, bol bol:</span> <span>“Ey sarı Akragas kayasından bakan büyük kentin tepesine kurulmuş kalede oturan, yabancılar için onurlu bir limanı olan bu yerde iyi işlerle uğraşan, kötülük nedir bilmeyen dostlar! Hepinize merhaba! Aranızda ölümsüz bir tanrı olarak bulunuyorum. Ölümlü değilim artık. İçinizde, layık olduğum onura kavuştum.”</span></p>

  <p class="block_7"><span>“Kurdelâ</span> <span>ve çiçeklerin süslediği çelenklerle taçlandım. Bütün bu süslerle ardımda erkek ve kadınlar onarlı (müreffeh) kentlere girdiğimde bana karşı yalnız saygı gösterirler. İlişen kakışan sayısız insan izler beni. Gidilmesi gereken yolu sorarlar. Birtakımı kehanet ister, birtakımı uzun zaman her türlü sayrılığın korkunç acılarıyla kıvrandığı için şifa sorar... Fakat, ölümlüleri, yok olup gidecekleri olanları aşmak işmiş gibi neden, bunlar üzerinde nefes tüketiyorum sanki?”</span></p>

  <p class="block_7"><span>Başka bir yerde</span> <span>günahkârlığı</span> <span>dolayısıyla kehanet veren biri olarak gösterir kendini:</span></p>

  <p class="block_7"><span>“Tanrıların, büyük yeminlerle sıkı sıkıya mühürlenmiş, öncesiz ve sonrasız eski bir buyruğu vardır: Bu buyruğa göre, payı, uzun günler olan şeytanlardan (daemon) biri elini kana bulayıp günaha girdiğinde ya da uyuşmazlığı izlediğinde ve boş yere yemin ettiğinde, kutlu kişilerin oturduğu yerden, zaman boyunca olanaklı her türlü ölümlü biçimde doğarak, yaşam yollarının birinden öbürüne</span> <span>geçerek üç kez on bin yıl uzaklaşmalı. Güçlü hava o kişiyi denize atar, deniz kuru toprağa sürükler, toprak parlak güneşin ışınlarına çarpar, hepsi onu birbirine aktarır, geri iter. İmdi o kişilerden biri de benim. Bir sürgünüm, tanrılardan ayrı düşmüş, bilinçsiz uyuşmazlığa güveniyorum bu yüzden.”</span></p>

  <p class="block_7"><span>Günahı nedir bilmiyoruz. Belki de bizim çok ağır sayacağımız bir günah değildi o. Şu sözlere bakınız:</span></p>

  <p class="block_7"><span>“Yazıklar olsun bana. Ölümün acımasız günü, dudaklarımla işlediğim kötü işlerden önce yok etseydi beni keşke!”</span></p>

  <p class="block_7"><span>“Defne yapraklarından</span> <span>kaçın.</span> <span>“</span></p>

  <p class="block_7"><span>“Aşağılık, son aşamada aşağılık yaratıklar, baklagillerden kaçının.”</span></p>

  <p class="block_7"><span>Defne yaprağı</span> <span>çiğnemekten, baklagilleri yemekten daha kötü bir iş yapmış değildi belki.</span></p>

  <p class="block_7"><span>Platon’un, bu dünyayı bir mağarayla karşılaştırdığı, yukarıki ışıklı dünyada bulunan gerçeklerin bu dünyada yalnız gölgelerini gördüğümüzü söylediği ünlü parçayı Empedokles, daha önce dile getirmiştir. Orpheus öğretisindedir kaynağı onun.</span></p>

  <p class="block_7"><span>Tanrılar katında ölümsüz mutluluğa kavuşan birtakım kişiler vardır. Belki de pek çok cisimleşmeyle (incarnation) günahtan sıyrılan kişiler.</span></p>

  <p class="block_7"><span>“Fakat sonra onlar (onların kim olduğu anlaşılmıyor burada. Arılığı koruyanlar oldukları ölçümlenebilir) ölümlü kişiler arasında, peygamber, besteci, doktor, kral olarak görünür ve bu nedenle başka tanrıların ocağını, masasını paylaşan, insansal acılardan kurtulmuş, kaderden bağımsız, kötülüğe yeteneksiz, onurca yüce tanrılar olarak sivrilirler.”</span></p>

  <p class="block_7"><span>Bütün bunlarda, Orpheosçuluk ve Pythagorasçılığın kapsamadığı pek az şey bulunduğu görülecektir.</span></p>

  <p class="block_7"><span>Empedokles’in özgünlüğü, bilimsel özelliği dışında, dört element öğretisinde ve değişmeyi açıklamak için sevgi ve uyuşmazlık (nefret) ilkelerini kullanmış olmasındadır.</span></p>

  <p class="block_7"><span>Birciliği reddetmiş, Doğanın amaçtan çok şans ve zorunlukla düzene konduğunu savunmuştur. Bu bakımdan felsefesi, Parmenides, Platon ve Aristoteles’ten daha bilimseldir. Başka bakımlardan, gününün boş inanlarına boyun eğdiği doğrudur. Bunda da son çağın bilim adamlarından daha kötü sayılmaz.</span></p>

  <p class="block_9"> </p>
</body>
</html>
