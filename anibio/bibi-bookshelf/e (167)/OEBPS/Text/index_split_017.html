<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="calibre_pb_16"><span class="text_1">KONU V</span><span class="text_1"><br class="calibre5" /></span><span class="text_1"><br class="calibre5" />
   </span></h2>

  <p class="block_21">ANAXAGORAS</p>

  <p class="block_7"><span>Pythagoras, Herakleitos ya da Parmenides’e eş ölçüde değilse de, Anaxagoras’ın tarihsel önemi büyüktür. Ionya’ya, bilimsel (akılcı) bir gelenek getirmiştir. Felsefeyi Atinalılara ilk sunan ve ilk kez, ergiyi (nous, zihin) fiziksel değişmelerin baş nedeni yapan odur.</span></p>

  <p class="block_7"><span>Anaxagoras, Ionya’da Clazomenae’da doğmuş (aşağı yukarı</span> <span>İ.Ö.</span> <span>500), fakat yaşamının otuz yılını Atina’da geçirmiştir (yaklaşık olarak</span> <span>İ.Ö.</span> <span>462-432). Belki kendi yurttaşlarını, uygarlaştırmaya çalışan Perikles yönünden getirilmiştir Atina’ya; belki de</span> <span>Miletos’tan gelen Aspasia, Perikles tanıştırmıştır onu.</span> <i class="calibre4">P</i><i class="calibre4">haedr</i><i class="calibre4">os</i><span>’ta şöyle konuşur Platon:</span></p>

  <p class="block_7"><span>“Bir bilim adamı olan, yüksekteki şeyler kuramıyla uğraşmaktan hoşlanan, anlığın ve aptallığın doğru yapısına ilişkin bilgiye erişmiş bulunan (Anaxagoras’ın</span> <span>tartışmaları tastamam bu konudaydı) Anaxagoras’tan Perikles hoşlanmış ve kendisini konuşma sanatında ilerletecek her şeyi ondan almış görünüyor.”</span></p>

  <p class="block_7"><span>Anaxagoras’ın Euripides’i de etkilediği söylenir. Fakat bu, daha kuşkuludur.</span></p>

  <p class="block_7"><span>Atina kentlileri, başka çağlardaki başka kıtalardaki kentliler gibi, alıştıkları kültür aşamasından daha yükseğini getirmeye çalışanlara karşı belirli bir düşmanlık gösterdi.</span> <span>Perikles yaşlanınca karşıtları, arkadaşlarına saldırarak kendisine karşı bir kampanya açtılar. Pheidias’ı, yontularında kullanacağı altınlardan bir bölümünü zimmetine geçirmekle suçladılar. Tapınmamayı (ibadet etmemeli)</span> <span>“yüksekteki şeyler”</span> <span>ile ilgili kuramlar öğretmeyi yasaklayan bir yasa çıkardılar. Bu yasa uyarınca, güneşin sıcaklıktan kıpkırmızı kesilmiş bir taş ve ayınsa toprak olduğunu öğretmekle suçlanan Anaxagoras mahkemeye verildi. (Aynı suçlama yüksekteki şeyler kuramlariyle modası geçmiş olduğu için alay eden Sokrates’ı dava edenler yönünden de yinelenmiştir.) Mahkemede, Anaxagoras’ın Atina’dan ayrılmak zorunda kalması dışında ne olup bittiği açık değildir. Perikles, onun tutsaklar evinden çıkıp kaçmasını sağlamıştır belki. Nasıl olursa olsun, Anaxagoras, İonya’ya dönmüş, orada bir okul kurmuş ve vasiyeti uyarınca, ölümünün yıldönümü tatil sayılmıştır.</span></p>

  <p class="block_9"> </p>

  <p class="block_13">HER ŞEY SONSUZ BÖLÜNEBİLİR</p>

  <p class="block_7"><span>Anaxagoras, her şeyin sonsuz ölçüde bölünebilir olduğunu, maddenin en küçük parçasının bile her elementten bir parça içerdiğini savunmuştur. Şeylerin, en</span> <span>çok içerdikleri maddeden oluştuğu anlaşılıyor. Böylece, sözgelimi her şey biraz ateş bulundurur içinde. Ateş ağır basarsa, biz o elemente ateş deriz. Anaxagoras, Empodekles gibi</span> <span>“su saati ya da şişirilmiş deri (tulum), hiçbir şey yokmuş gibi görünen yerde hava bulunduğunu gösterir”</span> <span>diyerek boşluğa karşı kanıt getirir.</span></p>

  <p class="block_9"> </p>

  <p class="block_13">ZİHİN</p>

  <p class="block_7"><span>Ergiyi (nous, zihin) canlı şeylerin yapısına giren bir tür sayması ve canlı şeyleri ölü maddeden farklı kılmasıyla ayrılmıştır kendinden önce gelenlerden.</span> <span>“Her şeyde, zihin dışında her şeyden bir miktar vardır. Birtakım şeyler zihni de içerir. Zihnin, yaşantısı olan bütün şeyler üzerinde gücü vardır. Sonsuzdur, kendi kendini yönetir o. Hiçbir şeyle karışmış değildir. Zihin dışında her şey, küçük de olsa, tüm karşı şeylerden bir şeyler içerir. Sıcak, soğuk; beyaz siyah gibi.”</span> <span>Karın (kısmen) siyah olduğunu savunmuştur o yüzden Anaxagoras.</span></p>

  <p class="block_7"><span>Zihin, tüm devinimin kaynağıdır. Gitgide dünyaya yayılan ve en hafif şeylerin çevreye, ağırların merkeze gitmesine yol açan bir dönüşe neden, olur. O tek biçimdir ve insanlar için olduğu gibi, hayvanlar için de iyidir. İnsanın görünüşteki üstünlüğü elleri olmasındadır. Anlığın, görünüşteki bütün ayrılıkları bedendeki ayrılıklar nedeniyledir.</span></p>

  <p class="block_7"><span>Aristoteles ve Sokrates’i aktaran Platon, Anaxagoras’ın, zihni ortaya attıktan sonra onu pek az kullanmasından yakınır. Aristoteles, Anaxagoras’ın zihni, yalnız, başka bir neden bilmediği yerde neden olarak ortaya attığına işaret eder. Yapabildiği yerde, mekanist açıklamaya</span> <span>başvurmuştur</span> <span>Anaxagoras. Zorunluğun ve şansın, şeylerin kökenlerini verdiğini yadsımıştır.</span> <span>Bununla birlikte, onun evrenbiliminde (kozmolojisinde) Tanrı’ya yer yok. Anaxagoras, din ve ahlâk konusunda pek düşünmüş gözükmüyor. Belki de, kendini dava edenlerin ileri sürdüğü gibi bir tanrıtanımazdı. Pythagoras dışında bütün kendinden öncekilerden etkilenmiştir. Anaxagoras’ın Parmenides’e etkisi, Parmenides’in Empedokles’e etkisini andırır.</span></p>

  <p class="block_7"><span>Bilimde büyük bir anlama sahipti Anaxagoras. Ayın yansıyan ışıkla parladığını, Parmenides’in, bu olayı bildiğini anlatan anlamı kapalı bir görüşü varsa da, onu açık seçik ilk usavuran Anaxagoras’tır. Güneş tutulmalarına ilişkin doğru bir kuram ileri sürmüş, ayın, güneşin altında olduğunu bilmiştir. Güneş ve yıldızlar ona göre kızgın taşlardır. Çok uzakta oldukları için yıldızların sıcaklığını hissetmeyiz. Güneş, Peloponnesos’tan geniştir. Ayda dağlar ve yaşıyanlar vardır.</span></p>

  <p class="block_7"><span>Anaxagoras’ın Anaximenes okulundan olduğu söylenir. Kesinlikle, İonyalıların usçu (akılcı) ve bilimsel geleneğini yaşatmıştır. Pythagoras’tan Sokrates’e,</span> <span>Sokrates’ten Platon’a geçerek Grek felsefesine engelleyici bir eğilim aşılıyan dinsel ve ahlaksal düşünce bulunmaz on da. Birinci sırada bir filosof değildir. Fakat, felsefeyi Atina’ya ilk getiren olması ve</span> <span>Sokrates’i ortaya koymaya yardım eden etkileri yapanlardan biri bulunması yönünden önemlidir.</span></p>

  <p class="block_9"> </p>
</body>
</html>
