<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_6" id="calibre_pb_6">DÜŞÜNCE VE EYLEM ALANININ TUTARLI FİLOSOFU</h1>

  <p class="block_12"> </p>

  <p class="block_13">A. 1. AİLE</p>

  <p class="block_7"><span>Berlin Tiergarten’da eriyen karları çiğniyerek dolaşan 20 yaşlarında biri, saatlerce düşündükten sonra şu karara varıyordu. Yaşadığı sürece, biri soyut öbürü somut iki tür yapıt verecek, betiklerinde salt kuramı, pratik toplumsal felsefeyle kaynaştıracaktı. Donuk Mart güneşiyle, dağınık saçlarının gölgelediği yüzü, olduğundan zayıf görünen bu genç insan, yaşamı boyunca, o gün çizdiği programa sadık</span> <span>kaldı.</span></p>

  <p class="block_7"><span>Vikont Amberly’nin oğlu, liberal devlet adamı John Russell’ın torunu olan bu genç adam, yapıtlarını sadece Bertrand Russell diye imzaladı.</span></p>

  <p class="block_7"><span>1872’de doğmuş olan, tam adiyle Arthur William Bertrand Russell, ailenin ikinci oğlu ve üçüncü çocuğudur. Dört yaşında anne ve babası yitirince, evde büyük bir Sparta sadelik ve katılığı uygulıyan büyük annesi yönünden büyütüldü. Örneğin iki tür tatlı varsa mutfakta, ancak birini yiyebiliyordu. Yaz kış soğuk suyla yakınmak, her sabah 7</span><sup class="calibre1">30</sup><span>-8</span><sup class="calibre1">0</sup><sup class="calibre1">0</sup> <span>arası piyano çalmak zorundaydı. Şöminelerin yakılmadığı bu saatlerde zor işti bu. Sabah 8’de tüm aile duaya otururdu. Alkol ve sigara nefretle karşılanan iki maddeydi.</span></p>

  <p class="block_7"><span>Büyüdükçe ailenin teolojik düşüncelerinden uzaklaşmaya ve matematiğe yaklaşmaya başlıyan çocuğun zihnini, felsefi sorunlar, önceleri pek uğraştırmaz.</span> <span>“Zihin nedir?”,</span> <span>“madde nedir?”</span> <span>sorunlarına”</span> <span>“boş ver, aldırma”</span> <span>türünden yanıtlar verir. Ancak bunlar, yavaş yavaş, eğlendirici olmaktan çıkıp uzun zaman almaya başlar (Portraits, 10)</span></p>

  <p class="block_9"> </p>

  <p class="block_9"> </p>

  <p class="block_14">A.2. OKULA GİTMEDİ</p>

  <p class="block_7"><span>Düzenli bir okul yaşamiyle değil, evde özel derslerle, ansiklopedik bilgilerle yetişen Russell’ın ilk girdiği eğitim kurumu</span> <span>Camridge Üniversitesidir. 18 yaşındadır o sıra. Kendisine çok doğal gelen bir dil kullanan kişilerle tanışır. Bir düşünce ileri sürdüğünde, kimse onu deli veya suçlu gibi görmemektedir. Daha önce,</span> <span>zekâyı</span> <span>felce uğratan zararlı</span> <span>bir ahlak atmosferinde yaşamış</span> <span>olduğunu</span> <span>anlar. Mizacına çok uyan ve</span> <span>zekâsını</span> <span>bileyen özgürlüğün verdiği hızla, ilk üç yıl matematik, son yıl felsefe okur. 1894’te ahlaksal bilimler dalından pekiyi’yle mezun olur.</span></p>

  <p class="block_7"><span>Öğrenciliğinde, kesin bilgiden yana, tartışmaya açık, hocalarının kanıtlamalarını yanlış sayıp, onların yerine daha iyisinin konabileceğine inanan biridir. Bu inancın yerindeliğinin kanıtlanması, 20 yılını alacaktır sonraları (Portraits, 10)</span><i class="calibre4">.</i></p>

  <p class="block_9"> </p>

  <p class="block_9"> </p>

  <p class="block_14">A. 3. MESLEK YAŞAMI</p>

  <p class="block_7"><span>Cambridge’i bitirdiğinde, aile geleneğini sürdürerek politikaya atılmakla, gençlik umutlarını gerçekleştirecek sağlam bilginin temelini bulmak üzere felsefeye kapanmak arasında çekinceli zigzaglar çizmiştir. Viktorya dönemi geleneği kundak gibi sarmalamıştır onu. Disreali Gladstone çatışmaları kulağındadır. Ailenin baskısiyle, İngiltere’nin Paris Büyükelçiliğinde görev alır. Ancak, yaşantısında sonraları bir kez daha ortaya</span> <span>çıkacak,</span> <span>“felsefe mi,</span> <span>değil mi?”</span> <span>sorusu ardını bırakmamaktadır. Sonunda, felsefe üstün gelir.</span></p>

  <p class="block_7"><span>1895’ten, 1901’e değin, mezun olduğu üniversitenin yöneticileri, 1910’dan 1916’ya değin de öğreticileri arasındadır. 21 yıl süren üniversite dönemi, matematiksel mantık, analitik felsefe çalışmalarının yanı sıra, vaftiz babası olan John Stuart</span> <span>Mill</span> <span>örneğine uygun etken uğraşılarla geçmiş, aynı dönemde güncel konuları ele alan genç matematikçi, Alman toplumsal demokrasisi üzerine bir yapıt yayınlamış (1896), kadın haklarını savunan dernekler adına seçimlere girmiş, enikonu ilgi uyandırmasına ve yandaş toplamasına karşın, adaylıktan öteye gidermemiştir.</span></p>

  <p class="block_9"> </p>

  <p class="block_9"> </p>

  <p class="block_7"><b class="calibre3">A</b><b class="calibre3">. 4.</b> <span class="text_2">SAVAŞA TAVIR</span></p>

  <p class="block_7"><span>Birinci Dünya Savaşının çıkması, bu savaşı hazırlayan koşulları yakından izlemiş olan Russell’ı duyarsız bırakamazdı. Nitekim, savaşı büyük ahmaklık sayan düşünür, hiç değilse İngiltere’nin yansız kalmasını ister. Çevresinde kimseyi bulamaz. En yakın dostları bile onu bu konuda yalnız bırakmışlardır. Birinci Dünya Savaşı sonunda, İtalyan faşizmi, Alman nazizmi ve Rus komünizminin doğacağını, dünyanın büyük bir ekonomik bunalıma sürükleneceğini sezmiş gibidir. Her savaş ahmakça değildir. Nitekim İkinci Dünya Savaşından sonra, sömürgeci ülkelerin sarsıldığını, küçük ülkelerin Milletler Cemiyeti’yle, hiç değilse seslerini duyurmaya başladıklarını ve bugün dünya dengesinde önemli bir etmen olan A.B.D.’nin uluslararası politikada ilk kez o sıra önemli bir rol aldığını görmekteyiz. Bu durum, İkinci Savaştan sonra kökleşmiş, Asya’da, Afrika’da yeni devletler doğmuş, toplumsal yaşamın her alanında (teknik ve kültür</span> <span>dahil) engin değişmeler ortaya çıkmıştır. Russell’ın kötülediği İlk Dünya Savaşını hiç değilse bu açıdan, küçük ve güçsüz ulusların lehine yorumlayabiliriz. Bunun en açık kanıtı,</span> <span>Türk Kurtuluş Savaşı ve Türkiye Cumhuriyetidir. Her halde Russell, Birinci Dünya Savaşını</span> <span>“ahmakça”</span> <span>ve ikincisini</span> <span>“gerekli”</span> <span>bulurken,</span> <span>“topraklarında güneş batmayan”</span> <span>İngiliz İmparatorluğunu düşünmekteydi. Fakat bu barışçıl çalışmalar kendisine uğur getirmemiştir. 1916’da bu yüzden para cezasına</span> <span>mahkûm</span> <span>olmuş, cezayı ödeyemediği için, satışa çıkarılan kitaplarını bir dostu satın alarak kendisine armağan etmiş, böylece borçtan kurtulmuş, kitaplarına kavuşmuş. Ancak, bu</span> <span>mahkûmiyeti</span> <span>bahane eden üniversite, kendisini hocalıktan atmış.</span></p>

  <p class="block_9"> </p>

  <p class="block_9"> </p>

  <p class="block_14">A. 5. BARIŞÇIL İŞLEVLİKLER</p>

  <p class="block_7"><span>“Manchester Guardian”da yayınlanacak bir bildiri için, çok sayıda profesör ve fellow’dan imza toplamakla başlayan barışçıl davranışlar, gerek, imza verenler</span> <span>dahil, aydınların; gerekse, Russell’ın 4 Ağustos 1914 gecesi saptadığı gibi halkın, heyecanla savaştan yana olması sonucu, dar bir çevreye özgü kalır. Gerçekten, halk, savaş ilan edildiği için çılgınca sevinmektedir. Russell, barışçı düşünceleri yaymak için toplantılar yapmayı sürdürür. Toplantılardan birinin anısı şudur:</span> <span>“Pek çok barışçıl toplantıda konuşmuştum. Hiçbir olay olmamıştı. Fakat, Kerensky devrimini desteklemek için yapılan bir tanesi çok şiddetli geçti. Toplantı, Londra’nın Güney Kapısı Yolu’ndaki Kardeşlik Kilisesindeydi. Milliyetçi gazeteler, bu yoksul bölgenin</span> <span>kahvelerinde, bizim Almanlarla işbirliği yaptığımıza ve Alman uçaklarına işaret verdiğimize ilişkin broşürler</span> <span>hazırlanarak dağıtmış. Bu yüzden hava gerginleşmiş ve Kilise, bir kalabalık yönünden kuşatılmıştı. Çoğumuz, direnmenin, zararlı ya da akılsızca olacağını düşünüyordu. Kimimiz, direnmeye karşı düşünce geleneğinin savunucusuydu zaten. Geri kalanımız da direnmekle, kenar mahalle kalabalığına bir şey yapamıyacağımıza inanmaktaydı. Aramızdan çıkış yapmaya çalışanlar, kapıdan yüz göz kan içinde döndüler. Kalabalık, bir iki kişinin önderliğinde içeri daldı. Deviniyi yönetenler dışında herkes az çok sarhoştu...</span> <span>iki</span> <span>kabadayı, çivili sopalarla üzerime saldırdı. Kendimi saldırıya karşı nasıl koruyacağımı düşünürken, aramızdaki kadınlardan biri durumu izlemekte olan polisten beni korumasını istedi. Omuz</span> <span>silkti polis. Bayan,</span> <span>‘ama ünlü bir filozof o’</span> <span>dedi. Yanıt yine omuz silkmek olmuştu.</span> <span>‘Bilim alanında ün salmıştır”</span> <span>diye sürdürdü. Kılını kıpırdatmıyordu polis.</span> <span>‘Bir Earl’ün kardeşidir’</span> <span>tümcesini söyler söylemez yerinden fırladı. Fakat geç kalmıştı. Bir kadın kendini benimle kabadayının arasına attı. Yaşamımı, tanımadığım bu kadına borçluyum.”</span></p>

  <p class="block_7"><span>Bütün bunlar Russell’ın 1918 yılında İngiliz hükümetini ve Amerikan ordusunu küçük düşürdüğü gerekçesiyle altı ay hapse</span> <span>mahkûm</span> <span>edilmesiyle sonuçlandı. Bir dostunun yardımıyla hapishanede birinci bölüme kondu. Burada, istediği gibi okuyup yazabilecek, fakat barışçıl propaganda yapmayacaktı.</span> <b class="calibre3">Matematik Felsefesine Giriş</b> <span>bu ayların ürünüdür.</span> <b class="calibre3">Zihnin Çözümlenmesi</b> <span>de orada başlamıştı. Tutuklarevindeki hapishanedeki en yararlı gözlemi,</span> <span>mahkûmların</span> <span>ahlak bakımından dışardaki insanlardan hiç de</span> <sup class="calibre1">1</sup> <span>ayrı olmadığı, ancak</span> <span>zekâca aşağı düzeyde bulunduğu yolundadır. Cezaevine girdiği ilk gün, başgardiyan künyesini çıkarırken</span> <span>“dininiz?”</span> <span>sorusuna</span> <span>“</span> <span>Russell</span> <span>“agnostik”</span> <span>yanıtını verince, başgardiyan</span> <span>“agnostik”</span> <span>sözcüğünün nasıl yazılacağını sormuş ve yazınca iç çekerek</span> <span>“ah, çok din var, ama, sanırım, ibadet edilen Tanrı bir”</span> <span>demiş, Tutuklarevinden kalma, tek tatlı anısı sanırız bu.</span></p>

  <p class="block_7"><span>Savaşın bitmesinden az önce tahliye edilmiş olan Russell, savaş bittiği gün, halkın, savaşın başladığı günkü gibi sokaklara dökülüp çılgınca bayram ettiğini görmüş.</span> <span>Uzgörüsüzlük örneği olarak anıyor bu olayı.</span></p>

  <p class="block_9"> </p>

  <p class="block_9"> </p>

  <p class="block_7"><span class="text_2">A.</span> <b class="calibre3">6.</b> <span class="text_2">SİYASAL GÖZLEMLER</span></p>

  <p class="block_7"><span>Aristoteles’ten beri mantıkta en büyük devrimi yaratan ve matematiği mantığa indirgeyen</span> <b class="calibre3">Principia Mathematica</b> <span>adlı ve matematikçi filosof Whitehead’le birlikte yazdıkları dev yapıt bittiğinden (yazılması 10</span> <span>yılı alan bu yapıtı, dünyada okuyan sayılıdır. Dahası, Russell’ın</span> <span>yazdığı</span> <span>bölümleri Whitehead’ın, Whitehead’ın yazdığı bölümleriyse Russell’ın okumadığı aktarılır şaka yollu.) düşünsel özgürlüğe kavuşan Russell siyasal sistemler üzerindeki görüşlerine yön vermek fırsatını bulmuştur. Onun bu amaçla Rusya’ya gittiğini ve Lenin’le de görüştüğünü biliyoruz. Savaş konusundaki düşünceleri, kendisini nasıl tutucu cepheden ayırmışsa, Rusya’nın dehşeti de sol cepheden koparmıştır. Marksizm’i ya da hiç değilse, Marksizmin Rusya’daki uygulanışını kuramsal ve inansal açıdan eleştirir.</span> <span>Özet</span> <span>olarak dendikte, bütün tarihsel olayların</span> <span>sınıf çatışmasından doğduğunu ve tarihe, diyalektik materyalizmin egemen olduğunu kabul etmez. Lenin ve Stalin elinde, parti diktatörlüğüne ve milyonların ölümüne yol açan gelişmeleri</span> <span>Marksizm’e aykırı bulur. Komünizmi eleştirmesi, 1896’da yayınladığı bir yapıtla Marksizm’i eleştirmesinden ayrıdır.</span></p>

  <p class="block_7"><span>Rusya’dan sonra Çin’e gider, bir yıl kalır, Çin uygarlığına hayran olur. Batılılar ve Japonlar yönünden bu uygarlığın ortadan kaldırılmasına acır. Daha o zamanlar, Çin’in modern bir endüstri devleti olarak birinci sınıf kuvvetler arasına gireceğini ölçümler (tahmin eder), kötülükleri dogmatik inançta bulur ve gerek Quakerlerle, gerekse toplumsal bozukluklara direnmeye karşı olanlarla, sosyalistlerle çalışırken insanların mutluluğunu göz önünde tutar. Komünizmi önlemenin yolunu da savaşta değil, kütlelerin yoksulluğunu ortadan kaldırmakta bulur.</span></p>

  <p class="block_7"><span>Öte yandan Russell’in 1919’da</span> <span>üniversitedeki haklarının geri</span> <span>verildiğini fakat üniversiteden çıkarılmayı bir onur sorunu yaptığından, geri dönmediğini, 1922, 1923 yıllarında işçi Partisi’nden genel seçimlere katıldığını ve seçilemediğini, 1924 yılında A.B.D.’nde konferans turuna çıktığını, 1927’deyse ikinci eşiyle bir okul kurup, eğitim konusundaki kuramlarını uygulamaya giriştiğini, söylenenlere eklemeliyiz. Russell, daha</span> <span>sonraki 10 yılı çoğunlukla Amerika’da geçirmiş ve kendini, siyasal ve toplumsal gazeteciliğe vermiştir.</span></p>

  <p class="block_7"><span>Amerika’nın Chicago ve California üniversitelerinde profesörlük yapan_ düşünür, 1940 yılında toplumsal-dinsel önyargıyla New York Kenti Üniversitesinde profesörlüğe lâyık görülmedi. Barnes vakfında çalıştı. 1943 yılında dinsel bağnazların zoruyla oradan da çıkarıldı. Haksızlığa uğradığını ileri sürerek dava açtı ve kazandı. 1944’te İngiltere’ye döndü. Yeniden Cambridge’e</span> <span>“fellow”</span> <span>oldu.</span> <span>İkinci</span> <span>dünya Savaşı sırasında, yazmayı, konferans vermeyi ve değişik konularda radyo yayını yapmayı, yapıt vermeyi aralıksız sürdürdü. Yapıtları arasında iki cilt tutan öyküleri de bulunmaktadır.</span></p>

  <p class="block_7"><span>“Uzun yaşamak için, büyükbabalarınızı iyi seçin”</span> <span>diyordu bir</span> <span>yazısında.</span> <span>İyi</span> <span>bir seçim yaptığı inancındaydı.</span> <span>İki</span> <span>yıl daha yaşasa 100 yılı tamamlıyacaktı. Olmadı.</span></p>

  <p class="block_9"> </p>

  <p class="block_9"> </p>

  <p class="block_7"><span class="text_2">A.</span> <b class="calibre3">7.</b> <span class="text_2">TUTARLILIK</span></p>

  <p class="block_7"><span>98 yıllık yaşamında Russell, engellere karşın savaşımcı kimliğini sürdürmüş, bu yüzden çeşitli yitimlere uğramıştır. Barışçı</span> <span>işlevliklerinden dolayı Cambridge Üniversitesi’nden atılınca Harvard (üniversitesinden öneri almış, fakat İngiliz hükümeti kendisine pasaport vermemiştir. Onun bu, ikinci gadre uğrayışıdır. Yukarıda da belirttiğimiz gibi, daha önce de Cambridge’den çıkarılmıştır. Çıkarılmasında metafizikçi Mc. Taggart’ın rolü vardır. Mc. Taggart, Hegel’in ardılı ve hayranıydı. Russell, daha 1903 yılında yayınladığı</span> <b class="calibre3">Matematiğin İlkeleri</b><sup class="text_3"><sup class="noteref" id="back_note_9"><a class="calibre2" href="../Text/index_split_053.html#note_9" title="9">9</a></sup></sup> <span>adlı yapıtında Hegel mantığını eleştirmişti. Hegel’in bütün, parça, süreklilik, kesiksizlik görüşleri bu eleştirilerin sınırına girmekteydi. Mc. Taggart tinin (ruhun) ölümsüzlüğüne inanırdı, Russell içinse ancak nesnel varlıkların özellikleri tartışabilirdi. Ölümsüzlük, geçecek her zaman noktasında bulunmayı içerirdi. Böyle bir içerimi uzay noktalarıyla birlikte</span> <span>ele almalıydı. Uzaysal varlıkların duyu verileriyle algılanması gerekirdi.</span></p>

  <p class="block_7"><span>Başına gelenlerde, inandığı düşünceyi tek başına savunmakla kalmayıp topluma mal etmek istemesinin rolü büyük. Siyasal öğretiler konusundaki bağımsız düşüncesi, ahlak ilkelerinin mantıksal geçerliği olmadığı yolundaki çıkışları tepkiyle karşılanmıştır. Fakat bütün bunlar, Russell’ın hiç değişmeksizin, belli bir konudaki başlangıç</span> <span>kanılarına saplandığı anlamına gelmez. Nitekim Rus devrimi ve atom bombası hakkındaki</span> <span>kanıları böyledir. Her ikisine de önceden yandaşken sonradan onların gösterdiği gelişmeler karşısında tutumu değiştirmiştir. Aşağıda göreceğimiz gibi, felsefe alanında da durumu</span> <span>aynıdır. Kendini yenileyen bir insanı yansıtır bu.</span></p>

  <p class="block_7"><span>İçine kapalı, hırçın bir filosof değildir. Genelde şakacıdır. Günün sorunlarına eğilmekten zevk duymuştur.</span> <span>Yazılarında yer yer İngiliz mizahının örneklerine rastlanabilir. Bu mizah en ağır konularda bile zaman zaman ortaya çıkmaktadır. Örneğin, mantıksal çelişmelerden söz ettikten sonra, Hegel’i şöyle eleştiriyor:</span></p>

  <p class="block_7"><span>“Yukarki çelişmede, hiçbir felsefenin içerilmediği anlaşılır sonuçta. Çelişme sağduyudan doğar ve kimi sağduyusal kanıdan vazgeçmekle ortadan kalkabilir. Sadece, çelişmelerle beslenen Hegelci felsefe, her yerde benzer sorunlar bulduğu için, çelişme konusunda yansız kalacaktır.</span></p>

  <p class="block_7"><span>Yapıtlarında, genellikle tümdengelimsel yöntemi kullanan Russell, Toplumsal Yeniden Kuruluş’ta, mantık kalıpları dışında değişen dış dünya koşullarına bağlı psikolojik deneyim ve terimlere başvurmuştur.</span> <span>“Dağcı olsaydım da, dağcılık konusunda bir kitap yazsaydım, güneşin doğuşundan söz ederdim. Kimse de bana, Coppernicus kuramına göre güneşin doğmadığını söylemezdi.”</span> <span>Arada popüler bilginin kullanılmasını böylece haklı bulurken, simgesel çıkarım yasalarının geçerlik alanı daraltmış olmaktadır.</span></p>

  <p class="block_7"><span>Yöntemi konusundaki bu saptamadan sonra, onun, sonraları, Vietnam Mahkemesiyle bütünleşen doğrusal çizgide gelişmiş özgürlük ve çağını aşan kolonyalizm karşıtı tutumuna değinmekte yarar var. Boer’ler savaşına bu yüzden karşı durmaya, Amerika’yı bu yüzden yargıçlar karşısına çıkarmaya(</span><sup class="calibre1"><sup class="noteref" id="back_note_10"><a class="calibre2" href="../Text/index_split_054.html#note_10" title="10">10</a></sup></sup><span>) götüren bu tutum anlatımına göre,</span> <span>büyükbabasından kalıt (miras) kalmıştır. Kant’ın yaptığı gibi bitimsiz bir barış ve dünya hükümeti imgelerken, böyle bir amaca hizmet edeceği inanciyle, bir ara Kropotkin tipi anarşizmi bile yadırgamamıştır. Genel’de,</span> <span>“başkaları eziyet çekerken mutlu olamıyacağını”</span> <span>savunur.(</span><sup class="calibre1"><sup class="noteref" id="back_note_11"><a class="calibre2" href="../Text/index_split_055.html#note_11" title="11">11</a></sup></sup><span>) Bolşevizmi de bu açıdan dikkatle incelemiş; ona büyük sanayi, batı tipi kapitalizmde daha rahat ortaya çıkabileceği için karşı durmuştur. Bu sistemi gözü kapalı benimsemiş değildir. 1920 yılındaki Çin ziyaretinde, oradaki yaşamı, çok çekice bulur. Batılaşmanın o güzelliği ortadan kaldırabileceğini söyler.</span></p>

  <p class="block_9"> </p>

  <p class="block_9"> </p>

  <p class="block_14">A.8. YAZI ÜSLUBU</p>

  <p class="block_7"><span>Bergson’dan Einstein’a, eğitimden, kadın haklarına değin çeşitli alanlarda kalem oynatmış olan Russell’ın yapıtlarının ortak yanı, sistemi ölçüsünde özlü ve açık üslubu. Genel öğüdü şu:</span> <span>“kısa sözün elverdiği yerde uzun söze kaçmayın”.</span> <span>“Nicelemelerle dolu bir anlatım ileri sürmek istiyorsanız,</span> <span>nicelemelerin bir bölümü</span> <span>ayrı tümcelerle dile getiriniz.</span> <span>Tümcenizin başı, sonuyla çelişkili bir bekleyişe götürmesin okuyucu. Bir</span> <span>sosyolojik tümce alalım ele:</span> <span>“Doğuştan gelsin, çevreden gelsin, güncel durumların belli bir yüzde de doyurmadığı gereksinimler</span> <span>toplumsal yönden yararlı normdan sapan bir bireyin ortaya çıkması uğruna biraraya gelmiş uygun çevresel koşulların rastlantısal akımına kapıldığında, istenmiyen davranış örneklerinin dışında kalır o birey. Konuştuğumuz dile çevirirsek bunu görelim ne olur:</span> <span>“Bütün insanlar ya da bir ölçüde bütün insanlar normal dışıdır. Normal dışı</span> <span>olmıyan, ya doğuştan ya da yetişmesi sırasında olağanüstü bir şansa sahib olandır.”(</span><sup class="calibre1"><sup class="noteref" id="back_note_12"><a class="calibre2" href="../Text/index_split_056.html#note_12" title="12">12</a></sup></sup><span>)</span></p>

  <p class="block_7"><span>Bu örneklemeye eklenti gereksiz. Felsefeyi umacı sayanlar, onu okuduktan sonra korkularından kurtuluyorsa, yazar kendi öğüdünü tutma başarısına ulaşmış demektir. En ağır sorunlar bile açıkseçik bir anlatımla, çekici bir örnekle, sisli günlerde birden gün ışığına kavuşan doruklar gibi aydınlanıyorsa yazar, yalın kalma becerisine sahiptir. (Bu konularda bkz.</span> <span>Portraits from Memory, George</span> <span>Allen and Unwin, 1956.</span> <span>Nasıl Yazarım adlı deneme).</span></p>

  <p class="block_7"><span>Russell’ın rahat anlatımında, yaşamını uzun yıllar popüler betikler ve gazete yazılarıyle (eğitim, kadın hakları, atom denemeleri, Vietnam savaşı v.ö.) kazanmış olmasının ve iki ciltlik öykü kitabı yayınlamasının payını da analım. Ona Nobel Edebiyat ödülü kazandıran da asıl, salt felsefe dışı bu yayınlarıdır.</span></p>

  <p class="block_7"><span>Portraits from Memory’de şunları söylüyor.</span></p>

  <p class="block_7"><span>“</span> <span>...Açık bir</span> <span>dil kullanma yetkisi görmekteyim kendimde. İstesem, matematiksel mantığı da kullanabileceğimi herkes bilir.</span> <span>‘Kimi kişiler, ölen eşlerinin kızkardeşleriyle evlenirler’</span> <span>tümcesini, yıllarca sürecek bir öğrenim sonucu anlaşılabilecek biçimde kaleme alabilirim örneğin. (s.197)</span></p>

  <p class="block_7"><span>Çok kişide görüldüğü gibi, onun kişiliğinde de yetiştiği çevrenin payı olmuştur,</span> <span>bu çevre her şeyden önce, düşünen ve düşünceye değer veren insanların ses verdiği, çabaların desteksiz bırakılmadığı bir çevredir. James Ward, Sir James Frazer, Sir George Darwin, A.N. Whitehead, Broad, Mc. Taggart, G.E.</span> <span>Moore, Bob Trevelyan kardeşler, Keynes, Wells, Sidney ve Beatrice Webb, G.B.</span> <span>Shaw, Wittengstein, Joseph Conrad, George Santayana doğal tarihten, edebiyata, edebiyattan felsefeye uzanan bir alanın ünlü kişileri ya hocası olmuşlardır, ya öğrencisi, ya da yakın dostu. Hepsiyle tatlı anıları vardır. Örneğin Shaw’la çıktıkları</span> <span>bir bisiklet gezisinde, bisiklete binmeyi henüz öğrenen Shaw, bütün hızıyla Russell’ın bisikletine çarpar. Shaw havaya fırlar ve birkaç metre öteye sırtüstü düşer. Russell’ın bisikleti hurdaya dönmüş, rastlantı ürünü değil mi, Shaw’unkine bir şey olmamıştır. Dönüş için Russell trene biner. Shaw yavaş giden banliyö trenine her istasyonda yetişerek, bisikletini, usta sürücü olmasına karşın, koruyamadığı için, yapıtlarındaki gibi, ciddilik havasında dostunu alaya alır.</span></p>

  <p class="block_7"><span>Russell’ın öğretisinde mantık, gerçeklik hakkındaki bütün bilimlerin en geneliydi. Leibniz’in</span> <b class="calibre3">doctrina formarum</b><b class="calibre3">’</b><span>u</span> <span>her doğal dilin kapsaması gereken temel örnekleri ele aldığı için gramerle ilişkiliydi. Fakat Wittgenstein daha 1914’ten önce Russell’ın öğrencisiyken mantıksal doğrulukların, belirli bir sözlükte yeterlikte dile getirilecek gibi olmadığını ve başka doğruluklardan</span> <span>“totolojik”</span> <span>olma özelliğiyle ayırt edilmeleri gerektiğini ileri sürmüştü. Russelll cezaevinde</span> <b class="calibre3">Matematik Felsefesine Giriş</b><span>’i</span> <span>yazarken, matematiğin tanımı için bu</span> <span>“totoloji”</span> <span>kavramından yararlanmıştır. O tarihte</span> <span>“sağ mı, ölü mü”</span> <span>olduğunu bilmediği bu eski öğrencisiyle sonradan buluşmuştur. Sözünü ettiğimiz gerçek, düşünürün, öğrencisi kanalından da gelse, yeniye nasıl açık olduğunu göstermesi bakımından önemli. Böyle bir geleneğin ürünü Cambridge’te matematik okurken, hidrostatik dersinde hoca, bir banyo küveti içinde gidip gelen kapaklı kapla ilgili bir problemi çözerken, öğrencilerden biri,</span> <span>“Kapak üzerindeki santrfüj kuvvetini unutmadınız mı?”</span> <span>deyince hoca, biraz duraklayıp</span> <span>“ben yirmi yıldır problemi böyle düşünmüştüm. Haklısın”</span> <span>yanıtını vermiş.</span></p>

  <p class="block_7"><span>Bu özellikleri dışında Russell’ın kendisine gönderilen her mektuba yanıt verdiği bilinmekte. Uğraşıları göz önüne alınırsa, bunun bir erdem olduğu anlaşılır.</span></p>

  <p class="block_7"><span>Statik hocası Whitehead’la bir anısı, mektuplaşmaya verdiği değeri, bilimsel titizliğini, göstermesi yönünden ilginç. Poincare’ye karşı yazdığı bir makale için Whitehead’ten, matematik bir</span> <span>noktanın açıklamasını mektupla ister. Yanıt çıkmaz. Yine yazar, yine ses yok. Telgraf çeker tıs çıkmaz. Ödemeli telgraf çeker. Boşuna. Sonunda, Whiethead’i görmek üzere yola çıkar. Whitehead, mektuplara yanıt verirse özgün yapıta zaman kalmayacağı kanısındadır. Fakat, Russell da araştırıcıdır, gölgede kalmış köşelerin varlığını,</span> <span>hele onların başkaları yönünden eleştiri kimliğinde ortaya çıkarılmasını istemez. Whitehead’ın soruna değişik bir açıdan bakması, işin yönünü değiştirebilir. Yola bu amaçla çıkmış, olayı da yazılana aldırmıyan, Whitehead’in eksik yanına değinmek için</span> <span>aktarmıştır.</span></p>

  <p class="block_9"> </p>
</body>
</html>
