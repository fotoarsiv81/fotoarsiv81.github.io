<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="calibre_pb_19"><span class="text_1">KONU V</span><span class="text_1">III</span><span class="text_1"><br class="calibre5" /></span><span class="text_1"><br class="calibre5" />
   </span></h2>

  <p class="block_21">KÜLTÜR YÖNÜNDEN ATİNA</p>

  <p class="block_7"><span>Atina’nın büyüklüğü iki Pers savaşı (İ.Ö. 490 ve 480-479) sırasında başlar. O zamandan önce İonya ve Magna Graecia (Güney İtalya ve Sicilya’daki Grek kentleri) büyük adamlar yetiştirmişti. Atina’nın, Pers Kralı Darajawahusch’a (Darius’a) karşı Marathon’daki zaferi (İ.Ö. 490) ve birleşik Grek donanmalarının Darajawahusch’un oğlu ve izleyicisi Khschajarscha’ya (Serhas’a) (İ.Ö. 480) karşı Atina önderliğinde başarıya ulaşması Atina’ya büyük bir üstünlük sağladı. Adalarda ve Küçük Asya ana topraklarının bir bölümünde yaşıyan İonyalılar Persler’e başkaldırdı. Onların bağımsızlığa kavuşması Persler asıl Yunanistan’dan çıkarıldıktan sonra, Atinalılar yönünden gerçekleştirildi. Yalnız kendi ülkelerini düşünen Spartalılar bu eyleme katılmadı. Böylece Atina, Perslere karşı yapılan anlaşmada egemen bir ortak oldu. Anlaşmaya göre herhangi bir kurucu devlet ya belirli sayıda gemi ya</span> <span>da o sayıda geminin değeri ölçüsünde para verecekti. Çoğu ikinci öneriyi yeğledi. Sonuçta Atina, anlaşmaya girmiş öbür devletlerin yanında deniz üstünlüğü sağladı ve anlaşmayı yavaş yavaş emperyalistliğe dönüştürdü. Kentlilerin özgür seçimiyle</span> <span>İ.Ö.</span> <span>430’a değin aşağı yukarı 30 yıl yönetimde bulunan Perikles’in bilgece önderliği altında zengin oldu onata (refaha) kavuştu. Perikles çağı, Atina tarihinde en mutlu ve en parlak çağdır. Pers savaşlarında çarpışan Aeschilos, Grek acıklı oyununu (tragedia’sını) başlatmıştır. Onun acıklı oyunlarından biri olan Persae, Homerik konuların seçme geleneğinden ayrılarak Darajawahusch’un yenilgisini ele alır. Onu, Sophokles, Sophokles’i Euripides izler. Euripides, Perikles’in düşüşü ve ölümü ardından gelen Peloponnesos savaşının karanlık günlerine uzanır ve Perikles-sonrası dönemin kuşkuculuğunu yansıtır. Çağdaşı komik şair Aristophanes bütün</span> <span>“</span> <span>... izm”lerle sağlam ve sınırlı bir sağduyu açısından alay eder. Özellikle Sokrates’i aşağılamak için, onu Zeus’un varlığını yadsıyan ve bilimsel gizemlere (mystery) karışan biri olarak gösterir.</span></p>

  <p class="block_7"><span>Atina Khschajarscha (Serhas) tarafından ele geçirilmiş ve Akropolis’teki tapınaklar ateşe verilip yıkılmıştı. Perikles kendini onların onarımına adadı. Yıkıntıları çağımızda bile hayranlık uyandıran Parthenos (Parthenon) ve öbür tapınaklar onun yönünden yaptırılmıştır Yontucu Pheidias’a devlet yönünden, tanrıların ve tanrıçaların büyük yontularını yapma görevi verildi. Bu dönemin sonunda Atina, Hellenci dünyanın en büyük ve en görkemli kentiydi.</span></p>

  <p class="block_7"><span>Tarihin babası Herodotos, Küçük Asya’daki Halikarnassos’un yerlisidir. Fakat, Atina’da yaşamış, Atina devletince destek görmüş, Pers savaşlarını Atina açısından dile getirmiştir.</span></p>

  <p class="block_7"><span>Perikles çağında Atina’nın başarıları</span> <span>belki bütün tarihin en şaşılacak işi. O zamana değin Atina pek çok Grek kentinden geride kalmıştı. Edebiyat ve sanatta her şeyden önce bir yasa koyucu olan Solon’dan başka büyük bir adam yetiştirmiş değildir. Utku (Zafer), varlık ve yeniden kurulma gereğinin verdiği itilimle, günümüze değin aşılamayan mimarlar, yontucular ve dramacılar, modern zamanlar</span> <span>dahil, gelecek çağları egemenliğine alan yapıtlar ortaya koydular. Atina nüfusunun azlığını düşünürsek, çok şaşırtıcıdır bu.</span> <span>Nüfus, en kalabalık olduğu zamanda bile (İ.Ö. 430 sıraları), köleler</span> <span>dahil, aşağı yukarı 230.000 olarak hesaplanmıştır.</span> <span>Çevredeki</span> <span>ilkel Attika belki daha az nüfusluydu. Aynı orana yaklaşan herhangi bir kent topluluğu bu aşamada yüksek bir işe yetenekli olduğunu ortaya koymuş değildir.</span></p>

  <p class="block_7"><span>Felsefede Atina,</span> <span>yalnız iki büyük ad koyar ortaya: Sokrates ve Platon. Platon, biraz daha: sonraki dönemde yaşamıştır. Fakat Sokrates’in gençliği ve ilk yetişkinlik yılları Perikles dönemindedir. Atinalılar felsefeye, öbür kentlerden gelen öğreticileri istekle dinleyecek ölçüde ilgi duyuyordu. Sophistler, tartışma sanatını öğrenmek isteyen gençler yönünden arandılar.</span> <span>“Protagoras diyalog”unda Sokrates’in ağzıyla konuşan Platon; Atina’ya uğrayan Protagoras’ın alaylı bir tanımını yapar. Göreceğimiz gibi Perikles, Anaxagoras’ı Atina’ya getirtmiş, Sokrates, zihnin yaratmadaki üstün rolünü ondan öğrendiğini açığa vurmuştur.</span></p>

  <p class="block_7"><span>Platon’un tartışmalarından çoğu, Platon’ca, Perikles döneminde geçmiş var sayılmıştır. Tartışmalar, zenginler arasındaki yaşantının hoş bir tablosunu çizer. Platon da soylu bir Atina ailesindendir ve savaş öncesi geleneğinde yetişmiştir. Onun çalışmak zorunda olmayan gençleri, boş zamanlarından çoğunu, bilim, matematik ve felsefe uğraşısına ayırmıştır. Homeros’u aşağı yukarı ezber bilir. Profesyonel şiir okuyucularının ortamlarını (meziyetlerini) eleştiren yargıç durumundadır.</span></p>

  <p class="block_7"><span>Tümdengelimsel usavurma yeni bulunmuş, bütün bilgi alanına, doğru ya da yanlış, yeni kurumların heyecanını getirmiştir. Başka birkaç çağda görüldüğü gibi, hem zeki hem mutlu olmak,</span> <span>zekâ</span> <span>aracılığıyla mutlu olmak olanaklıdır.</span></p>

  <p class="block_7"><span>Bu altın çağı yaratan güçler dengesi sallantılıydı. O dengeyi içerden çoğunluk yönetimi (demokrasi), dışardan Sparta tehdit ediyordu. Perikles’ten</span> <span>sonra ne olduğunu anlamak için Attika’nın ilk tarihini kısaca gözden geçirelim.</span></p>

  <p class="block_9"> </p>

  <p class="block_18"><span class="text_2">ATTİKA</span><span class="text_2">’</span><span class="text_2">NIN TARİHÇESİ</span></p>

  <p class="block_7"><span>Tarihsel dönemin başlangıcında Attika, kendi kendine yeten küçük bir tarımsal bölgeydi. Başkent Atina geniş değildi. Ürünlerini dışarda satmak isteyen zanaatçılardan ve tarımcılardan kurulu bir nüfusa sahipti. Yavaş yavaş üzüm ve zeytin ekimi, tahıl ekiminden daha kazançlı bulundu. Tahıl, daha çok, Doğu Karadeniz’den satın alındı. Üzüm ve zeytin ekimi, tahıl ekimine göre daha çok para gerektiriyordu. Küçük çiftçi borca girdi. Öbür Grek devletleri gibi Attika Homerosçu çağda tek adam yönetimli (monarşik) olmuştu. Fakat kral, siyasal gücü bulunmayan bir din memuruydu. Hükümet, hem kentteki zanaatçılara hem köydeki çiftçilere baskı yapan kentsoylular sınıfının (aristokratia’nın) eline düştü. Çoğunluk yönetimi (demokratia) yönünde bir uzlaşma daha VI. yüzyılda Solon yönünden gerçekleştirilmişti. Peisistratos ve oğullarının tiranlığı döneminde, Solon’un yapıtı büyük ölçüde yaşamıştır. Bu dönem sona erince, tiranlık karşıtları gibi kentsoylular da çoğunluk yönetimine alındı. Perikles düşene değin XIX. yüzyıl İngiltere’sinde olduğu gibi çoğunluk yönetimiyle ilgili (demokratik) oluşumlar kentsoyluluğa güç verdi.</span> <span>Perikles’in yaşamının sonuna doğru, Atina çoğunluk yönetiminin önderleri, siyasal güçten büyük pay istemeye başladı. Aynı zamanda Periklesçe güdülen ve Atina’nın ekonomik onatının (refahının) sıkı</span> <span>sıkıya bağlı bulunduğu emperyalist siyaset, Sparta’yla, artan bir çatışmaya; Atina’nın tüm yenilgisiyle biten Pelopennesos savaşına (431-404) yol açtı.</span></p>

  <p class="block_7"><span>Atina’nın üstünlüğü politik çöküşe</span> <span>değin sürmüş</span> <span>ve aşağı</span> <span>yukarı bir yıl felsefe orada merkezileşmiştir. Alexandreia, matematik</span> <span>ve bilimde Atina’yı gölgede bırakmış; fakat, Platon ve Aristoteles, kenti felsefe yönünden üstün duruma geçirmiştir. Platon’un ders verdiği Akademeia, bütün öbür okullardan daha uzun bir yaşama sahip oldu ve bu yaşamı, Roma İmparatorluğunun Hristiyan olmasından sonra, iki yüz yıl için, bir pagancılık adası biçiminde sürdürdü. Sonunda (İ.S. 529’da), Justinianus’un dinsel bağnazlığı yüzünden kapandı ve Avrupa’nın üstüne karanlık çağlar çöktü.</span></p>

  <p class="block_9"> </p>
</body>
</html>
