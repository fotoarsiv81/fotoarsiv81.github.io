<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="calibre_pb_40"><span class="text_1">KONU XXIX</span><span class="text_1"><br class="calibre5" /></span><span class="text_1"><br class="calibre5" />
   </span></h2>

  <p class="block_18"><span class="text_2">KÜLTÜR</span> <span class="text_2">AÇISINDAN ROMA</span></p>

  <p class="block_7">Roma İmparatorluğu, kültür tarihini değişik ve az çok ayrı yollardan etkilemiştir.</p>

  <p class="block_7"><span>Önce, Roma’nın hellenci düşünce üzerine doğrudan doğruya etkisi söz konusudur. Bu etki çok önemli ya da derin değildir.</span></p>

  <p class="block_7"><span>Sonra, Yunanistan’ın ve Doğu’nun, bu imparatorluğun batı yarısına etkisi gelir. Buysa, Hristiyan dinini de içinde bulundurduğundan derin ve süreklidir.</span></p>

  <p class="block_7"><span>Üçüncüsü, kültürü yaymakta ve insanları tek bir yönetimde birleşik tek bir uygarlık düşüncesine alıştırmakta, Roma’nın sağladığı uzun barışın önemidir.</span></p>

  <p class="block_7"><span>Hellen uygarlığının İslamlara ve buradan da son olarak Batı Avrupa’ya geçişi dördüncü etkiyi biçimler.</span></p>

  <p class="block_7"><span>Roma’nın bu etkilerini gözden geçirmeden önce, siyasal tarihinin kısaca ele alınması yararlı olacak.</span></p>

  <p class="block_9"> </p>

  <p class="block_21">SİYASAL TARİH</p>

  <p class="block_7"><span>Alexandros’un fetihleri Batı Akdeniz’e uzanmamıştı. Batı Akdeniz</span> <span>İ.Ö.</span> <span>III. yüzyılın başında</span> <span>Kartha-hadatha</span> <span>(Kartaca) ve Syracusae (Sirakuza) gibi iki güçlü kent-devletince yönetilmiştir. Birinci ve ikinci Punikos savaşlarında (İ.Ö. 264-241 ve 218-201) Roma Syracusae’yı ele geçirmiş ve Kartha-hadatha’yı önemsiz bir duruma getirmiştir. İkinci yüzyılda Makedonya monarşileri de ele geçirilmiş, Mısır, Kleopatra’nın ölümüne değin (İ.Ö. 30) bağımlı devlet durumunda kalmıştır. İspanya, Hannibal’la savaşırken, söz yerindeyse (tabir caizse) kazayla zabt, Fransa, İ.Ö. birinci yüzyılın ortasında Caesar’ın kılıcıyla fethedilmiş, yüz yıl sonra İngiltere aynı akıbete uğramıştır. Roma’nın büyük günlerinde imparatorluğun sınırları, Avrupa’da Ren, Tuna, Asya’da Fırat’a, Kuzey Afrika’da çöle dayanıyordu.</span></p>

  <p class="block_7"><span>Roma emperyalizmi, Romalılar zamanından önce ve sonra işlenmemiş olarak kalan geniş alanların kalabalık kentlerle verimli duruma getirilip beslendiği Kuzey Afrika’da belki en iyi durumdaydı. (Kuzey Afrika, Hristiyan tarihinde, Sanctus Cyprianus ve Sanctus Augustinus’un yurdu olarak önemlidir.) İ.Ö. 30’da Augustus’un tahta çıkışından üçüncü yüzyılın felaketlerine değin iki yüzyıldan uzun bir zaman Roma İmparatorluğu istikrarlıydı ve barış içindeydi.</span></p>

  <p class="block_7"><span>Roma devleti’nin kuruluşu sırasında önemli değişmeler olmuştu. Aslında Roma, Yunanistan’dakilerden pek ayrı olmayan küçük bir Kent-Devletiydi ve Sparta gibi dış ticarete dayanmıyordu. Krallar, Homeros çağı Yunanistan’da benzer biçimde aristokrat bir cumhuriyete bırakmışlardı yerlerini. Gitgide Senato’da ortaya çıkan aristokratik öge güçlü olarak varlığını sürdürürken onlara demokratik ögeler eklendi. Sonuçtaki uyuşma, görüşleri Polybios ve Cicero’da yeniden ortaya konan sundurmacı Pnaetios yönünden, monarşik, aristokratik ve demokratik öğelerin ideal bir birleşimi sayılmıştır.</span></p>

  <p class="block_7"><span>Sallantılı dengeyi fetihler bozdu.</span> <span>Onlarla birlikte, senatörler sınıfı büyük ölçüde ve</span> <span>“şövalyeler”</span> <span>denen orta sınıfın yukarısındaki tabaka da enikonu servet sahihi oldu. Tahılı kendi emekleriyle</span> <span>ve kendi aileleri için yetiştiren küçük çiftçilerin elindeki İtalyan tarımı, köle işgücünün üzüm ve zeytin yetiştirdiği ve Roma aristokratlarına ait büyük malikânelerin tekeline geçmişti.</span> <i class="calibre4">Sonuç, Sena</i><i class="calibre4">t</i><i class="calibre4">o</i><i class="calibre4">’</i><i class="calibre4">nun</i><i class="calibre4">, devlet çıkarları ya da halk yararına aldırış</i> <i class="calibre4">edilmeksizin</i> <i class="calibre4">bireylerin zengin edil</i><i class="calibre4">mesi yolunda</i> <i class="calibre4">utanmazca</i> <i class="calibre4">kullanılan sınırsız ve</i> <i class="calibre4">fiili bir</i> <i class="calibre4">güce</i> <i class="calibre4">sahip olmasıdır.</i></p>

  <p class="block_7"><span>İ.Ö. ikinci yüzyılın sonraki yarısında Gracchus’un başlattığı demokratik eylem, bir dizi iç savaşa ve sonra, Yunanistan’da çok kez görüldüğü gibi bir Tyrannia’ya yol açtı. Yunanistan’da küçük alanlara bağlı kalan gelişmelerin böyle geniş ölçüde tekrarı şaşırtıcıdır. Julius Caesar’ın yerine geçen manevi oğlu Augustus</span> <span>iç</span> <span>savaşa ve birkaçı dışında fetihlere son verdi. Eski dünya, Grek uygarlığının başlangıcından beri ilk kez barış</span> <span>ve</span> <span>güvenliği tattı.</span></p>

  <p class="block_9"> </p>

  <p class="block_21">ROMA SİSTEMİNİN BOZUKLUĞU</p>

  <p class="block_7"><span>Grek siyasal sistemini iki şey yıkmıştı:</span></p>

  <p class="block_7">1 - Her kentin mutlak egemenlik savı.</p>

  <p class="block_7">2 - Kentlerin çoğunda, yoksulla varsıl arasındaki amansız ve kanlı çatışma.</p>

  <p class="block_7"><span>Kartha-hadatha ve Hellenci krallıkların ele geçirilmesinden sonra, bu görümlerden ilki, Roma’ya etkili biçimde direnmek olanaksız olduğundan, Roma İmparatorluğunda artık etkisiz kaldı. Fakat, ikincisi sürdü gitti. İç savaşlarda bir general kendini. Senato’nun, bir başkası halkın şampiyonu ilan edip durdu. Zafer, askerlere en yüksek ulufeyi dağıtanlardaydı. Askerler yalnız para ve yağma değil, arazi de istiyordu. Böylece her iç savaş, galibin lejyonerlerine yer açmak için, ismen devlet adına toprağı işleyen ve devletin kiracıları olan pek çok arazi sahibinin biçimsel olarak yerinden edilmesiyle bitiyordu. Savaş giderleri, daha savaş sürüyorken, vasalların öldürülüp mallarına el konmasıyla karşılanmaktaydı. Bu sistem felaketli olmasına karşın, kolayca önlenemezdi. Sonunda herkesin şaştığı bir iş oldu. Augustus kendisinin erk savına karşı duracak bir rakibin bulunamayacağı ölçüde başarı kazandı.</span></p>

  <p class="block_7"><span>Roma dünyası için, iç savaş döneminin sona erdirildiğini görmek sürpriz gibi gelmiştir. Buna küçük bir Senato zümresi dışında herkes sevinmişti. O zümre dışında,</span> <span>Greklerle</span> <span>Makedonyalıların boşuna aradığı ve Roma’nın da daha önce sağlamakta başarısız kaldığı istikrar ve düzene</span> <span>Augustus sayesinde kavuşulması, herkese derin bir kurtuluş duygusu verdi. Rostovtseff’e</span> <span>göre, Yunanistan’da, Cumhuriyetçi Roma</span> <span>“yoksulluk, iflas ve bütün bağımsız siyasal işlevliğin sona erdirilmesinden başka hiçbir şey ortaya koymamıştır”</span> <i class="calibre4">(Es</i><i class="calibre4">ki Dünyanın Tarihi,</i> <span>c.II, ,s. 255).</span></p>

  <p class="block_9"> </p>

  <p class="block_21">AUGUSTUS DÖNEMİ</p>

  <p class="block_7"><span>Augustus dönemi, Roma İmparatorluğu için bir mutluluk dönemiydi. Eyaletler yönetimi, sonunda halkın refahı az çok dikkate alınarak, sadece yağma sistemine dayanmıyan bir biçime sokulmuştu. Augustus, ölümünden sonra sadece Roma’da resmen tanrı sayılmış değildir. O aynı zamanda, değişik kentlerde, kendiliğinden bir tanrı durumuna getirilmiştir. Şairler onu</span> <span>övmüş, ticari sınıflar evrensel barışı kendi çıkarlarına uygun bulmuş, Augustus’un olanca saygıyı gösterdiği Senato da ona onur ve yücelik sağlıyacak hiçbir olanağı yitirmemiştir.</span></p>

  <p class="block_7"><span>Dünyanın mutlu olmasına karşın, güvenlik serüvene yeğ tutulduğu için yaşamın kimi tadları eksilmişti. Eskiden her özgür Grek, bir serüven olanağına sahipti. Phillippos ve Alexandros bu duruma son verdi. Hellenci dünyada, sadece Makedonya soydan yöneticileri, (hanedanı) anarşik bir özgürlük içinde yaşadı, özgürlüğün tadını çıkardı. Grek dünyası gençliğini yitirmişti. Ya köpeksi (kynikos) ya da dinsel oldu. Yeryüzündeki, kurumlarda ülküleri gerçekleştirme umudu söndü ve bu sönüşle, ileri, gelen kişilerin çabaları durdu. Sokrates için gök, tartışmayı sürdüreceği bir yer, Alexandros döneminden sonraki filosoflar için, kendilerinin yeryüzündeki varlıklarından ayrı bir varlığı dile getiren şeydi.</span></p>

  <p class="block_9"> </p>

  <p class="block_21">ORDUNUN GÜCÜ</p>

  <p class="block_7"><span>Roma’da benzer bir gelişme daha sonra ve daha az acılı bir biçimde görülür. Yunanistan gibi fethedilmemişti Roma. Tersine başarılı bir emperyalizmin uyarısına sahipti. İç savaşlar dönemi sırasında düzensizliklerden sorumlu olan Romalılardı. Grekler, Makedonyalılara boyun eğerek barış ve düzeni sağlamış değillerdi. Oysa, Grekler olsun Romalılar olsun, barışı da düzeni de Augustus’a boyun eğmekle sağlamıştı. Augustus, çok Romalının sadece üstün gücü dolayısıyla değil, isteyerek baş eğdiği bir Romalıydı.</span> <span>Yönetiminin askeri kaynağını değiştirmeye ve onu Senato’nun buyruklarına dayandırmaya çalışmıştı. Senato’nun onu yüceltmesi, kuşkusuz büyük ölçüde içten değildi. Fakat, senatörler sınıfı dışında hiç kimse Augustus’a baş eğdiği için küçülmüş bulmadı kendini.</span></p>

  <p class="block_7"><span>Romalı psikolojisi, amatörce bir serüven yaşamından sonra uscul (akılcı) evlilik yapan XIX. yüzyıl Fransız</span> <i class="calibre4">durulmuş gençleri’</i><span>ne benzemekteydi. Hoşnutluk vericiyse de yaratıcı değildi.</span></p>

  <p class="block_7"><span>Augustus çağının büyük şairleri karışık zamanlarda ortaya çıkmışlardır. Horatius, Philippos’tan kaçmıştır. Gerek o, gerekse Virgilius, muzaffer askerlerin yararına el konduğu için çiftliklerini elden kaçırmıştı. Augustus istikrar adına biraz da içten olmaksızın eski sofuluğu diriltmeye girişti. Böylece, zorunlu olarak özgür araştırmaya düşman oldu. Roma dünyası basmakalıp bir durum almaya başladı ve işlem, sonraki imparatorlar döneminde de sürdü gitti.</span></p>

  <p class="block_7"><span>Augustus’un hemen ardından gelenler; Senatörlere ve yüksek sınıf için yarışması olanaklı kişilere karşı tüyler ürpertici zalimliklere girişmiştir. Bu dönemin kötü yönetimi bir ölçüye değin eyaletlere de uzandı. Fakat, Augustus’un yarattığı yönetim makinesi çoğunlukla iyi işledi.</span></p>

  <p class="block_7"><span>Daha iyi bir dönem, İ. S.</span> <span>98’de Trajanus’un tahta çıkışıyla başlamış, İ.S. 180’de, Marcus Aurelius’un ölümüne değin sürmüştür. Bu zaman sırasında imparatorluk yönetimi, herhangi bir despotik yönetimin olabileceği ölçüde iyiydi. Üçüncü yüzyıl, tersine, korkunç felaket yıllarından kuruluydu. Ordu, kendi</span> <span>gücünün farkına varıp, imparatorları para ve savaşsız bir yaşantı vaadine karşılık tahta geçirmeye ve tahttan indirmeye başladı ve sonuç olarak etkili bir savaş gücü olmaktan çıktı. Barbarlar kuzeyden ve doğudan, Roma topraklarını istila ve yağma ettiler. Özel kazanç ye iç uyuşmazlıkla uğraşan</span> <span>ordu, savunma yeteneğine sahip değildi. Kaynaklar geniş ölçüde azaldığı ve başarısız savaşlarla orduya rüşvet yüzünden masraf iyice arttığı için mali sistem çökmüştü. Savaşa ek olarak veba, nüfusu enikonu azaltmıştı. İmparatorluk çökmek üzere görünüyordu.</span></p>

  <p class="block_9"> </p>

  <p class="block_27"><span class="text_2">ROMA</span><span class="text_2">’</span><span class="text_2">NIN ÇÖKÜŞÜ</span></p>

  <p class="block_7"><span>Çöküş, Diocletianus (İ.S. 286-305) ve gürültüsüz hükümranlığı dönemi İ.S. 312-337 yıllarına rastlıyan Constantinus gibi iki enerjik imparator yönünden geciktirildi, Onlarla imparatorluk, aşağı yukarı Grek ve Latin dilleri arasındaki bölünmeye karşılık olan Doğu ve Batı bölümlerine ayrılmıştı. Constantinus’la Doğu bölümünün başkenti Byzantiumda kuruldu. (Constantinopolis)</span></p>

  <p class="block_7"><span>Diocletianus, ordunun karakterini değiştirerek bir süre için ona gem vurmasını bildi. Onun zamanından başlıyarak, en etkili savaş gücü, en yüksek komutanlıkların açık olduğu barbarlardan, özellikle Germanus’lardan (Cermenlerden) kuruldu. Bunun sakıncalı ve acele çözüm yolu olduğu açıktı. Beşinci yüzyılın ilk yarısında o yol doğal ürününü verdi. Barbarlar, bir Romalı efendi için olmaktan çok kendileri</span> <span>için savaşmanın daha kazançlı olacağına karar vermişti. Bununla birlikte, Diocletianus yönetimi yüzyıldan uzun bir</span> <span>zaman amacına hizmet etti. Onun yönetimsel reformları da aynı biçimde bir süre için başarılı ve zaman geçtikçe felaketli oldu. Roma sistemi, kentlere yerel özerklik vermek ve vergileri kendi memurlarına toplatmaktı. Merkezi makamlar sadece her kentten alınacak toplam vergiyi belirlerdi.</span> <span>Refah</span> <span>zamanlarında bu sistem iyi çalıştı. Fakat, imparatorluğun tükenmiş durumunda halktan beklenen gelir, halkın, aşırı</span> <span>bir zorlama olmaksızın dayanabileceğinden çoktu. Kent yöneticileri sorumluydu vergilerden ve onlar, vergiden kaçmayı yeğliyorlardı. Diocletianus</span> <span>varlıklı kentlileri belediye yönetimini kabule zorladı ve bundan kaçınmayı yasa dışı saydı. Benzer</span> <span>gerekçelerle köylü halkı serfleştirdi, onları toprağa bağlayıp göçü yasakladı. Daha sonraki imparatorlar da bu sistemi sürdürdüler.</span></p>

  <p class="block_7"><span>Constantinus’un en önemli yeniliği Hristiyanlığı devlet dini saymasıydı. Görüşüne göre bu, askerlerden çoğunun Hristiyan oluşu dolayısıyla alınmış bir karardır (Rostovtseff,</span> <i class="calibre4">Eski</i> <i class="calibre4">Dünyanın Tari</i><i class="calibre4">h</i><i class="calibre4">i,</i> <span>c. II, s. 332). Bunun sonucu, beşinci yüzyılda Germanus’ların Batı İmparatorluğunu yıktıkları sırada, o imparatorluğun saygınlığı dolayısıyla Hristiyanlığı kabul edişleri ve Batı Avrupa için eski uygarlığı, Kilise sindirdiği ölçüde korumuş olmalarıydı.</span></p>

  <p class="block_7"><span>İmparatorluğun doğu bölümüne ayrılmış toprakların gelişimi ayrıydı. Doğu İmparatorluğu uzanımı bakımından VI. yüzyılda Justininus’un geçici fetih hareketleri dışında, sürekli olarak küçülmesine karşın 1453 yılına değin yaşamış ve bu yıl, Türkler yönünden ele geçirilmiştir. Fakat doğudaki Roma bölgelerinin çoğu, Afrika ve Batı İspanya</span> <span>dahil,</span> <span>İslamiyet’i</span> <span>kabullenmişti. Araplar, Germanuslara benzemeksizin hristiyanlığı hayırladı, İslamı benimsedi. Doğu İmparatorluğu uygarlık bakımından Latin değil Grekti. Aynı biçimde VII. yüzyıldan XI. yüzyıla değin, Grek edebiyatını ve Greklerden Latin uygarlığına karşın kalanları koruyan Araplardı. XI. yüzyıldan başlayarak başlangıçta Mauros’ların etkisiyle, Avrupa yavaş yavaş Grek kalıtından (mirasından) yitirdiklerini geri almıştır.</span></p>

  <p class="block_7">İmdi, Roma imparatorluğunun kültür tarihini etkilediği dört yolu ile almaya çalışacağım:</p>

  <p class="block_7"><i class="calibre4">I</i><i class="calibre4">.</i> <i class="calibre4">Roma</i><i class="calibre4">’</i><i class="calibre4">nın Grek Düşüncesi Üzerine Doğrudan Doğruya, Etki</i><i class="calibre4">si.</i> <span>Bu,</span> <span>İ.Ö.</span> <span>II. yüzyılda tarihçi Palybius ve Sundurmacı filosof Panaetius’la başlar. Greklerin Romalılara karşı doğal tavır alışı, korkuyla karışık bir küçümseme belirtir biçimdeydi. Grek kendini daha uygar fakat siyasal yönden daha güçsüz sayardı. Eğer Romalılar siyasette daha başarılıysalar bu sadece, siyasetin aşağılık bir uğraşı olduğunu gösterirdi. İ.Ö. II. yüzyılın sıradan bir Greki, zevki severdi, keskin zekâlıydı, ticarette ustaydı ve bütün işlerde çekincesi olmayan bir beceriye sahipti. Bununla birlikte felsefede yetenekli kişiler yok değildi aralarında. Onlardan bazısı</span> <span>kayda değer olarak Karneades gibi kuşkucular zekânın ciddiyeti yıkmasına yol açtı. Epikurosçular ve bir bölüm Sundurmacılar bütünüyle huzurlu (dingin) özel bir yaşantıya döndü. Ancak birkaçı, Aristoteles’in Alexandros’la ilgili olarak gösterdiği içgörüden daha büyük bir içgörüyle</span> <span>Roma’nın büyüklüğünün, Greklerde eksik olan bazı artamlardan (meziyetlerden) doğduğunu anladı.</span></p>

  <p class="block_9"> </p>

  <p class="block_18"><span class="text_2">POLYBIOS</span> <span class="text_2">- EPIKTOTES -</span> <span class="text_2">PLUTARCHOS</span></p>

  <p class="block_7"><span>Arkadia’da doğan (aşağı yukarı İ.Ö. 200) tarihçi Polybios, Roma’ya bir tutsak olarak gönderilmişti. Orada, genç Scipion’un arkadaşı olma şansını elde etti. Scipion’un seferlerinin çoğuna katıldı. Öğrenim görmüş Romalılardan çoğunun Grekçe bilmesine karşılık Latince bilen bir Grek’e rastlamak kolay değildi. Bununla birlikte Polybios’un koşulları onu Latinceyle sıkı bir tanışıklığa götürdü. Polybios, Roma’nın dünyayı fethetmesine yol açan Punikos savaşlarının tarihini Grekler yararına yazmıştı. Yazarken, Roma düzenine hayranlığının modası geçmekteydi. Fakat Polybios zamanına değin</span> <span>o</span> <span>düzen, pek çok Grek kentinin sürekli olarak değişen düzeniyle kararlılık ve işleyiş yönünden üstündü. Doğallıkla Romalılar Polybios tarihi zevkle okumuşlardır. Greklerin aynı zevki duyduklarından kuşkum var.</span></p>

  <p class="block_7"><span>Önceki bölümde gözden geçirdiğimiz sundurmacı Panaetios, Polybios’un arkadaşı ve onun gibi, genç Scipion’un koruduğu bir kişi. Scipion’un sağlığında çok kez Roma’da, Scipion’un ölümünden sonra (İ.Ö. 129) sundurmacı okulun başkanı olarak Atina’da yaşıyor. Yunanistan’ın yitirmiş olduğuna Roma henüz sahiptir o sıra. Yani siyasal işlevlik fırsatına bağlantılı umuda. Böylece, Panaetios’un öğretileri, eski sundurmacı öğretilerden daha siyasal. Köpeksilerin öğretilerine daha az benziyor. Belki, okumuş Romalılar arasında Platon’a duyulan hayranlık Panaetios’a, sundurmacı öncülerinin dogmatik sığlığını bırakma konusunda etki yapmış. Onun ve ondan sonra gelen Poseidonios’un verdikleriyle sundurmacılık, Romalılar arasında ciddi bir çevreyi iyice etkilemiş.</span></p>

  <p class="block_7"><span>Daha sonraki bir tarihte yetişen Epiktotcs, bir Grek olmasına karşın, yaşamının büyük bir bölümünü Roma’da geçirerek görüşlerinden çoğunu oradan sağlamış. Epiktotes bilge kişiyi İmparator’un karşısında titrememesi için daima uyarır. Onun Marcus Aurelius üzerine etkisini biliyoruz. Grekler üzerindeki etkisini izlemek</span> <span>güç.</span></p>

  <p class="block_7"><span>Plutarchos (aşağı yukarı, 46-120),</span> <i class="calibre4">Soylu Greklerin ve</i> <i class="calibre4">Roma</i><i class="calibre4">lıla</i><i class="calibre4">rın</i> <i class="calibre4">Yaşantıları</i> <span>adlı yapıtında, iki ülkenin ileri gelenleri arasında bir koşutluk bulur. Zamanının çoğunu Roma’da geçirmiş, imparator Hadrianus ve</span> <span>Traianus yönünden saygıyla karşılanmıştır; Yaşantılar’a ek olarak felsefe, din, doğal tarih ve ahlak üzerine sayısız yapıtlar vermiştir. Yaşantılar, açıkça, insanların düşüncesinde Yunanistan ve Roma’yı uzlaştırmak istemiştir.</span></p>

  <p class="block_7"><span>Ayrıl (istisna) sayılacak bu</span> <span>kişiler dışında Roma, imparatorluğunun Grekçe konuşan bölümüne karşı bir ölüm silahı gibi davranmış, düşünce ve sanatı hayırlamıştır. İ.S</span> <span>ikinci yüzyılın sonuna değin durumu yerinde olanlar için yaşam hoş ve zahmetsizdi. Sıkıntıya girmeyi gerektiren bir itilim yoktu. Büyük başarı için fırsat da azdı. Akademeia, Prepalelikoslar, Epikurosçular, Sundurmacılar gibi tanınmış felsefe okulları, Hristiyan tutuculuğuyla İ.S. 529 yılında kapanana değin varlıklarını sürdürmüştü. Bununla birlikte o okullardan hiçbiri, sonraki bölümde gözden geçireceğimiz Yeni-Platoncular dışında, Marcus Aurelius’un ardından esaslı bir canlılık göstermiş değillerdir. Yeni-Platoncular da Roma etkisi altında kalmamıştır pek. Zamanla İmparatorluğun Latin ve Grek bölümleri ayrılmış, Grekçe,</span> <span>batıda daha az bilinir olmuştur. Constantinus’tan sonra Latince doğuda sadece hukuk ve askerlik dilinde yaşadı.</span></p>

  <p class="block_7"><i class="calibre4">II</i><i class="calibre4">. Roma</i><span>’</span><i class="calibre4">da</i> <i class="calibre4">Yunanistan</i><i class="calibre4">’ın</i> <span>ve</span> <i class="calibre4">Doğunun Etkisi.</i> <span>Burada</span> <span>ele alınacak çok ayrı iki husus var. Birincisi, Hellenci sanat, edebiyat ve felsefenin en çok iyi öğrenim görmüş Romalılara etkisi. İkincisiyse, Hellenik olmayan dinlerin ve boş inanların Batı dünyası boyunca yayılması.</span></p>

  <p class="block_7"><span>1 - Romalılar, Greklerle ilişki kurdukları ilk anda, kendilerinin nispeten barbar ve kaba olduklarını anladılar. Grekler pek çok bakımdan onların epey üstündeydi. Tarım tekniği ve yapımcılıkla, iyi bir memur için gereken bilgi türlerinde, tartışmada, yaşamdan zevk almada, sanat, edebiyat ve felsefede hep böyleydi. Romalıların üstün</span> <span>olduğu yan, askeri</span> <span>taktik ve sosyal bağdaşmaydı. Romalılarla Greklerin bağlantısı, Prusyalıların 1814-1815’te Fransızlarla olan bağlantısına benzetilebilr. Sonraki geçiciydi, öncekiyse uzun zaman sürdü. Punikos savaşlarından sonra, genç Romalılar Greklere bir hayranlık duydular. Grekçe öğrendiler, Grek mimarlığını kopya ettiler. Grek yontucuları kullandılar. Roma tanrıları, Grek</span> <span>tanrılarıyla özdeş tutulmuştu. Homeros efsaneleriyle bir bağlantı kurmak için Romalılar kendilerine bir Truva kaynağı bulmuş, Latin şairleri Grek şiir vezinlerini, Latin filosofları Grek kuramlarını almışlardı. Sonuna doğru Roma, kültür</span> <span>bakımından Yunanistan’a asalaklı. Hiçbir sanat biçimi, özgün felsefe sistemi bulmuş, hiçbir bilimsel buluş yapmış değil, Romalılar. İyi yollar yapmaya, sistemli</span> <span>yasa derlemeleri, hazırlamaya etkili ordular kurmağa yönelmiş, gerisini de Yunanistan’dan beklemişlerdir.</span></p>

  <p class="block_7"><span>Roma’nın Hellenleştirilmesi, davranışlara, yaşlı Cato’nun o denli nefret ettiği bir yumuşaklık getirdi. Punikos savaşlarına değin Romalılar, köylü erdem ve kötülüklerine sahip bükolik kişilerdi. Sert, çalışkan kaba, inatçı ve aptaldılar. Aile yaşantıları</span> <i class="calibre4">patria potestas ilkesi</i> <span>üzerine sağlamca kurulmuştu ve istikrarlıydı. Kadınlar ve gençler bütünüyle boyuneğer durumdaydı. Bütün bunlar, servetin birden akışıyla değişti. Küçük çiftlikler görünmez oldu, yerlerini yeni bilimsel tarım türlerini uygulamak için kölelerin kullanıldığı büyük</span> <span>malikânelere</span> <span>bıraktı. Büyük bir tüccarlar sınıfı yetişti. Çok sayıda insan, yağmayla, XVIII. yüzyıl İngiltere’sindeki rahipler gibi zengin oldu. Önceleri erdemli köle olmuş olan kadınlar özgür ve başlarına buyruk kesildiler. Boşanmalar yaygınlaştı. Zenginler çocuk sahibi olmaz oldular. Yüzyıllar önce benzer bir gelişim geçirmiş olan Grekler, tarihçilerin ahlak</span> <span>çöküşü adını verdiği örnekleriyle Roma’nın bu gidişini hızlandırdılar. İmparatorluğun en çok çözüldüğü zamanlarda bile, sıradan bir Romalı, Roma’nın Yunanistan’daki ahlaksal çöküşe karşı daha katıksız ahlâk ölçütünü</span> <span>desteklediği inancındaydı.</span></p>

  <p class="block_7"><span>Yunanistan’ın Batı İmparatorluğu üzerindeki kültür etkisi, İ.S. III. yüzyıldan başlayarak hızla azaldı. Bunun pek</span> <span>çok nedeni vardı. Onlardan birinin özellikle sözü edilmeye değer: Batı İmparatorluğunun son zamanlarında, yönetim artık saklanmaz biçimde eskisinden çok süel tiranlığa dönüşmüştü, ordu başarılı bir generali imparator yapıyordu. Ancak en yüksek rütbeliler arasında bile artık kültürlü Romalılar değil, sınırlardan gelme yarı barbarlar yer almaktaydı. Bu kaba askerlerin kültürle alışverişi olamazdı: Uygar kentlileri sadece gelir aracı saydı onlar. Özel kişiler, eğitim giderlerini karşılamayacak ölçüde yoksul düşmüşlerdi. Devletse öğretimi gereksiz saymaktaydı. Sonuç olarak, batıda ayrıl (istisna) sayılacak birkaç bilgili kişi Grekçe okumayı sürdürebildi ancak.</span></p>

  <p class="block_7"><span>2 - Hellenci olmayan din ve boş inansa tersine, zaman ilerledikçe</span> <span>batıda daha sıkı bir biçimde tutundu. Alexandros fetihlerinin Grek dünyasını Babil, Persia ve Mısır inançlarıyla nasıl tanıştırdığını</span> <span>görmüştük. Aynı biçimde Roma fetihleri Batı dünyasını bunlara ek olarak Yahudi ve Hristiyan öğretileriyle ilişkiye geçirmiştir. Yahudi ve Hristiyan öğretileriyle ilgili olanları daha sonra ele alacağım, şimdilik olanaklı ölçüde pagan boş inanlarını incelemek istiyorum (bkz. Cumont,</span> <i class="calibre4">Roma Pagancılığ</i><i class="calibre4">ı</i><i class="calibre4">nda Doğu Dinleri).</i></p>

  <p class="block_7"><span>Roma’da her mezhep ve her peygamber temsil edilmiş, kimi kez yönetici yüksek çevrelerde tutunmuştu. Zamanının inanma yönelimine sağlam bir kuşkuculukla karşı (Juran Lucianus, Paphlagonia’lı Alexandros adı verilen bir peygamber ve tansık (mucize) yaratıcısına ilişkin, büyük ölçüde doğru olduğu kabul edilen hoş bir öykü anlatır. Bu adam hastaları tedavi eder, geleceği önceden söyler, bunları yaparken de para sızdırırmış. Ünü, o sırada Tuna üzerinde Marcomann’larla savaşan Marcus Aurelius’un kulağına gitmiş. İmparator, savaşı nasıl kazanabileceğini ona danışmış, Alexandros da, Tuna’ya iki büyük arslan atarsa büyük bir zafer kazanacağını söylemiş. Marcus Aurelius söyleneni yapmış, fakat savaşı Marcomann’lar kazanmış. Bu aksiliğe karşın Paphlogonia’lının ünü yayılmaya devam etmiş. Konsül rütbesinde ileri gelen bir Romalı olan Rutilianus, ona pek çok noktalarda danışırmış. En sonunda, evleneceği kadının seçimi işini sormuş. Alexandros, Emlymion gibi ayın lütuflarından pay alan bir kişi olarak, ayın, kâhin yönünden Rutilianus’a salık verilen bir kızı olduğunu onunla evlenebileceğini söylemiş.</span> <span>“O sırada 60 yaşında olan Rutilianus derhal tanrısal bildiriye baş eğmiş ve gökteki kaynanasına yüz öküz kurban</span> <span>ederek bu evliliği kutlamış.”</span> <span>(Benn,</span> <i class="calibre4">Grek</i> <i class="calibre4">F</i><i class="calibre4">ilozofları</i><span>, c.11, s. 226).</span></p>

  <p class="block_7"><span>Paphlagonia’lı Alexandros’un mesleğinden daha önemlisi olan, ordu yönünden seçilerek tahta çıkarılana değin Suriyeli bir güneş rahibi olan imparator Elogabalus ya da Heliogabalus (İ.S. 218-222)’un yönetimiydi. Suriye’den Roma’ya yavaş yavaş yükselişinden önce Senato’ya armağan olarak bir portresini göndermişti:</span> <span>“Media’lılar ve Phoinikeliler tarzında bol ve altın sırmalı ipek rahiplik giysisi içindeydi. Başında gözler alıcı bir taç vardı, çok sayıda kolye ve bilezikleri değer biçilmez taşlarla süslüydü. Kaşları siyaha boyanmış, yanakları kırmızı ve beyazla renklenmişti. Ciddi senatörler iç çekerek, bu yurttaşlarının ağır tiranlığına uzun süre katlandıktan sonra,</span> <span>Roma’nın, doğu despotluğunun kadınca lüksü altında alçaldığını itiraf ettiler.”</span> <span>(Gibbon, VI. Bölüm). Ordunun büyük bir bölümünün desteğin de Elogabalus, doğunun dinsel pratiklerini büyük bir çabayla Roma’da uygulamaya girişti. Onun adı, başrahip olduğu Emesa’da tapılan güneş tanrısının adıydı. Annesi ya da büyük annesi Elogabalus’un çok ileri gittiğini görünce, onu tahttan indirip</span> <span>yerine yeğeni Alexandros’u çıkardı (222-235). Alexandros’un doğuya ilişkin eğilimleri daha ılımlıydı. Elogabalus zamanındaki olanaklı inançların karışımı, onun, içine İbrahim, Orpheos, Tyana’lı Apollonios ve İsa’nın resimlerini yerleştirdiği özel kilisesinde açıklanmış oluyordu.</span></p>

  <p class="block_9"> </p>

  <p class="block_21">MITHRAS DİNİ</p>

  <p class="block_7"><span>Persia kaynağına dayanan Mithras dini, özellikle İsa’dan sonra III. yüzyılın ikinci yarısında Hristiyanlığın en büyük rakibiydi. Orduyu denetlemek için umutsuz girişimlere girişen imparatorlar, dinin çok gerekim duyulan oturganlığı (istikrarı) sağlıyabileceğini anladı. Yenilerden biri olmak zorundaydı o din. Çünkü, askerler böylesini tutuyordu. Kült Roma’da ortaya çıkmıştı ve askerlerin zihninde yer edecek çok yana sahipti. Mithras güneş-tanrıydı, fakat Suriyeli meslektaşı ölçüsünde kadınsı değildi. Savaşa ilgi duyuyordu. Zarathustra’dan (Zerdüşt) beri Pers inancının bir parçası olan iyi ve kötü arasındaki savaşa. Rostovtseff, bir yeraltı</span> <span>tapınağında (Heddernheim, Almanya) bulunan ve ona tapınmayı simgeleyen bir bas-reliefi alır kitabına ve askerler arasında yalnız doğuda değil batıda da Mithras’ın pek çok ardılı (tilmizi) olması gerektiğini ileri sürer</span> <i class="calibre4">(Eski Dünyanın Tarihi,</i> <span>II, s. 343).</span></p>

  <p class="block_7"><span>Constantinus’un Hristiyanlığı kabulü, siyasal yönden başarılıydı. Daha önce, yeni bir din kabullenme girişimleri başarısız kalmıştı. Roma’nın yönetimsel bozukluğunu, yeni bir inanç sistemiyle giderme amacı taşıyordu bu girişimler. Yunanistan ve Roma’nın geleneksel dinleri, yeryüzü dünyasıyla ilgiliydi ve yeryüzü mutluluğu umudunu taşıyanlara uygundu. Daha uzun bir umutsuzluk deneyiyle, Asya, öbür dünyaya ilişkin umutlar biçiminde başarılı panzehirler bulmuştu. Roma için avunç (teselli) vermede en etkili inanç Hristiyanlıktı. Bir devlet dini olduğunda Hristiyanlık Yunanistan’dan çok şey alıp bünyesinde sindirmiş ve bunu</span> <span>Yahudiliğe</span> <span>ilişkin ögelerle birlikte</span> <span>Batı’nın ilerki çağlarına aktarmıştır.</span></p>

  <p class="block_7"><i class="calibre4">III.</i> <i class="calibre4">Yönetimle Kültürün Birleşmesi.</i> <span>Yunanistan’ın büyük çağındaki başarıların Minostakiler</span> <span>gibi yitmeyişini, önce Alexandros’a, sonra Roma’ya borçluyuz. İ.Ö. V.</span> <span>yüzyılda bir Cengiz Han çıksaydı eğer, Hellenci dünyada önemli ne varsa silip süpürürdü. Biraz daha güçlü Serhas, Grek uygarlığını aşağılık bir uygarlık kılığına sokabilirdi. Aeschylos’tan Platon’a uzanan dönemi göz önüne</span> <span>alın. O sırada bütün yapılanlar, birkaç ticaret kendindeki azınlık yönünden gerçeklenmişti. Sonraki zamanların gösterdiği gibi, bu kentler yabancı bir saldırıya karşı duracak güçte değillerdi. Olağanüstü bir şans ürünü, onların Makedonyalı ve Romalı fatihleri Hellen dostuydu ve Serhas ya da Kartha-hadatha’nın (Kartaca’nın) yapabileceği gibi, fethettiklerini yıkmadı. Sanat, edebiyat ve felsefede Greklerin yaptıklarıyla tanışmamız, yönettikleri uygarlığı sevecek iyi niyetli ve bu uygarlığı korumak için ellerinden geleni yapan batılı fatihlerce sağlanan istikrar sonucu olmuştur.</span></p>

  <p class="block_7"><span>Kimi siyasal ve</span> <span>ahlaksal</span> <span>bakımlardan Alekandros</span> <span>ve Romalılar, özgürlük günlerinde, Greklerin ortaya koyduğu herhangi bir felsefeden daha iyi bir felsefeye neden olmuşlardır. Gördüğümüz gibi sundurmacılar insanların kardeş olduklarına inanmış ve duygudaşlıklarını Greklere özgü kılmamıştır. Roma’nın uzun süren egemenliği, insanları tek yönetim altında tek uygarlık düşüncesine alıştırmıştı.</span> <span>Dünyanın Roma’ya bağlı olmayan, özellikle Hindistan ve Çin gibi önemli bölümleri olduğunu biliyoruz. Fakat, Romalı için İmparatorluk dışında, zahmetine değer bulunduğu zaman ele geçirileverecek, kimlikleri karanlık oymaklar vardı yalnız. Romalılara göre asıl</span> <span>ve düşünsel olarak imparatorluk dünya ölçüsünde genişti. Bu görüş, Buddhosçular (Budistler), Kungfutse’ciler (Confucius’çular) ve daha sonra katılan İslamlara karşın</span> <span>“Katolik”</span> <span>kalan kiliseye de geçti.</span> <i class="calibre4">Sec</i><i class="calibre4">urus judicat orbis terrarum</i><i class="calibre4">,</i> <span>kilisenin son sundurmacılardan almış olduğu bir düsturdur. O, çekiciliğini, Roma İmparatorluğu’nun görünüşteki evrenselliğine borçludur. Carolus Magnus zamanından sonra ortaçağlar boyunca kilise ve Kutsal Roma İmparatorluğu, düşüncede dünyayı kaplar görünmekteydi. Ancak, bunun gerçekte böyle olmadığı biliniyordu. Bir insan ailesi, bir Katolik dini, bir evrensel kültür, bir dünyaca geniş devlet görüşü, onun Roma yönünden yaklaşık olarak gerçekleştirilmesinden beri insan zihnini oyalamıştır.</span></p>

  <p class="block_7"><span>Roma’nın uygarlık alanını genişletmekte oynadığı rol büyük ölçüde önemli. Kuzey İtalya, İspanya, Fransa ve Almanya’nın kimi bölümleri, Roma lejyonlarının zorla işgali sonucu uygarlaşmıştı. Bütün bu bölgeler, kendilerinin Roma ölçüsünde yüksek kültüre yetenekli olduklarını saptadı. Batı imparatorluğunun son günlerinde Gallia, daha eski uygarlık bölgelerindeki çağdaşlarına eş kişiler yetiştirmişti. Roma yönünden kültürün</span> <span>yayılması dolayısıyla barbarlar</span> <span>sürekli bir karanlık değil, geçici bir güneş tutulması içinde kaldılar. Uygarlık</span> <i class="calibre4">niteliğinin</i> <span>hiçbir zaman Perikles dönemi Atina’sındaki gibi eksiksiz olmadığı ileri sürülebilir. Savaş ve yıkım dünyasında nicelik de uzun zaman boyunca, nitelik ölçüsünde önemlidir. Bu niceliği yaratan Roma’dır.</span></p>

  <p class="block_7"><i class="calibre4">IV.</i> <i class="calibre4">Hellencilik Aracı Olarak İslâmlar.</i> <span>VII. yüzyılda İslamlar, Suriye, Mısır ve Kuzey Afrika’yı, bir sonraki çağda İspanya’yı ele geçirdi. Onların zaferleri kolay ve savaşları üstünkörüydü. İslamlar başlangıçta bağnaz değillerdi. Hristiyanlar ve Yahudiler, haraçlarını verdikleri sürece rahatsız edilmezdi. Araplar, Doğu İmparatorluğu uygarlığını çok geçmeden elde etti. Bu elde ediş bir çöküş yorgunluğu yerine bir siyasal yükseliş umudu da taşımaktaydı. Bilgili Araplar Grekçe okuyor ve açıklamalar (şerhler) yazıyordu. Aristoteles’in</span> <span>ünü, daha çok onlar dolayısıyladır. Eski çağlarda Aristoteles’in sözü pek az edilmiş ve Platon’la aynı aşamada tutulduğu</span> <span>pek görülmemiştir.</span></p>

  <p class="block_7"><span>Arapçadan aldığımız sözcüklerin, cebir, alkol, kimya, imbik, alkali, azimuth ve zenith gibi bazısını göz önünde tutmak aydınlatıcıdır. Bir içkiyi değil, kimyasal bir tözü anlatan</span> <span>“alkol”ü dışarda bırakırsak, bu sözcükler, Araplara borçlu olduğumuz şeylerin kimini çok</span> <span>güzel anlatır. Cebir, Alexandria’lı (İskenderiye’ye) Grekler tarafından bulunmuş, İslamlarca ilerletilmiştir.</span> <span>“Simya”,</span> <span>“imbik”</span> <span>ve</span> <span>“alkali”, temel metalleri altına çevirme girişimleriyle</span> <span>ilgilidir. Araplar temel metallerden altın elde etme</span> <span>çalışmalarını Greklerden öğrenmiş ve bu işi sürdürme yolunda Grek felsefesine başvurmuştur. (bkz.</span> <i class="calibre4">Simya, Grek Felsefesinin Çoc</i><i class="calibre4">uğu</i><i class="calibre4">,</i> <span>Arthur John Hopkins,</span> <span>Columbia,</span> <span>1934).</span> <span>“Azumuth”</span> <span>ve</span> <span>“zenith”</span> <span>Araplara daha çok yıldızbilimde (astrolojide) yardımcı olmuş</span> <span>gökbilimsel</span> <span>(astronomik) terimler.</span></p>

  <p class="block_7"><span>Etimolojik yöntem, Araplara Grek felsefesinde borçlu olduklarımızı gizler. Çünkü, o felsefe Avrupa’da yeniden incelendiğinde, gerekli teknik terimler Grekçeden ya da Latinceden alınmıştı. Felsefede araplar, özgün düşünür olmaktan çok, açıklayıcı (şerh edici) olarak üstündü. Bizim için onların önemi, Grek geleneğinin sadece Doğu İmparatorluğunca sürdürülen bölümlerine Hristiyanların değil, onların dolaysız mirasçı olmasıdır. İslamlarla İspanya’da ve daha küçük ölçüde Sicilya’da ilinti kurmak Batı’yı Aristoteles’ten, Arap sayılarından, cebirden ve kimyadan haberli kıldı. Bu ilintiyledir ki XI. yüzyılda öğrenim canlandı ve</span> <span>bu da insanları Skolâstik felsefeye ulaştırdı. Daha sonra XIII. yüzyıldan beriye Grekçe</span> <span>öğrenilmesi, insanlara, Platon, Aristoteles ve eski çağın öbür Grek</span> <span>yazarlarıyla doğrudan doğruya ilinti kurma yeteneği sağlamıştır. Fakat, eğer Araplar geleneği korumamış olsaydı, Rönesans adamları, klasik öğrenimin canlanışıyla ne denli çok şey kazanılacağından kuşku edeceklerdi.</span></p>

  <p class="block_9"> </p>
</body>
</html>
