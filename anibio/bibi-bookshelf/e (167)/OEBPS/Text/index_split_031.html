<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="calibre_pb_30"><span class="text_1">KONU XIX</span><span class="text_1"><br class="calibre5" /></span><span class="text_1"><br class="calibre5" />
   </span></h2>

  <p class="block_21">ARİSTOTELES METAFİZİĞİ</p>

  <p class="block_7"><span>Herhangi bir önemli filosofu, özellikle Aristoteles’i incelerken, onu,</span></p>

  <p class="block_7"><span>1</span> <span>- Kendinden önce gelenlerle;</span></p>

  <p class="block_7"><span>2 - Kendinden sonra gelenlerle ilişkisi yönünden ele almak gereklidir. Birinci yönden Aristoteles’in artamları (meziyetleri), ikinci yönden eksikleri büyüktür. Bununla birlikte, eksiklikleri konusunda kendinden sonra gelenler çabuk sorumludurlar.</span></p>

  <p class="block_7"><span>Yaratıcı Grek düşüncesinin sonuna yetişen Aristoteles’in ölümünden sonra, dünyanın eş büyüklükte bir filosof yetiştirmesi için 2000 yıl geçmesi gerekmiştir. Bu uzun çağın sonuna doğru, onun otoritesi hemen hemen kilisenin otoritesi ölçüsünde tartışmasızdı ve bilimde, felsefedeki gibi ilerlemeye ciddi bir engel olmuştu. XVII. yüzyılın başlangıcından beri hemen her ciddi anlıksal ilerleme, bir Aristoteles öğretisine karşı girişilen saldırıyla başarıya</span> <span>ulaşmıştır. Mantıkta bu, günümüz için de doğrudur. Fakat, ondan önce gelen filosoflardan, belki Demokritos dışında herhangi biri, eş otoriteye sahip olsaydı, durum eş ölçüde yıkımlı olacaktı. Haksızlık etmemek için, Aristoteles’in ölümünden sonraki ününü ve aşırı biçimde kınanmasını unutmalıyız.</span></p>

  <p class="block_7"><span>Aristoteles, yaklaşık İ.Ö. 384 yılında</span> <span>“Trakya’nın (Thracia) Stageiros kentinde doğmuştu. Makedonia krallığının aile doktorluğunu kalıtım yoluyla devralan birinin oğlu olarak Aristoteles 18 yaşında Atina’ya gelen Platon’un öğrencisi olmuş, öğretmeninin İ.Ö.348-7’de ölümüne değin hemen 20 yıl Akademia’da kalmış, sonra yolculuklar etmiş, Hermias adlı bir tiranın yeğeni ya da kız kardeşiyle evlenmiştir. (Karısı için Hermias’ın kızıdır, denir. Hermias’ın odalığı olduğu konusunda kötü bir söylenti de vardır. Tiranın iğdiş olması olgusuyla çürütülür bu düşünceler).</span> <span>İ.Ö. 343’te</span> <span>13</span> <span>yaşındaki Alexandros’a (İskender) öğretmen olan Aristoteles, öğrencisi 16 yaşına varana değin görevinde kalmıştır. Bu yaşta Alexandros’un babası, oğlunun yetiştiğine karar vererek onu naip yapmıştı. Aristoteles’le Alexandros’un ilişkileri konusunda sorulacak her sorunun karşılığı karanlıktır. Konuyla ilgili efsaneler de uydurulduğundan karanlık olma özelliği daha da artar. Birbirlerine yazdıkları, genellikle uydurma olduğu varsayılan mektuplar bulunmaktadır. Her ikisine de hayran olanlar, öğretmenin öğrenciyi etkilediğini söylerler. Hegel,</span> <span>“Alexandros, felsefenin uygulanımsal yararını göstermiştir”</span> <span>der. A. W. Benn şunları söylüyor:</span> <span>“Eğer felsefe kendisi için Alexandros’un karakterinden daha iyi bir tanık gösteremiyorsa bu bir şanşsızlıktır... Şımarık, sarhoş, eziyetçi,</span> <span>kindar, boş düşünceli, Skolt (İskoç)</span> <span>oymak başlarının</span> <span>kötülüklerini bir Doğu despotunun çılgınlığında toplamışın tekiydi Alexandros.”</span> <i class="calibre4">(Grek Filozofla</i><i class="calibre4">rı</i><i class="calibre4">,</i> <span>c.I, s. 285)</span></p>

  <p class="block_7"><span>Kendi adıma Alexandros’un kişiliği konusunda uzlaşırım Benn’le. Yalnız, onun yaptığının büyük ölçüde önemli, büyük ölçüde yararlı olduğunu düşünürüm. Çünkü, onsuz, bütün Hellen uygarlığı darmadağın olabilirdi. Aristoteles’in Alexandros üzerindeki etkisi konusunda bize akılcı görünen her şeyi tahmin etmekte bağımsızız.</span> <span>Benn’e aşırı gibi gelen etkiyi sıfır sayıyorum.</span> <span>Alexandros, istekli</span> <span>ve</span> <span>tutkulu bir çocuktu. Babasıyla geçinemiyordu ve</span> <span>olasılıkla</span> <span>öğreniminde sabırsızdı da. Aristoteles hiçbir devletin 1000 den çok yurttaşa sahip olmaması gerektiğini düşünmüş ve altın orta öğretisini öğütlemişti</span> <i class="calibre4">(Et</i><i class="calibre4">h</i><i class="calibre4">ika,</i> <span>1170 b ). Öğrencisinin onu, babası yönünden kendini yaramazlıktan alıkoymak için gönderilmiş sıkıcı, yaşlı bir ukaladan başka biri saydığını düşünemiyorum. Alexandros’un, Atina uygarlığına züppece bir saygı duyduğu doğrudur. Barbar olmadığını kanıtlamak isteyen, bütün</span> <span>Alexandros</span> <span>soyuna özgü bir tutumdu bu ve XIX. yüzyıl Rus</span> <span>soylularının</span> <span>Paris’e gösterdikleri saygıya benziyordu. Sonuçla, böyle bir durumu, Aristoteles etkisine bağlıyamayız. Alexandros’ta bu kaynaktan gelme olanağına sahip başka bir özellik göremiyorum.</span></p>

  <p class="block_7"><span>Siyaset üzerindeki düşünceleri, kent devletleri döneminin, artık imparatorluklar dönemine dönüştüğü olgusunu hafifçe unutur görünen Aristoteles üzerine</span> <span>Alexandros’un bu denli, az etkide bulunması daha çok şaşırtıcıdır. Aristoteles’in, sonuna değin Alexandros’u, felsefeden anlamıyan, tembel ve</span> <span>dik başlı</span> <span>bir çocuk olarak düşündüğünü sanırım. Bu iki büyük adamın bağlantısı, bütünüyle ayrı dünyalarda yaşamışlar gibi verimsiz olmuştur.</span></p>

  <p class="block_7"><span>İ.Ö.</span> <span>335’ten</span> <span>İ.Ö. 323’e (Alexandros’un öldüğü yıl) değin Atina’da yaşamış olan Aristoteles, işte bu 12 yıl içinde, okulunu kurmuş ve yapıtlarını yazmıştır. Alexandros’un ölümü ardından Atinalılar başkaldırmış ve Aristoteles</span> <span>dahil</span> <span>onun dostlarına karşı çıkmışlardır. Dinsizlikle suçlanan Aristoteles, Sokrates gibi davranmayıp, cezadan kurtulmayı kaçmakta bulmuş, bir yıl sonra da ölmüştür (İ.Ö. 322).</span></p>

  <p class="block_7"><span>Bir filosof olarak Aristoteles, kendinden öncekilerden pek çok yönüyle ayrılır. İlk kez bir</span> <span>öğretici gibi yazan odur. Denemeleri sistematiktir, mantıksal tartışmalar içerir başlıklarla bölünmüştür. Mesleği öğretmek olan bir kişidir o, esinlenmiş bir peygamber değil. Eleştirel,</span> <span>özenli ve kuru,</span> <span>Bakchos taşkınlıklarından iz taşımayan</span> <span>yapıtlar</span> <span>yazmıştır. Platon’daki Orpheos</span> <span>ögeleri Aristoteles’te çözüşmüş ve güçlü bir sağduyuyla karışmıştır. Onun Platoncu olduğu yerde, doğal yapısının, bağlı bulunduğu öğretinin baskısı altına girdiği duyulur. Tutkulu, ya da derin bir anlamda dinsel değildir. Kendinden önce gelenlerin yanlışları, gençliğin, olanaksızı elde etmeye</span> <span>çabalıyan görkemli yanlışları</span> <span>türündendir. Aristoteles’in yanlışlarıysa, kendisi alışılmış önyargılardan kurtaramayan bir yaşın yanlışlarıdır. Ayrıntılara inmekte ve eleştiride çok iyidir o. Fakat temel açıklıktan ve titanik bir ateşten yoksun olduğu için büyük bir yapı kuramamıştır</span> <span>(</span><sup class="calibre1"><sup class="noteref" id="back_note_46"><a class="calibre2" href="../Text/index_split_090.html#note_46" title="46">46</a></sup></sup><span>).</span></p>

  <p class="block_9"> </p>

  <p class="block_21">TÜMELLER ÖĞRETİSİ</p>

  <p class="block_7"><span>Aristoteles metaphysika’sına hangi noktadan başlanması gerektiğini kestirmek güç. Herhalde en iyi nokta onun düşünler (idealar) kuramını eleştirdiği ve buna karşılık kendi tümeller öğretisini ileri sürdüğü nokta olmalı. Düşün’lere karşı, çoğu Platon’un</span> <i class="calibre4">Pa</i><i class="calibre4">rmenid</i><i class="calibre4">es</i><span>’inde yer alan iyi kanıtlar çıkarır ortaya. En güçlüsü</span> <span>“üçüncü kişi”</span> <span>kanıtıdır: Eğer kişi, (ideasal) kişiye benzediği için kişiyse, düşünsel kişinin de, sıradan kişinin de benzediği daha düşünsel bir kişi olmalı. Ayrıca, Sokrates hem insandır</span> <span>hem</span> <span>hayvan. Dolayısıyla düşünsel kişinin ile düşünsel hayvan olup olmadığı konusunda</span> <span>bir soru sorulabilir. Eğer düşünsel kişi düşünsel hayvansa, hayvan türleri ölçüsünde düşünsel hayvanlar bulunmalı. Konuyu sürdürmek gereksiz. Aristoteles bir miktar bireyin bu yüklemi paylaşması durumunda bu paylaşmanın, bireylerin kendileriyle aynı türden olan şeye değil, daha düşünsel bir şeye ilişkin olmasından doğacağını açıklar. Belkili (muhtemel) sayılabilir daha çok bu. Ancak açıklıktan yoksun olduğu için orta çağlar da adçılarla (nominalistlerle) gerçekçiler (realistler) arasındaki uzlaşmazlığa yol açmıştır (Aristoteles’in öğretisi)</span></p>

  <p class="block_7"><span>Aristoteles metaphysika’sı, kabaca, kamu duyusunda eritilmiş Platon metaphysika’sı olarak tanımlanabilir. Aristoteles’i anlamak güçtür. Çünkü, Platon’la kamu duyusu kolayca bir araya gelemez. Aristoteles’i anlamaya kalkanlar, bir süre onun Platonculuğu yeni bir sözlükle dile getirdiğini düşünürler. Aristoteles’in tek bir yapıtı üzerinde durmakla yetinmemeli. Bir yapıtı öbürünü düzeltir ya da bütünler. Onun hem tümeller hem de madde ve biçim kuramını anlamanın en kolay yolu, önce görüşünün yarısı olan kamu duyusu öğretisini incelemek, sonra bu öğretiye getirdiği Platoncu değişmeler üzerinde durmaktır.</span></p>

  <p class="block_9"> </p>

  <p class="block_18"><span class="text_2">ÖZEL ADLAR</span> <span class="text_2">VE</span> <span class="text_2">SIFATLAR</span></p>

  <p class="block_7"><span>Belirli bir noktaya değin tümeller öğretisi çok yalındır. Dilde, özel adlar ve sıfatlar bulunmaktadır. Özel adlar</span> <span>“şeyler”e ya da</span> <span>“kişiler”e uygulanır. Bu</span> <span>“şey”</span> <span>ler ya da</span> <span>“kişiler”</span> <span>in her biri, söz konusu adın uygulandığı tek şey ya da tek kişidir. Güneş, Ay, Fransa, Napoleon tektir,</span> <span>bu adların uygulandığı şeylerin çok sayıda örneği yoktur. Öbür yandan</span> <span>“kedi”,</span> <span>“köpek”,</span> <span>“insan”,</span> <span>“yuvarlak”</span> <span>v.ö. türünden sıfatlar çok cismin anlamlarıyla ilgilidir. Aristoteles</span> <span>“tümel”</span> <span>sözcüğüyle pek çok özneye yüklenebilecek yapıda olanı ve</span> <span>‘bireysel’</span> <span>sözcüğüyle de böyle bir yapıya sahip olmayanı amaçlıyorum”</span> <span>diyor.</span> <span>[</span><i class="calibre4">Peri Hermenias (De Interpre</i><i class="calibre4">tati</i><i class="calibre4">one),</i> <span>17 a.]</span></p>

  <p class="block_7"><span>Özel adla anlatılan</span> <span>“töz”dür (cevherdir).</span> <span>“İnsan ya da</span> <span>“kişi”</span> <span>türünden bir sıfat ya da sınıf adıyla anlatılansa</span> <span>“tümel”dir (küllidir). Töz</span> <span>“bu”, tümel</span> <span>“bu gibi”dir. Tümel bir şey türünü gösterir, güncel</span> <span>bir özel şeyi değil. Bir töz değildir tümel. Çünkü o, bir</span> <span>“bu”</span> <span>değildir: (Platon’un gökteki yatağı, onu kavrayanlar için de</span> <span>‘‘bu”</span> <span>olacaktır. Aristoteles’in Platon’la uyuşmadığı nokta düze nitelendirmeli burasını.)</span> <span>“Herhangi bir tümel terimin bir tözün adı olması olanaksız görünür. Çünkü...</span> <span>her</span> <span>şeyin tözü ona özgüdür. Başka bir şeye ilişkin olamaz. Tümel ortaktır. Çünkü bir şeyden daha çoğuna ilişkin olan, tümel adını alır”. Buraya değin sorunun özü, tümelin kendi başına değil</span> <i class="calibre4">özel şeylerde</i> <span>varolduğudur.</span></p>

  <p class="block_9"> </p>

  <p class="block_21">FUTBOLCU ÖRNEĞİ</p>

  <p class="block_7"><span>Yüzeyden, Aristoteles öğretisi yeter ölçüde basittir.</span> <span>“Futbol oyunu diye bir şey vardır”</span> <span>dediğimi varsayalım. Çok kişi bunu, beylik bir doğruluğun dile getirilmesi olarak görecektir. Fakat, futbolun, oyuncular olmadan var olduğunu öne sürsem, haklı olarak, saçmaladığım söylenecektir. Aynı biçimde, yalnızca, anne ve babalar olduğu için annelik ve babalık diye bir şey; yalnızca tatlı şeyler bulunduğu için tatlılık diye bir şey, yalnızca kırmızı şeyler bulunduğu için kırmızılık diye bir şey olduğu savunulur. Bu bağımlığın (ilişkinin) karşılıklı olmadığı varsayılır. Futbol oynayan kişiler hiç futbol</span> <span>oynamasa da var olacaklardır. Tatlı olanlar, acıya dönüşebilir. Genellikle kırmızı olan yüzüm, benim yüzüm olmayı sürdürdüğü halde solabilir. Bu yolda, bir sıfatla amaçlananın, varlığı için, özel bir adla amaçlanan şeye bağlı bulunduğu; tersine, özel bir adla amaçlananın, varlığı için bir sıfata bağlı bulunmadığı sonucuna varılır. Sanırım Aristoteles’in söylemek istediği bu. Öğretisi bu noktada, başka pek çok noktada olduğu gibi, sudan ayrıntılar üzerinde bile özenle duran ve öğretici bir hava içinde ileri sürülen bir kamu duyusu önyargısıdır.</span></p>

  <p class="block_7"><span>Kurama kesinlik vermek kolay değil. Futbolun, futbol oynıyanlar olmaksızın var olmayacağı onaylansa bile, şu ya da bu futbolcu olmaksızın yine de var olabilirdi futbol. Bu kişinin futbol oynamadan da yaşıyacağı onaylansa bile, herhangi bir iş yapmaksızın var olacağı düşünülemez. Kırmızılık, herhangi bir özne olmaksızın var olamazsa da, şu ya da bu özne olmaksızın olabilir. Aynı biçimde bir özne herhangi bir nitelik olmaksızın varolamaz, şu ya da bu nitelik olmaksızın var olabilir. Şeylerle nitelikler arasındaki ayrılık konusunda varsayılan temel, sanal (illusory) görünüyor.</span></p>

  <p class="block_9"> </p>

  <p class="block_21">YAPMA DİL</p>

  <p class="block_7"><span>Ayrılığın temeli, gerçekte dilseldir, söz dizininden türemiştir. Dilde özel adlar, sıfatlar, bağlantı sözcükleri vardır.</span> <span>“John, James’ten daha uzun”</span> <span>diyebiliriz. Burada</span> <span>“John”,</span> <span>“James”</span> <span>özel ad,</span> <span>“bilge”,</span> <span>“aptal”</span> <span>sıfat,</span> <span>“daha uzun”</span> <span>bağlantı sözcüğüdür. Aristoteles’ten beri metafizikçiler, bu sözdizimsel ayrılıkları metafizik olarak yorumlamışlardır. Onlara göre John ve James töz, bilgelik ve aptallık tümeldir. (Bağlantı sözcükleri bir yana bırakılmış ya da yanlış yorumlanmıştır.) Yeterli bir özenle metafizik ayrımlar, sözdizimsel ayrımlarla ilişkili bulunabilir. Eğer, böyle bir durum doğacaksa o, ileneksel (arizi) olarak yapma bir felsefe dili yaratımını içeren uzun bir işlem sonucu doğacaktır. Bu yapma dilde,</span> <span>“John”,</span> <span>“James”</span> <span>gibi hiçbir ad,</span> <span>“bilge”,</span> <span>“aptal”</span> <span>gibi hiçbir sıfat bulunmıyacak; gündelik dilin bütün sözcükleri çözümlenip daha az karmaşık anlamlı sözcüklerle yer değiştirecek. Bu iş yapılana değin, özeller ve tümeller sorunu yeter ölçüde tartışılamaz. Sonunda bu sorunu</span> <span>tartışmayacağımız</span> <span>noktaya varınca, tartıştığımızın, başlangıçta sandığımızdan tümüyle ayrı olduğunu göreceğiz.</span></p>

  <p class="block_7"><span>Böylece, Aristoteles’in tümeller öğretisini açıklayamadımsa bu, yineliyorum, o öğretinin açık olmaması yönünden. Fakat onun, düşünler (idealar) öğretisinde bir adım olduğu, gerçek ve çok önemli bir sorunu ele aldığı kesin.</span></p>

  <p class="block_7"><span>Aristoteles’te ve onun skolastik ardıllarında önemli olan başka bir terim daha bulunmakta: hiç de, tümelle eş anlamlı</span> <span>olmıyan</span> <span>“öz”</span> <span>terimi.</span> <span>“Yapınız gereği ne iseniz özünüz odur,”</span> <span>Onun, kendiniz olmayı bir yana bırakmadan,</span> <span>yitiremeyeceğiniz</span> <span>özelliğiniz olduğu söylenebilir. Sadece bir bireyin değil, bir türün de özü vardır.</span> <span>“Aristoteles Mantığı”nı incelerken öz kavramına döneceğim yine. Şimdilik onun</span> <span>kesinliğe yeteneksiz saçma bir kavram gibi göründüğünü belirteyim.</span></p>

  <p class="block_9"> </p>

  <p class="block_21">MADDE VE BİÇİM</p>

  <p class="block_7"><span>Aristoteles metaphysika’sında bir sonraki nokta, biçimle maddenin ayrımıdır. (“Biçim”in karşılı olarak</span> <span>“madde”nin,</span> <span>“zihin”in karşıtı</span> <span>olarak</span> <span>“madde”den ayrı olduğu anlaşılmalıdır önce.)</span></p>

  <p class="block_7"><span>Burada, bir kamu duyusu göze çarpıyor,</span> <span>ancak Platoncu değişimler tümeller durumunda olduğundan daha çok önemli. Bir mermer yontuyla girebiliriz konuya. Burada mermer maddedir. Yontucunun verdiği kılıksa biçim. Aristoteles’in örneğini de alabiliriz: Pirinç küre yapabilir biri. Pirinç maddedir, küresellikse biçim.</span></p>

  <p class="block_7"><span>Aristoteles, maddenin biçim aracılığiyle belirli herhangi bir şey olduğunu anlatarak sürdürür sözlerini. Bu belirli şey özdür. Amaçlanan kamu duygusudur, düpedüz. Bir</span> <span>“şey”</span> <span>sınırlanmış olmalı. Onun sınırı, biçimini çıkarır ortaya. Belli hacimde su alalım sözgelimi. Bu hacmin herhangi bir bölümü, geri kalandan bir kap içine konulmakla ayrılabilir. Ayrılan bölüm bir</span> <span>“şey”</span> <span>olur. Parça, bir</span> <span>kökten olan (homojen) kütlenin geri kalanından ayrılmadıkça bir</span> <span>“şey”</span> <span>değildir. Bir heykel bir</span> <span>“şey”dir. Onu yapan mermer, bir bakıma, büyük bir taş parçası olduğu zamanki ya da taş ocağındaki yapısını değiştirmemiştir. Doğal olarak, tözselliği verenin biçim olduğunu söyliyemeyiz. Atomcu varsayımın imgemize yerleşmesindeki neden budur. Bununla birlikte eğer her atom bir şeyse, başka atomlardan ayrılması, sonuçta</span> <span>bir anlamda</span> <span>“biçime”</span> <span>sahip olması açısından böyledir bu.</span></p>

  <p class="block_7"><span>İlk bakışta güç görünen yeni bir anlatıma geliyoruz şimdi: Tinin, vücudun biçimi olduğu söyleniyor. Burada biçimin kılık anlamına gelmediği açıktır. Sonra tinin, vücudun biçimi olduğu konusundaki anlayışa döneceğim yine. Şimdilik Aristoteles sisteminde bedeni, amaç birliğine ve</span> <span>“organizma”</span> <span>sözcüğüyle çağrıştırdığımız özelliklere sahip bir şey yapanın tin olduğunu belirtmekle yetineceğim.</span></p>

  <p class="block_7"><span>O</span> <span>sistemde gözün amacı görmektir. Fakat o, bedenden ayrıldığı an görmez. Gerçekte gören tindir.</span></p>

  <p class="block_7"><span>“Biçim”in madde parçasına birlik veren şey olduğu, birliğin sürekli kalmasının genellikle erekbilim (teleoloji) açısından söz konusu edilebileceği görülecektir. Biçimin bundan</span> <span>daha çok özellikler</span> <span>içerdiği ortada.</span> <span>“Daha çok”</span> <span>sözcüğü, güçlüğü anlamına gelir işin.</span></p>

  <p class="block_7"><span>Bir şeyin biçimi, söylendiğine göre, onun özüdür ve ilk tözdür.</span> <span>biçimler</span> <span>tözseldir, tümeller değildir. Bir kişi pirinçleri</span> <span>bir küre yaptığında, madde ve biçim önceden de vardır. Kişinin bütün yaptığı onları bir araya getirmektir. Biçimi, küreyi ortaya koymaktan daha çok belirliyor değildir. Maddeye sahip değildir her şey. Başlangıç ve bitimsiz şeyler vardır. Uzay içinde devinebilir olanlar dışında, maddesi yoktur onların (Dolayısıyle, biçimi ortaya konamaz onların Ç.N.) Şeyler pratikte biçim edinerek çoğalır, biçimi olmayan madde</span> <span>gizildir (bilkuvve bulunan bir şeydir. Ç.N.)</span></p>

  <p class="block_9"> </p>

  <p class="block_21">BİÇİM KAVRAMINI ELEŞTİRİ</p>

  <p class="block_7"><span>Biçimlerin ortaya çıktıkları maddeden bağımsız olarak töz oldukları görüşü, Aristoteles’i Platon idealarına karşıt kanıtlara götürmüş gibidir. Tümelden bütünüyle ayrı bir biçim düşünmüştür Aristoteles. O biçim tümelle çok yönden aynı özelliğe sahiptir. Biçimin, maddeden daha gerçek olduğu söylenir. Tek gerçek olan, ideaların anımsamasıdır bu. Aristoteles’in, Platon</span> <span>metafiziğinde yaptığı değişme, kendisinin ileri sürdüğünden daha az görünüyor. Zeller tarafından da onaylanmıştır bu görüş. Madde ve biçim sorununda şunları söyler Zeller:</span></p>

  <p class="block_7"><span>“Aristoteles’in bu konuya açıklık gerektirmesinin son açıklanımı, Platon’un ayrı bir töz saydığı idealarına olan eğiliminden, göreceğimiz gibi, kendini ancak yarı yarıya kurtarmış olmasındadır. Biçimler Platon’un idealarında da olduğu gibi, tüm bireysel şeyleri koşullayıcı olarak kendi metafizik varlıklarına sahipti. Şöyle desek az çok doğru konuşmuş oluruz: Aristoteles ideaların deneyleme sonucu belirlemesini istekle kabul ettiğinde, onların en sonra, deneyleme ve doğrudan doğruya algıdan en çok uzaklaştıkları noktada, insan düşüncesinin mantıksal ürünü olmaktan, duyulur üstü bir dünyanın dolaysız önduyusuna ve anlıksal sezginin bu anlamdaki nesnesine doğru biçim değiştirdikleri var saymıştır.”</span> <i class="calibre4">(Aristoteles,</i> <span>c.I, s. 204).</span></p>

  <p class="block_7"><span>Aristoteles’in bu eleştiriye bir karşılık vereceğini sanmam. İmgeliyebildiğim tek karşılık, hiçbir iki şeyin aynı biçime sahip olmıyacağı konusunda olabilirdi. Bir kişi iki pirinç küre yapsa (böyle düşünmemize engel yok) onlardan her biri tözsel, özel, tümel bir</span> <span>“kürelik”in örneği olan fakat tümel</span> <span>“kürelik”le (özdeş bulunmayan, kendine özgü bir kürelik içerecektir. Yukarıya aldığım parçaların, bu yorumu hemen desteklediğini sanmam. Özel küreliğin, Aristoteles’in görüşüne göre bilinemez olduğu tartışmaya açıktır. Daha çok biçim ve daha az maddeye ortaya çıktıkça, şeylerin gittikçe bilinebilir olduğudur Aristoteles metaphysika’sının</span> <span>özü. Bu ancak, biçim, pek çok şeyde ortaya çıkabilirse, Aristoteles’in öbür görüşlerine uygun olur. Eğer çok şeyde ortaya çıkabilirse, Aristoteles’in öbür görüşlerine uygun olur. Eğer o, küresel</span> <span>şeyler ölçüsünde kürelik örnekleri olan biçimler olduğunu söylüyorsa, felsefesinde köklü değişmeler yapması gerekir. Sözgelimi, biçimin, onun özüyle özdeş olduğu görüşü yukardaki zorlama yorumla(</span><sup class="calibre1"><sup class="noteref" id="back_note_47"><a class="calibre2" href="../Text/index_split_091.html#note_47" title="47">47</a></sup></sup><span>)</span> <span>uyuşum içinde değildir.</span></p>

  <p class="block_7"><span>Aristoteles’in madde ve biçim öğretisi gizille (bilkuvve olan) güncel (bilfiil olan) arasındaki ayrıma ilişkindir. Katıksız madde,</span> <span>biçim gizilliği olarak anlaşılmıştır. Değişmeden sonra, söz konusu şeyin öncekinden daha çok biçime sahip olması anlamında bütün değişme, bizim</span> <span>“evrim”</span> <span>adını verdiğimiz şeydir. Daha çok biçime sahip olan daha güncel (fili) sayılmıştır. Tanrı salt biçim ve salt güncelliktir. Böylece, hiçbir değişime uğramaz. Bu öğretinin iyimser ve erekbilimsel olduğu görülecektir. Evren ve onun içindeki her şey, daha önce geçenden sürekli olarak daha iyi olana doğru gelişmektedir. Gizillik kavramı, anlatımlarımızı bu kavramın ortadan kalktığı biçime çevirebilmemiz koşuluyla kimi bağlamlara uygundur.</span> <span>“Bir mermer blok gizli bir yontudur”,</span> <span>“Mermer bir bloktan, uygun işlemlerle bir yontu yapılabilir”</span> <span>anlamına gelir. Fakat gizillik temel ve indirgenemez bir kavram olarak kullanıldığında, daima bir düşünce karmaşıklığını gizler. Onu kullanması, Aristoteles sisteminin kötü yanlarındandır.</span></p>

  <p class="block_7"><span>Aristoteles tanrıbilimi ilginçtir ve metaphysika’sının öbür bölümlerine sıkı sıkıya bağlıdır. Gerçekle</span> <span>“tanrıbilim”</span> <span>bizim</span> <span>“metaphysika”</span> <span>(metafizik) dediğimizin adlarından biridir onun için.</span> <i class="calibre4">(Metap</i><i class="calibre4">h</i><i class="calibre4">ysika</i> <span>adıyla tanıdığımız yapıta bu adı Aristoteles vermiş değildir.)</span></p>

  <p class="block_7">Üç tür töz olduğunu söyler Aristoteles:</p>

  <p class="block_7"><span>1</span> <span>- Duyulur ve yok olabilir tözler;</span></p>

  <p class="block_7"><span>2 - Duyulur, fakat yok olabilir</span> <span>olmıyan</span> <span>tözler;</span></p>

  <p class="block_7"><span>3 - Duyulabilir olmayan ve yok olabilir</span> <span>olmıyan</span> <span>tözler.</span></p>

  <p class="block_7"><span>Birinci sınıfa bitki ve hayvanlar; ikinci sınıfa Aristoteles’in devinim dışında hiçbir değişmeye uğramadığına inandığı gök maddeleri; üçüncü sınıfa da insanın akılcı tini ve Tanrı girer.</span></p>

  <p class="block_9"> </p>

  <p class="block_21">TANRI ÜZERİNE KANITLAR</p>

  <p class="block_7"><span>Tanrı için</span> <span>ana kanıt ilk nedendir. Devinimi ortaya çıkaran bir şey olmalı ve bu şeyin kendisi devinmemeli,</span> <span>“başlangıç ve bitimsiz olmalı (eternal), töz ve güncellik (fiili varlık) olmalı. İstek nesnesi ve düşünce nesnesi, Aristoteles’e göre, kendisi devinime girmeksizin devinime neden olur. Böylece Tanrı, sevilmiş olmakla devinimi ortaya çıkarır. Oysa öbür her devinim nedeni (bilardo topuna benzer biçimde) kendisi devinim içinde olmakla iş görür. Salt düşüncedir Tanrı. Çünkü, düşünce, en iyi olandır.</span> <span>“Yaşantı da Tanrı’ya ilişkindir. Çünkü, düşüncenin güncelliği yaşantıdır ve bu güncellik</span> <span>Tanrı’dır. Tanrı’nın yalnız kendine dayanan güncelliği, en iyi</span> <span>ve en bitimsiz (eternal) yaşantıdır. Böylece Tanrı’nın yaşıyan, bitimsiz ve</span> <span>iyi bir varlık olduğunu söylüyoruz. Sonuçta, sürekli</span> <span>ve</span> <span>bitimsiz olan yaşantı ve süre Tanrı’ya ilişkin. Tanrı böyle bir yaşantı ve süredir (bitimsiz ve süresizdir. Ç.N.).”</span> <span>(1072 b.)</span></p>

  <p class="block_7"><span>“Söylenenden, -Tanrı’nın- bitimsiz devinmez, duyulur şeylerden ayrı bir töz olduğu açığa çıkar. Bu tözün herhangi bir büyüklüğü (parçaya) sahip bulunmadığı ve bölünemez olduğu gösterilmiştir... Aynı zamanda onun, etkenlik ve değişmezliği de gösterilmiştir. Çünkü öbür bütün değişmeler,</span> <span>yer</span> <span>değişimi ardından gelir”</span> <span>(1073 a).</span></p>

  <p class="block_7"><span>Aristoteles tanrısı bağışta (lütufta) bulunan Hristiyan Tanrısı’nın yüklemlerine sahip değildir. Eksiksiz olandan, yani kendisinden başka, herhangi bir şey konusunda, düşünmesi,</span> <span>Tanrı’nın eksiksiz oluşundaki değeri azaltacaktır.</span> <span>“Şeylerin en üstünü olduğundan, tanrısal düşüncenin düşünmesi kendinden olmalı; onun düşünmesi, düşünme üzerine düşünmedir.”</span> <span>(1074 b). Tanrı’nın dünyamızın</span> <span>varlığını bilmediği sonucuna varmalıyız buradan. Aristoteles, Spinoza gibi, insanın Tanrı’yı sevmesi gerektiğini, Tanrı’nın insanı sevmesinin olanaksız olduğunu ileri sürer.</span></p>

  <p class="block_7"><span>“Devinmemiş devingen”</span> <span>biçimde tanımlanamaz Tanrı. Gökbilimsel düşüneler ya 47 ya da 55 devinmemiş devingen olduğu sonucuna götürür (1074 a). Bunların Tanrı’ya olan</span> <span>bağlantısı açık değildir. Doğal yorum, gerçekten 47 ya da 55 Tanrı olacağı yolundadır. Çünkü, yukarıdaki Tanrı’yla ilgili</span> <span>parçaların</span> <span>birinden sonra</span> <span>şöyle</span> <span>sürdürür</span> <span>sözlerini Aristoteles:</span> <span>“Böyle, bir töz mü ya da birden çok töz mü varsayacağımız sorusunu bilmezlikten gelmemeli”</span> <span>47 ya da 55 devinmemiş devingene varan kanıta girer ardından.</span></p>

  <p class="block_9"> </p>

  <p class="block_21">DÖRT TÜR NEDEN</p>

  <p class="block_7"><span>Devinmemiş devingen kavramı güç bir kavramdır. Modern zihinler için bir değişme nedeninin, daha önceki değişme olması ve evrenin bütünüyle durağan kalması durumunda bitimsiz durması gerekir. Aristoteles’in ne anlattığını anlamak için onun nedenler konusunda ne söylediğini dikkate almak gerekir. Ona göre, maddesel (material), biçimsel, etker ve ereksel diye dört tür neden vardır. Yine bir yontu yapan bir adam ele alalım. Burada, yontunun maddesel nedeni mermer; biçimsel nedeni, ortaya koyulacak yontunun özü; etker neden, keskinin mermere dokunması; erek nedeni yontucunun tasarladığı sondur. Modern terminolojide</span> <span>“neden”</span> <span>terimi etker nedene özgü olmuştur. Devinmemiş devingen, erek nedeni olarak görülebilir ve kökçe Tanrı’yla benzeşmeye doğru bir evrim olan değişme ereği sağlar.</span></p>

  <p class="block_9"> </p>

  <p class="block_21">ARİSTOTELES DİNİ</p>

  <p class="block_7"><span>Aristoteles’in, yapısı gereği, derin bir dindar olmadığını söylemiştim. Onun dininin bir yönü, az çok özgür biçimde, şöyle yorumlanabilir:</span></p>

  <p class="block_7"><span>Salt</span> <span>düşünce mutluluk olarak bitimsizce vardır Tanrı. Kendi özlem ve isteklerini kendi kendine gerçekleştirir. Gerçekleşmemiş ereğe sahip değildir. Duyulur dünyaysa, tersine eksiktir. Fakat, yaşantıya, isteğe, özleme, eksik bir düşünceye sahiptir. Yaşayan bütün şeyler az çok haberlidir Tanrı’dan. Tanrı hayranlığı ve sevgisiyle davranmaya doğru itilmiştir. Böylece Tanrı bütün işlevliğin erek nedeni</span> <span>olmaktadır. Değişme, maddeye biçim vermekle çıkar ortaya. Duyulur şeylerin söz konusu olduğu yerde, daima bir alt katman olarak madde kalır yine, Yalnız Tanrı’dır maddesiz biçimden kurulu olan. Dünya, sürekli olarak, daha büyük bir biçim aşamasına doğru gitmekte, gitgide daha çok Tanrı’ya benzemektedir. Madde tümüyle ortadan kaldırılamadığı için, bütünlenmeden kalır işlem. İlerleme</span> <span>ve evrim dinidir bu. Tanrı’nın durağan (statik) eksiksizliği dünyayı yalnızca sonlu varlıkların ona karşı duydukları sevgiyle devindirir. Platon, matematik düşüncesine sahipti, Aristoteles dirimbilim (biyoloji). Onların dinleri arasındaki ayrılık budur.</span></p>

  <p class="block_7"><span>Aristoteles dinini tek açıdan görmektir böylesi. Bu din aynı zamanda eylemden çok, derin düşünce için, bir yeğleme ve bir eksiksizlik sevgisi getirmişti. Onun tin öğretisi, felsefesinin bir yönünü açıklar.</span></p>

  <p class="block_9"> </p>

  <p class="block_21">ÖLÜMSÜZLÜK</p>

  <p class="block_7"><span>Aristoteles’in herhangi bir biçimde, ölümsüzlüğü öğretip öğretmediği, onun yapıtlarını açıklıyanlar arasında sıkıntılı bir soru olmuştu. Onun böyle bir öğreti ileri sürmediğini savunan İbnu Sina’yı Hristiyan ülkelerde de izliyenler çıkmıştır. Bunlardan daha aşırı</span> <span>olanlarına</span> <span>“Epikurosçular”</span> <span>adı verilirdi. Dante, cehennemde bulmuştu onları. Gerçekte karmaşıktır Aristoteles’in öğretisi. Kolayca yanlış anlamlara yol açar. Aristoteles, Tin Üzerine adlı yapıtında, tini bedenle sınırlanmış sayıyor ve Phythagorasçı tin göçümü (tenasüh) öğretisini alaya alıyor (407 b). Tinin, Aristoteles’in görüşüne göre bedenle ortadan kalktığı anlaşılıyor:</span> <span>“Tinin bedenden ayrılmaz olduğu sonucu çıkar bundan kuşkusuz”</span> <span>(413 a).</span> <span>“Ya da belirli ölçüde bedenden ayrılmayan bölümleri vardır tinin”. Beden ve tin, madde ve biçim gibi bedenin biçimi anlamında bir töz olmalı. Fakat, töz güncelliktir (bilfiil vardır Ç. N.) Böylece tin, yukarda öz çizgileri belirtildiği biçimde bedenin</span> <span>güncelliğidir. (412 a).</span> <span>“Bir şeyin özünün kesin formülüne karşılık olması anlamında tözdür. Bu, tinin, imdi belirtilen karaktere, yani yaşantıya sahip bir bedenin kökçe ne olduğunu bildiren etken olduğu anlamına gelir”</span> <span>(412 b).</span> <span>“İçinde gizilsel bir yaşantı bulunan doğal bir cismin ilk güncellik aşamasıdır. Böylece tanımlanan cisim, örgenleşmiş bir bedendir (412 a). Tin ve bedenin bir olup olmadığını sormak, mühür mumuyla mührün ona verdiği biçimin bir olup olmadığını sormak ölçüsünde anlamsızdır (412 a). Kendi kendilerini beslemek, bitkilerin sahip olduğu tek tinsel güç (43 a). Bedenin erek nedenidir tin (414 a):</span></p>

  <p class="block_9"> </p>

  <p class="block_21">TİNLE ZİHİN AYRIMI</p>

  <p class="block_7"><i class="calibre4">Tin</i> <i class="calibre4">Üzerine</i> <span>adlı yapıtında Aristoteles,</span> <span>“tin”le</span> <span>“zihin”</span> <span>arasında, zihni tinden daha az bağlı bir duruma getirerek bir ayrım gözetir, tin-beden ilişkisinden söz ettikten sonra şunları söyler:</span> <span>“Zihnin durumu başka. Tine aşılanmış ve ortadan kaldırılmaya yeteneksiz, bağımsız bir töz gibi görünür o”</span> <span>(408 b).</span> <span>“Şimdilik, zihin ya da düşünme erki konusunda hiçbir tanıt yok elimizde. Bitimsiz olanın yok olup gidenden ayrı olması gibi tinden geniş ölçüde ayrı bir tin türü görünüyor o. Bütün öbür tinsel erklerden yalıtılmış olarak var olma yeteneğine yalnız o sahip. Tinin bütün öbür bölümleri, sözlerimden anlaşıldığı gibi, kimi karşıt anlamlara karşın, ayrı varlığa yetenekli değil”</span> <span>(413 b). Zihin, bizim, matematik ve felsefeyi anlıyan parçamız. Nesneleri zamansız onun. Kendisi de zamansız sayılır sonuçta. Bedeni devindiren ve duyulur nesneleri kavrayan tindir. Karakterleri, kendi kendine beslenme, duyum düşünce ve devingenlikle belirlenmiştir onun (413 b). Bedene ya da duyulara hiçbir bağlantısı bulunmayan daha yüksek düşünce görevine sahiptir zihin. Bu bakımdan, ölümsüz olabilir. Tinin geri kalan bölümüyse olamaz.</span></p>

  <p class="block_9"> </p>

  <p class="block_21">TİN BEDENİN BİÇİMİDİR</p>

  <p class="block_7"><span>Aristoteles’in tin öğretisini anlamak için tinin, bedenin</span> <span>“biçim”i ve uzaysal kılığın da (shape) bir tür</span> <span>“biçim”</span> <span>olduğunu anımsamalı. Tinle biçim arasında ortak olan nedir? Sanırım bu ortaklık, bir miktar madde üzerine birlik yüklemektir. Daha sonra bir yontu olacak olan mermer bir blokun parçası henüz, mermerin geri kalanından ayrı değildir. Bir</span> <span>“şey”</span> <span>olmamıştır henüz, bir birlik de değildir. Yontucu yontuyu yaptıktan sonra yontu, kılığından türettiği bir birliğe sahip olur. İmdi, tini bedenin</span> <span>“biçim”i yapan ana özellik, onun bedeni bir birim olarak ereklere sahip organik bir bütün yapmasıdır. Tek bir organ kendi dışında ereklere sahiptir. Vücuttan ayrılan göz göremez. Bir bitkinin ya da hayvanın bütün olarak konu olduğu, onların bir bölümü konusunda</span> <span>söylenemeyen</span> <span>çok şeyden söz edilebilir. Yapı ya da biçimin tözsel oluşu bu anlamdadır. Bir bitki ya da hayvana tözsellik veren,</span> <span>Aristoteles’in</span> <span>“tin”</span> <span>dediği şeydir. Fakat</span> <span>“zihin”</span> <span>az çok ayrıdır. Bedene daha az içten bağlanmıştır Belki de bir parçasıdır tinin. Yaşıyan varlıkların, yalnız küçük bir azınlığı sahiptir ona (415 b). Salt düşünce olarak zihin, pratik olanı hiç düşünmediğinden, kaçınılacak ve izlenecek olanı söyliyemediğinden devinim nedeni olamaz (432 b).</span></p>

  <p class="block_7"><span>Az çok değişik terimlerle de olsa Nikomachos Ahlakı’nda, benzer bir öğreti ileri sürülmüştür. Tinde, uscu (akılcı) olan ve akılcı</span> <span>olmıyan</span> <span>birer öge vardır. Uscu olmıyan bölüm iki katlıdır:</span></p>

  <p class="block_7"><span>1-</span> <span>Yaşıyan her şeyde, dahası, bitkilerde bile bulunan büyücü (vegetative) kat;</span></p>

  <p class="block_7"><span>2-</span> <span>Bütün hayvanlarda bulunan yiyesel (iştihasal) kat (1102</span> <span>b).</span></p>

  <p class="block_7"><span>Uscu (akılcı) tinin yaşantısı, bütünüyle ulaşılabilir olmasa da eksiksiz mutluluk olan salt düşüncededir.</span> <span>“Böyle bir yaşantı, insan için çok yüksek olacaktır. Çünkü insan, insan</span> <span>oldukça böyle yaşayamıyacak; ancak, içinde tanrısal bir tin oldukça ulaşacaktır ona. Bileşik yapımıza bu yaşantı üstün geldikçe onun işlevliği, pratik türden başka tür bir erdem denemesi olan yaşantının üstüne çıkar. Eğer insana bakıldığında tanrısal us (akıl), usla uyuşumlu yaşantı sıradan insan yaşantısına göre tanrısaldır. İnsan olarak insansal, ölümlü olarak ölümlü şeyleri düşünmemizi salık veren kişilere kulak asmamalı; kendimizi olanaklı ölçüde ölümsüz kılmalı ve içimizdeki en iyi</span> <span>şeyle uyuşumlu biçimde yaşamamız için gerekli her yola başvurmalıyız. Bu çok küçük hacimde de olsa, değer ve erk yönünden her şeyi büyük ölçüde aşar”</span> <span>(1177 b).</span></p>

  <p class="block_7"><span>Bu parçalardan, kişiyi başkasından ayıran bireyselliğin bedenle ve uscu</span> <span>olmıyan</span> <span>tinle bağlantılı, uscu tin ya da zihnin, tanrısal ve kişi dışı olduğu anlaşılıyor. Biri istiridye sever, başkası ananas. Onlar arasında ayrılığa yol açar bu nitelik.</span> <span>Hâlbuki</span> <span>çarpım çizelgesini düşündüklerinde, doğru düşünmeleri koşuluyla ayrılık olmıyacaktır aralarında. Uscu</span> <span>olmıyan</span> <span>ayırır bizi, uscu olan birleştirir. Böylece zihnin ya da usun ölümsüzlüğü, ayrı ayrı insanların kişisel ölümsüzlüğü değil, Tanrı’nın ölümsüzlüğünden alınan bir paydır. Platon ve daha sonra Hristiyanlarca öğretilen anlamda, kişisel ölümsüzlüğe inanmış görünmüyor Aristoteles. Uscu oldukları sürece insanların</span> <span>ölümsüz olan tanrısallığı paylaştığına</span> <span>inanıyor sadece. Yapısında, tanrısallık ögesini arttırmak kendi elinde kişinin. En yüksek erdem böylesi. Ancak kişi, bütünüyle başarıya ulaşırsa, ayrı bir kişi olarak var olmayacaktır. Aristoteles’in sözlerinin</span> <span>tek olanaklı</span> <span>yorumu değildir bu belki; ama sanırım en doğalı.</span></p>

  <p class="block_9"> </p>
</body>
</html>
