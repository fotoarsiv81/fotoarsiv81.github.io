<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="calibre_pb_14"><span class="text_1">KONU</span> <span class="text_1">III</span><span class="text_1"><br class="calibre5" /></span><span class="text_1"><br class="calibre5" />
   </span></h2>

  <p class="block_21">PYTHAGORAS</p>

  <p class="block_7"><span>Eski ve modern zamanlarda yapmış olduğu etki bu bölümde konumuzu biçimliyecek olan Pythagoras, anlıksal açıdan, şimdiye değin yaşamış kişilerin en önemlilerinden biri. Bu önemlilik, onun hem bilgece, hem bilgelik dışı davranış ve düşüncelerinde göze çarpar. Göstersel tümdengelim anlamında onunla başlar matematik ve onda özel bir gizemcilik biçimiyle, sıkı sıkıya bağlantılıdır. Matematiğin felsefeye etkisi kısmen Pythagoras’a bağlı olarak, hem derin hem de şanssızdır.</span></p>

  <p class="block_7"><span>Yaşantısı konusunda sahip olduğumuz pek az bilgiyle başlayalım işe: Pythagoras, Samos adasının yerlisiydi. İ.Ö. 532 yılında yetişti. Onun Mnesarchos adında varlıklı bir kentlinin oğlu olduğunu ileri sürenler de vardır,</span> <span>Apollon’un oğlu olduğunu da. İki seçenek arasında bir seçim yapmayı okuyucuya bırakıyorum. Onun zamanında Samos, eskiden yasa dışı yaşamış ve sonradan zenginleşip güçlü bir donanmaya</span> <span>sahip olan tiran Polykrates’in egemenliği altındaydı.</span></p>

  <p class="block_7"><span>Samos, ticarette Miletos’un rakibiydi. Samos tacirleri, İspanya’nın, madenleriyle ün yapmış Tartessos kentine değin uzanmışlardı. Polykrates, aşağı yukarı 530 yılında Samos tiranı olmuş, 515 yılına değin tiran kalmış, pek ahlâksal çekincelere sahip olmamıştır. Önceleri kendisiyle birlikte tiranlık eden iki kardeşini saf dışı bırakmış, gemilerini geniş ölçüde korsanlık için kullanmış,</span> <span>Miletos’un Persia’ya boyun eğmesinden kazançlı çıkmış. Pcrsialıların batıya daha çok yayılmasını önlemek için Mısır kralı Amasis’le birleşmiş. Pcrsia kralı Kambyses (Kambuçia) bütün enerjisini Mısır’ın ele geçirilmesine ayıran Polykrates, onun kazanmasının belkili (muhtemel) olduğunu anlamış ve yan değiştirip; Mısır’ın siyasal düşmanlarından kurulu donanmayı yola çıkarmıştır.</span></p>

  <p class="block_7"><span>Ancak,</span> <span>işler tasarlandığı gibi yürümedi. Asker başkaldırdı,</span> <span>Samos’a dönüp Polykrates’le savaşmaya başladı. Polykrates başlangıçta onlarla başa çıkıyordu. Sonunda, paraya sevgisi nedeniyle tuzağa düştü. Sardes’teki Persia-satrapı (şoitra-paitisi) Büyük Kral’a başkaldırmaya niyetlendiği, Polykrates’e, yardımı karşılığında bol para vereceği yolunda düzme bir haber göndermişti. Polykrates bunun üzerine onunla görüşmek için Anatalia’ya (Anadolu’ya) geçti. Orada yakalanıp çarmıha gerildi.</span></p>

  <p class="block_7"><span>Polykrates, sanatın koruyucusuydu ve Samos’u hayranlık uyandıran kamu yapıtlarıyla</span> <span>süslemişti. Anakreon, onun saray şairiydi. Pythagoras, Polykrates yönetimini beğenmediğinden Samos’tan ayrılmıştır. Pythagoras’ın Mısır’ı ziyaret ettiği ve bilgeliğinin çoğunu orada öğrenmiş olduğu</span> <span>söylenir. Olanak dışı değildir bu. Fakat, sonunda Güney İtalya Kroton kentine yerleşip kaldığı kesindir.</span></p>

  <p class="block_7"><span>Güney İtalya’daki Grek kentleri Samos ve Miletos gibi zengin ve refahlıydı. Ayrıca Persia tehlikesine açık değildi.</span> <span>“Sicilya’daki Grek kentleri Kartha-hadatha (Kartaca) tehlikesine açıktı. Ancak, bu tehlikenin İtalya için çok yakın olduğu anlaşılmamıştır.”</span> <span>O kentlerden en büyük iki tanesi, Sybaris ve Kroton’du. Sybaris’in lüksü atasözlerine geçmişti. Nüfusu, Diodoros’un söylediğine göre, en büyük günlerinde 3.000.000’a varmıştı. Kuşkusuz</span> <span>aşırıdır bu sayı. Kroton, Sybaris’le aynı büyüklükteydi. Aşağı yukarı her iki kent de, kısmen kendi tüketimleri için kısmen de batı</span> <span>kıyısından, Gallia ve İspania’ya yeniden ihraç etmek amaciyle İyonya mallarını ithal ederek geçimini sağlamıştır. İtalya’daki değişik Grek kentleri, birbirleriyle kıran kırana çarpışırlardı. Pythagoras, Kroton’a ulaştığında, Lokri Kroton’u henüz yenilgiye uğratmıştı. Pythagoras’ın gelişinden sonra bu kent</span> <span>Sybaris’le yaptığı bir savaşta başarıya ulaştı. Sonunda Sybaris yıkıldı (İ.Ö.</span> <span>510). Sybaris alım satım yönünden, Miletos’a sıkı sıkıya bağlıydı. Kroton, tıp dalında ün salmıştı. Krotonlu Demokedes adlı biri önce Polykrates’e, müritlerinden kurulu bir çevre yarattı. Bu çevre, bir zaman için etkili oldu. Fakat sonunda karşı çıktı kentliler ona. Pythagoras da kalkıp, Güney İtalya’daki Metapontion’a geldi ve orada kaldı ölünceye dek. Hemen efsanevi bir kişi oldu, mucizeler gösterdiği, büyülü güçlere sahip olduğu söylendi. O aynı zamanda, bir matematik okulunun da kurucusudur. Aristoteles tansık (mucize) yaratma işlerine girişerek, kendi kendini alçalttığını söylüyor. Böylece, iki karşıt gelenek Phytagoras’ın anısını tartışmalı bir kılığa sokmuştu. O tartışmalar arasından doğruyu bulup çıkarmak güçtür.</span></p>

  <p class="block_7"><span>Pythagoras, tarihin en ilginç ve en şaşırtıcı kişilerinden biri. Onunla ilgiİi gelenekler yalnız, doğruyla yanlışın birbirinden ayrılamaz bir karışımı değildir. Onlar en yalın ve en az tartışılır biçimlerinde bile tuhaf psikolojiyle karşı karşıya bırakır bizi. Kısaca biz Einstein’la Mrs. Eddy karışımı olarak tanıtlanabilir Pythagoras. Ana inançları tinlerin başka bedenlere geçmesi ve baklagilleri yemenin günah sayılması olan bir öğreti kurmuştur(</span><sup class="calibre1"><sup class="noteref" id="back_note_28"><a class="calibre2" href="../Text/index_split_072.html#note_28" title="28">28</a></sup></sup><span>). Onun dini, bir tarikat biçiminde tecessüm etmiş,</span> <span>orada burada, devlet denetimini ele geçirip bir azizler yönetimi kurmuştur. Fakat isyankâr kullar, sonunda baklagilleri özleyip bu düzene başkaldırmışlardır.</span></p>

  <p class="block_7">Pythagoras tarikatının kimi kuralları şunlardır:</p>

  <p class="block_7">1. Baklagillerden sakınmak.</p>

  <p class="block_7">2. Yere düşeni kaldırmamak.</p>

  <p class="block_7">3. Beyaz horoza dokunmamak.</p>

  <p class="block_7">4. Ekmeği koparmamak.</p>

  <p class="block_7">5. Çapraz çubukların üzerinden atlamamak.</p>

  <p class="block_7"><span>6.</span> <span>Ateşi demirle karıştırmamak.</span></p>

  <p class="block_7"><span>7.</span> <span>Bütün bir ekmekten yememek.</span></p>

  <p class="block_7">8. Başa takılan çelengi koparmamak.</p>

  <p class="block_7">9. Dörtlük esasına dayanan bir ölçüye göre yapılmış cisimlerin üzerinde oturtmamak.</p>

  <p class="block_7">10. Yürek yememek.</p>

  <p class="block_7">11. Ana yollarda dolaşmamak.</p>

  <p class="block_7">12. Güvercinlerin damda yuva yapmasına engel olmak.</p>

  <p class="block_7">13. Bir kap ateşten kaldırılınca, izini külde bırakmamak, külleri karıştırmak.</p>

  <p class="block_7"><span>14.</span> <span>Işığın yanında aynaya bakmamak.</span></p>

  <p class="block_7"><span>15. Yataktan kalkınca çarşafı, örtüleri dürmek, vücut izini ortadan kaldırmak.</span></p>

  <p class="block_7"><span>Bütün bu ana kurallar, ilkel tabu kavramlarından türemiş. Conford,</span> <i class="calibre4">Dinden Fe</i><i class="calibre4">l</i><i class="calibre4">sefe</i><span>’ye adlı yapıtında</span> <span>“Pythagoras Okulunun, bilimsel yönelime karşıt olarak ileri sürdüğümüz gizemsel geleneğin ana akışını temsil ettiğini”</span> <span>söyler. Cornford,</span> <span>“mantığın bulucusu”</span> <span>olarak nitelediği Parmenides’i,</span> <span>“Pythagorasçılığın yetiştirmesi”</span> <span>saymakta ve Platon’un, İtalyan felsefesinde, esininin ana kaynağını bulduğunu kabul etmektedir. Ona göre Pythagorasçılık Orpheosçuluk’ta, Orpheosçuluk, Dionysos tapınmalarında bir reformdur. Usçulukla (Akılcılıkla) gizemcilik arasında bütün tarih boyu sürüp gelen karşıtlık, önce Grekler arasında Olympos tanrılarıyla insanbilimcilerin (antropologların) ele aldığı ilkel inançlarıyla daha yakın, daha az uygar tanrılar arasındaki karşıtlık biçiminde ortaya çıkmıştır. Bu bölümde, Pythagoras gizemciliği her ne denli özel anlıksal bir biçimdeyse de gizemciliğin yanındaydı. Kendisine yarı tanrısal bir karakter yüklemiş ve anlaşılan, şöyle demiş Pythagoras:</span> <span>“İnsanlar, tanrılar ve Pythagoras gibi olanlar vardır.”</span> <span>“Onun esin verdiği bütün sistemler</span> <span>-diyor Cornford-, bütün değerleri tanrının görünmez birliğine yöneltmişler ve görünür dünyayı yanlış, yanıltıcı ve tanrısal ışığın pus ve karanlık içinde kırılıp gölgelendiği bulanık bir aracı olarak kınamışlar, dolayısıyla başka bir dünyanın adamı olarak yaşamışlardır.”</span></p>

  <p class="block_7"><span>Dikaiarchos, Pythagoras’ın</span> <span>“önce, tinin ölümsüz bir şey olduğu, başka canlıların biçimine dönüştüğü, sonra da var olanın, dönemsel olarak yeniden doğduğu, hiçbir şeyin mutlak olarak yeni olmadığı, doğmuş olan bütün şeylerin akraba sayılması gerektiği”</span> <span>türünden konuları öğrettiğini belirtir. (Burnet’in</span> <i class="calibre4">Eski Grek Felsefesi</i> <span>adlı yapıtından alınmıştır.) Pythagoras’ın Sanctus Franciscus’un yaptığı gibi hayvanlara öğütler verdiği de söylenir.</span></p>

  <p class="block_7"><span>Onun kurmuş olduğu tarikata erkek ve kadınlar eşit koşullarla kabul edilirdi. Mülk ortaktı orada. Ortak bir yaşayış da söz konusuydu. Bilimsel ve matematik buluşlar</span> <span>bile ortaktı. Buluşların gizemci bir anlamda, Pythagoras’ın yardımıyla doğduğu kabul edilirdi. Pythagoras’ın ölümünden sonra bile böyleydi bu. Bu kuralı çiğneyen Metapontion’lu Hippasos, inançsızlığından doğan tanrısal öfke sonucu deniz kazasına uğramıştı.</span></p>

  <p class="block_7">Bütün bunların matematikle ilgisi nedir? Düşünsel yaşantıyı öven bir sağtöreyle matematiğe bağlanmıştır, onlar. Burnet bu sağ-töreyi şöyle özetler:</p>

  <p class="block_7"><span>“Yabancıyız bu dünyada. Beden tinin mezarıdır. Yine de kendimizi öldürerek kaçmamalıyız bu mezardan. Çünkü, çobanımız olan tanrının köleleriyiz biz. Onun buyruğu olmaksızın bedenden kurtulmaya hakkımız yok. Bu yaşantıda üç tür insan var, Olympiad oyunlarına gelen 3 tür insan olduğu gibi: En aşağı sınıf, alıp satmak için gelenler sınıfıdır. Bu sınıfın üstünde, yarışmak için gelenler sınıfı yer alır. Onların en iyisi yalnız seyretmek için gelmiş olanlar sınıfıdır. Dolayısıyla en büyük arınlanma tarafsız bir bilgidir. Kendini ona adayan gerçek filosoftur. Gerçek filosof kendini doğuş çarkından kurtarmıştır.”</span> <i class="calibre4">(Eski Grek Felsefesi,</i> <span>s. 108).</span></p>

  <p class="block_7"><span>Sözcüklerin anlamlarındaki değişmeler çok kez aydınlatıcı olmakta. Yukarıda</span> <span>“eğlenti”</span> <span>sözcüğü üzerinde durmuştum. Şimdi de</span> <span>“kuram”</span> <span>sözcüğüne eğilmek istiyorum.</span> <span>“Kuram”</span> <span>kökçe Orphcosçu bir sözcük. Cornford onu,</span> <span>“tutkulu sempatik düşünce”</span> <span>biçiminde tanımlar. Bu noktada Cornford</span> <span>“seyircinin acı çeken Tanrı’yla özdeş tutulduğunu, Tanrı’nın ölümüyle öldüğünü ve yeniden canlandığını”</span> <span>söyler. Pythagoras için</span> <span>“tutkulu sempatik düşünce”</span> <span>anlıksaldı ve matematik bilgisinde açığa çıktı. Böylece, Pythagorasçılık aracılığiyle</span> <span>“kuram”, yavaş yavaş modern anlamına kavuştu. Pythagoras yönünden esinlenmiş herkes için o sözcük, coşkunluk dolu bir vahiy ögesi içermiştir. Okulda istemiyerek biraz matematik öğrenmiş olanlara tuhaf görünebilir bu durum. Fakat, matematiğin zaman zaman verdiği o bir anlık esrikleştirici tadı yaşamış olanlara, matematiği sevenlere Pythagorasçı görüş, doğru değilse bile bütünüyle doğal görünecektir. Görümcü ampirik filosof, gereçlerine tutsak görülebilir. Ancak salt matematikçi, müzikçi gibi, düzenli bir güzelliğe sahip kendi dünyasının özgür bir yaratıcısıdır.</span></p>

  <p class="block_7"><span>Burnet’in Pythagorasçı ahlâk konusunda anlattıklarında, modern değerlere olan karşıtlığı gözlemek ilginç. Bir futbol maçıyla ilgili olarak, modern düşünceli kişiler, oyuncuların, seyircilere bakıldığında daha büyük olduğunu düşünür. Devlet konusunda da böyledir. Oyunda birbiriyle didişen kişiler olarak politikacıları modern düşünce, seyircilere üstün tutar. Değerlerdeki bu değişme, toplumsal sistemlerdeki değişmeyle bağlantılıdır. Savaşçılar, soylu kişiler, servetiyle yönetim gücü kazananlar ve diktatörlerin hep kendilerine göre doğruluk ve iyilik ölçütleri vardır. Grek dehasıyla çağrışımlı düşüncenin erdemi, tanrı bilimsel onayı sağladığı; çıkarsız doğruluk ülküsü, akademik yaşantıyı yücelttiği için soylu kişi, felsefi kuramda, uzun süre gücünü yürütmüştür. Soylu kişi, kölelerin ya da aşağı sınıftan olduğu tartışmasız kabul edilen kişilerin emeğiyle geçinen eşitler toplumundan biri olarak tanımlanır. Bu tanımın, yaşan tıları etken olmaktan çok düşünsel bir nitelik taşıdıkça, azizi ve bilgeyi de kapsadığına dikkat edilmeli.</span></p>

  <p class="block_7"><span>Doğruluğun, yapımcılık (pragmatizm) ve araççılıkta (instrumentalizm) yapıldığı gibi, düşünsel olmaktan çok edimsel tanımları, soylular yönetimine karşıt anlamdaki endüstricilik yönünden esinlenmiştir.</span></p>

  <p class="block_7"><span>Köleliğe göz yuman toplumsal sistemle ilgili olarak ne düşünülürse düşünülsün, yukarıki anlamıyla salt matematiği soylu kişilere borçluyuz. İdeal, salt matematiğin doğuşuna götürdüğünden, yararlı işlevliğin kaynağıdır. Durum, idealin değerini arttırmış; ona, tanrıbilimde, ahlakta, felsefede başka yolda kazanamıyacağı bir başarı kazandırmıştır.</span></p>

  <p class="block_7"><span>Pythagoras’ın, din peygamberi ve salt matematikçi olarak iyi yönünden bu denli söz açmak yetişir sanırım. Her iki yönüyle de ölçüsüz etki yapmıştır o. Bu yönler, modern kişilere göründüğü ölçüde ayrı değildir birbirinden.</span></p>

  <p class="block_7"><span>Bir çok</span> <span>bilim, başlangıcında, kendisine uydursal bir değer veren yanlış bir inanç biçimiyle bağlantılı olmuştur. Gökbilim yıldızbilimle; kimya simyayla; matematik daha ince bir yanlış tipiyle bağlantılıydı. Matematik bilgisi kesin ve gerçek dünyaya uygulanır göründü. Ayrıca gözleme gerek kalmaksızın salt düşünceyle elde edilirdi. Sonuç olarak matematiğin gündelik görümsel bilginin varamadığı ideale vardığı düşünüldü. Onun temelinde, düşüncenin duyuya, sezginin gözleme üstün olduğu var sayıldı. Eğer duyu dünyası matematiğe uymuyorsa bu, duyu dünyası için yeter ölçüde bir eksikliktir. Matematikçinin ülküsüne yaklaşan yöntemler değişik biçimde araştırılmıştı. Sonuçtaki öneriler, bilgi kuramı ve metafizikteki pek çok yanlışın kaynağıdır.</span></p>

  <p class="block_7"><span>Herkesin bildiği gibi, Pythagoras,</span> <span>“bütün şeyler sayıdır”</span> <span>demiştir. Bu anlatım, modern görüşle yorumlandığında, mantıksal açıdan saçmadır. Pythagoras’ın demek istediği tam olarak saçma değildi. Müzikte sayıların önemini ortaya koyan odur. Müzikle aritmetik arasında kurduğu bağlantı</span> <span>“uyuşumsal orta”,</span> <span>“uyuşumsal gelişme”</span> <span>gibi matematik terimlerinde yaşamaktadır. Pythagoras sayıların, bir</span> <span>zarda ya da iskambil kâğıdında görülmesine benzer biçimler olduğunu düşünmüştür. Hâlâ sayıların karelerinden, küplerinden söz ediyoruz. Bunlar, Pythagoras’a borçlu olduğumuz terimler. Pythagoras aynı zamanda, oblong, üçgen, piramitsel v. ö. sayılardan söz açar.</span></p>

  <p class="block_7"><span>Çakıl taşından ya da daha doğal konuşmak gerekirse küçük parçalardan sayılar vardır. Sözü edilen</span> <span>biçimler için gerekli sayılar. Anlaşıldığına göre Pythagoras dünyayı atomların ve değişik biçimde sıralanmış atomların kurduğu moleküllerin biçimlediği</span> <span>özdekler saymış; bu yolda aritmetiği, estetikte olduğu gibi, physika’da da temel çalışma alanı durumuna geçirmeyi ummuştur.</span></p>

  <p class="block_7"><span>Pythagoras, ya da onu hemen izliycn ardıllarının en büyük buluşu dik açılı üçgenlerle</span> <span>ilgili bir önermedir. Buna göre, bir dik açılı üçgende, dik açıya komşu</span> <span>kenarlar üzerine</span> <span>kurulan karelerin toplamı, geri kalan kenar, yani hypotenüs üzerine kurulan kareye eşit. Mısırlılar, kenarları 3-4-5 olan bir</span> <span>üçgenin</span> <span>dik üçgen olduğunu bulmuş. Fakat 3</span><sup class="calibre1">2</sup> <span>+</span> <span>4</span><sup class="calibre1">2</sup> <span>= 5</span><sup class="calibre1">2</sup><span>. ilk gözliyenin</span> <span>ve</span> <span>bu</span> <span>düşünceden kalkıp genel önermenin</span> <span>kanıtlanmasına</span> <span>varanın, Grekler olduğu anlaşılıyor.</span></p>

  <p class="block_7"><span>Kuramın ölçülemezlere yol açarak, bütün felsefeyi çürütür görünmesi, Pythagoras için talihsizlik olmuştur. Dik açılı</span> <span>ikizkenar bir üçgende, hipotenüs üzerine kurulan kare, kenarlardan biri üzerine kurulan karenin iki katı. Kenarları birer cm. sayalım. Hipotenüs uzunluğu ne olacaktır?</span> <span>Onun</span> <span>m/n uzunluğunda olduğunu düşünelim. O durumda m</span><sup class="calibre1">2</sup> <span>/ n</span><sup class="calibre1">2</sup> <span>= 2’dir.</span> <span>m</span> <span>ve n ortak bir çarpana sahipse,</span> <span>kesri o çarpanla bölelim. Bu durumda m ya da n, bir tek sayı olmalıdır. İmdi,</span> <span>m</span><sup class="calibre1">2</sup> <span>= 2</span> <span>n</span><sup class="calibre1">2</sup><span>’dir.</span> <span>Bu</span> <span>durumdaysa</span> <span>m çifttir, n tektir.</span> <span>m</span> <span>= p2 olsun, 4p</span><sup class="calibre1">2</sup> <span>= 2n</span><sup class="calibre1">2</sup><span>dir. Sonuçta n = 2p</span><sup class="calibre1">2</sup> <span>ve varsayıma karşıt olarak çifttir. Ayrıca m/n biçiminde hiçbir kesir, hipotenüsün</span> <span>ölçüsünü</span> <span>vermiyecektir. Bu usavurma,</span> <span>Eukleides’in X.</span> <span>yapıtında</span> <span>(aslında, Eukleides yönünden ileri sürülmüş değil. Bkz. Heath,</span> <i class="calibre4">Grek Mate</i><i class="calibre4">matikçileri.</i> <span>Platon, belkilikle biliyordu onu.)</span></p>

  <p class="block_7"><span>Uzunluk birimi olarak neyi alırsak alalım, birime kesin sayısal bağlantısı olmayan uzunluklar bulunduğunu, yukarıki önerme kanıtlamıştır. Yani</span> <span>m</span> <span>kadar</span> <span>söz</span> <span>konusu uzunluğun n kadar</span> <span>birim olduğu m ve</span> <span>n</span> <span>gibi iki tamsayı yoktur. Grek matemaktikçilerini, geometrinin aritmetikten bağımsız olarak kurulması gerektiği konusunda bir düşünceye götürdü bu. Platon’un diyaloglarında, geometrinin bağımsız olarak ele alınması işinin Platon zamanında epey ilerlemiş olduğunu gösteren parçalar bulunmakta. Bu yazar bize bizim doğal olarak cebirle kanıtlıyacağımız (a+b)</span><sup class="calibre1">2</sup> <span>= a</span><sup class="calibre1">2</sup> <span>+ b</span><sup class="calibre1">2</sup> <span>+ 2ab türünden şeylerin geometrik kanıtını aktarıyor. Ölçülemezler konusundaki güçlük dolayısıyle Eukleides bu yolu gerekli sayar. V. ve VI. yapıtlarda orantıyı ele alırken de aynı işlemi uygular. Bütün sistem, mantıksal olarak ilgi çekicidir ve XIX. yüzyıl matematikçilerinin gücünü önceler. Ölçülemezler konusunda yeterli aritmetik kuram bulunmadığı sürece, Eukleides yöntemi, geometride olanaklı en iyi yöntemdi. Descartes koordinat geometrisini ortaya koyarken,</span> <span>aritmetiği üstün duruma geçirdi ve gününde bir çözüm yolu bulunmamasına karşın ölçülemezler sorununun çözümünü olanaklı saydı.</span></p>

  <p class="block_7"><span>Geometrinin, felsefe ve bilimsel yöntem üzerindeki etkisi derin olmuştur. Greklerce</span> <span>kurulduğu biçimde, apaçık ya da apaçık olduğu düşünülen belitlerle (axiomalarla) işe başlar bu bilim ve tümdengelimsel usavurmayla gelişir, apaçık olmaktan uzak teoremlere varır. Belitler ve teoremleri güncel yaşantının, uzlaşımsal yolla ortaya koyduğu kabul edilir. Böylece, önce apaçık olanı ayırt ederek, sonra tümdengelimi kullanarak, güncel dünyayla ilgili şeyleri ortaya koymak olanaklı görüldü. Bu görüş, Platon’u, Kant’ı ve bu arada yaşamış filosoflardan çoğunu etkilemiştir. Amerikan Bağımsızlık Bildirisi,</span> <span>“Bu doğrulukların apaçık olduğunu kabul ediyoruz”</span> <span>derken, kendisine</span> <span>Eukleides’i örnek almıştır. XVIII. yüzyıl doğal haklar öğretisi,</span> <span>Eukleides</span> <span>belitlerinin politik araştırılmasıdır. (Apaçık”</span> <span>sözcüğü yerine, Franklin yönünden Jefferson’un</span> <span>“kutsal ve yadsınamaz”</span> <span>sözcükleri konmuştur.) Newton’un Principia’sı, kabul edilen görümsel güçlerine karşın, bütünüyle Eukleides’in egemenliği altındadır. Kişisel din, coşkunluktan; tanrıbilim, matematikten türemiştir. Pythagoras’ta her ikisi de bulunur.</span></p>

  <p class="block_7"><span>Matematiğin ilksiz-sonsuz ve kesin doğruluğa; aşkın -duyulur- anlaşılır dünyaya olan inancın belli</span> <span>başlı kaynağını biçimlediğine inanıyorum. Geometri, tam çember olan biçimleri alır ele. Hiçbir duyulur nesne, tam anlamıyla çembersel değildir. Pergellerimizi ne denli dikkatle kullanırsak kullanalım, eksiklik ve düzensizlik olacaktır yine de. Bütün kesin usavurmaların, duyulur nesnelere karşıt olarak ülküsel şeylere ilişkin olduğunu anlatır bu. Daha ileri gitmek, ve düşüncenin duyudan daha soylu ve düşünce nesnelerinin, duyu algısının nesnelerinden daha gerçek olduğunu ileri sürmek doğaldır. Zamanın</span> <span>ilksiz-sonsuza bağlantısıyla ilgili olarak ortaya atılan gizemci öğretileri salt matematik desteklemiştir. Çünkü, sayılarda olduğu gibi, matematik nesneler eğer gerçekseler,</span> <span>ilksiz-sonsuzdurlar, zaman içinde değildirler. Başlangıç ve bitimi olmayan nesneler Tanrı’nın düşünce ürünü olarak kavranabilirler. Platon’un, Tanrı’yı bir geometrici kabul eden öğretisi, Sir James’in, Tanrı’yı geometriye düşkün sayan inancı buradan doğar. Vahiy dinine karşıt olarak usçu (akılcı) din, Pythagoras’tan ve belirli bir biçimde Platon’dan beri bütünüyle, matematiğin ve matematik yöntemin egemenliği altına girmiştir.</span></p>

  <p class="block_7"><span>Matematikle tanrıbilimin Pythagoras’ta başlayan birleşimi, Yunanistan’da, ortaçağlarda ve Kant’a değin modern zamanlarda, din felsefesinin öz çizgisini biçimler. Pythgoras’tan önce Orpheosçuluk, Asya’nın mistik dinlerini andırmaktaydı. Platon’da, Sanctus Augustinus’ta, Aquinolu Thomas’ta, Spinoza’da ve Kant’ta dinin, usavurmanın ve ahlak özleminin, zamansız olan mantıksal hayranlıkla karşımı söz konusu. Bu karışım Pythagoras’tan gelir ve Avrupa’nın anlıksal tanrıbilimini, Asya’nın açık gizemciliğinden ayırt eder. Pythagoras’ın nerede yanıldığını açıkça söylemek, ancak son zamanlarda olanaklı olmuştur. Düşünce alanına bu denli etki yapmış bir adam tanımıyorum. Platonculuk olarak görünenin, çözümlendiğinde, önce Pythagorasçılık olduğu ortaya çıktığı için söylüyorum bunu. Başlangıç ve bitimi olmayan dünyayla ilgili, anlığa değil, duyulara açılan bütün görüş Pythagoras’tan türetilmiştir. Hristiyanlar, Pythagoras etkisiyle, İsa’yı sözcük olarak düşünmemişler; tanrı-bilimciler Pytahogoras etkisiyle, Tanrı’nın ve</span> <span>ölümsüzlüğün mantıksal kanıtlarını araştırmamışlardır. Pythagoras’ta henüz içkin olan bu özelliklerin nasıl açığa çıktığını ilerki sayfalarda göreceğiz.</span></p>

  <p class="block_9"> </p>
</body>
</html>
