<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_10" id="calibre_pb_35"><span class="text_1">KONU XXIV</span><span class="text_1"><br class="calibre5" /></span><span class="text_1"><br class="calibre5" />
   </span></h2>

  <p class="block_21">GREK MATEMATİĞİ VE GÖKBİLİMİ</p>

  <p class="block_7"><span>Bu bölümde,</span> <span>kendi adına değil, Grek felsefesine ilişkin olması yönünden matematiği alacağım</span> <span>ele. Bu bağlantı, özellikle Platon’da çok sıkı. Greklerin üstünlüğü, başka yerden çok, matematik ve gökbilimde göze çarpar. Onların, sanat, edebiyat ve felsefede yaptıkları konusunda beğeniye göre iyi ya da kötü bir yargı verilebilir. Fakat, geometrideki başarıları, bütünüyle, tartışmanın ötesindedir. Mısır’dan ve daha küçük ölçüde Babil’den kimi bilgiler türeten Greklerin matematik adına bu kaynaklardan elde ettiği daha çok parmak hesabı ve gökbilimde, uzun zaman dönemlerine uzanan gözlem tutanaklarıydı. Matematik kanıtlama sanatı, hemen bütünüyle Grek kaynağından gelmektedir.</span></p>

  <p class="block_7"><span>Belkilikle (muhtemelen) tarihsel</span> <span>olmıyan</span> <span>ve matematik araştırmaları hangi pratik soruların uyardığını gösteren</span> <span>ilginç öyküler bulunmakta. Bunlardan en eskisi ve en basiti Thales’le ilgili: Mısır kralı, Thales’ten, piramidin yüksekliğini bulmasını istemiş. Thales, gölgesi kendi boyuna eşit olana kadar beklemiş, sonra, doğallıkla piramidin boyuna eşit olan gölgesini ölçmüş. Perspektif yasalarının, ilk kez, Aeschylos’un oyunlarına sahne düzenlemek amacıyle geometrici</span> <span>Agatharkos yönünden incelendiği söylenir. Önce, Thales’in ele aldığı söylenen, denizdeki bir geminin uzaklığını bulma sorunu, eski bir dönemde doğru olarak çözülmüştü. Grek geometricilerini uğraştıran büyük sorulardan biri, küpün iki katının alınmasıydı. Bu soru, Tanrı’nın mevcut tanrı heykelinin iki katı büyüklüğünde bir heykel istediğini</span> <span>kahin</span> <span>aracılığıyla haber alan bir tapınağın</span> <span>rahiplerince ortaya atılmıştır. Rahipler önce, yontunun bütün boyutlarını bir kat büyütmeyi düşünmüş. Fakat sonuçta, yontunun ana biçime göre sekiz kat büyüdüğünü görmüşler. Bu, Tanrı’nın istediğinden daha çok gidere yol açacağından, rahipler Platon’a temsilci göndererek, Akademia’da, sorularını çözecek biri olup olmadığını sormuşlar. Sonra soruyu geometriciler ele almış ve yüzyıllarca onun</span> <span>üzerinde çalışarak pek çok değerli yapıtlar ortaya koymuşlardır. Doğal olarak soru, 2’nin küp kökünü belirleme sorunuydu. Ortaya atılan ilk irasyonel olan 2’nin karekökü ilk Pythagorasçularca biliniyordu. Onun değerine yaklaşan değerler elde etme konusunda çok ustalıklı yöntemler bulundu.</span> <span>Bu yöntemlerin en iyisi şuydu: (a) lar ve (b)ler adını vereceğimiz, her biri (1) le başlayan iki sayı dizisi düşünelim. Her fazda, bir sonraki (a)yı, son (a) ve (b) nin toplamı biçimlesin. Bir sonraki (b) de, daha önceki (b) ye daha önceki (a) nın iki katını eklemekle sağlansın. Böylece elde edilen ilk 6 çift şunlar olacaktır: (1,1), (2,3), {5,7), (12, 17), (29,41), (70,99). Her çiftte 2a + 2-b2 = l ya da -1 dir.</span> <span>böylece, b/a, hemen hemen 2’nin kareköküdür; ve her yeni adımda bu değere daha çok yaklaşır. Sözgelimi, 99/70’in karesinin hemen hemen ikiye eşit olması okuyucuyu yetindirebilir.</span></p>

  <p class="block_7"><span>Daima karanlık bir kişi olan Pythagoras’ı, Prokles, geometriyi bağımsız bir öğrenim dalı yapan ilk kişi olarak tanıtlar. Sir Thomas Heath (Grek Matematikçileri, c.I, s. 145)</span> <span>dahil</span> <span>pek çok yetkili kişi onun kendi adını taşıyan teoremi (dik açılı bir üçgende, dik açı karşısındaki kenar üzerine kurulan karenin öbür iki kenar üzerine kurulan karelerin toplamına eşit olduğu</span> <span>teoremini bulmuş olabileceğine inanırlar. Bir üçgenin açılarının, toplanınca iki dik açı değerinin elde edileceğini çok eskilerden biliyordu Pythagorasçılar.</span></p>

  <p class="block_7"><span>2’nin karekökünden ayrı irasyoneller, özel durumlarda Sokrates’e çağdaş Theodoros yönünden, ve daha genel biçimde aşağı yukarı Platon’un çağdaşı,</span> <span>fakat, ondan biraz yaşlı olan Theaetetosça incelenmiştir. Demokritos, irasyoneller üzerine, tam içeriği zamanımıza değin kalmamış bir deneme yazmıştır. Platon, konuyla iyiden iyiye ilgilenmiş ve Theaetetos diyalogunda. Theodoros’la Theaetetos’un bu konudaki çalışmalarından söz etmiştir. Yasalar’da (819-820) aynı konularda bilgisizliğin hiç de hoş olmadığını söyler ve kendisinin, irasyonelleri ileri yaşlarda öğrendiğini örtük biçimde anlatır.</span></p>

  <p class="block_7"><span>Pythagorasçı felsefeye önemli bağlantısı olan irasyonellerin bulunmasının önemli sonuçlarından biri, Eudoxos yönünden (aşağı yukarı İ.Ö. 408-355) geometrik oranlı kuramının ortaya konmasıdır. Ondan önce, yalnızca aritmetik orantı kuramı vardı. Bu kurama göre, eğer (a) kez d, b kez (c) ye eşitse, (a) nın (b) ye oranı, (c) nin (d) ye oranına eşittir. Aritmetik irasyoneller kuramı olmadığından, yalnız rasyonellere uygulanır bu. Bununla birlikte Eudoxos, böyle bir sınırlamaya bağlı</span> <span>olmıyan</span> <span>ve modern çözümleme yöntemlerini anımsatan</span> <span>bir biçimde çerçevelenmiş yeni</span> <span>bir orantı kuramı tanımlamıştır.</span> <span>Bu kuram Eukleides yönünden geliştirilmiştir ve büyük bir mantıksal güzelliğe sahiptir.</span></p>

  <p class="block_9"> </p>

  <p class="block_21">TÜKETİM YÖNTEMİ</p>

  <p class="block_7"><span>Eudoxos, daha sonra Archimedes yönünden büyük başarıyla kullanılan</span> <span>“tüketim yöntemini”</span> <span>ya bulmuş ya da geliştirmiştir. Bu, entegral hesabının öncelenmesidir. Bir çemberin</span> <span>alanı sorusunu alalım sözgelimi. Bir çemberin içine, eş açılı ve kenarlı (regülye) bir sekizgen ya da regülye bir onikigen ya da bin ya da milyon kenarlı regülye bir çokgen yerleştirebiliriz. Böyle bir çokgenin alanı, kenarları ne denli çok olursa olsun çemberin çapı üzerine kurulan karenin alanıyla orantılıdır. Çokgenin kenarı çoğaldıkça gitgide bir çembere eşit olur. Çokgene yeterli sayıda kenar verilse onun alanının, çemberin alanına eşit olabileceği kanıtlanabilir. Bu amaç için</span> <span>“Archimedes aksioması”</span> <span>kullanılır. Bu aksioma (az çok basitleştirirsek), iki nicelikten büyüğü bölünür, sonra bu yarı, yeniden yarıya bölünür, iş böyle sürdürülürse, iki ana niceliğin küçüğünden daha küçük olan bir niceliğe ulaşılacaktır düşüncesini anlatır. Başka türlü dendikte (a), (b) den büyükse, n gibi bir tam sayı vardır ve 2n kez b, (a)</span> <span>dan</span> <span>büyüktür.</span></p>

  <p class="block_9"> </p>

  <p class="block_18"><span class="text_2">ARCHİMEDES</span><span class="text_2">’</span><span class="text_2">İN BAŞARILARI</span></p>

  <p class="block_7"><span>Tüketim yöntemi kimi</span> <span>kez parabolü kare biçimine sokmak çabasında olduğu gibi (Archimedes yapmıştır bu işi) kesin bir sonuca, kimi kez bir çemberi kare biçimine sokma çabasında olduğu gibi, yalnız ardışık yaklaştırmalara götürür. Çemberi kareleme sorunu, bir çemberin çevresinin, çapına olan oranını belirleme sorunudur. Bu orana pi adı verilir. Archimedes, hesaplarında 22/7 yaklaştırmasını kullanmış, 96 eş kenarlı bir çokgenin çevresini bir çemberle çevirerek</span> <span>“pi”nin</span> <span>3</span> <span>l/7’den küçük ve 3 10/71’den büyük olduğunu kanıtlamıştır. Yöntem, istenen bir yaklaştırma aşamasına götürelebilmiştir. Bir yöntemin bu sorunda yapabileceği de bundan ibarettir.</span> <span>Çemberin içine ve dışına çizilen çokgenlerle,</span> <span>“pi”nin yaklaştırma değerine varmaya çalışılması, Sokrates’in çağdaşı Antiphenos’a geri gider.</span></p>

  <p class="block_9"> </p>

  <p class="block_18"><span class="text_2">EUKLEİDES</span><span class="text_2">’</span><span class="text_2">IN ÖĞELERİ</span></p>

  <p class="block_7"><span>Gençliğinde henüz, çocuklara öğretilen geometrinin kabul edilmiş tek kaynağı olan Eukleides, aşağı yukarı</span> <span>İ.Ö.</span> <span>300’de (Alexandros ve Aristoteles’in ölümünden birkaç yıl sonra) Alexandria’da yaşamıştır. Onun,</span> <i class="calibre4">Ögeler</i> <span>(Elementler) adlı yapıtı özgün değildi çoğunluk. Fakat, önermelerin düzeni ve mantıksal yapı, büyük ölçüde Eukleides’in işiydi. Geometri incelendikçe bütün bunlar daha hayranlık verici görünür. Ünlü paraleller postulatum’u yardımıyla paralellerin ele alınması, tümdengelimdeki sağlamlığı ve başlangıç</span> <span>sanısının kuşkulu olmasını gizlemiyişi yönünden iki katlı bir artama (meziyete) sahiptir. Onun Eudoxos kuramını izleyen oranlı kuramı, kökçe, XIX. yüzyıl çözümlemesine Weierstrass’ın getirdiklerine benzer yöntemler yardımıyla, irasyoneller konusundaki bütün güçlüklerden sıyrılır. Eukleides, geometrik cebri ve öğelerin X. betiğinde, irasyoneller konusunu ele alır. Sonra katı cisimler geometrisi üzerinde durur, eşkenar katı cisimlerin yapısını kurarak kitabına son verir. Eşkenar katı cisimler geometrisi: Theaetetos yönünden geliştirilmiş ve Platon da</span> <i class="calibre4">T</i><i class="calibre4">iameos</i> <span>diyalogunda bunu kabul etmiştir.</span></p>

  <p class="block_7"><span>Eukleides’in</span> <i class="calibre4">Öge</i><i class="calibre4">ler</i><span>’i, kesinlikle, yazılmış olan kitapların en büyüklerinden ve Grek zekâsının en eksiksiz anıtlarından biri. Doğal olarak, tipik Grek sınırlamaları onda da var: Yani yöntem, salt tümdengelimsel ve içinde, başlangıç</span> <span>kanılarını (assumption) sınıyabilme yolu yok. Bu</span> <span>kanıların tartışmasız olduğu var sayılmış, fakat, XIX. yüzyılda Eukleidesçi</span> <span>olmıyan</span> <span>geometri, onların kısmen yanlış olabileceğini ve yanlış olup olmadıklarının da yalnızca gözlemle anlaşılabileceğini göstermiştir.</span></p>

  <p class="block_9"> </p>

  <p class="block_18"><span class="text_2">GEOMETRİ NE İŞE YARAR</span><span class="text_2">’</span><span class="text_2">?</span></p>

  <p class="block_7"><span>Eukleides’te, Platon’un zihinlere yerleştirdiği, pratik yararı küçümseme söz konusu. Öğrencilerinden biri, bir matematik ispatı dinledikten sonra</span> <span>Eukleides’e, geometri öğrenmekle ne kazanacağını sormuş. Bunun üzerine Eukleides bir köle çağırıp</span> <span>“gence üç beş kuruş ver, öğrendiklerinden</span> <span>kazanç sağlaması gerekiyor her halde”</span> <span>demiş. Bununla birlikte, pratiği küçümsemenin yerinde olduğu pragmatik açıdan anlaşıldı. Grekler zamanında kimse, konik kesimlerin herhangi bir yararı olacağını sanmıyordu. Sonra, XVII. yüzyılda, Galileo, mermilerin parabol ve Kepler, gezegenlerin elips çizdiklerini ortaya çıkardı. Greklerin salt kuram sevgisiyle yaptığı iş, birden savaş sanatının ve gökbilimin açkısı (anahtarı) oldu.</span></p>

  <p class="block_7"><span>Romalılar, Eukleides’i değerlendiremeyecek ölçüde pratik kafalıydı. Ondan ilk söz eden Romalı, zamanında belki de hiçbir Grek yapıtının latince çevirisi bulunmıyan Cicero’ydu. Gerçekten, Boethios’tan (aşağı yukarı İ.Ö. - 480)</span> <span>önce, bir Grek yapıtının Latinceye çevrildiği konusunda kayıt yoktur. Onun değerini Araplar daha iyi anlamışlardı. Bizans İmparatoru yönünden</span> <i class="calibre4">Ögeler</i><span>’in bir nüshası aşağı yukarı İ. S. 760’ta İslam halifesine verilmiş ve Harunu r-Raşid zamanında yapıt Arapçaya çevrilmişti (aşağı yukarı İ. S. 800). Elimizde bulunan</span> <span>ilk</span> <span>Latince çeviri Bath’lı Athelhardus’un İ. S. 1120 yılında Arapçadan yaptığı çeviridir. Bu zamandan başlayarak, Batıda geometrinin ele</span> <span>alınması işi yavaş yavaş canlandı. Ancak Rönesans sonuna değin hiçbir önemli adım atılmadı bu alanda.</span></p>

  <p class="block_9"> </p>

  <p class="block_21">GÖKBİLİM BAŞARILARI</p>

  <p class="block_7"><span>Grek başarısının geometrideki ölçüde hayranlık verici olduğu gökbilime geliyorum şimdi: Onlardan önce, pek çok yüzyıllık gözlem, Babilliler ve Mısırlılar arasında bir temel koymuştu ortaya. Gezegenlerin görünür devinileri kaydedilmişti. Fakat, sabah ve akşam yıldızının aynı olduğu bilinmiyordu henüz. Babil’de kesinlikle ve Mısır’da olasılıkla, tutulmaların dönelliği ortaya konulmuş ve bu, ay tutulmalarının önceden bilinmesini oldukça güvenilir</span> <span>duruma getirmiş; fakat, verilen bir noktada daima görünür olmadıklarından, güneş tutulmaları için güvenilir bir bilgi sağlamamıştı. Dik açının 90</span> <span>dereceye, derecenin 60 dakikaya bölünmesini Babillilere borçluyuz. 60 sayısını seviyordu onlar, bir sayma sistemi bile bu sayıya dayanmaktaydı. Grekler, kendi öncülerinin Mısır’a yaptıkları yolculuklara bir (bilgelik, hikmet) yüklemekten hoşlanmışlardır. Fakat, gerçekte Greklerden önce başarılanlar çok azdır. Bununla birlikte, ay tutulmasını, Thales’in önceden bildirmesi, yabancı etkisinin bir örneğiydi. Mısır ya da Babil kaynaklarından öğrendiklerine Thales’in bir şey eklediğini varsaydıracak neden yoktur; öndeyişinin doğrulanmış olması bir rastlantıdır.</span></p>

  <p class="block_7"><span>Şimdi, en eski buluşlar ve doğru varsayımlarla işe başlayalım. Anaximandros, yerin bir</span> <span>sıvı</span> <span>yüzeyinde durur gibi özgürce durduğunu ve herhangi bir şeyden destek almadığını düşünmüştü.</span> <span>Zamanının</span> <span>en iyi varsayımlarını çok kez hayırlıyan (reddeden) Aristoteles, Anaximandros’un yer merkezli görüşünü de hayırlamıştı: Anaximandros’a göre, dünya belli bir yönde devinmek için, başka yönde devinmekten daha çok neden bulunmaması dol ayısıyla devinisiz durmaktaydı</span> <i class="calibre4">(Gökler Üzerine,</i> <span>295 b). Aristoteles,</span> <span>“Eğer Anaximandros’un söylediği doğru olsaydı, çevresindeki değişik noktalarda yiyecekler bulunan bir çemberin merkezindeki kişi, bir yiyeceği öbürüne yeğ tutacak bir neden bulunmadığı için açlıktan ölürdü”</span> <span>demektedir. Skolastik felsefede bu kanıt, gökbilimle değil, özgür istemle ilgili olarak,</span> <span>“Buridan’ın eşeği örneğinde yeniden görünür.”</span> <span>“Buridan’ın eşeği’’, sağına ve soluna eş uzaklıklarla konulan iki bağ ot arasında bir seçme yapamadığı için aç kalır ve ölür.</span></p>

  <p class="block_9"> </p>

  <p class="block_18"><span class="text_2">PYTHAGORAS</span><span class="text_2">’</span><span class="text_2">IN BULUŞLARI</span></p>

  <p class="block_7"><span>Bütün belkiliği (ihlimalliği) içinde Pythagoras, yerin küresel olduğunu düşünen ilk kişi. Ancak, küresellik konusunda ileri sürdüğü nedenler, bilimsel olmaktan çok, estetik. Onların estetik olduğunu var saymak zorundayız. Yine de çok geçmeden bulundu bilimsel nedenler, Anaxagoras, ayın, yansımış ışıkla aydınlandığını ortaya çıkardı ve doğru ay</span> <span>tutulmaları kuramı belirledi. Fakat hala, yerin düz olduğunu düşünüyordu. Beri</span> <span>yandan, yerin ay tutulmalarındaki gölgesi Pythagorasçılara, onun küresel olduğu konusunda tüketici kanıtlar sağladı. Pythagorasçılar daha da ileri gidip yeri, gezegenlerden biri saydı.</span> <span>Sabah yıldızıyla</span> <span>akşam yıldızının özdeş olduğunu, söylendiğine göre Pythagoras’ın kendisinden öğrenmişlerdi. Fakat, yer</span> <span>dahil, bütün gezegenlerin, güneşin değil</span> <span>“merkezsel bir ateşin”</span> <span>çevresinde çemberler çizdiğini düşünüyorlardı. Ayın, yeryüzüne daima bir yüzünü döndüğünü</span> <span>onlar buldu ve yerin de</span> <span>“merkezsel ateş”e hep</span> <span>bir yüzünü döndüğü yolunda bir düşünceye sahip oldular, Akdeniz bölgeleri</span> <span>“merkezsel ateş”e dönmemiş olan yüzendeydi yerin. Dolayısıyla</span> <span>gözlenemiyordu</span> <span>merkezsel ateş. Bu ateşe,</span> <span>“Zeus Yuvası”</span> <span>ya da</span> <span>“Tanrılar Anası”</span> <span>adı verildi. Güneşin, merkezsel ateşten yansıyan ışıkla parladığı var sayıldı. Yeryüzüne ek olarak</span> <span>“merkezsel ateş”</span> <span>ten aynı uzaklıkta başka bir cisim, başka türlü söylersek, karşı-yer de bulunmaktadır. Bunun için iki neden ileri sürülüyordu.</span> <span>“Onlardan biri bilimseldi, öbürü de kendi aritmetik gizemcilikten türemişti. Bilimsel, neden, ay tutulmasının ara sıra ve ay ufkun üzerinde olduğu sırada, ortaya çıkmasıyla ilgili doğru bir gözlemdi. Tutulmanın nedeni olan kırılma, bilinmiyor; olay, yerden</span> <span>başka bir cismin gölgesine yükleniyordu. Öbür neden, güneş, ay, beş gezegen, yer, karşı-yer, ve merkezsel ateşin, on gök cismi toplamına varmış olmasıdır. 10, Pythagorasçılarca gizemli bir sayıydı.</span></p>

  <p class="block_7"><span>Bu Pythagorasçı kuram, bir Thebaisli olan ve</span> <span>İ.Ö.</span> <span>birinci yüzyılın sonunda yaşayan Philolaos’a yüklenir. Fantezi ve kısmen bilim dışı olmasına karşın, Coppernicus varsayımının kavranması için gerekli imgesel çabanın büyük bir bölümünü kapsadığından, çok önemlidir. Yeryüzünü evrenin merkezi ve</span> <span>ilksiz-sonsuz</span> <span>(eternal) olarak belli bir yere çakılı değil, uzay içinde oraya buraya dolaşır biçimde kavramak, insanı evrenin merkezi ya da son amacı sayan düşünceden olağanüstü bir kurtuluş sağladı. İnsanın evrenle ilgili doğal betimi (tasviri) bir kez yerinden oynadı mı, bilimsel kanıtlarla, daha doğru kurama yönelmek güç değildi.</span></p>

  <p class="block_9"> </p>

  <p class="block_21">EKVATOR VE YERİN EĞİMİ</p>

  <p class="block_7"><span>Değişik gözlemler yardımcı olmuştur ekvatorun ve yerin eğiminin ölçülmesine. Anaxagoras’tan hemen sonra yaşamış olan Oenopides, yeryüzünün yörünge düzeyinin gök ekvatoruna 23 1/2 derece eğilimli olduğunu bulmuştu. Daha sonra, güneşin yerden daha büyük olması gerektiği açığa çıktı. Bu olgu, yeri evrenin merkezi saymayı reddeden kişileri desteklemiştir. Platon’dan hemen sonra, merkezsel ateş ve karşı-yeri, listeden çıkardı Pythagorasçılar. Pontos’lu Heraklides (aşağı yukarı 388-315’te yaşamıştır, Aristoteles’le çağdaştır) Venüs ve Merkür’ün, güneşin çevresinde döndüğünü ortaya çıkarmış ve yerin ekseni çevresinde her 24 saatte bir kez döndüğü görüşünü benimsemiştir. Sonuncusu, daha öncekilerin alamadığı önemli bir adımdı. Heraklides Platon okulundandı. Her halde büyük bir adam olması gerekir. Ancak, beklendiği ölçüde saygı görmemiş, şişko bir ukala olarak tanımlanmıştır.</span></p>

  <p class="block_9"> </p>

  <p class="block_21">ARISTARCHOS</p>

  <p class="block_7"><span>Aşağı yukarı</span> <span>İ.Ö.</span> <span>310’dan 230’a değin yaşamış ve Archimedes’ten 25 yaş daha büyük olan Aristarchos, eski gökbilimcilerin en ilginçlerinden biri. Çünkü, yer</span> <span>dahil, bütün gezegenlerin güneşin çevresinde çemberler çizdiği ve yerin, ekseni çevresinde 24 saatte bir kez döndüğü biçimindeki Copperniccus varsayımını öncelemiş. Aristarchos’tan tek kalan yapıt,</span> <i class="calibre4">Güneşin ve Ayın Büyüktük ve Uzak</i><i class="calibre4">lıkları Üzerine,</i> <span>yeri merkez alan görüşe bağlı kalmasıyla hayal kırıcıdır. Kitabın ele aldığı sorunlar için, benimsenen kuramın ne olduğu bir ayrılık yaratmaz; dolayısıyla Aristarchos, hesaplarını, gökbilimcilerin genel kanısına gereksiz bir karşı duruşla zorlaştırmanın bilgece bir davranış</span> <span>olmıyacağını düşünmüş. Copperniccus varsayımına bu yapıtı gördükten sonra varmış olabilir. Sir Thomas Heath, Aristarchos üzerine yazılmış ve onun yukarıda sözünü ettiğimiz yapıtının çevirisini kapsayan kitabın da</span> <i class="calibre4">(Santosl</i><i class="calibre4">u</i> <i class="calibre4">Aristarchos, Eski Ça</i><i class="calibre4">ğın Coppernicc</i><i class="calibre4">u</i><i class="calibre4">s</i><i class="calibre4">’</i><i class="calibre4">u</i><i class="calibre4">,</i> <span>Oxford 1913, aşağıdaki satırlar, Sir Thomas Heath’in bu yapıtına dayanır) sonraki görüşe eğilimlidir. Aristarchos’un, Copperniccus’çu görüşü anımsattığı, her durumda bütünüyle kuşkusuz.</span></p>

  <p class="block_7"><span>İlk ve en iyi tanıt, gördüğümüz gibi, Aristarchos’un genç çağdaşı Archimedcs’in tanıtıdır. Syracusae (Sirakuza) Kralı</span> <span>Gelon’a yazdığı bir mektupta Archimedes, Aristarchos’un</span> <span>“belirli varsayımlardan kurulu bir kitap”</span> <span>ortaya koyduğunu söyler ve şöyle devam eder:</span> <span>“Onun</span> <span>varsayımları, durağan yıldızların ve güneşin devinmediği; yerin güneş çevresinde, bir çember çizerek devindiği ve yörüngenin ortasında güneşin yer aldığı yolundadır”. Plutarchos’ta, Kleanthes’in</span> <span>“Samos’lu Aristarchos’u, evrenin Ocağı’nı (yani yeri) devinir gösterdiği için dinsizlikle suçlamanın Greklerce bir görev olduğunu; bunun, Aristarchos gibi,</span> <span>göğü hareketsiz olan yeri, eğri bir çember içinde ve aynı zamanda kendi ekseni çevresinde döner saymaktan kaynaklandığını”</span> <span>düşünmüş olduğu yolunda satırlar yer almaktadır. Kleanthes, Aristarchos’un çağdaşıydı ve</span> <span>İ.Ö.</span> <span>232’lerde ölmüştü. Başka bir parçada Plutarchos,</span> <span>Aristarchos’un bu görüşü yalnız bir varsayım olarak geliştirdiğini, fakat onun izleyicisi Seleukos’un belirtik (definite) bir sanı (opinion) olarak savunduğunu ileri sürmüştür. (Seleukos,</span> <span>İ.Ö.</span> <span>150 yıllarında yetişmiştir.) Aetios ve Sektos Empeirikos da Aristarchos’un, güneşi merkez alan bir varsayım geliştirdiğini, bunun yalnızca varsayım olarak öne sürülmediğini söylerler. Eğer bu yolda davranmışsa, onun, dinsel önyargıları gücendirme korkusunun etkisi altında davrandığını düşünmek belkilik (ihtimal) dışı görünmüyor; tıpkı, 2000 yıl sonra Galileo’nun davranışı gibi. Kleanthes’un yukarıda aktardığımız tutumu, bu korkunun iyice kökleştiğini belirtir.</span></p>

  <p class="block_7"><span>Copperniccus varsayımı, çok daha önce Aristarchos yönünden, olumlu biçimde de olsa üstünkörü de olsa ileri sürüldükten sonra Seleukos yönünden kesin olarak kabul edilmişti. Başka hiçbir</span> <span>eskiçağ gökbilimcisi yapmadı bunu. Bu genel hayırlayış (reddediş) daha çok,</span> <span>İ.Ö.</span> <span>161-162 yılları arasında yetişmiş Heath yönünden,</span> <span>“eski çağların en büyük gökbilimcisi”</span> <span>olarak tanıtılmış (Grek Matematikçileri, c. 11, s. 253). Hipparchos yüzündendir. Trigonometri üzerine sistemli olarak yazan ilk yazar oydu. Birbirini izleyen her yıldız yılında, gündönümlerinin daha erken olduğunu o bulmuş ve ay ayının uzunluğunu bir saniyeden az bir yanlışla o ölçümlemiş. Güneş ve aya ilişkin büyüklük ve uzaklık ölçümlerini geliştiren; 850 durağan yıldızın,</span> <span>enlem ve boylamlarını veren kataloğu düzenleyen yine o. Aristarchos’un güneşi merkez sayan kuramına karşı Hipparchos, Appollanios yönünden (İ.Ö.</span> <span>220’lcrde yetişti) bulunan epikyklos’lar kuramını kabul edip genişletmiş. Sonraları İ.S.</span> <span>11.</span> <span>yüzyılın ortasında yetişen gökbilimci Ptolemaeos’un adıyla anılan sistem bu kuramın gelişmiş biçimi.</span></p>

  <p class="block_7"><span>Copperniccus, hemen hemen unutulmuş Aristarchos varsayımı konusunda kimi şeyler öğrenmiş ve getirdiği yeniliğe Aristarchos’un kişiliğinde eski ve yetkili bir tanık bulması, kendisine</span> <span>cesaret vermiştir. Bu sayılmazsa, kendinden sonraki gökbilim üzerine Aristarchos varsayımının etkisi pratik olarak sıfırdır.</span></p>

  <p class="block_9"> </p>

  <p class="block_21">YERİN ÇAPI</p>

  <p class="block_7"><span>Eski gökbilimciler, yerin ayın ve güneşin büyüklüğünü, ayın</span> <span>ve güneşin uzaklıklarını ölçümlerken, kuramsal olarak, geçerli yöntemler kullanmış; fakat duyarlı aygıtların yokluğu yüzünden engele uğramışlardır. Bu eksiklik dikkate alındığında, onların vardığı sonuçlardan çoğu şaşılacak ölçüde yerindedir. Eratosthenes, yerin çapının 7850 mil olduğunu öîçümlemiştir. Gerçek uzunluktan yalnızca 50 mil kısadır bu ölçü! Ptolemaeus ayın ortalama uzaklığının, yerin çapının 29 1/2 katı olduğunu ileri sürmüştür. Gerçek sayı aşağı yukarı 30,2’dir. Onlardan hiçbiri güneşin büyüklük ve uzaklığına yakın bir sayı verememiştir. Verilen sayılar küçüktür hep. Yerin çapı birim alındıkta güneşin çapı, Aristarchos’a göre 180, Hipparchos’a göre 1245, Poseidonios’a göre 6545’tir. Doğru sayıysa 11,726’dır. Bu ölçümlemelerin sürekli olarak geliştiği (bununla birlikte Ptolemaecos ölçümlemesinin gerilediği) Poseidonios ölçümlemesininse, gerçeğin hemen hemen yarısı olduğu görülecektir.</span> <span>(Poseidonios: Cicero’nun öğretmeni. İ.Ö.</span> <span>II</span> <span>yüzyılın ikinci yarısında yetişmiştir). Onların güneş sistemini tanıtlaması, gerçekten pek uzak değildi.</span></p>

  <p class="block_7"><span>Grek gökbilimi, dinamik değil geometrikti. Eskiler, gök cisimleri devinimlerinin tekbiçim ve dönel (circular) olduğunu ya da dönel devinimlerden kurulu bulunduğunu düşünmüşlerdi. Kuvvet kavramına sahip değillerdi. Kendileri devinen, üzerinde değişik durağan gök (cisimleri) taşıyan küreler vardı. Newton ve yerçekimiyle birlikte daha az geometrik bir yeni görüş atıldı ortaya. Einstein’in Newtoncu güç (kuvvet) anlayışının sökülüp atıldığı Genel Görelik (Relativity) Kuramı’nda, geometrik görüşe dönüldüğünü gözlemek ilgi çekici.</span></p>

  <p class="block_7"><span>Gökbilimci için sorun şudur: Gök küresindeki gök cisimlerinin görünür devinimleri verildikte, görüntüleri olanaklı ölçüde basitleştirecek bir tanımlama yapacak biçimde, varsayımla, üçüncü bir koordinat, bir derinlik bulmak, Copperniccus varsayımının üstünlüğü, onun doğruluğunda yalınlığındadır. Devinimin göreliği doğruluk sorununu dışarda bırakır. Grekler</span> <span>“görüntüleri açıklıyacak”</span> <span>varsayımları araştırırken, gerçekte, bütünüyle bilerek olmasa da sorunu, bilimsel olarak doğru biçimde ele alıyorlardı. Grekleri, kendilerinden önce geçenler ve kendilerini Copperniccus’a değin izliyenlerle karşılaştırmak, herkesi onların şaşırtıcı dehasına inandırsa gerektir.</span></p>

  <p class="block_7"><span>İki çok büyük adam, Archimedes’le Apollonios,</span> <span>İ.Ö.</span> <span>III. Yüzyıl birinci sınıf Grek matematikçileri listesini tamamlar. Archimedes’se, Sirakusa kralının bir arkadaşı ya da, belkilikle (muhtemelen) yeğiniydi. Kent, Romalılarca ele geçirildiği sırada öldürüldü (İ.Ö. 212). Apollonios, gençliğinden başlayarak, Alexandria’da yaşamıştır. Archimedes yalnız matematikçi değil fizikçi ve hidrostatik inceleyicisi. Apollonios, konik kesimler üzerindeki çalışmasıyla ün kazanmış. Felsefeyi etkilemek için, dünyaya çok geç geldiklerinden, üzerinde daha çok durmıyacağım.</span></p>

  <p class="block_7"><span>Alexandria’da hatırı sayılır çalışmalar sürdüyse de, bu iki kişiden sonra büyük çağ kapandı. Roma egemenliği altında, Grekler, politik özgürlüğe bağlı olan kendine güven duygusunu yitirdiler ve bunu yitirirken de, kendinden önce geçenlere karşı felce uğratıcı bir saygı besleme alışkanlığı elde ettiler.</span> <span>Archimedes’i öldüren Romalı asker, Roma’nın bütün Hellenci dünyadaki özgün düşünceyi öldürdüğünü bildiren bir simgeydi.</span></p>

  <p class="block_9"> </p>
</body>
</html>
