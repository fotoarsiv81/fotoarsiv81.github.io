<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_135">Merih Gibi</h1>

  <p class="ideitalik">(ZİYA GÖKALP, MUAZZEZ ABACI’nın koluna girmiştir, yürürken biraz da mıncıklamaktadır galiba onu. Ama ABACI pek belli etmez. Sahnenin ortasına tam yarım metre kala konuşmaya başlar.)</p>

  <p class="normal1">ZİYA GÖKALP — Yahu Türk milliyetçiliğini ben kurdum sayılır. Ama şu Zazalar var ya, pes doğrusu! Yabancı dili nasıl da kolay öğreniyorlar. Bunu bir yazımda belirtmiş, nedenini söylemiştim. Bunların kültürleri sıfır. Bu yüzden başka kültürlere daha kolay uyarlanabiliyorlar. O nedenle de, işte, yabancı dillere dağılabiliyorlar.</p>

  <p class="normal1">MUAZZEZ ABACI — (Bir an kolunu kurtararak havaya kaldırır) Sevgili Ziya, ne kadar heybetli bir başınız var! (Gökalp’in beyninde kurşun var ya).</p>

  <p class="normal1">Ve seyirciler arasında karmakarışık bir konuşma düzeni kurulur.</p>

  <p class="normal1">— Ziya Gökalp’in vapur küpeştesinde çektirdiği bir fotoğrafı vardı, gerçekten de çok güzeldi. Yahya Kemal’in Paris’te Şefik Hüsnü ile bir fotoğrafı vardır. Şefik Hüsnü hep o Şefik Hüsnü. Ama Yahya Kemal çok yakışıklı o fotoğrafta. Biraz Orta Avrupalı bir tip sanki. O fotoğrafı Safa Kılıçoğlu’nun çıkardığı Meydan dergisinden kesmiştim.</p>

  <p class="normal1">— Açlık, türbanı öldürdü, yerel seçimlerde.</p>

  <p class="normal1">— Turgut Özal hayatını kırdırıyor.</p>

  <p class="normal1">— Nerede?</p>

  <p class="normal1">— Her yerde... Televizyonda, arabeskte, sınırları hemen açıp hemen kapamalarda, Kara Kuvvetleri’nde, Cudi Dağı’nda.</p>

  <p class="normal1">— Gelir Vergisi de öldü.</p>

  <p class="normal1">— Şimdi diriltmeye çalışıyorlar. Hani eczacılara, hekimlere belge biriktirme, kopyalı reçete hazırlama ödevleri verilmişti, şimdi de yeni bir kararname çıkmış avukatlar için. Vekâletnamelerde mutlaka vergi numarası gösterilmiş olacak. Adliye’deki yazı işleri birimleri, icra daireleri üç ayda bir hangi avukatların ne gibi davalar için boy gösterdiklerini Maliye’ye bildirecekler.</p>

  <p class="normal1">— Eczacılar, hekimler, avukatlar kızsalar da, doğru bir şey bu. Çünkü kimse vergi vermiyor, işçiler ve memurlar dışında. Maliye müsteşarı ne söyledi geçende televizyonda? Kuyumcularda vergi sıfır. Müteahhitlerde de öyle.</p>

  <p class="normal1">— Bina vergisi beş kuruş.</p>

  <p class="normal1">— Bülent Ersoy dergi çıkaracakmış. Adı: erkeklerde kızlık zarı.</p>

  <p class="normal1">— Yazarlar Sendikası bir sokakta söyleşiler düzenlemiş.</p>

  <p class="normal1">— Sendika yazar hakları için uygun bir kuruluş biçimi değil. Kime karşı grev yapacak yazarlar? Ama adı güzel.</p>

  <p class="normal1">— O da az şey mi?</p>

  <p class="normal1">— Haklısın.</p>

  <p class="normal1">— Ziya Gökalp söylev verdi ya demin, düşündüm, niçin o kadar az ilerlemişiz. Bunu düşündüm. Gökalp’in Makaleler’i cilt cilt yayımlandı. Onları okudum. Evliya Çelebi benim için bir şey de, Gökalp değil. Gerçek bir düşünür bulamadım o makalelerde.</p>

  <p class="normal1">— Rıza Tevfik ne kadar filozofsa, o da o kadar sosyolog.</p>

  <p class="normal1">— O kadar değil, Ziya Gökalp ne de olsa biraz daha sosyolog. Hatta düşünür. Anadolu düşüncesini bir yerde mesel’den kurtarmaya çalışmış biri. Bu da önemli bir şey bence. Sence de değil mi?</p>

  <p class="normal1">— “Genel düşünür” diyelim istersen böylelerine. Muazzez Abacı’nın koluna niye öyle giriyor peki?</p>

  <p class="normal1">— Bizde tiyatro sanatı pek olmadığı için hayatın kendisi tiyatro. Halk oyunlarımızı düşün; halk oyunlarımız dünyanın her yerinde birinci. Neden? Bizde tiyatro yok, onun için tiyatro gereksinimi halk oyunlarımıza sinmiş. Her halk oyununda entrika ve hikâye vardır. Bu da onları ilginç, benzersiz kılıyor. Başka ülkelerin halk oyunları bale gibi, süzme, ince bir hareket duruşuna giderken, bizde başka.</p>

  <p class="normal1">— Çok çeşitli, kavimler kapısı gibi bizim halk oyunlarımız.</p>

  <p class="normal1">— Tam üstüne bastın, demokrasiye sadece hakkı olan bir ülke değil Anadolu, demokrasiye adamakıllı mahkûm bir ülke.</p>

  <p class="normal1">— Şey gibi...</p>

  <p class="normal1">— Hindistan gibi.</p>

  <p class="normal1">— Merih gibi.</p>

  <p class="normal1">— 1961 Anayasası için “gül” deyimini kullanan bir şiir vardı.</p>

  <p class="normal1">— Gül, tabii; ama fena bir dikeni de vardı o anayasanın.</p>

  <p class="normal1">— Neydi?</p>

  <p class="normal1">— MGK.</p>

  <p class="normal1">— Gülün kendi dikeni değil bu.</p>

  <p class="normal1">— Laiklik gibi bir şey bu. Diyanet İşleri Başkanı ve imamları devlet tarafından atanıyorsa, nasıl bir laiklik bu?</p>

  <p class="normal1">Özgün bir ülkeyiz. Her türlü iyilik de doğabilir bu ülkede.</p>

  <p class="sagdanithaf">10 Eylül 1989</p>
</body>
</html>
