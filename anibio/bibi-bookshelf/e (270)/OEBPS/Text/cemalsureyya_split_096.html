<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_92">Kaya Erdem</h1>

  <p class="normal1">Özal’ın yakını mı? Uzaktan yakını. ANAP’ın ise daha az yakını. Bu partiyi gerçek anlamda temsil edenler kendilerinden biri gibi görmüyorlar onu. Bir bürokrat saygınlığı tanınarak dışta tutulmak isteniyor sanki. Kendisi de bundan memnun.</p>

  <p class="normal1">Tenis oynayan gelincik-zerdeva. Korta, çizgi roman nostaljisiyle çıkar. Topa karşı acımasız, ama raketine sonsuz düşkün. Her vuruşta ağlar raketi için.</p>

  <p class="normal1">Çıkışsız adam.</p>

  <p class="normal1">Kokteyl cümleleriyle konuşur.</p>

  <p class="normal1">ANAP’ta yer alışının gerçek nedeni ne olabilir acaba? Nesnel nedeni? “Dört eğilim” sloganı bir başına yanıt getirmiyor bu sorulara. Sanırım, Kaya Erdem’in ANAP’taki yeri ortalama üyeninkinden daha başka özellikler taşımakta. Onun partiye katılışında bir transfer değeri de var. Bunu anlamak için memuriyet ve siyaset hayatına bakmak gerekiyor.</p>

  <p class="normal1">Bürokratlık deneyi oldukça ilginç: Küçük noktalarda uzun süre sessiz durduktan sonra birden düzgün doğru çizgi üzerinde tırmanma hareketi. Bu hareket 12 Mart’ta başlıyor. Kaya Erdem Hazine Genel Müdür Yardımcısı’yken, 1971’de KİT Reorganizasyon Komitesi üyeliğine de getiriliyor. Bundan sonra ara rejim profesyonellerinden biri olarak göreceğiz onu: Hazine Genel Müdürü, Hazine Genel Sekreteri, Maliye Bakanı, Başbakan Yardımcısı... 12 Eylül ve 12 Mart dönemlerinin yarattığı bu bürokratta ANAP bir tampon adam, bir köşe yastığı, biraz da süs buldu. Yumuşak, hafif, sürekli gülümseyen kişiliğiyle partisine bir kibarlık katsayısı getirebilirdi. Özal’ın masum-trajik-köylü görünümünün yanında bıyıkları mırıldanan operet seyircisi konumuyla yer aldı.</p>

  <p class="normal1">Turgut Özal devlet mekanizmasını daha çok makro planda biliyor. Mikro mekanizmaları da iyi bilen bir adamın ona ne katkılar sunacağını tahmin etmek zor değil. Siyasette en yüksek nokta konusunda belirli bir hırsı da yok. Sonra, hiçbir konunun uzmanı olmadığı halde, her alana yaklaşmasını, herkesle centilmence ilişki kurmasını beceriyor.</p>

  <p class="normal1">Özal’ın parti dışında güvenlik yumağı; parti içinde risk tamponu.</p>

  <p class="normal1">Basılı yapıtı da kendini özetler: KİT Mevzuatı’nı bir kitapta toplamış.</p>

  <p class="normal1">Kaç kuruşluk operaydı o? Kaya Erdem’i Brecht’in iki dizesiyle birlikte anlamaya çalışmak doğru olacak gibi geliyor bana. Gerçekten ANAP içinde bir Brecht tipini canlandırıyor. Şimdilerde daha çok böyle. Bürokrat döneminde bir Istrati hüznü de vardı. Evet, Brecht’in iki dizesi?</p>

  <p class="normal1">“Sonra dostça, hep beraber.</p>

  <p class="normal1">Yoksulun hakkı yenir.”</p>

  <p class="normal1">Birinci dizedeki “dostça” sözcüğünü o temsil ediyor sanki. Bu rolüyle de ANAP barbarlığını yumuşatıyor. Paraşütçü. Felaketleri halk yığınlarının üzerine paraşütle indiriyor. Hiç değilse görsel yönden işi kurtaralım diyor.</p>

  <p class="normal1">Şeyde de öyle değil miydi? Hani yurttaşlara, bankere para yatırırken karşılığında hisse senedi, mevduat sertifikası almalarını önerirken... Böylece bir anda banka-banker ilişkisine yasal bir yol açmış değil miydi?</p>

  <p class="normal1">Ondan sonra da bankerler sertifika işine girmemişler miydi?</p>

  <p class="normal1">Ve Kaya Erdem’in Fareli Köyün Kavalcısı gibi, ardında binlerce çocuk, kıyıya doğru ilerlediği görüldü. Yine yumuşak, kibar, hafif... O arada film koptu ve çocuklar bir anda yok oldular. Bir de baktık. Kavalcı, patronuyla birlikte Antalya gibi bir yerde, bellerine kadar denize girmişler, basın toplantısı yapıyorlar. İstifa etmişler. Hep dostça.</p>

  <p class="normal1">Arabesk olmayan ender ANAP’lılardan biri.</p>

  <p class="normal1">Büyük bir uyum sağlama, daha doğrusu uyarlanma yeteneği var. Birbirine çok ters kişilerle rahatça çalışmıştır. Sözgelimi bir Mahir Ablum, sözgelimi bir Ziya Müezzinoğlu, sözgelimi bir Turgut Özal... Bu rahatlık ve sorunsuzluk onda patron seçme yeteneği de yarattı. İleride başka yerlerde de yer alabilir.</p>

  <p class="normal1">Bir kardeşi, Tarhan Erdem, solda. Öbürü, Turgut Erdem, en entelektüel. Bir araya gelirler mi? Gelirlerse, ne konuşurlar? Hiç tartışmadıkları kanısındayım. Çünkü Kaya Erdem ikisine de daha baştan “siz haklısınız” diyecektir. Bir de bu yanı var.</p>

  <p class="normal1">Başarıyı bir bira bardağı gibi kaldırıyor gençlik günlerine doğru.</p>

  <p class="normal1">Yerçekimsiz.</p>

  <p class="normal1">Şemsiyesi pamuk reklamı.</p>

  <p class="sagdanithaf">30 Ekim 1988</p>
</body>
</html>
