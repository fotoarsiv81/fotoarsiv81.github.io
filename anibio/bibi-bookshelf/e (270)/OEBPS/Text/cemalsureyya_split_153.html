<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_149">Akbulut</h1>

  <p class="normal1">— Yıldırım Akbulut için ne düşünüyorsun?</p>

  <p class="normal1">— Hem sıradan kişi, hem de seçilmiş kişi. İyi yanı da var bunun. Ortalarda boy göstermek, dönmemek, kendini benimsetmek için bazı güzel şeyler de söyledi. Hatta bugüne dek hiçbir başbakanın söylemediği şeyleri de. Karl Marx insanı şöyle tanımlamıştır: “Herkes nasılsa öyledir insan.” Yıldırım Akbulut’ta böyle bir tavır var. Ama aynı zamanda “uzaktan kumandalı” durumu ya da yorumu doğrular gibi olan bir duruş içinde. Erdal İnönü’nün söylediği gibi “iyi niyet”le dolu bir kişi. Başbakanlığın getirdiği bir iyi niyet. Olsun, iyidir bu. Turgut Özal’ın kendinden menkul narsisçi yanı yok onda. Ne var ki, gönül yaylası pek dar. Öyle görünüyor.</p>

  <p class="normal1">— Türkiye, yani “Kavimler Kapısı Cumhuriyeti”, kendi sorunlarını yalnız özgürlüklerle ve demokrasiyle çözebilir. Yalnız onlarla. Bir de elbet yalnız sosyalizmle. Orijinal bir ülke ülkemiz... Sosyalizm dünyada kendini tazelerken biz de kendimizi sosyalizmle tazeleyelim diyorum.</p>

  <p class="normal1">— Haklısın.</p>

  <p class="normal1">— Bizde hümanizm Nurullah Ataç’ın el uzattığı yerde kaldı. Ne diyordu Ataç. “Avcıları sevmem.” Böyle diyor ama, insan kırımına karşı bir şey yazmıyor. Doğayı seviyor. Ama aynı zamanda korkuyor da ondan.</p>

  <p class="normal1">— Aziz Nesin?</p>

  <p class="normal1">— Söylemiştim, ayıp etti Aziz Nesin.</p>

  <p class="normal1">— Kendini bir kurum olarak, kurumlaşmış bir kişi olarak sunuyor.</p>

  <p class="normal1">— Hakkı da var buna. Yok mu?</p>

  <p class="normal1">— Var. Var da...</p>

  <p class="normal1">— Tomris için söylediklerini hiç yakıştıramadım ona.</p>

  <p class="normal1">— Asıl şu söz için: “Bandırma’ya gitti, üç gün yiyip içti.” Bir yazar böyle şey söyleyemez. Hele bir başka yazar için. Başka bir olay söz konusu burada. Fazlaca benbenci olmuş Aziz Nesin.</p>

  <p class="normal1">— Ataç diyorduk...</p>

  <p class="normal1">— Avcıları sevmem diyordu ve ekliyordu: “Hayvanları öldüre öldüre insan öldürmeye de kalkabilirler.” İlginç bir görüş bu. Oysa bu kadar insan öldürülüyor her gün. Nurullah Ataç’a göre, Yunan-Latin kültüründen geçmeden gerçek bir “demokrasi ve ulusçuluk” olamaz. Hadi demokrasiyi anladık, ama “ulusçuluk” ne oluyor? Nereden gidiyor buraya Nurullah Ataç?</p>

  <p class="normal1">— Boş ver bunları, Arnavut şivesiyle Trakya türküleri söyleyen bir adam vardı. Neydi adı? “Sürüden ayrılan sürmeli koyun” diyor. Ne güzel diyor.</p>

  <p class="ideitalik">(Cemal Süreya birden sahneye atlar. Şairler bildirisi konusunda biraz ayrıntılı konuşma itisi içinde olduğu anlaşılmaktadır. Aldı Cemal Süreya: Can bana telefon etti. Altı ay edebiyat dergilerine şiir vermeyecekmişiz. Sevdiğim adam Can. Hemen imzayı bastım. Ama birkaç gün sonra bu kez ben aradım onu telefonla. Hiçbir dergiye mi? Amatör dergilere de mi? Amatör dergilere yazacağız elbet. Broy gibi, Yeni Yaprak gibi; İstanbul, Ankara dışında çıkan dergiler gibi. Can da aynı düşüncede olduğunu söyledi.)</p>

  <p class="normal1">— Yine Ataç’a dönelim. Ataç kültürü daha çok, hatta sadece dilde görüyordu. Divan edebiyatını da, Karacaoğlan’a dek uzanan halk edebiyatımızı da kapatmalıydık ona göre.</p>

  <p class="normal1">— Yıldırım Akbulut’u bu bağlamda ele alsak...</p>

  <p class="normal1">— Erzincanlı siyasal çok küçük Emrah!</p>

  <p class="normal1">— Hasan Celal Güzel?</p>

  <p class="normal1">— O da Gaziantepli Zihni. Ama bir şey fazla ve bir şey eksik onda. Bunların ne olduğunu çıkaramıyorum. İşi kaybetti. Demokratik davranışı oyuna dönüştürdü. Fazlaca. Bildiri yerine kişisel tavır, el hareketi koydu. Yitirdi işi.</p>

  <p class="normal1">— Dalan?</p>

  <p class="normal1">— Dalan diye bir şey yok artık. Ayrıca açıkça söyleyeyim, kendi boşluğunu dolduramadı. Bir sistemin boşluğuydu aslında. Kişisel olarak dürüst bir biçimde riske itti kendini. Silkinirken kirlenmekten kendini alamayacak bir arkadaş karşısındayız. Bence bu işe soyunmasaydı daha iyi olurdu. Ne diye girersin de, bu fokurtu içinde başbakan olursun...</p>

  <p class="normal1">— O da bir şey ama.</p>

  <p class="normal1">Yok, başka bir olay var burada.</p>

  <p class="sagdanithaf">24 Aralık 1989</p>
</body>
</html>
