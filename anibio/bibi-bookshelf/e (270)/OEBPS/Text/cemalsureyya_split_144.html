<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_140">Mevlid ve Özal</h1>

  <p class="normal1">— Turgut Özal, Mevlid’i Şeytan Âyetleri’nden beter etti. Küfretti Mevlid’e.</p>

  <p class="normal1">— Nasıl yapar bunu? Geçen gün Mevlid okundu. TV’de de gösterildi: Kandil mevlidi.</p>

  <p class="normal1">— Mevlid’in yazarı Süleyman Çelebi Bursalıdır. Özal, Çağlayangil için “Ne de olsa Bursalı” deyince sadece bugünkü Bursa’yı değil, geçmişteki Bursa’yı da, gelecekteki Bursa’yı da lekelemeye çalıştı. Düşün bir, kaç Bursalı gelmiş bugüne dek. Bitinya Krallığı dönemindeki Bursalıların sayısını düşün en azından. Bununla eşcinselleri kötülemek istemiyorum. Ama niçin bir yörenin bütün insanları eşcinsel olsun? Eşcinselin de hakları olmalı, ama öbür insanların da. Çocukluğumda mevlit okudum ben. El sürdürmem Mevlid’ime.</p>

  <p class="normal1">— Sen onu bırak şimdi, Özal daha da ileri gitmiş o sözüyle. Koskoca Fatih Sultan Mehmed’i de karalamış. Ansiklopedilere bak, Bursa’da bir camiden söz edilirken Fatih’in hemen oradaki bir evde doğduğundan da söz edilir. Ee, şimdi yazık olmadı mı Fatih Sultan Mehmedimize? Adam İstanbul’u aldı be! Bellini’nin yaptığı resimde gül kokluyor. Gül de mi suçlu?</p>

  <p class="normal1">— Onun aradığı gül değil, papatya. Ahmet Muhtar Paşa’yı düşün, o da Bursalı. Ressam Şefik Bursalı da, Bursalı.</p>

  <p class="normal1">— Emir Sultan?..</p>

  <p class="normal1">— Onun, Osman Gazi’nin, Orhan Gazi’nin türbeleri de güme gitti.</p>

  <p class="normal1">— Belki de AT hazırlığı için bir taktik gereği geçmişimizi yıkıyor Özal. Olamaz mı?</p>

  <p class="normal1">— Tamam da, AT niye kabul etmesin o kadar “modern” piyes yazmış olan Ahmet Vefik Paşa’yı? O da Çağlayangil gibi valilik etti Bursa’da.</p>

  <p class="normal1">— Aydınlar Ocağı’ndan da bir ses çıkmadı bu konuda...</p>

  <p class="normal1">— Aydınlar Ocağı, sağın mason kuruluşudur. Sessizce yürütür işlerini.</p>

  <p class="normal1">— “Ne de olsa” demiş. “Ne de olsa” ne demek?</p>

  <p class="normal1">— Türk Dil Kurumu’nun Türkçe Sözlük’ünde şöyle bir tanımlama yapılmış: “Ne denli eksiği, kusuru olursa olsun; böyle olmakla birlikte...” Bence tam bir tanım değil bu. Düşünmek gerekir üstünde.</p>

  <p class="normal1">— Ercüment Uçarı da Bursa’da okumuş.</p>

  <p class="normal1">— Boş ver, o ayrı konu. Ağabeyimiz Mehmed Kemal de kaç kez Bursa’dan geçip başka illere gitti. Özal korkunç bir yanlışlık yaptı. Belki ağzından kaçtı o söz. Ağzımdan kaçarsa, hemen istifa ederim, sadece görevlerimden değil, hatta hayattan... Hem de bir bir açıklayarak nedenlerini.</p>

  <p class="normal1">— İntihar mı etsin yani?</p>

  <p class="normal1">— Bir bakıma evet. Tabii ki, etmez. Ama bu sözü söyleyen kişi cumhurbaşkanlığına adaylığını koymamalı, bütün görevlerini bırakmalı, köşesine başdöndürücü bir hızla çekilmeli.</p>

  <p class="normal1">— İki uçak? İki uçağı var...</p>

  <p class="normal1">— O da onun hakkı artık.</p>

  <p class="normal1">— Nereye?</p>

  <p class="normal1">— Yine bu dünyada bir yere. Güney Amerika’ya sözgelimi.</p>

  <p class="normal1">— Neden güney?</p>

  <p class="normal1">— Kuzey yarıküre kaldırmaz artık onu.</p>

  <p class="normal1">— Suudi, falan...</p>

  <p class="normal1">— Mevlid’i beter ettiğini söyledim ya... İşi kaybetmek var ya, bir yerde?</p>

  <p class="normal1">— Aslında neye küfrediyor biliyor musun? Bir seçim yapılsa, ancak Bursa nüfusu kadar oy alabilir de ondan.</p>

  <p class="normal1">— Hayır o kadar da alamaz. Çünkü Bursa’dan tek oy alamaz.</p>

  <p class="normal1">— Tek oy bile mi?</p>

  <p class="normal1">— Evet. Belki tek bir oy alabilirdi. Ama o oyun sahibi de şu anda Bodrum’da oturuyor...</p>

  <p class="normal1">— Ondan da alamaz. Çünkü Zeki Müren Bursalıdır ve çok onurlu bir insandır. “Prima” sanatçıdır. Bütün Bursalılar gibi olmak istemez. Bütün dünyalılar gibi de. İstifa eder. Özal, çok büyük bir talihsizlik içinde, Zeki Müren gibi bir sanatçının ayrıcalığını da yok etmeye kalkıştı. Kısacası, tek oy yok.</p>

  <p class="normal1">— Üstelik Bursa kaçıncı ilimiz? Beşinci mi ne?</p>

  <p class="normal1">— Özal’ın bir sürü kusuru var. Tabii erdemleri de var. Ama işi Bursa’da yitirdi. Türkiye’nin beşinci ilinden tek oy alamıyorsan, ayıptır. Bu iş bitmiştir.</p>

  <p class="normal1">— İntihar?</p>

  <p class="normal1">— Cesaret ister.</p>

  <p class="normal1">— Türkiye’nin beşinci ilini, Ulucami’yi, Yeşil Cami’yi bu kadar karşına alamazsın arkadaş!</p>

  <p class="normal1">— Bursalı işçiyi?</p>

  <p class="normal1">— Bursa’daki emekçiyi bu kadar alamazsın karşına. İnegöllülere de çamur sıçrattı. Mustafakemalpaşalılara da, Yenişehirlilere de.</p>

  <p class="normal1">— Hatta İstanbul’daki Fatih Köprüsü’ne de...</p>

  <p class="normal1">— Laf dediğin nerelere kadar uzuyor, bak.</p>

  <p class="normal1">— Osmanlıyı bu kadar karalamak olmaz. TC’yi de.</p>

  <p class="normal1">— Geleceği de...</p>

  <p class="normal1">— Kıssadan hisse: iş bitmiş.</p>

  <p class="normal1">— Hissen kıssa da yok mu?..</p>

  <p class="normal1">O, pay senetlerinde, efendim...</p>

  <p class="normal1">15 Ekim 1989</p>

  <p class="normal1">Turgut Özal’a</p>

  <p class="normal1">Birlikte İntihar Önerisi</p>

  <p class="normal1">Ülkemizi sizden,</p>

  <p class="normal1">Sizi de kendi özel sıkıntılarınızdan</p>

  <p class="normal1">Kurtarmak için</p>

  <p class="normal1">Arkadaşım Muzaffer Buyrukçu’yla</p>

  <p class="normal1">Bir önerimiz var:</p>

  <p class="normal1">İntihar etmelisiniz!</p>

  <p class="normal1">Ben ve Buyrukçu bu konuda</p>

  <p class="normal1">Dostça omuz veriyoruz size.</p>

  <p class="normal1">Gelin, halkın önünde,</p>

  <p class="normal1">Üçümüz birlikte intihar edelim.</p>

  <p class="normal1">Yer: Kadıköy eski iskelesinin önü,</p>

  <p class="normal1">Gününü ve saatini siz saptayın.</p>

  <p class="normal1">Ülkemiz sizden kurtulsun,</p>

  <p class="normal1">Biz de bir işe yaramış olalım.</p>

  <p class="sagdanithaf">22 Ekim 1989</p>
</body>
</html>
