<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_130">Sokullu ve Çandarlı</h1>

  <p class="normal1">— Hiç değişmeden her gün çok değişiyor.</p>

  <p class="normal1">— Özal mı?</p>

  <p class="normal1">— Özal. Kimi zaman Karun’un Diyojenlik taslaması gibi bir tavır içinde. “Bakınız” diye başlıyor bütün cümleleri. Hiçbir cümlesinin sonu yok. Ne tuhaf, yine de güzel konuşuyor sayıldı. En kaba Türkçeye ve gizliliğe yöneldi. Nasıl bir söz düzeni?</p>

  <p class="normal1">— Operada hayalet...</p>

  <p class="normal1">— Hayır saz salonunda gulyabani.</p>

  <p class="normal1">— Öyle bir cümle kur ki son zamanlarda moda olan marjinal sözcüğü bir de Özal’ın çevresinde kendi tanımını yaratsın.</p>

  <p class="normal1">— Yusuf Bozkurt hanedanın marjinal üyesidir.</p>

  <p class="normal1">— Peki, Sayın Evren’le Turgut Özal’ı bir arada gösteren semiyotik bir görüntü çizebilir misin? Bir görüntü ki 12 Eylül gerçeğini de bir ölçüde yansıtsın.</p>

  <p class="normal1">— Mescit. Minaresi Evren, kubbesi Özal.</p>

  <p class="normal1">— Özal’ın kaba konuşmaya yöneldiğini söyledik. Ama başta masum konuşma içindeydi.</p>

  <p class="normal1">— Bence şimdi daha doğal bir dışavurumculuk içinde. Gerçek Turgut Özal budur diyorum. MSP’li Sokrates. Nasrettin Hoca’ya sığınıyor sanki... Söyledikleri kaba, ama küfür değil. Mazoşist sövgü diye bir şey var mıdır, bilmiyorum; varsa, Özal, sövgüyle farkında olmadan kendini didikliyor.</p>

  <p class="normal1">— Ama nasıl olur, Küçük Turgut diyor... Yengemin şeyi diyor...</p>

  <p class="normal1">— Desin, bunlar güçsüzlüğün sonuçlarıdır. Biliyorsun, sövgü bir saldırmama eylemidir.</p>

  <p class="normal1">— Yumuşakçalara benziyor tavırları ve sözleri.</p>

  <p class="normal1">— Evet en başta hiç saldırmıyordu; sonra saldırırken savunmaya geçti; daha sonra da savunurken saldırmaya.</p>

  <p class="normal1">— Turgut Özal’ın erotizme hiç mi katkısı olmadı yani?</p>

  <p class="normal1">— Olmaz mı? Semra’yı seçti. Semra’nın sözcük anlamının “esmer” olduğunu biliyor muydun?</p>

  <p class="normal1">— Ama papatyalar, öküzgözü papatyalar?</p>

  <p class="normal1">— Her şeyin bir yolu var canım, ne boyalar var, ne kökboyalar!..</p>

  <p class="normal1">— Kuşbilim?</p>

  <p class="normal1">— Kuşbilimden 10 alır. Çünkü iktisat bilgisinin ne olduğu anlaşıldı. Daha doğrusu iktisat niyetinin.</p>

  <p class="normal1">— Erdal İnönü “yolsuzluklar” demiş, “rüşvet” demiş...</p>

  <p class="normal1">— Herhalde Özal’ın kendisi için değil de, çevresindekiler için demiş. Rüşvet hep kol gezmiştir ülkemizde. Özal onu günümüzde bir hayli kolaylaştırdı, o kadar. Neler var tarihimizde. Çandarlı Kara Halil Bizans’tan para almıştı. Yoksa, İstanbul belki de daha o sırada alınacaktı. Ee, ne yaparsın, adam koskoca Çandarlı Kara Halil! Sokullu Mehmet Paşa’nın kimseyi hediyesiz huzuruna kabul etmediği de çok yazılmıştır.</p>

  <p class="normal1">— Daha çok memuriyetlerin satışı biçiminde bu rüşvet sistemi. Büyük otorite memurdan atama rüşveti alır, memur da bunu ödeyebilmek için herkesten. Hz. Hasan bile rüşvet almış. Muaviye’den.</p>

  <p class="normal1">— Turgut Özal memura rüşvet yolunu sezdiren ilk başkandır. “Memur kendine ikinci bir iş bulsun” demek başka türlü açıklanamaz. Daha önce de vurgulamıştık bunu.</p>

  <p class="normal1">— Bugün rüşvetin toplumumuzda daha da dramatik bir yeri var: normal işler için alınıyor rüşvet. Ceza Kanunu’ndaki rüşvet tanımını aşan bir şey söz konusu.</p>

  <p class="normal1">— İş absürd bir yola girmiş. İlginç bir rüşvet olayı anlatayım sana. 1697’de, Kudüs’teki “Kutsal Mezar” konusunda Rumlar ve Ermeniler arasında anlaşmazlık çıkmış, sonunda da mahkemeye gidilmiş. Kadı çok tatlı bir adam. İki taraftan da beşer bin Taler para almış ve anlaşmazlığın sürüp gitmesine karar vermiş.</p>

  <p class="normal1">— Maliyeciler sonradan mali müşavir, generaller yönetim kurulu üyesi, gümrükçüler gümrük komisyoncusu, TRT’ciler reklam şirketi görevlisi oluyorlar.</p>

  <p class="normal1">— Maliye’de vergi dairesi müdürlerinin evleri, muhasebe müdürlerinin dairedeki odaları daha güzeldir... Tabii, herkes için söylemiyorum, genel bir eğilim var böyle...</p>

  <p class="normal1">— Maliye dedin de... Maliye’deki yükselmenin koşulları nelerdir sence?</p>

  <p class="normal1">— Maliye’de üst düzey görevlileri için “dürüst” sözcüğünü kullanacağım. Ama o dürüstlük bakanlıktan ayrıldıktan hemen sonra korkunç bir oportünizme dönüşüyor. Maliye Bakanlığı’nda yükselmenin, yeteneğe eş ayrı bir göstergesi de var: telefon etmek. Kim çok telefon ediyorsa, o yükselir. Planlama’ya da sıçramıştır bu.</p>

  <p class="normal1">— Ha, Ekrem Pakdemirli Maliye Bakanlığı’ndaki kurulların (Maliye Teftiş Kurulu, Hesap Uzmanları Kurulu...) giriş ve yeterlik sınavlarına yeni kurallar getirmek istiyormuş. Amaç, Maliye Teftiş Kurulu’nun 120, Hesap Uzmanları Kurulu’nun 50 yıllık geleneğine ANAP öğesi bulaştırmak. Torpil yolu açmak.</p>

  <p class="normal1">Bugün yeni bir politikacı tipi çıktı ortaya, Henri Michaux’ nun şu dizesindeki gibi: “Kendini sadece yellenerek dışavuran bir adam.”</p>

  <p class="sagdanithaf">30 Temmuz 1989</p>
</body>
</html>
