<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_124">Demirel, Şili ve Jokey Kulüp</h1>

  <p class="normal1">Öğrenciler sormuşlar Demirel’e: Mason musunuz? Demiş: Bugün bu bir ülke sorunu değil ki... Kestirip atmış. Ya da bu kez, bir ölçüde. Mason olduğunu saklamamış.</p>

  <p class="normal1">— Masonlar üzerine yayımlanan kitaplarda hep eski masonların adları yer alıyor. Eski, çok ünlü, adlarıyla bir örgütü yüceltebilen kişiler hep... Neden acaba? İlhami Soysal’ın kitabında bile iş gelmiş bu açıdan bir yerde tıkanmış. Yeni adlara ulaşamamış mı? Yaşadığımız günlerdeki etkili adlar?</p>

  <p class="normal1">— Geçende yabancı bir dergide en ünlü masonlardan biriyle yapılmış bir konuşma yayımlanmıştı. Roger Leray, masonluğun bugün dünyadaki durumunu anlatıyordu. Bu arada özellikle bize ilginç ve yeni gelebilecek saptamaları da vardı. Sözgelimi masonluğun büyük ölçüde siyasal bir kurum olduğunu söylüyordu. Leray’a göre aşırı sağcıların savundukları kuramlar masonlarınkine uymuyor. Bu yüzden aşırı sağcı üyeleri örgütten çıkarmışlar. Ama sosyalist devinime de inanmıyor Leray. Doğu Bloku’nda yalnız Macaristan’da masonluktan söz edilebilirmiş bugün. Bu da Avusturya-Macaristan sınırının geçirgenliğiyle gerçekleşmiş.</p>

  <p class="normal1">— Azgelişmiş ülkelerde, gelişme yolunda ülkelerde masonluğun ayrı bir konumda olduğu düşünülemez mi? Bu ülkelerin dışa bağımlı olduğunu düşün. Diyeceğim, bir Fransız masonla bir Sri Lankalı, bir Türk, bir Faslı mason arasında fark var. Fransız mason için laiklik yarışması temel sorunlardan biri. Sözgelimi, Leray, Papa Jean Paul II’ye gerici diyebiliyor. Ülkemizdeki mason içinse dayanışmadan aslan payı çıkarma ağır basmış hep. Bir arkadaşın şöyle bir sözü vardı: Hesap Uzmanları Kurulu masonluğu bile bozdu. Masonlar son yarım yüzyılda ülkemizde masonluğun da ötesini yoklamak istediler.</p>

  <p class="normal1">— Tarikatlar da, iyice düşman oldukları masonluğun kanıtlarını bir karşı taktik olarak kullanmadılar mı?</p>

  <p class="normal1">— Öyle.</p>

  <p class="normal1">— Leray, özellikle Güney Amerika’daki mason çizgisinden söz ediyor. Tutkulu da bu konuda. Şili’yi yaratan bir masonmuş: O’Higgins. Adı Arjantin’le birlikte anılan San Martin, sonra Bolivar, sonra Suarez.</p>

  <p class="normal1">— Masonluğun da ilerici olduğu bir dönem var elbet.</p>

  <p class="normal1">— Sonra Şili’ye getiriyor sözü Leray. Pinochet masonmuş. Ama fazla sevinme. Allende de mason...</p>

  <p class="normal1">— Demek Allende aşmış masonluğu sonradan.</p>

  <p class="normal1">— Pinochet için, darbeden önce sık sık şöyle dermiş Allende: “Aynı planda iki kişiyiz, güveniyorum ona.” Tabii bunlar mason Leray’ın sözleri. Doğru mu? Adam ölmüş, tanıklık edemez.</p>

  <p class="normal1">— Biz yine Demirel’e gelelim. Onda bir iktidar-Özal barometresi var. İktidara yaklaştıkça Özal’dan daha çirkin oluyor; daha kapalı, daha gerici, yeniliklere daha karşı bir kimlikle çıkıyor karşımıza. Ondan uzaklaştıkça da, bir uygarlaşma sürecine girer gibi oluyor sanki. Aslında olaylardan hiç ders çıkarmamış kendine.</p>

  <p class="normal1">— Pek bir şansı yok zaten ileri doğru. Bir rolü vardı, oynadı onu. Türkiye bambaşka bir düzlemde şimdi. Kargaşa içinde de olsa, karangu da olsa, başka bir düzlem bu. İleriye açık. Gerisi yok. Tarihte bir kişi kaç kez yer alabilir? Yeni tarihsel konum onun eski profilini yöneltici olarak kabul edebilir mi? Asgari ücret konusunda da, insan görüşünde de, din sömürüsü konusunda da, kültür-sanat konusunda da, özgürlük konusunda da 10 yıl önceki düşüncelerini sıralamaya başladı, önünde iktidar yolunun açıldığı sanısı içinde olmaya başladıktan sonra. Bitmiştir bence Demirel. Ders almadığı ve yeni süreci göremediği için bitti. Öyle anlaşılıyor. Aynı adam, hem 1971’de, hem 1980’de, hem de 1990’da boy göstermek istiyor.</p>

  <p class="normal1">— Mantık kuralıdır, bir kişi aynı anda iki ayrı yerde olamaz...</p>

  <p class="normal1">— Yine de belli olmaz. Ülkemizde olanaksızlık her zaman olasılık da yaratabilir. Bak, Adriyatik Denizi’nde iki gemi çarpışıyor, ikisi de Türk bandıralı. O senin dediğin mantık kuralına inanmak gerekir elbet. Ama eskidendi o. XX. yüzyılın ikinci yarısından sonra Türkiye’de çok şey değişti. Sözgelimi Jokey Kulüp’te bir günler aynı kişi aynı anda iki değil, üç yerde bile bulunabiliyordu.</p>

  <p class="normal1">— Olamaz!..</p>

  <p class="normal1">(NURULLAH ATAÇ girer, Sokrates gibi yürümektedir; ortaya gelir ve elini kaldırır: “Neden olmasın?”)</p>

  <p class="normal1">— Adam saha komiseri. Aynı anda hem İstanbul, hem Ankara, hem İzmir hipodromunda hazır bulunabiliyordu. Nasıl anlaşıldı diyeceksin? Git erbabına sor.</p>

  <p class="normal1">— Evet, evet... Bir enstitüde de yönetim kurulu ayda 52 oturum yapıyordu. Ayda kaç işgünü var? 20. Böl 52’yi 20’ye: 2.6. Günde 2.6 oturum. Her oturuma ayrı ücret verilir.</p>

  <p class="normal1">NURULLAH...</p>

  <p class="sagdanithaf">11 Haziran 1989</p>
</body>
</html>
