<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_146">Dünya Noteri</h1>

  <p class="normal1">— Siyaset hep aynı kişilere dayandırılıyor. Onu anladık, hadi. Ama bilim de aynı kişilere dayandırılıyor. Sözgelimi gazetelerde, özellikle de TV’de hep aynı kişilerin görüşleri yer alıyor.</p>

  <p class="normal1">— Oysa ne demişti Einstein?</p>

  <p class="normal1">— Ne?</p>

  <p class="normal1">— Bilim gündelik düşüncenin billurlaşmasıdır... Bunu demişti.</p>

  <p class="normal1">— Almana bak!</p>

  <p class="normal1">— Alman, sonra İsviçreli, sonra da Amerikalı.</p>

  <p class="normal1">— Brecht kızar ona.</p>

  <p class="normal1">— Brecht Sovyetler Birliği’ni müthiş eleştirmiştir.</p>

  <p class="normal1">— Peki, Ionesco?</p>

  <p class="normal1">— Babası Romen, annesi Fransız. O da Brecht’e karşı çıktı. Ama o kadar çaktırmadan. Yapıtıyla fena halde çaktırarak...</p>

  <p class="normal1">— Türkiye’nin asıl adı ne olmalıydı biliyor musunuz? Dünyanın en güzel ve en elverişli adı: “Kavimler Kapısı Cumhuriyeti”. Ülkemizin bütün sorununu bir elde çözen bir söz dizisi bu. Kavimler Kapısı Cumhuriyeti: böyle olmalıydı, evet. Ülkemizde niçin bu kadar güzel insan yüzleri?.. Bunun için güzel. Irkçılığa hiç yer olmaması gereken, en çok gereken üç ülke var dünyada: Amerika Birleşik Devletleri, Hindistan ve Türkiye.</p>

  <p class="normal1">— Bir de İsviçre var...</p>

  <p class="normal1">— Orası ayrı keyfiyet. Yaratılmış orası. Dünyanın Monte Carlo’su... Dünya noteri.</p>

  <p class="normal1">— Peki Dersim için ne diyorsun? Dersim?</p>

  <p class="normal1">— İstersen siyasetten korkarak Tunceli’ye indirgeyelim bu lafı. Bugün okuma-yazma sorunu yüzde yüz çözmüş iki il var. Tunceli ve Artvin.</p>

  <p class="normal1">— Ne tuhaf!</p>

  <p class="normal1">— Evet. İşte ikisi de öyle iki küçük il.</p>

  <p class="normal1">— Kitaplar, peki?</p>

  <p class="normal1">— Kitaplar öldü cumhurbaşkanlığı seçiminden sonra.</p>

  <p class="normal1">— Gazete?</p>

  <p class="normal1">— Biraz durdu.</p>

  <p class="normal1">— O neden, o?</p>

  <p class="normal1">— Yine başbakan (ki sıradan sayılır), kalkıp düşünce suçu olmayacağını söyledi. Güzel şeyler de var gündemde.</p>

  <p class="normal1">— Hemşeriymişsin...</p>

  <p class="normal1">— Pir Sultan’ı da Sivaslılar asmadı mı?</p>

  <p class="normal1">— Ne tuhaf! Yaşar Nabi Nayır’ı anımsıyorum şimdi. Başlangıçtan Bugüne Yüz Türk Şairi diye bir şiir antolojisi yayımlamıştı. Divan şiirinde yirmi beş, halk şiirinde yirmi beş, Tanzimat’tan Cumhuriyet’e kadar yirmi beş, Cumhuriyet’ten bugüne yirmi beş şair... Öylesine fazla eşitlik ki, bugün 141-142’den içeri atar adamı. Öyle bir eşitlik işte. Her dönemden yirmi beş şair işte.</p>

  <p class="normal1">— Ama ben baktım, yirmi beş halk şairi arasında Pir Sultan Abdal’ın adı yok.</p>

  <p class="normal1">— Oysa Pir Sultan, hatta kendi söz dağarıma güvenerek söyleyeyim: Bir Sultan için bu yapılamaz... Halk şiirimizde üç sanatçı vardır temelde: Yunus Emre, Pir Sultan Abdal ve Karacaoğlan.</p>

  <p class="normal1">— Doğru. Çok yanlış bir şey yapmış Yaşar Nabi Ağabey. Bunun nedenini sormuşlar kendisine. Şöyle demiş: “Solcular fazla öne getirdiler bu şairi.” Oysa şair şairdir, sanatçı sanatçıdır. Solcu olsun, sağcı olsun, ne olursa olsun.</p>

  <p class="normal1">— Doğru, Necip Fazıl Kısakürek de hepimizindir.</p>

  <p class="normal1">— Sezai Karakoç da!</p>

  <p class="normal1">— Elbet Nâzım Hikmet de!..</p>

  <p class="normal1">— Ne dizeler var Nâzım’da! O günlerden bugünkü Türkçeyi bulmuş. Nasıl bulmuş? Tam bugünkü Türkçeyi. Livaneli’nin yeni şarkı kasetini al, neler demiş Nâzım! Nasıl öngörmüş günümüzdeki Türkçeyi!</p>

  <p class="normal1">— Aslında şu yeni başbakan var, söyledikleri fena değil.</p>

  <p class="normal1">— Belli adlara bağlanmayalım.</p>

  <p class="normal1">— Fena değil söyledikleri.</p>

  <p class="normal1">— Durumlar ve koşullar önemli. Ne olursa olsun, adam düşünce suçunu kabul etmediğini açıkladı. Bu açıklamayı yapan ilk başbakan Türkiye’de. Buna biraz dikkat etmek gerekir gibi geliyor bana. Bence devlet adamı düz kişi olmalıdır. Mehmet Sokullu gibi fazla özgün olmamalıdır.</p>

  <p class="normal1">— Söylemiştim, Sokullu Paşa’nın hediye getirmeyen kişiyi odasına kabul etmediğini.</p>

  <p class="normal1">— Evet.</p>

  <p class="sagdanithaf">3 Aralık 1989</p>
</body>
</html>
