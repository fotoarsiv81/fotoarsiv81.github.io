<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_122">Hayvanlarda Kızlık Zarı</h1>

  <p class="normal1">Kimi zaman tek bir söz kişiyi bilge kılar; kimi zaman da ahmak tanınmasına yol açar. Ben demiyorum. Konfüçyüs demiş bunu.</p>

  <p class="normal1">En azından şöyle diyebiliriz: Söz kişinin yansısıdır.</p>

  <p class="normal1">— “Kardeş katli vaciptir” demiş... “Caizdir” de değil, “vaciptir”. Osmanlıca sözlükte “vacip” için şöyle yazıyor: Yapılması şer’an lüzumlu olan, farz derecesine yakın bulunan... Bayramlar gibi, adaklar gibi.</p>

  <p class="normal1">Felsefe terimi olarak da “zorunlu” anlamına geliyor “vacip”.</p>

  <p class="normal1">— İşçi ve öğrenci eylemleri için söylemişti bunu ANAP Genel Başkan Yardımcısı Galip Demirel.</p>

  <p class="normal1">— İstersen sözleri bu kadar ciddiye almayalım. Çünkü o zaman çok saygın kişiler de gürültüye gidebilir. Sözgelimi Ecevit, “Doğu’ya güler yüzle gideceğiz” demişti. Tam bir sömürgeci lafı değil mi bu? Yıllar önce söylemişti tabii. Ama yakıştıramamıştım doğrusu. Antalya’ya niçin güler yüzle gitmiyor? Yazık değil mi Antalya’ya?</p>

  <p class="normal1">— Bir sözü daha var onun. “Soldaki yerimizi halkın eğilimleri belirleyecektir” demişti. Beş on gün sonra bu söze bir açıklama getirme gereğini duydu. Şöyle dedi: “Evet, soldaki yerimizi halkın eğilimleri belirleyecektir. Ama diyeceksiniz, ya halk komünist olursa? Olmaz ki...”</p>

  <p class="normal1">— Aslında son yıllarda bir özdeyişler seli altındayız. Bir mahşer görüntüsü sanki. Söz mahşeri. Özdeyişler...</p>

  <p class="normal1">— Özdeyişler, yozdeyişler, kazdeyişler.</p>

  <p class="normal1">(Can Yücel, Eşref, Neyzen ve Türkân Şoray kol kola görünürler...</p>

  <p class="normal1">CAN YÜCEL — Başlarım şimdi özgeçmişinden.</p>

  <p class="normal1">EŞREF — Başlarım fezlekesinden.</p>

  <p class="normal1">NEYZEN — Başlarım örekesinden.</p>

  <p class="normal1">TÜRKÂN ŞORAY — Ben de, ben de...)</p>

  <p class="normal1">— Tenekeci Paşa’yı anımsa. Ne demişti Tenekeci Paşa: “Zamlara karşı çıkanlar bu ülkeyi terk etsinler.”</p>

  <p class="normal1">— Nicedir adı duyulmuyor Tenekeci Paşa’nın. Ama o da o sözüyle tarihe geçecek. Adı duyulmuyor. Yoksa şimdiden mi gitti tarihe?</p>

  <p class="normal1">— Onuncu Yıl Marşı’nda şöyle bir dize vardı, anımsarsın; “Tarihten önce vardık, tarihten sonra varız.” Özdeyişler yalnız bugünün malı değil. İnsan nasıl tarihten sonra olabilir?</p>

  <p class="normal1">— Belki de bitmiştir. Yani tarih. Baksana Turgut Özal, hem 141.-142. maddelerin kalkmasından yana olduğunu söylüyor, hem de işçilere yürürseniz ayaklarınızı kırarım diyor. Bitmiştir belki de...</p>

  <p class="normal1">— Ondaki özdeyiş kimsede yok. Bazı sözleri var ki çıngıraklı yalan.</p>

  <p class="normal1">— Ama işçilerin öyle iki incelikli çıkışı oldu ki bütün bu özdeyişleri giderdi, zararsız kıldı. İncelik ve en keskin, en acı eleştiri bir arada oldu. Diyarbakır’da 1.500 işçi eşlerinden boşanmak için mahkemeye başvurdu. Eşlerini besleyemedikleri için utanıyorlarmış, bu yüzden ayrılmak istiyorlarmış. Birçok işçi de çocuklarını satışa çıkardı aynı nedenle.</p>

  <p class="normal1">— Demek tarih bitmemiş. 12 Eylül’den hemen sonra “Şimdi gülmek sırası bizde” diyen büyük işveren Halit Narin, bu tavrı nasıl değerlendiriyor acaba?</p>

  <p class="normal1">— Artık o kadar büyük değil galiba. Tülcü müydü o?</p>

  <p class="normal1">— Tülü bırak şimdi. Hayvanlarda kızlık zarı var mıdır?</p>

  <p class="normal1">— Memelilerde olması gerek, sanırım.</p>

  <p class="normal1">— Bu konuda telefonla küçük bir yoklama yapayım dedim. Birçok dosta, veterinere, tıp profesörüne sordum. İnan, gerçek ortaya çıkmadı. Bir veteriner, “Yoktur” dedi. Biri ise, “Nasıl olmaz,” dedi, “bazı hayvanlarda vardır.” Patriyot Hayati de bir veteriner arkadaşına sormuş: Hayvanlardan yalnız kısrakta varmış kızlık zarı. Bir profesör de şöyle dedi: “Hayvanlarda yoktur, ama maymunda belki.”</p>

  <p class="normal1">— Anlaşılan Darwin’ci bir profesöre rastlamışsın... Aslında bilgilerimiz nasıl da yarım!.. Tıpçılar yalnız insana bakmışlar, hayvanlar hiç akıllarına gelmemiş. Veterinerler için de toplumsal önemi olmadığı için, hayvanlardaki kızlık zarı dikkatten kaçmış. Daha doğrusu kızlık zarının olup olmadığı.</p>

  <p class="normal1">— Burada üç durum söz konusu. Üçü de önemli. Kızlık zarı sadece insanda mevcutsa, doğa ya da Tanrı özel bir önem vermiş ona. Bekâreti anlamlı görenler hemen ayağa fırlayacaklar. Bütün hayvanlarda ya da insanla aynı belli kategoriye giren hayvanlarda da varsa, bu kez bekâretin önemsizliği gerçeği ortaya çıkacak. Ama o profesörün dediği gibi yalnız maymunda ve insanda varsa, Darwin haklı çıkacak. Bunun için Söz Senaryosu’nu sürdürmemiz gerek. Ankara’daki Kör Zeki’den haber bekliyorum.</p>

  <p class="normal1">— Demirel de ne diyordu Milliyetçi Cephe döneminde: “Bana ülkücüler adam öldürüyor dedirtemezsiniz.”</p>

  <p class="sagdanithaf">28 Mayıs 1989</p>
</body>
</html>
