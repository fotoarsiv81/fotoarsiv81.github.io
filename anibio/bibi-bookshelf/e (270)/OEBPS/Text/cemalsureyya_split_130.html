<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_126">Ek Gösterge ve Panama Kanalı</h1>

  <p class="normal1">— Milletvekili aylıklarını artıran yasaya bir madde sıkıştırılmış. Bazı üst düzey bürokratlarına bir olanak getirilmiş. Müsteşarlar, valiler, emniyet genel müdürleri, diyanet işleri başkanları, makam tazminatlarını ömür boyunca alacaklarmış. O görevlerde bir gün kalmış olsalar bile. Yasayı görmedim. “Ömür boyunca” dendiğine göre emeklilikte de verilecek bu tazminatlar.</p>

  <p class="normal1">— Aslında bir para değil bu. 200 bin lira mı neymiş. Ama bir gerçek iyice belirginleşiyor. Yarım yüzyıllık emekli mevzuatının mantığı delindi. Hem de kulak tozundan. Şu ANAP’ta birkaç hukukçu da var üstelik. Hani bir futbol avukatı vardı, neydi adı? Makamdan ayrılan kişinin makam tazminatı olur mu ayrıca? Tazminat ve makam kavramına karşı bu.</p>

  <p class="normal1">— Bu tür maddelere istersen lümpen madde diyelim. Memur toptan büyük bir adaletsizlik karşısında. Ama memurun iç statüsündeki adaletsizlik de çok büyük. 200 bin lira dedin demin, memur olarak düşünürsen, büyük para. 5. dereceden emekli bir memurun aylığı da o kadar.</p>

  <p class="normal1">— Önce şunu bir çözelim. Emniyet Genel Müdürü’ne makam tazminatı ömür boyu vereceğine, onun ek göstergesine şu kadar zam yaparsın olur biter. Kimse de bir şey demez. Adaletsizliğin de yasal olanı, usturuplu olanı var. Git o futbol avukatına (neydi adı?) sor, o da bilir mutlaka.</p>

  <p class="normal1">— Biliyor musun, Devlet Personel Yasası’nın mali hükümlerinin çizelgesini kimseler yapamaz. Zıkkım şey. Gerçeküstücü bir grafiker gerekiyor o çizelgeyi görünür kılmak için.</p>

  <p class="normal1">— Alttan 5. dereceye kadar gelen son on derece (bütün kademeleriyle) tek bir derece, tek bir asgari ücret görünümünde. Emekli aylıklarında daha belirgin bu durum. 13. derece aylığıyla 5. derece aylığı arasında hemen hiçbir fark yok. Sanırım, memurların yüzde 80’i (2 milyon memur), bu tek asgari ücreti alıyor. 4., 3., 2. derecede ve 1. derecenin başıbozuk bölümünde ufak bir yükselme var. Ama ek göstergeli 1. derecede birdenbire bir parabol ağıyor göğe, bir taçyaprak, önü sonsuz açık olabilen ayrı bir ücret sistemi!</p>

  <p class="normal1">— Tabii, bu sadece bugünün işi değil. Ama bugün tam bir kansere dönüşmüş bulunuyor. Devlet memura para vermiyor (bugünkü iktidar ayrıca vermek istemiyor), yan, doğal olmayan, adil olmayan oyunlarla sadece en üst düzeydeki elemanlara kaynak yaratmaya çalışıyor.</p>

  <p class="normal1">— Ek gösterge, devlet memuru düzeninin sonu olmuştur. Bir günlüğüne yüksek ek göstergeli bir makama oturtulsanız, sınıf arkadaşınızdan ömür boyu ileri fırlıyorsunuz.</p>

  <p class="normal1">— Fırlıyorsun da ne oluyor? Bugün bir bakanlık müsteşarı kendi aylığıyla gidip çoluğuna çocuğuna 20 günlük bir Bodrum hayatı yaşatabilir mi?</p>

  <p class="normal1">— O da ayrı. Ama ben işin mantığından gitmek istiyorum. Özal, maaş sistemine Osmanlı mantığı getirmek istedi. Şöyle dememiş miydi: “Memur kendine ikinci iş bulsun!” Bilerek ya da bilmeyerek iltizam usulüne açık bir çağrı yok mu burada? Ben para vermiyorum, paranı kendin bul. Cumhuriyet maaş sisteminin yıkılışıdır bu.</p>

  <p class="normal1">— Ek gösterge ayrıcalığı ilk Ecevit hükümeti zamanında yaratılmıştır. Belki anımsamaz şimdi bunu Ecevit. Ya da o zaman bile haberi yoktu.</p>

  <p class="normal1">— Ek gösterge bir canavardır. Unvan değil, apolet...</p>

  <p class="normal1">— Sadece ek gösterge mi? Bakanlıklarda üst düzey bürokratları, birkaç yıl genel müdür yardımcılığı, genel müdürlük yaptıktan sonra, birkaç yıllığına yurtdışına gönderilir. Ve bu memuriyet hayatları boyunca birkaç kez gerçekleşir. Her seferinde en azından bir ev alabilme olanağı doğar.</p>

  <p class="normal1">— Küçük memura gelince (bugünkü sisteme göre 1. derecedekiler dahil, ek göstergesiz bütün memurlar küçük memurdur) bir papatya fiyatına çalışır. Yine güzel, hiç değilse çiçek fiyatı!</p>

  <p class="normal1">— Aslında ek göstergeliler de küçük memur. Yalnız Özal büyük memur.</p>

  <p class="normal1">— Memur dedin ya, eskiden memur deyince aklıma bir yüz, bir profil, bir adam geliyordu. Şimdi bir şey gelmiyor... Bak, bürokrat deyince bir şeyler kımıldıyor gözümün önünde. Bürokrat yaşıyor, memur öldü.</p>

  <p class="normal1">— Katsayı niye yılda iki kez düzenlenmeye başladı? İkincisini baştan vermemek için. Niye ayın 15’inde veriliyor aylıklar? Niçin yalan şehvet duygusuyla birleşti? Niçin yapay denetleme kurulları kuruldu? Fonlar, özelleştirmeler, sözleşmeli personel?..</p>

  <p class="normal1">— 1970’ten sonra her iktidar, memuru Sarayburnu’ndan denize attı. Fark toplamakta. Ecevit, memuru gidip Çanakkale Boğazı’nda toplamayı düşünüyordu. Demirel Cebelitarık’ta. Özal ise Panama Kanalı’nda ve ABD marifetiyle...</p>

  <p class="sagdanithaf">25 Haziran 1989</p>
</body>
</html>
