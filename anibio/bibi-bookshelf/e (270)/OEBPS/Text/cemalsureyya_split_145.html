<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_141">Ali Uğur</h1>

  <p class="normal1">Mülkiyelilerin, özellikle de Mülkiye Mali Şube çıkışlıların bir süre görev yaptıktan sonra özel sektöre akmaları öteden beri görülen bir gerçek. Özel sektör, kendi alanlarında uzmanlaşmış, devlet tarafından yetiştirilmiş bu tür elemanları bedavadan hemen kapar. Ama özellikle 1970’li yıllarda ortaya çıkan bir başka gerçek daha var: Mülkiye çıkışlı birçok kişi, ya devlet tarafından dışlanıyor ya da kendileri devlet normlarına güvenmedikleri için başka alanlara kayıyor. O alanlarda da başarı kazanıyorlar. Özellikle basında. Reklam kuruluşlarında.</p>

  <p class="normal1">Ali Uğur bunlardan. Bunların prototipi.</p>

  <p class="normal1">Yayımcı Ahmet Cemil.</p>

  <p class="normal1">Ali Uğur bugün Cem Yayınevi’nin sahibi ve yöneticisi. 1949 Anzevik (Bingöl) doğumlu. Tuhaf bir biçimde, kimlik belgesi açısından iyice açıkta. Çünkü kimlik belgesinde Anzevik yazılı ve Anzevik diye bir yer yok bugün. Çünkü adı değiştirilmiş: Kısacası, doğum yeri görülmüyor. Ne tuhaf değil mi?..</p>

  <p class="normal1">İstanbul Atatürk Erkek Lisesi’nde okudu. Edebiyat hocası Rauf Mutluay, Fransızca hocası Vedat Günyol. Daha sonra bir süre Yıldız Makine Yüksek Okulu’na devam etti. Orada da Behçet Necatigil Türkçe hocası... Mühendis olmak isteyen Ali Uğur böylece hep edebiyatçılara rastladı. Dahası var, Mavi Yolculuk’lara katıldı ve orada asıl hocasını buldu: Sabahattin Eyuboğlu. Eyuboğlu’nun önerisiyle mühendis okulundan ayrılarak Siyasal Bilgiler Fakültesi’ne girdi.</p>

  <p class="normal1">Girince de politika geldi önüne: 1967-1968’de Fakülte Öğrenci Derneği Yönetim Kurulu üyesi; Dördüncü TİP Büyük Kongre delegesi; Emek dergisi yazı işleri müdürü. Ve bir sürü basın davası...</p>

  <p class="normal1">Siyasal’ı 1971’de bitirdi. İstanbul’a geldi. Yine Sabahattin Eyuboğlu’nun önerisiyle Cem Yayınevi’nde çalışmaya başladı. Yayınevi’nin kurucusu ve büyük boyutlara getiricisi Oğuz Akkan’la Mavi Yolculuk’larda tanışmıştı. Çalışkanlığından kıl, romantizminden tüy aldırmayan Oğuz Akkan’ın çok erken ölümü gerçekten büyük bir kuruluş olmuş Cem Yayınevi’ni bir sorunun içine attı.</p>

  <p class="normal1">Cem, Oğuz Akkan’ın oğlu Cem Akkan... Kurtulmak istiyordu Cem Yayınevi’nden. Başka bir özgürlük yolundaydı Cem. O arada, birkaç fırsatçı ve sömürücü ikili, üçlü, devreye girecek... Ama küçük delikanlı bilge Cem, durumu hemen değerlendirdi; Ali’yle en güzel biçimde anlaştılar. Ali evini falan satarak Cem Yayınevi’nin sahibi oldu. (1986).</p>

  <p class="normal1">Cem Yayınevi bugün de dört beş büyük yayınevi arasında. Eskilerden edebiyat yayınevi olarak bir Remzi kalmış. İnkılap da var, ama İnkılap daha çok ders kitaplarına yönelmiş. Edebiyat ağırlıklı büyük yayın kuruluşlarını sayalım: Varlık, Bilgi, Altın Kitaplar, Can, bir de Cem. Bugün büyükler bunlar.</p>

  <p class="normal1">Ali Uğur Cem Yayınevi’ne geçici olarak girmişti. Amacı İskandinavya’ya ekonomi-istatistik üstöğrenimi için gitmekti. Doktora yapacaktı. Kaldı o iş, Cem Yayınevi’nde.</p>

  <p class="normal1">Ama istatistikte çok büyüdü: 1988’de 105 kitap basmış. Bunların hemen hepsi edebiyat yapıtı. Bilmem, günümüz koşullarında, bir rekor mudur bu?</p>

  <p class="normal1">İkincil yazarları da değerlendiriyor. Çok vefalı, bazı yazarların eskimesini içine sindiremiyor.</p>

  <p class="normal1">Bu kadar kitap basıyor. Çoğu da tuğla kitap. Ama zaman zaman telefonu da kesilir. Telif hakkını öder, telefon giderini ödeyemezse de...</p>

  <p class="normal1">Ağa. Bir ağa yanı da var.</p>

  <p class="normal1">Ve Ahmet Cemil.</p>

  <p class="normal1">Ahmet Cemil’lik onda hem erdem, hem kusur. Sömürülür de.</p>

  <p class="normal1">Foto Süreyya da Mülkiyeliydi. Şule Perinçek de Mülkiyeli.</p>

  <p class="normal1">Ama 12 Mart sonrası, memuriyet almayan ilerici Mülkiyeli’nin en somut prototipi Ali Uğur’dur diyorum. En iyi o özetliyor o durumu.</p>

  <p class="normal1">Bekir Yıldız’ın da damadı oldu.</p>

  <p class="normal1">Şemsiyesi “tanıdık biri gibi.”</p>

  <p class="sagdanithaf">29 Ekim 1989</p>
</body>
</html>
