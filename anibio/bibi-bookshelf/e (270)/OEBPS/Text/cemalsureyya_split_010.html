<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_7">Hüsamettin Cindoruk</h1>

  <p class="normal1">Demokrat Parti kökenli politikacıların çok sevdikleri bir deyim vardır: “1946 ruhu”. “Hüsamettin Cindoruk’u o ruh değil de “1960 Yassıada duygusu” belirlemiştir. Yani “1960 ruhunun tersi.”</p>

  <p class="normal1">O duygu Hüsamettin Cindoruk’a para, ün ve çeşitli alanlarda varolma şansı getirdi.</p>

  <p class="normal1">DP-AP-DYP çizgisi üzerinde yer almış parti yöneticileri içinde söze onun kadar hakkını verebilen kişi gelmiş değil. Salon hatibi. Bir durumu eleştiri planında bir anda en iyi o özetler. Slogan ustası. Demagoji cümlesine özdeyiş temizliği sağlayabilir. Her durum için ayrı olmak üzere, sağlam bir düşünce yürütme biçimi var. Bu ona hizipçiliğe elverişli bir fırsat da kazandırmakta: Apayrı, birbirine ters iki şeyi aynı sağlamlıkta savunabilir.</p>

  <p class="normal1">Belirsizliğe bel bağlayan, böylece daha büyükmüş gibi görünmeyi uman yetenek.</p>

  <p class="normal1">Özünü titizce gizler gibidir.</p>

  <p class="normal1">Oysa bütün bir DP-AP-DYP tarih zincirini ele alırsak, Hüsamettin Cindoruk’un Tevfik İleri-Sadettin Bilgiç doğrultusunda olduğunu göreceğiz. Çok seyrek olarak yüzünde, adaşı Hüsamettin Tiyanşan’ın çizgilerinin yer almasına da izin vermiştir. Ama çok seyrek. Ve Cindoruk’u belirlemez.</p>

  <p class="normal1">Yırtık bir Ferruh Bozbeyli, şakıyan bir Sadettin Bilgiç, düzey kazanmış bir Faruk Sükan düşünelim. Ama Bozbeyli İstanbul’un ortalık bir yerinde, bir gazinoda yırtılıyor; Bilgiç hafif müzik de şakıyor; Sükan zehrini artık bir daha kullanmıyor olsun... İşte, Hüsamettin Cindoruk, DP-AP-DYP çizgisinin hemen ikinci sıradaki adamlarının bireşmişi olarak karşımızda! Bu fotoğrafları iç içe geçirelim; onun yüzü çıkar ortaya.</p>

  <p class="normal1">Şöyle diyor: “Daima cumhuriyetçi, demokratik sağ partilerde görev aldım. Daima iktidarlara karşı çıktım ve iktidar partilerini terk etme cesaretini gösterdim.” Çoğunca o fotoğraf adına mı? Aslında, Cindoruk için ayrıldığı ve girdiği siyasal kuruluşlar o kadar da önemli değil. DP’den Hürriyet Partisi’ne geçti. Ama sonunda yeniden DP’ye dönecek. Menderes’in avukatı olacak. AP’yi bırakıp Demokratik Parti’ye girdi; ama sonunda yine Demirel’e gelecek. Hem de kimlerle!</p>

  <p class="normal1">İzmir’de doğmuş. İç Anadolu’da doğmuş olsaydı dünkü ve bugünkü gerçeğine daha bir ışık düşürmüş olurdu. Avukat olmasaydı “liberal” sözcüğünü de ağzına almayacaktı belki. Zenginlerin mutsuzluğu, içindeki ayeti hatır senedine dönüştürdü. Ali İpar var, yurtdışında yaşayan, yurtdışı ilişkileri pürüzlü kişiler var... Bütün bunlar onu gençlik kollarındaki, Hürriyet Partisi günlerindeki yakışıksız, ama aynı zamanda karşılıksız cesaretten kopardı.</p>

  <p class="normal1">Yazgısıdır, her olaydan biraz haklı ve çok kârlı çıkar. Bugünkü durumunu Zincirbozan’a (küçük Yassıada), daha çok da Mehmet Yazar’a (sivil Sunalp) borçludur.</p>

  <p class="normal1">12 Eylül odakları ortanın sağı için çok yapay bir biçimde Mehmet Yazar’ı öne getirmek isteyince, Cindoruk’a gün doğdu.</p>

  <p class="normal1">İdeal il başkanı. Başka şey de istemez. Yaşar Keçeli onun parti genel başkanı olması için çok uğraştı. Böylece kendini en büyük tehlikeye karşı korumuş oluyordu.</p>

  <p class="normal1">Bir de şu var: Hüsamettin Cindoruk, Menderes’e ve Demirel’e karşı, baştan beri Bayar’cı bir tutumla boy göstermiş. Ayrıntıları tam anlaşılmasa da gerçek bir ilişki bu. Hiç değilse Cindoruk, kamuoyunda böyle bir görüntü yaratmayı başardı.</p>

  <p class="normal1">Bayar öldü: Hüsamettin Cindoruk şimdi boşlukta. Bayar’ın ölümü parti içinde ona karşı zaten varolan güvensizlik duygusunu büyütmüş gibi. Şu anda gizlenmesine çalışılan bu duygu, bir gün, yeni, hatta belki haksız katsayılarla da çarpılarak dışavurulabilecek. Böylece o her yerinden zekâ taşan Cindoruk’un duyguyla başlamış serüveni yine duyguyla noktalanabilecek...</p>

  <p class="normal1">Bugün en parıltılı dönemini yaşıyor. Güzel sözleriyle demokrasinin kuyumcusu, daha doğrusu sarrafı. Ama Cindoruk’un üst düzeyde kalabilmesi için tek yol, demokratik istemleri Demirel’in de üstünden aşırabilmesindedir.</p>

  <p class="normal1">O göz var mı onda! Kendi konumu adına iyice gerçekçi. Bugün iktidarı teslim etseler, alır mı sanıyorlar? Büyük Türkiye Partisi’ne de “şemsiye adam” olarak Emekli Orgeneral Fethi Esener’i götürmemiş miydi?</p>

  <p class="normal1">Gerçek anlamda emanetçi.</p>

  <p class="normal1">Şövalye olarak anımsanmak da istiyor. Hakçası, öyle bir yanı da yok değil.</p>

  <p class="normal1">Ayrıca bu iş, işine gelir.</p>

  <p class="normal1">Şemsiyeci.</p>

  <p class="sagdanithaf">8 Şubat 1987</p>
</body>
</html>
