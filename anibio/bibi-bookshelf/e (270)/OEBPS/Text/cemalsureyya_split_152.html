<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_148">Süper</h1>

  <p class="normal1">— Süper emekliler zor durumda şimdi.</p>

  <p class="normal1">— Süper emeklilik diye bir şey olur mu dünyada? Olmaz bence. Başından yanlış bir şey bu. Hayat sigortası yaparsınız, olur biter. Ya da onun gibi bir şey. Süper emeklilik tıpkı Turgut Özal’ın cumhurbaşkanı olması gibi bir şey.</p>

  <p class="normal1">— Ona bakarsan, Bağ-Kur emekliliği de o anlamda. Vehbi Koç’a emekli hakkı tanıyorsun, Sakıp Sabancı’ya... Küçük esnafı bir yana koyalım, büyük tüccara niçin emekli maaşı versin devlet?</p>

  <p class="normal1">— Veriyor işte. Az da olsa veriyor.</p>

  <p class="normal1">— Sermayeye emeklilik hakkı...</p>

  <p class="normal1">— Evet, bu da emekçilerin emekli hakkını iyice kısıtlıyor. Hiç değilse aşağı yukarı aynı düzeye getiriyor. Koç, Sabancı, niye emekli sayılsın ki! Paraları çok onların. Bence Bağ-Kur üzerinde bir kez daha düşünmeli. Tabii, küçük esnafı parantez içinde tutma kaydıyla.</p>

  <p class="normal1">— Koç emekli aylığıyla Şaşal suyu içecek...</p>

  <p class="normal1">— Sabancı kendi argosunu geliştirecek.</p>

  <p class="normal1">— Halit Narin bağırma gücünü geliştirmeye çalışacak...</p>

  <p class="normal1">— Banka özel sandıkları çalışacak.</p>

  <p class="normal1">— Bina vergisini de artırmak istiyorlarmış.</p>

  <p class="normal1">— Bu şu demek: kiralar daha bir sorun olacak. Artacak kiralar.</p>

  <p class="normal1">— Oysa bina vergisi devlet gelirleri içinde çok az oranda yer tutan bir vergi. Servet vergisi mi, irat vergisi mi olduğu çok tartışılmıştır. Bana sorarsan, kaldırılmalıdır bu vergi. Gelir Vergisi öldürülürken, bina vergisine aşırı zam son derece anlamsız. En azından gidip Vural Arıkan’a sorsunlar. O bu konuda derin bilgi sahibi.</p>

  <p class="normal1">— Doğan Akin de öldü. Arkadaşıydı.</p>

  <p class="normal1">— Evren öldürdü onu. Özal da naaşını yıkadı.</p>

  <p class="normal1">— Ne temiz adamlar gitti.</p>

  <p class="normal1">— Ne kazlar var!</p>

  <p class="normal1">— Kaz uzaya bulaşınca kuğu niteliği de kazanır.</p>

  <p class="normal1">— Bunu başka bir yerde de söylemiştin...</p>

  <p class="normal1">— Evet Zühtü Müridoğlu’nun sergisi için yazdığım yazıda. Şöyle demiştim: Onun heykellerini gören her kaz kuğu olma hakkı kazanır. Aşağı yukarı böyle demiştim. Bu arada Barbara Hutton’u da unutmuyorum elbet. Ayrıca kazlardan korkarsın, ha! Gösterişçi ve şantajcı bir tavır vardır kazlarda. Tıssss! diye üstüne gelirler.</p>

  <p class="normal1">— Toss! diye gelenler de var ama...</p>

  <p class="normal1">— Onlardan korkmam. Bana benzerler...</p>

  <p class="normal1">— Devlet Denetleme Kurulu var. Başbakanlık Teftiş Kurulu var...</p>

  <p class="normal1">— Bence Cumhuriyet dönemi yasalar bütünü içinde aşırı ölçüde ve işin acele tarafına getirilmiş kuruluşlar bunlar. Kurulurlarken Türkiye’nin yasal bağlamı araştırılmamıştır. Sözgelimi Başbakanlık müfettişi ne yapacak? Belli değil. Maliye müfettişinin görevi elinden mi alınacak? Devlet Denetleme Kurulu elemanı ne yapacak? Hiç düşünülmeden, elektrik mühendislerinin sağduyusuna göre düzenlenmiş yasa düzenlemeleri bunlar. Biraz da subay düzenlemeleri. Devlet Denetleme Kurulu diye bir şey olur mu? Başbakanlık Teftiş Kurulu olur mu? Yani bu bağlamda olur mu? Hiç incelemeden, yasalara hiç bakmadan...</p>

  <p class="normal1">— KDV bu kadar öne getirilir mi?</p>

  <p class="normal1">— Koç ve Sabancı’ya vergi iadesi olur mu?</p>

  <p class="normal1">— Gerçekten, ama gerçekten, Türkiye gibi bir ülkede süper emeklilik diye bir şey olur mu?</p>

  <p class="normal1">— Bir de kıyak emeklilik var...</p>

  <p class="normal1">— Ama, olur mu?</p>

  <p class="normal1">— Yazarlar Sendikası Genel Kurulu.</p>

  <p class="normal1">— Aziz Bey ayıp etmiş.</p>

  <p class="normal1">— Hasan Celal Güzel, Özal’ın mal beyanında bulunmasını istemiş...</p>

  <p class="normal1">— Özeleştiri diye bir şey var. Bunun birinci öğesi devlet hayatında mal beyanı. Mal beyanında bulunmayan ya da bulunmak istemeyen kişiyi tam yurttaş olarak göremiyorum. Niye bulunmasın ki, ne var ki! Mal beyanı kimlik cüzdanını “ibraz” etmek gibi bir şey. Ben mal beyanında bulunmayabilirim. Çünkü şu anda sade yurttaşım. Ama bir semt komiseri bile o beyanda bulunmak zorunda. Elbet, sorumlu yere gelmiş her kişi de...</p>

  <p class="normal1">— Halk oyunları?</p>

  <p class="normal1">Halk oyunlarını ele alıp irdeleyerek Türkiye toplumunu açıklama çabam var. Bir bir ele alarak halk oyunlarını...</p>

  <p class="sagdanithaf">17 Aralık 1989</p>
</body>
</html>
