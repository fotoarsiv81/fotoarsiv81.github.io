<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_85">Rauf Tamer</h1>

  <p class="normal1">Dikkat etsinler ha, “Gönderdiğimiz kan asil kandır!” Bu cümle onun. Büyük bir deprem sonrası, Doğu Anadolu’daki bazı illere Batı’dan yapılan kan bağışları dolayısıyla böyle yazmıştı.</p>

  <p class="normal1">Rauf Tamer’in yazılarını, düşüncesini, siyasal ve ideoloik konumunu özetleyen bir cümle bu. Kişi, özellikle de bir yazar, bu kadar barbar olabilir mi? Ya da birilerini memnun etmek için kendini bu kadar aşağılayabilir, eziyete atabilir mi?</p>

  <p class="normal1">Yeni Bedii Faik. MHP’li ülkücü, Bedii Faik.</p>

  <p class="normal1">Şöyle bir ayrım var aralarında: Bedii Faik’in kişiselliği örgütlerle, partilerle kendi arasında kolay aşılmaz bir baraj da yaratıyordu. İttifakları vardı onun; bir kurum gibi de davranabiliyordu; Rauf Tamer ise ortada görünme tutkusunu buyruksuz çalışma yöntemi olarak kabul ettirdi. Sanırım buyruğa da hacet kalmadı. Daha buyruk çıkmadan gereğini her zaman yerine getirmiştir o.</p>

  <p class="normal1">Milliyetçi Cephe yazarı.</p>

  <p class="normal1">“Devlet adam öldürebilir mi? Mümkün mü?” sözünü hep “Niçin öldürmediğini anlayamıyorum?” anlamında kullandı. “Ülkücüleri rahatsız edecek bir çelişkiye asla düşmem. Düşmedim” demek, onun ağzında, ‘Onlar ne yaparlarsa candan katılıyorum” da demek.</p>

  <p class="normal1">Kontrgerilla sözünü eden teröristtir. Komprador diyen “medeniyet düşmanı”. Rauf Tamer 1970’li yıllarda sürekli olarak Ecevit’i karalamak için çalıştı. Onun kişiliğinde bütün bir ilerici kesimi. Marshall Mc Luhan’ın iletişim konusundaki iki sözcüğü vardı: “Mesaj ve Masaj.” Çarpıtarak söylersek, Rauf Tamer solcular için mesaj verdi. Sağcılara da masaj yaptı.</p>

  <p class="normal1">Solcular? Solcuları insan bile saymıyor. Zaten solla çatışmak için düşünce silahı da yok. Bu yüzden kendini antikomünizm için havaifişek üretmekle görevli gören Rauf Tamer’in varoluş nedenini başka yerde aramak gerekir. CHP! Rauf Tamer’i yaratan CHP’ye karşı aldığı tavırdır. O Kafa adlı kitabındaki “o kafa” CHP (bugün SHP) kafasıdır. Özellikle de CHP içindeki sola yatkın, ilerici, dünyayı değiştirme özlemiyle devinen, demokrat aydın tipini hedef almıştır. Milliyetçi Cephe yazarı dedim demin. R.T.’in kendisi için en elverişli konum bu olmuştur. Etkileri de en çok o dönemde görüldü. Özellikle de İkinci Cephe günlerinde ve Ecevit kabinesi zamanında. Bütün sağı temsil ederken belirsiz kalabiliyor, kendi iç çelişkilerini örtme olanağı bulabiliyordu. Sağdaki partilerin çelişkilerine karşı duyarsız kalabilmenin de bir yoluydu bu. Aslında özdeşleşmiş göründüğü ülkücülerden zaman zaman utandığını söyleyebiliriz. Mukaddesatçıları da kendine iyice uzak buluyor.</p>

  <p class="normal1">12 Eylül’den sonra ikilem, üçlem, dörtlem içinde kaldı. Bu da onu Tercüman’da ilk yazdığı günlerdeki Rauf Tamer’e, onun esprilerine götürdü. Polise övgüler düzen, gümrükçülerin ne iyi adamlar olduklarını dünyaya ilan eden, alaturka şarkılar havarisi, futbol tutkunu bir Rauf Tamer. Oysa bu tür gazete yazılarını, Melih Aşık, içerikli çalışması, gerçeğin soluk aldığı köşesiyle geçersiz kılmıştı. Ne tuhaf, “sağın en çok okunan yazarı” bugün kendi gazetesinde de en işlevsiz köşe yazarı. Bugün de Cehpe günlerindeki gibi bütün sağı temsil etme özleminde. Ama o belirsizlik, iç çatışmalar karşısında o bulutsu hava artık elvermiyor. İç çatışmada ayrıntıya inemiyor; açık yorum yapamıyor. Partiler üstü kalmasının başkalarının gözünde bir değeri yok. Kendisi için elverişli siyaset havası ortadan kalkınca varolma nedenini de yitirdi sanki. Ayrıca, Rauf Tamer’in kültür ve bilgi değerleriyle yeterince beslenemediği de bir gerçek. Bazı kavramları yerine oturtamamış. Bir yeteneği olduğu inkâr edilemez. Ama onu geliştirici hiçbir çaba göstermemiş. Bugün 50 yaşı dönmüş durumda. Şimdiye kadar işi zekâsıyla idare etmiş olmasını bir başarı olarak görmek gerekir.</p>

  <p class="normal1">Sermaye 12 Eylül’de silahlandı, onun da muradı oldu.</p>

  <p class="normal1">Hep aynı şeyleri yazmış Rauf Tamer. İç politika konuları ve kişiler. Binlerce yazıda hep aynı ayrıntılar, aynı espriler, aynı sorular... Öyle ki köşesine “Sözün Kısası” yerine “Aynı Sözün Tıpkısı” dese daha gerçeki olurdu.</p>

  <p class="normal1">Aktif lokavtçı. Sarı gazeteci.</p>

  <p class="normal1">Bir derdi de öz Türkçe. Hiçbir birikimi olmadığı halde salt gazetenin yönetimini desteklemek için sık sık bu alana dil uzatır. Köşe yazarlığı kırkambar bir meslektir, ama hiç bilmediği konularda bu kadar yüksek sesle konuşmak da kişinin bir yerde ya da bir gün işini bitirir.</p>

  <p class="normal1">Dağlarca’nın sözünü anımsadım yine: “Köşe yazarlığı bir birikimin, bir hayat deneyiminin karşılığı olmalı.”</p>

  <p class="normal1">Rauf Tamer’in böyle bir karşılığı hiçbir zaman olmadı. Ama o da basınımızda son yıllarda ortaya çıkan yeni bir yazar tipinin simgesi. Bu yanıyla ilginç.</p>

  <p class="normal1">Sermaye ne isterdiyse onu yazdı. Polis ne derdiyse...</p>

  <p class="normal1">Şemsiyesinin sapıyla Türkiye’deki cop sayısı bir adet artar.</p>

  <p class="sagdanithaf">11 Eylül 1988</p>
</body>
</html>
