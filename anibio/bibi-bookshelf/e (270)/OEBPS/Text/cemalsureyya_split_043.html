<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_40">Faruk Sükan</h1>

  <p class="normal1">Beyaz gömlek yakasına gömülmüş çenesi, gergin bir kemerin son deliğe oturmuş tokası gibi biraz rahatsızdır. Bazı İvriz kabartmalarını anımsatır. Eski Frigya paralarının üzerindeki insan yüzlerini düşünün. Silikleştikçe naifleşir ve yeni çağrışım değerleri kazanırlar. Öyle bir yüz.</p>

  <p class="normal1">Karantinada karanfil koklar.</p>

  <p class="normal1">Röntgenci. Hayır, başlangıçta öyle değil. Başlangıçta Konya Ereğlisi’nde kadın ve doğum hastalıkları alanında ün yapmış bir dahiliye mütehassısı. Aynı zamanda Demokrat Partili belediye başkanı.</p>

  <p class="normal1">Faruk Sükan’ın düzeyi o günlerde de deniz düzeyindeydi. Bugüne dek o düzeyden hiç şaşmadı. Özellikle politika konusunda. Sağlığını, mutluluğunu, yakın çevresinde kurduğu tutarlı bütünü ona borçlu. Yani o düzeye. Konya Ereğlisi’nin, başını önüne eğdiği zaman Udi Hırant’a da göndermelerde bulunan bu ünlü hekimi, ihtisasını 1951’de (ya da 1950’de) Paris’te yapmış. Dahiliyeciliği oradan geliyor. 1951’in hangi aylarında acaba? Ayrıca iki soru daha: Paris’te ihtisasını “mektupla öğretim yoluyla” mı, “açık öğretim” sistemiyle mi gerçekleştirdi?</p>

  <p class="normal1">Bırakalım bunları. En azından, ihtisasa önem veren bir kişi Faruk Sükan. 1965’te Demirel kendisine Dışişleri Bakanlığı’nı önerdiği zaman kabul etmemiş, dahiliye mütehassısı olduğu için İçişleri Bakanlığı’nı yeğ tutmuştur. Elinde stetoskop, sürekli olarak komünistlerin ve herkesin nefes alışlarını dinlemiştir. Büyük Millet Meclisi’nde arama yaptırtmıştır. Hepsi de devletin bekası için.</p>

  <p class="normal1">Faruk Sükan’ın, devletin bekası için çalmayacağı kapı, almayacağı armağan, girmeyeceği cennet yoktur.</p>

  <p class="normal1">Adalet Partisi geleneğinde Demirel dışında iki prototip daha var: Cevat Önder ve Sadettin Bilgiç. Cevat Önder çıkarsız doğrultuyu; Sadettin Bilgiç ideolojik davranışla pusatlanmış, süslenmiş çıkarları temsil eder. Demirel bunların inançsız bir bileşkesi gibi görünmeyi sever. Faruk Sükan ise nötr, kişisel, dünyası kendinden ibaret, başarıyı küçük ve günoğlu başarılarda arayan, esnaf tadını zehirle bürokratlaştıran bir yan adam...</p>

  <p class="normal1">Adalet Partisi’nin bir Turhan Feyzioğlu’su olmadı. Onun bu partideki karşılığını bir değil, beş on ayrı kişi bir arada oluşturmakta. Bunlardan biri de Faruk Sükan.</p>

  <p class="normal1">Oradan biri diyecek ki “Ne ilgisi var?” Var aslında. Adalet Partisi geleneğinde ancak bu kadar oluyor, efendim.</p>

  <p class="normal1">O gergin kemerin rahatsız tokası zaman içinde gevşeyerek nereden nereye gitti; kimlerle yan yana oldu? Sıralayalım isterseniz.</p>

  <p class="normal1">Demirel; sonra ona karşı Demokratik Parti kopuşuyla Bozbeyli; sonra 1978 Ecevit hükümetinde başbakan yardımcılığı ve devlet bakanlığı; sonra Demirel’e yeniden ve açıklamasız dönüş; sonra Ulusu flörtü, sonra Sunalp’a sonuçsuz bir yaklaşma. Sonra da sönüş...</p>

  <p class="normal1">Sönüş, çünkü politika alanına düzeyleri deniz düzeyinin de altında yeni adamlar girdi. Barbarlık, acımasızlık, bilgisizlik, düzeysizlik açılarından Sükan’ın ve benzerlerinin rekorları kırıldı.</p>

  <p class="normal1">Yüzde yüz kişisel bir çizgi Sükan’ın çizgisi. Ama kasaba avukatının ülkemizdeki toplumbilimsel ve siyasal kesitinin karşısına bir de kasaba doktoru kesiti çıkarmak istedi. Ya da istemese de öyle oldu.</p>

  <p class="normal1">1978 Ecevit kabinesinde başbakan yardımcısı ve devlet bakanı olarak yer aldığında yolsuzluk dosyalarını elinin altında fazlaca ve sımsıkı tuttuğu görüldü. Bu da gizli bir güç odağıymış görünümü kazandırdı ona. Bir partinin Meclis’teki tek milletvekili hükümete bu biçimde girmişse, o görüntü çok önemlidir. Üstelik Demokratik Parti sürekli olarak yolsuzluklardan söz eden, bir yerde varlığını onlara bağlamış bir siyasal kuruluş haline gelmişti. Ama ne oldu sonunda?</p>

  <p class="normal1">Pek bir şey çıkmadı Sükan’dan. Yolsuzluk dosyalarını sürekli güncel tutmayı başaran Sükan’ın bir süre sonra hükümetten usulca tüydüğü görüldü. O dosyalardan en önemli ve uluslararası uzantıları olan bir ikisinin serüveni basında tartışıldı. Başbakan bunların kendisine iletilmediğini söyledi. Arayın ki bulasınız Sükan’ı.</p>

  <p class="normal1">İlkesizlerin en ilkeci kişilerinden biridir Sükan. Hakkını da yemeyelim, yakın çevresine ve yanında çalışan elemanlara çok iyi davrandığı biliniyor. Kebap falan ısmarlar onlara. Kendi mutfak beğenisi ise çeşitli risklerden ötürü, incelmek zorunda kalmıştır. Şeyde de çok usta: Konya’daki seçim sonuçlarını kestirme sanatında.</p>

  <p class="normal1">Oturak politikasını bir yere getirdi.</p>

  <p class="normal1">Seçimlerde “milli bakiye” sistemine karşı oluşunu milli’liğe değil, bakiye’ye karşı bir tavır olarak anlamalıyız. Bakiye sözcüğünün çok sevdiği beka sözcüğüyle aynı kökten geldiğini nereden bilecek Faruk Sükan?</p>

  <p class="normal1">Bir gücü kalmamış bugün. Yine de zaman zaman Sağlık Bakanlığı’na bağlı kuruluşlara hasta kabul ettirebiliyor. Emekli dostları aracılığıyla İçişleri Bakanlığı’na sağlıklı eleman önerebiliyor. Yaşını göstermediği kanısında. Devletin bekası için kendine iyi bakıyor. Son yıllarda kültürünü artırma girişimleri de iyi sonuç verdi. Kendi adına rastlamak amacıyla her gün bir sürü gazete alıyor.</p>

  <p class="normal1">Bürosunda mazgal, korkuluk, boy aynası, karanlık oda, geçici hücre, pazarlık köşesi, seccade ve bataklık gölü var. İlçesindeki Akgöl’ü yazları buraya taşır. (O göl yazları kurur.)</p>

  <p class="normal1">Anılarını yazacak. Geceleri okumayınız.</p>

  <p class="sagdanithaf">25 Ekim 1987</p>

  <div class="calibre1" id="calibre_pb_44"></div>
</body>
</html>
