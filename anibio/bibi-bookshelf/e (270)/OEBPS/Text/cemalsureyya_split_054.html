<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_50">Semra Özal</h1>

  <p class="normal1">Turgut Özal’ın dolayısıyla ANAP’ın geleneksel bir takkesi vardı. Balodan, içki şöleninden, her türlü toplantıdan sonra mutlaka giyilen bir başlık. Semra Özal o takkenin tepesine cüretli bir ponpon oturttu.</p>

  <p class="normal1">Rahşan Hanım’ı bir an için bile Bülent Ecevit’siz düşünemeyiz. Uzun hayat serüvenleri içinde ikisinin yapıları bile birbirine dönüşmüştür. Ama, nereye kadar doğrudur bilinmez, Rahşan Hanım’a Bülent Bey’in hep olumsuz yanı olarak bakılmış, Bülent Bey’in kusurlarının bir bakıma Rahşan Hanım’ın kişiliğinden kaynaklandığı varsayılmıştır.</p>

  <p class="normal1">Semra Özal’da tersi görülüyor. Eşinin olumlu yanıdır o. Turgut Özal üzerinde ayıklayıcı ve düzeltici bir etkisi olmuştur. Üstelik aralarında büyük bir yapı ayrımı bulunmasına karşın. Semra Hanım’ın başlangıçta Özal ailesinin bazı üyelerince sevilmediği, hatta dışlanmak istendiği söylenir. Nedenini o çok renkli ponponda arayalım. Semra Hanım, Turgut Bey’i aile içinde özelleştirdi; biraz da laikleştirdi.</p>

  <p class="normal1">Azıcık zehirli güneş tanrıçası: Sem-Ra.</p>

  <p class="normal1">Eğlence ve moda dünyasıyla kurulan bu kadar yakın ilişki, o dünyaya öteden beri duyulan büyük merakla açıklanabilir. ANAP’lı Joséphine’in yıllarca ses sanatçılarını, sinema yıldızlarını düşlediği anlaşılıyor. Bugün kendisi de o dünyanın ayrılmaz bir parçası, kurucu öğelerinden biri, bir yerde koruyucusu olmuş durumda. Oradadır, hemen orada, firuze bileziğiyle ortada oturmaktadır. Bakarsınız, bir şarkı yüzünden (Arım balım peteğim) Emel Sayın’ı bir türlü bağışlamamış. Ajda Pekkan’ın bileğinden çıkarıp armağan ettiği bileziği çok kısa bir süre sonra geri yollamış. Vizon dergisinin kendi onuruna düzenlediği bir defilede başmanken olarak unutulmaz adımlar atmış. Bir baloda altın fermuarlı bir çanta ile boy göstermiş; sözü edilen çantayı başbakan da merak etmiş...</p>

  <p class="normal1">Yakasındaki maşallahla çevresinde güven, umut ve kredi duygusu yaratmış.</p>

  <p class="normal1">Lucrezia’yı bilirsiniz. Hani canım Lucrezia Borgia, papanın karısı. Lucrezia Borgia bazı soylu kişilerin hayat yazgıları konusunda eşiyle lades tutuşuyor muydu? Bence tutuşuyordu. Semra Özal’ın da böyle bir vukuatı olduğu ileri sürüldüydü. Lucrezia’nınki doğru oluyor da onunki niçin olmasın? Ama bir hayat değil, bir post yazgısı söz konusuymuş Özal’ınkinde. (Sonunda Keçeciler postu deldirdi.)</p>

  <p class="normal1">Hazırladığı sofralar göktaşı gibiymiş. Bütün tatlar yan yana. Bütün ara tatlar, yan tatlar, marjinal tatlar.</p>

  <p class="normal1">Bir şeyi başardı. Eğlence dünyasına girmek tehlikelidir. Sonuçta gülünç olmak da var. Semra Özal’ın da öyle olacağı sanılıyordu. Olmadı. Tersine, bir çeşit saygınlık da kazandı. Yalnız saygınlık mı? Kendi çapında bir işlev...</p>

  <p class="normal1">Olaylar mı üst üste geldi? Kalın çizgiler küçük durumları görünmez kılarak masumlaştırdı mı? Ülkemizdeki mahşersi felaket duygusunun yol açtığı bir beğeni bunalımını mı yaşıyoruz?</p>

  <p class="normal1">Ne olursa olsun. Semra Özal kendi işini kopardı. Turgut Özal’ın yanında, ama ondan bir ölçüde bağımsız bir Semra Özal bölgesi kurdu. Zaman zaman bunun Turgut Özal’ın bir manevrası olabileceğini de düşündüm. Başlangıçta öyle olsa bile, sonradan kendini tam anlamıyla kuran bir amaç; Semra Özal’ı yüceltmek değil, onun gerçek yüzünü ortaya çıkarmak.</p>

  <p class="normal1">Bir vakıf var: Türk Kadınını Koruma Vakfı. Paralar gidiyor geliyor. Vergisiz kazançlardan (zengin eşlerinin gelirleri) pay kapmayı başaran son derece görgüsüz bir kuruluş.</p>

  <p class="normal1">Papatyalar.</p>

  <p class="normal1">Alman papatyaları, mayıs papatyaları, köpek papatyaları, rumi papatyalar.</p>

  <p class="normal1">Eski bir papatya ile başı belaya girdi. Bilge Erol adlı bayan konsolos yüzünden korkulu günler yaşadı. Geçmişin üzerindeki örtünün birden kaldırılması her zaman rahatlatıcı olmayabilir. Yurtdışındaki papatya olayları; eski bir trafik kazası anımsatılmak istendi; o kazadan sonra Semra Özal’ın boynu askıya alınmış.</p>

  <p class="normal1">Bütün bunları aştı Semra Özal.</p>

  <p class="normal1">Jaguar olayı?</p>

  <p class="normal1">Bir de Jaguar olayı vardı, evet. Ama onun artık bir batik terimi olması gerekmez mi bugün? Semra Özal 1987 genel seçimlerinden sonra Organ Nakli Hastanesi’nin kokteyline leopar giysileriyle katılarak kanıtlamadı mı bu gerçeği?</p>

  <p class="normal1">İri gözlükleriyle solgunluk ve nemli bakış edinir.</p>

  <p class="normal1">Hafif müzik notalarıyla bakar; bir eliyle de alaturkayı okşamaktadır.</p>

  <p class="normal1">Türk Kadınını Koruma Vakfı’nın işleri uğruna yollara düşmüştür. İmam nikâhlı mutlu çiftlerin resmi nikâh için evlendirme memurunun önüne gelmelerini rica eder. Fısıldayarak yapar bunu.</p>

  <p class="normal1">Ördek gölü balesi için salon sağlayacaktır az sonra.</p>

  <p class="normal1">Parasal dünya balerini.</p>

  <p class="normal1">Semra Özal bütün bu yönleriyle coğrafyaya geçmiş durumda. Yarın, öbür gün tarihe de geçecek elbet.</p>

  <p class="sagdanithaf">3 Ocak 1988</p>
</body>
</html>
