<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_49">Eğreti Seçenek: Mehmet Yazar</h1>

  <p class="normal1">Mehmet Yazar uzaktan nasıl görünüyor? Temiz yüzlü, fildişi renkli, adamakıllı silik. Nedense hep paltolu. Omuzlarını kaldırarak, palto yakası ensesindeki kıvırcık saçlarına gömüle gömüle yürüyor. Sessiz, bildirisiz, hatta bir yerde anlamsız. Daha doğrusu anlam dışı.</p>

  <p class="normal1">Ama bazı çevrelerce hemen her zaman o sssizlik; ağırbaşlılık, bildirisizlik, açıklık, anlamsızlık, hikmet olarak gösterildi. Aslında o çevreler de biliyorlardı bunun doğru olmadığını (tam da bilmiyorlardı elbet). Belli bir iş için bir kişiye ad kazandırmak, onu öne getirmek o kadar zor bir şey değildi. Yine de Yazar’ın uzaktan seçilemeyen bazı erdemleri ve yetenekleri olduğunu kabul etmek gerekiyor. Dar bir kesimde daha başta (1977, 1978) büyük ün kazanması bunu gösterir.</p>

  <p class="normal1">1978’in koşullarını anımsayalım. Mehmet Yazar o koşullarda Ankara Sanayi Odası Başkanı oldu. Hemen ertesi yıl da Türkiye Odalar Birliği Başkanı. Ecevit hükümeti zamanında, işadamı örgütlerinin gazetelerde yayımlanan çarşaf çarşaf ve göz korkutucu ilanlarını düşündüm. Bu ilanlarda “Türkiye kendine layık düzeni bulacaktır” deniliyor; 12 Eylül Darbesi ve Özal yönetim biçimi gibi bir rejim müjdeleniyordu.</p>

  <p class="normal1">Ankara Sanayi Odası’nın yeni başkanı o ilanlardaki espriye hayrandı. Kendisi de bir parçasıydı o esprinin. Aynada geleceğin adamına gülümsüyordu. Yumuşak G vitaminine (milliyetçilik) önem vermesi gerekiyordu. Mukaddesatçı kesimin ticari umudu olmayı da yitirmemeliydi. Rolü, kişiliğine o anda uygun düşmekteydi. Her şeyi belirsizdi. Sessiz ve derinden gidecekti.</p>

  <p class="normal1">Eğreti seçenek.</p>

  <p class="normal1">Kendisini öne getirmek için yapılan yoruma gereğinden fazla inandı; kapıldı o yoruma. Nicedir odasında Naim Talu adımlarıyla dolaşıyordu. Yalnız oda dolaşmaları mı? İNE (İlerde Neler Olacak) sokağına saparak başlattığı uzun yürüyüşlerini mutlaka Çankaya’dan geçirtiyor, sonunda Bakanlıklar’a geliyordu.</p>

  <p class="normal1">Ferruh Bozbeyli’nin yenisi, piyasa ekonomisi koşullarına uyarlanmışı, mühendisi ve dergâh’sızı.</p>

  <p class="normal1">İlkokulda bir gün yerde bir karamela bulmuştu. Onu sattı.</p>

  <p class="normal1">Sağduyusu oldukça yoğun. Sözgelimi Galata Kulesi’nin yanından geçerken orada bir kule olduğunu hemen ayrımsar. 1983 seçimlerinden birkaç zaman önce Köşk’ün ışıklarına bakmış, Özal’ın seçimi kazanamayacağı kanısına varmış ve ondan uzak durmaya başlamıştı. Özal’ın kazanması üzerine DYP’e yaklaştı. Bu partinin genel başkanlığı da pekâlâ elverirdi. Kendisinden beklenmeyen bir sürü oyun denedi. Evet oydu, seçenek oydu; MDP boşluğunu o doldurabilirdi. Çeşitli kılıklara da girdi o ara. Yüzü de bir ölçüde değişti. Kişi ne düşünüyorsa yüzüne vurur. Yaptığımız iş belirler bizi. Ecevit niçin eskisi kadar güzel değil? DYP Başkanlığı isteğinde Demirel’e, daha sonra da fazla sıcak bir adama (Cindoruk) çarptı. Onun DYP Genel Başkanı olmasından sonra umudu kırıldı.</p>

  <p class="normal1">Bu kez MDP’de Sunalp’ı deviren grupla birleşerek Hür Demokrat Parti’yi kurdu. Genel başkan oldu. 1986 ara seçimlerinden sonra partisinin nafile bir parti olduğunu tam zamanında sezdi. Götürdü onu, Turgut Özal’ın sevecenliğine havale etti. Artık ANAP’lıydı.</p>

  <p class="normal1">Turgut Özal, son seçimlerde, o güne dek Yazar’la arasına koyduğu büyük mesafeyi kaldırıyor göründü. Onu devlet bakanı ve hükümet sözcüsü yaptı.</p>

  <p class="normal1">Yazar, eskiden Özal’a karşı, kendisinin de savunmakta olduğu düşünceleri eleştiriyordu; şimdi hükümet sözcüsü olarak Özal adına eskiden eleştirdiklerini savunacak. Ne akıcı kişilik değil mi? Ama hiç şaşmayalım. Mehmet Yazar, Odalar Birliği Başkanlığı’ndan ayrılırken de, HDP’yi kurarken de aynı davranışı o saat gösterebilirdi. Hem görüşler arasında ne fark var ki! Başkanlık ülküsü de nasıl olsa mahfuz. Ergeç bir geçici çözüm gereksinimi ortaya çıkar. Birileri tutar seçenekleri şöyle bir gözden geçirirler.</p>

  <p class="normal1">Mühendislerin en bürokrat bakışlısı. Biraz da öğrenci bakışlı.</p>

  <p class="normal1">Gerçekten, Odalar Birliği Başkanı’yken de, bürokrat gibi görünüyordu. İşadamıyken nasıldı, onu bilmiyoruz. Ama parti lideriyken de öyleydi. Bundan böyle hükümet sözcüsü olarak da öyle olacağı söylenebilir. Uzaktan öyle görünüyor. Ayrıca bu onun güzel yanlarından biri.</p>

  <p class="normal1">Bir güzel yanı daha: Yüzünde sanki bir kısım işkenceye, bazı adaletsizliklere karşı çıkacakmış gibi de birkaç çizgi var. “Peki, hükümet sözcülüğü?” diye soracaksınız. İnsan yüzünde binlerce çizgi olduğunu anımsatırım. Ezici çoğunluk öbürlerinde.</p>

  <p class="normal1">Yine de belirsizlik, son çözümlemede, Mehmet Yazar’a güç katıyor gibi. Özal’ın onu kabineye alması, ayrıca hükümet sözcülüğüyle görevlendirilmesi boşuna değil. Demirel’i kollarken, elleri boş durmasın diye Yazar’ı da nöbette tutuyor.</p>

  <p class="normal1">Yüksek mühendisler konserinde nefir çalacak.</p>

  <p class="normal1">Bilir misiniz, bende yükseklik korkusu vardır. Geçende bir filmde kadın oyuncu şöyle diyordu: “Kalınca bir halının kenarına basa basa yürüyemem.” Onun gibi bir şey benimki de.</p>

  <p class="normal1">Der demez o şiir geliyor aklıma:</p>

  <p class="normal1">“Bütün mimarlar yüksek</p>

  <p class="normal1">mühendisler de,</p>

  <p class="normal1">Bir sen kaldın alçak mimar</p>

  <p class="normal1">Ey Sinan Usta!”</p>

  <p class="sagdanithaf">27 Aralık 1987</p>
</body>
</html>
