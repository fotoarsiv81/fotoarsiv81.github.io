<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_134">Ölü Yasalar</h1>

  <p class="normal1">— Fotoğrafa sığmış.</p>

  <p class="normal1">— Evet, ama iki okyanusu birden anımsatıyor. Hem Büyük Okyanus’u, hem de Atlas’ı. Yani o okyanusların ötesini.</p>

  <p class="normal1">— Kapalı konuşma. Kapalılık kötü. Turgut Özal’ın askeri kıtayı teftiş etmesinden söz ediyorsun aslında. Sonra da kalkıp iki okyanusu devreye sokuyorsun. Ne ilgisi var?</p>

  <p class="normal1">— İki okyanusun ötesindeki diktatörler gibi de onun için. Operet olmuş diktatörler vardır. Çoğu da beyazlara bürünmüştür. Akla hemen muz, dans, para, turist akını ve aşk gelir.</p>

  <p class="normal1">— Gazetedeki o fotoğrafı düşünüyorum hep. Daha önce de birkaç kez yayımlanmıştı o tür fotoğraflar. Özal’ın o tavrı, adım atışı, sanki müzik eşliğinde. Orada bir girişim de söz konusu. Ne demek istiyor Özal? Daha mı genç görünüyor o eşofman, sandalet edası içinde? Sandaletle, çizmeye meydan mı okuyor yoksa?</p>

  <p class="normal1">— Bütün istediği şu galiba: Asker gelip atsın bunu, o da sivil ve demokrat biri gibi anılsın. Mazlum sayılsın. Hem sonra, gerçekten de daha genç, o fotoğrafta. Hem de MSP’li dönemine iniyor sanki. Öte dünyaya da selam yolluyor. İlkokuldaki hayatını yaşıyor. Müthiş jimnastikçi.</p>

  <p class="normal1">— İyi ki Beden Terbiyesi Yasası değişmiş. 27 Mayıs 1960’tan sonra değişti o yasa.</p>

  <p class="normal1">— Ne olmuş?</p>

  <p class="normal1">— O yasaya göre, “18 yaşını bitirmiş her Türk yurttaşı jimnastik yapmaya mecbur”du. Muhtar çıkacak, düdük öttürecek ve herkes sokağa fırlayıp sabah jimnastiğini yapacak. Ankara’daki bazı sokakları saymazsak, bu yasa belki de hiç uygulama alanı bulamadı Türkiye’de. Kimse jimnastik yapmadı öyle. Ölü bir yasa.</p>

  <p class="normal1">— Ölü doğmuş o kadar çok yasa var ki! Sözgelimi 1934 tarihli bir yasaya göre besin maddelerini basılı kâğıtlara sarmak yasaktır. Bu yasağa karşı çıkan yurttaşlar 19 lira ağır para cezasına çarptırılırlar. Bugünkü naylon torbayı bırak, o yıllarda kâğıt da yok ülkemizde. Daha doğrusu bütün kâğıtlar basılı kâğıt. Peyniri ve helvayı açıyorsun ki Baytekin ya da Tarzan olduğu gibi üstüne geçmiş.</p>

  <p class="normal1">— Kâğıt bulunmayan bir ülkede o tür bir yasa gerçekten ölü bir yasadır. Aç adama da sabah jimnastiği yaptıramazsın.</p>

  <p class="normal1">— İşçi varsa bir ülkede, işçiye 1 Mayıs’ı yasaklayamazsın; bir gün yasaklarsın, iki gün yasaklarsın.</p>

  <p class="normal1">— Yüz yıl yasaklarsın. Ünlü hukukçu Jhering ne diyordu hukuku tanımlarken: “Hâkim sınıfların, kendi çıkarları yörüngesinde, topluma kabul ettirmeyi becerdikleri kurallar bütünü.”</p>

  <p class="normal1">— Ölü anayasalar yok mu?</p>

  <p class="normal1">— Ölü başbakanlar. Bence Turgut Özal uzun süreden beri ölüydü, ama Bulgar göçmenlere sınırı kapattığı gün resmen<br class="chapter" />
  öldü.</p>

  <p class="normal1">— Hayır ölme niteliğini de yitirdi. Geçen gün konuşmuştuk bunu. Aydın Menderes bile sezdirdi. Hem de çok daha önce.<br class="chapter" />
  Öldü.</p>

  <p class="normal1">— Adnan Menderes tragedyaydı, buysa operet.</p>

  <p class="normal1">— Hem Brecht var içinde, hem de Ionesco.</p>

  <p class="normal1">— Umman’ı da var yanıcığında.</p>

  <p class="normal1">— Umman sözünden korkarım, muamma sözcüğünü de anımsatır. Peki, kimmiş Umman? Anlıyor gibiyim de bir yandan. Semra Hanım olmasın?</p>

  <p class="normal1">— Çok şükür, bildin. Turgut Bey iki okyanus ötesi (tabii ki o okyanusların güneyleri) diktatörleri gibi adım atacak da Semra Hanım hiç değilse Umman Denizi’ne benzemeyecek mi?</p>

  <p class="normal1">— Piri Reis’in gemisi orada batmıştı ama.</p>

  <p class="normal1">— Olsun. Basra harap olduktan sonra her şey aynıdır.</p>

  <p class="normal1">— O da mı öldü yoksa?</p>

  <p class="normal1">— Yok, yaşayacak o. Ölü bir tüzük gibi.</p>

  <p class="normal1">— Ölü tüzükler de mi var?</p>

  <p class="normal1">— Olmaz mı? Neden olmasın? Şeyi anımsa, Cumhuriyet’ten önce çıkarılmış Rumeli Demiryolları Nizamnamesi’ni. Bu nizamname bugün yürürlükte midir, bilmiyorum. Ama şu maddesini hiç unutamam: Birinci mevki vagonlarda sigara içilmez; ikinci mevki vagonlarda vagondaşlardan izin alınırsa, sigara içilebilir; üçüncü mevki vagonlarda sigara içmek serbesttir.</p>

  <p class="normal1">— Böyle tüzük olur mu?</p>

  <p class="normal1">— Olmuş bir kere. Ne anayasalar, ne yasalar, ne tüzükler, ne genelgeler, ne yönergeler var!..</p>

  <p class="normal1">— İmren Aykut diye bir bayan bakan var. Tarihe hiç de imrenilmeyecek biçimde geçecek. Pakdemirli’nin pek pak olmadığı da anlaşıldı. Son düzenlemelerde, ayrıca, işçiyle memurun da sefalet ücretlerinde ayrım gözetildi. “Temel maaş” diye bir şey uyduruldu, “kıdem” aylığı diye bir şey...</p>

  <p class="normal1">— Anayasa dedin demin.</p>

  <p class="normal1">— General Evren’dir.</p>

  <p class="normal1">— Yasa?</p>

  <p class="normal1">— Lümpen demokrat Özal’dır.</p>

  <p class="normal1">— Tüzük?</p>

  <p class="normal1">— Yine Özal.</p>

  <p class="normal1">— Ama tüzüklerin Danıştay’dan geçmesi gerekir.</p>

  <p class="normal1">— İyi ya işte, Evren Anayasa Mahkemesi’nden; Özal, Danıştay’dan; Pakdemirli, Maliye müfettişinden; Kâmuran İnan, Doğulu’dan; Mehmet Turgut, Cemal Süreya’dan yakasını zor sıyırır.</p>

  <p class="normal1">(Jivkov oynayarak girer ve kendi Haldun Dormen’ini arayarak mesaj verir: “Yahu, ne iyisiniz be!”)</p>

  <p class="normal1">27 Ağustos 1989</p>

  <p class="normal1">Takunyası Ters</p>

  <p class="normal1">Elektrik faturası gelmişti. Faturanın arkasında paranın yatırılacağı bankaların adları yazılı. Kadıköy Pazarı’na indim. Pamukbank şubesine girdim. Para ödeyeceğim. Oradaki şef, Türkiye Elektrik Kurumu’nun elektrik paralarını almadıklarını söyledi. Kâğıdın arkasındaki açıklamayı gösterdim. “Olsun,” dedi “almıyoruz.” Bankaya bak, para veriyorsun almıyor! Genel müdürlüğe şikâyet edeceğimi, gazeteye yazdıracağımı söyledim...</p>

  <p class="normal1">— Elektrik faturasının arkasındaki kutu içinde yapılmış açıklama “resmi” nitelikte bir yazıdır. Yani devlet yazısı. Devlet o bankayla anlaşma yapmış demek. Ama bankadaki şef anlaşmayı umursamıyor. Hem devleti, hem de kendi genel müdürlüğünü umursamıyor. İş buraya kadar gelmiş...</p>

  <p class="normal1">— Necdet Uğur’un bir sözü geldi şimdi aklıma. Bir gazetede, kendisiyle yapılmış bir konuşmada söylemişti: “Ülkemizde yasalar uygulanmamaya başladı.” Tam tamına değil, ama bunun gibi bir söz. Çok büyük bir gerçeği ortaya koyuyordu o sözüyle Necdet Uğur. Sahiden, bugün ülkemizde yasalar hemen hemen hiç uygulanmıyor.</p>

  <p class="normal1">— Turgut Özal demektir bu. Yasa tanımıyor. Anayasa tanımıyor. Bilmiyor da. O Işın Çelebi’yi düşün, hele o Taner Bey’i, Akbulut’u... Hukuktan, yönetim duygusundan, anayasal özden ne kadar uzak kişiler...</p>

  <p class="normal1">— Hani geçende Henri Michaux’nun o enfes dizesini anmıştın. Nasıldı?</p>

  <p class="normal1">— Dışavurumculukla ilgili tabii. Şöyle: “Kendini ancak yellenerek dışavuran bir adam.” Kendini ancak yellenerek dışavurabilmek...</p>

  <p class="normal1">— Bu tür adamlara en çok ANAP’ta rastlanıyor. Neden?</p>

  <p class="normal1">— Turgut Bey takunyayı ters giymeye başladı da ondan. Ters giy bakalım, takunyayı ya da sandaleti, yürüyebilir misin?</p>

  <p class="normal1">— Türkiye İş Bankası’nın, maaş kırdırma olayına karşı bir tavrı var. Yeni bir tavır. Biliyorsun, Mehmet Turgut o bankanın yönetim kurulu başkanı. Kırdırma olayı üzerine bankanın tavrını öğrenince şaşırdım. Turgut Özal kendini mi yıkmak istiyor, yoksa Mehmet Turgut mu onu yıkmayı üstlenmiş.</p>

  <p class="normal1">— Nasıl yani?</p>

  <p class="normal1">— İş Bankası’ndan maaşını kırdıran kimbilir kaç kişi var? Ama herhalde, bunların sayısı bugün ülkemize gelen Bulgar “soydaşlar”ımızdan daha fazla. T. İş Bankası emeklilere maaş kırdırma olayını bir anda durduruyor. Binlerce aile Ekim ve Ocak arasında bütünüyle aç kalacak. Ev kiralarını ödeyemeyecek. Bu da bir erken seçimde ANAP’ın oy oranını yüzde 8’in altına düşürecek. Bu kötülüğü kim yapıyor ANAP’a, Turgut Özal’a?</p>

  <p class="normal1">— Herhalde Mehmet Turgut olamaz. İşin farkında değil o. Çünkü o, “bön bir cesaretle” geçti o bankanın başına. Bu işten anladığı yok. Atlatmışlar onu. Yoksa niçin yıkmak istesin Turgut Özal’ı? Niçin kesin açlığa mahkûm etsin onca aileyi, ocağı? Üstelik Özal’ın onu cumhurbaşkanı adayı olarak düşündüğünü de okumuştum bir gazetede.</p>

  <p class="normal1">— Turgut Özal mı düşünmüş bunu yoksa?</p>

  <p class="normal1">— Belli olmaz. Turgut Bey kendi kendine de kazık atabilir. Daha doğrusu, kazık atarken kazık kendine de gelebilir. Bu belli artık. Kontrolü yitirmiş bir kere.</p>

  <p class="normal1">— Evet, takunyayı bile saptırdı.</p>

  <p class="normal1">— Aydınlar Ocağı’na da hakaret etti. Takunya böyle ters takılır mı?</p>

  <p class="normal1">— Kuruş bilmiyor, ekonomi uzmanı tanıtmak istedi kendini.</p>

  <p class="normal1">— Deccal mı?</p>

  <p class="normal1">— Evet, Türkiye de ancak bu kadar bir Humeyni kaldırabilir...</p>

  <p class="normal1">— Aslında bitti. Ne dedik, ilkokul öğrenciliği yıllarına inmiş. Ayağını yere vurarak milli şiirler okuyan öğrenciler vardı ya. Onlar gibi.</p>

  <p class="normal1">— Öğretmenlerden hangisinin başöğretmen olduğunu bilmiyor ve o bilmediği adamdan ödü kopuyor.</p>

  <p class="normal1">— Televizyonda görünmesi de artık aleyhine işlemeye başladı kamuoyunda. Görüne görüne tükendi. Bir şey söylemediği, yalan söylediği anlaşıldı.</p>

  <p class="normal1">— Malatyaspor başkanlığına da aday olamaz artık.</p>

  <p class="normal1">— İki uçağı var diyorlar.</p>

  <p class="normal1">— Oğlu da pilotmuş.</p>

  <p class="normal1">— Bir de Coşkun Kırca var.</p>

  <p class="normal1">— Büyük adam o. Müthiş anayasacı. Bugün haklı ama...</p>

  <p class="normal1">— Haklı ya, terbiyesizliği vatan hainliği sayıyor.</p>

  <p class="normal1">Orada da haklı bence...</p>

  <p class="sagdanithaf">3 Eylül 1989</p>
</body>
</html>
