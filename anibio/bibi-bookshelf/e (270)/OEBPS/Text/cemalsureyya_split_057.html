<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_53">Kendi Kaleminden Nihat Kitapçı</h1>

  <p class="normal1">Geçende bir gazetede Devlet Bakanı Nihat Kitapçı ile yapılmış bir konuşma okudum. Kutu içinde de bir şiiri yayımlanmıştı. Konuşma metni de, zaten o şiirin içeriğiyle ilgiliydi. Kitapçı’yı yalnız o şiirle tanıyoruz. Kişiliği şimdilik orada saklı. Her şiir şairini bir başına ve o anda açıklamaz. Ama belli ki, Nihat Kitapçı şiir yazmaktan çok, şiirsel biçim aracılığıyla kendi düşünce ve özlemlerini doğrudan dışavurmakta. Kendi ölçülerine göre ideal yaşama biçimini açıklıyor. Belki de bir yönetici olarak, yönetilen kitleye o biçimi öneriyor. Şiir bu bakımdan ilginç geldi bana.</p>

  <p class="normal1">Uygarlık yalnızca bir gürültüdür Nihat Kitapçı için; bu gürültüden tiksindiği gibi, onun karşısında ideolojik sayılabilecek bir gurbet duygusu içine de giriyor. Kırlara çıkıp dolaşmak istiyor. Ama bunların gündüz gezintileri olması da şart. Geceleri dışarı çıkmaktan korkuyor. Kuşlar şarkı söyleyecek ona. Susayınca hemen oturuyor. Çıkınını da açıyor hemen. İlk lokmayı ağzına atmadan haykırıyor: “İstemem istemem, medeniyetin gürültüsünü!” Uygarlığı yalnız maddi değerler bütünü olarak görüyor: mermer, taş, beton, sıva.</p>

  <p class="normal1">Ömer Bedrettin Uşaklı’nın “Bingöl Çobanları” şiirinden ve o özlem çizgisindeki başka şiirlerden etkilendiği belli. Şiir yazma hakkından yararlanırken, ana düşüncesini yapıtının yapısına sindirmeyi de bilmiş: Efsanevi olarak gördüğü o sessizliğe daha çok bürünebilmek için vezin ve kafiye gibi “seda” öğelerini, hatta dış müzik olanaklarını kapı dışarı etmiş. Ayrıca, aynı düşünceyle, ilkelliğe özlemini anlatırken, şiirsel yapının da ilkel olmasına çalışmış.</p>

  <p class="normal1">Bu üslubu hayatının her noktasına indirmiştir. Sözgelimi kahve içerken fincanı kulpundan tutmaz; fincanı tabakla birlikte ve tabağı emin bir biçimde kavrayarak ağzına götürür.</p>

  <p class="normal1">“Aydınlatmasın gecelerini bir ampul.” Yıldızların ışığı yetiyor da artıyor Nihat Kitapçı’ya. Ama fazladan bir petrol lambası da istemesine ne demeli? Bence Kitapçı bu dizesiyle büyük bir açık veriyor. Yoksa babadan kalma bir lamba mı o? Konuklar için mi edinilmiş? Bense asıl sorun şurada: Kitapçı’da doğa moğa sevgisi diye bir şey yok. Onun için asıl olan, ilkellik özleminin vurgulanmasıdır. Yoksa yıldızlar dururken petrol lambasını araya sokmazdı. Ayrıca Arap ülkelerinin aynı zamanda petrol ülkeleri olduğunu unutmayalım. Kitapçı, Suudi Arabistan sevgisini de belirtmiş oluyor. Evet, ilkelliktir aradığı. Yoksa, mermeri, taşı devreden çıkarırken bir çobanın pınara koyduğu “üç beş” taşı yüceltemezdi.</p>

  <p class="normal1">Kitapçı, 1928’de Erzurum’un Ilıca ilçesine bağlı Ömertepe köyünde doğmuş. Ankara Üniversitesi Ziraat Fakültesi’ni bitirmiş. Zirai Donatım Kurumu’nda çalışmış; kurumun Erzurum, Samsun, Ankara bölge müdürlüklerinde bulunmuş. 1977’de AP’den Erzurum Belediye Başkanı seçilmiş. 12 Eylül’de görevden alınmayan bir iki belediye başkanından biri de o. Et ve Balık Kurumu’nda yönetim kurulu üyeliği de var.</p>

  <p class="normal1">Ampulden korkan bakan.</p>

  <p class="normal1">İddia ediyorum, pınardaki o kemik mutlaka insan kemiğidir. Belki bilmeyenler vardır aramızda. Ziraat ve Veteriner fakülteleri Ankara’da, Dışkapı’da, aynı yerleşim alanını paylaşan iki öğrenim kurumudur. İki fakülte öğrencileri arasında öteden beri dostça, ama oldukça büyük bir rekabet vardır. Bu yüzden, ziraatçı Nihat’ın hayvan kemiğine şiirinde yer vermiş olamayacağı kanısındayım.</p>

  <p class="normal1">Şiirin son dizesini okuyunca bir ikilem içine giriyoruz. Kitapçı “Petrol lambasında pencerem bir gölge gibi görünsün” derken ne anlatmak istiyor acaba? Ayrıca, dışarıdan içeri mi, içeriden dışarı mı bakılacak? Düşündüm de, dışarıdan içeri olsa gerek. Böylece onun nasıl sönük yaşadığı anlaşılacak ya da sanılacak. Belki de çiçekler istiyor petrol lambasını. Bir “doğa âşığı” olduğunu söylediği emekli öğretmen eşi, evlerini çiçek bahçesine çevirmiş.</p>

  <p class="normal1">Medeniyetten sadece gürültüyü, doğadan da sadece çiçekleri anlayan bir aile karşısındayız.</p>

  <p class="normal1">Böyle bir şaire yine de, evet; böyle bir Et ve Balık Kurumu Yönetim Kurulu üyesine de, böyle bir milletvekiline de... Ama böyle bir belediye başkanına... derken duralım biraz. Trafik ışıklarından ödü kopan, kaldırım taşlarını gördükçe içi bulanan; taşa, mermere, betona, çocuk bahçesine, park kanepesine, sıvaya, çöp kamyonuna, asfalta, musluğa, halk otobüsüne, tren rayına düşman bir kişi onca uzun süre (6 yıl, 3 ay, 13 gün) nasıl belediye başkanlığı yaptı, merak ediyorum. Kimbilir ne kadar mutsuz olmuş ve ne kadar mutsuzluk dağıtmıştır!</p>

  <p class="normal1">Yazık olmuş Erzurum’a.</p>

  <p class="normal1">“Sessiz sedasız” bir Erzurum yaratmak istedi.</p>

  <p class="normal1">Işığı da görsel bir gürültü olarak görüyor.</p>

  <p class="normal1">Üstelik soyadı da Kitapçı. Kitabı ışık saymayan siyasal topluluğun iyi kalpli üyesi.</p>

  <p class="normal1">“Gündüzleri dolaşayım kırlarda</p>

  <p class="normal1">Kuşlar bana şarkı söylesin</p>

  <p class="normal1">Susup oturduğum zaman da</p>

  <p class="normal1">İstemem mermer, taş, beton, sıva.</p>

  <p class="normal1">Bir çobanın koyduğu üç-beş taşlı pınarda</p>

  <p class="normal1">Bir kemik oluk bana su versin</p>

  <p class="normal1">İstemem istemem medeniyetin gürültüsünü,</p>

  <p class="normal1">Biraz da başım dinlensin</p>

  <p class="normal1">Yalnız kalmak istiyorum. Yalnız kalmak istiyorum biraz da</p>

  <p class="normal1">Medeniyet gürültüsünden uzak</p>

  <p class="normal1">Bir yer ki sessiz sedasız bir yer ki sessizliğe bürüne</p>

  <p class="normal1">Aydınlatmasın gecelerimi bir ampul</p>

  <p class="normal1">Yıldızların ışıkları yerlere serilsin,</p>

  <p class="normal1">Petrol lambasında pencerem bir gölge gibi görünsün.”</p>

  <p class="sagdanithaf">24 Ocak 1988</p>
</body>
</html>
