<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_10">Bedrettin Özfatura</h1>

  <p class="normal1">Günümüzde iki general selamlaşıyorsa, orduyu selamlamış olur. Yine günümüzde iki belediye başkanının birbirini selamlamalarının altında “pazar” kavramı vardır. İki prototip (dört eğilimin ikisi) olarak, Bedrettin Dalan pazarlık gücüyle, Burhan Özfatura ise pazarcılık kaygılarıyla belirir.</p>

  <p class="normal1">Son yıllarda belediyelerin gelirleri adamakıllı arttı; 1982 seçimleri belediye başkanlarının yüzlerine göreli bir demokratik çizgi ekledi. Bunlara, ANAP iktidarı döneminde oluşan denetimsizlik duygusunun belediye başkanlarına kazandırdığı “hesapsızlık gücü”nü eklemeyi de unutmayalım. Büyük illerdeki ilçe belediye başkanlarının ve küçük il belediye başkanlarının yarattığı skandallar ve yolsuzluk söylentileri büyük il belediye başkanlarını ayrıca güçlendirdi. Onları o tür işlerin çok üstünde, çok ötesindelermiş gibi gösterdi.</p>

  <p class="normal1">Bu arada, İstanbul ve İzmir belediye başkanları iyice öne çıktılar. Kişisel görüntüleriyle, partinin çerçevelerinden taştılar; ad yaptılar. Çıkışlarıyla başbakan yardımcılarını, bakanları sildiler.</p>

  <p class="normal1">Aynı işleri yaptığı halde, Ankara Belediye Başkanı için aynı sözleri söyleyemeyiz. Ankara Valisi gibi Ankara Belediye Başkanı da, bu açıdan “Yalova Kaymakamı” konumunda. Küçük bir dernek başkanının sesi bile onlarınkinden çok daha gür çıkar Ankara’da.</p>

  <p class="normal1">Fotoğraflarına bakarsanız ikisi de düz, hatta sıradan adam görünümünde. Bedrettin Dalan mühendis. Müteahhitlik de mi yapmış? Yine de “haksız olma hakkı”nı savunabilmesi için bu bir neden olmamalıydı. Dalan’ın bir de hesapsızlığı gönlü bol bir davranış olarak kabul ettirmeye çalışması var ki, kolay açıklanamaz. Özfatura daha önce maliye hesap uzmanlığı, İzmir defterdarlığı görevlerinde bulunmuş. Onun tavrını, temsil ettiği mistik görüşün varolma savaşı olarak düşünebiliriz.</p>

  <p class="normal1">İkisi de fedai.</p>

  <p class="normal1">Ama kişisel planda Dalan kârlı; Özfatura zararlı, kendini olduğu gibi ortaya koyamamanın sıkıntısı içinde. Gazinoların her gece tıkabasa dolu olmasını genel bir refahın sağlıklı ölçüsü sayabiliyor. Tekkecidir Özfatura. Sessizliği özgürlük sayar. Kitle onun gözünde bir “kullar” topluluğudur.</p>

  <p class="normal1">Dalan’da ise birbirine karışarak anlamsız olmuş sesler arasında özgürlüğü dışlama ya da görünmez kılma özlemi var. Bu da yeni İstanbul peyzajlarının arkasında gerçekleştirilmelidir. Kitle bir “hiç”tir Bedrettin Dalan için.</p>

  <p class="normal1">Buradan alınırsa, ne tuhaf, “kul” daha iyi.</p>

  <p class="normal1">Demin ANAP’taki dört eğilimin “ikisi” demiştik. Baskın çıkan ikisi, son ikisi desek daha doğru. Aralarında çatışma da var. Özfatura, ta İzmir’lerden bağırıyor Dalan’a. Erbakan, Demirel’e bağırırdı ya... Demirel de işbilirlik içinde susardı ya... Özfatura, Dalan karşısında “Bedir” Savaşı’nı kazanacak sanki. Beriki de kapalı fatura yöntemiyle işe nasıl olsa bir gün bir çizgi çekerim havasında.</p>

  <p class="normal1">İkisi arasında şöyle bir ayrım da var: Dalan’ı, bir küçük ilçe belediyesinin başına getirin, hiçbir şey yapamaz orada. Özfatura ise çok daha küçük bir birimi daha iyi yönetebilir. Buna karşılık Özfatura’yı İstanbul’a getirin, sıfırdır; Dalan, İzmir’de de işi pişirir ya da pişirebilir. Dalan, belediyenin üstünde ama ilkesiz; Özfatura belediyenin dışında ama yönetim duygusuyla silahlı. Yine de, Türkiye’de yerleştirilmiş bulunan yeni çarkın, yerleştirenlerin gerçeklik duyguları adına, iyi seçilmiş iki başkan karşısındayız.</p>

  <p class="normal1">Şu da ayrı bir gerçek: ANAP içinde ikisi de siyasal yönden zayıf halkaları oluşturmakta (burası da baştan hesaplanmışsa, bir ökelik söz konusu).</p>

  <p class="normal1">Bedrettin Dalan, CHP’deki Aytekin Kotil-Ali Topuz tavrı içinde. Kotil ve Topuz, bütün kişisel çabalarına karşın, AP’nin ve İstanbul’daki “inşaat” gücünün CHP içindeki uzantıları olma görünümünden bir türlü kurtulamamışlardı. Bir farkla: Dalan işin sıcak pratiği içinde; öbürlerinin yalnızca dolaylı ve muhalif işlevleri vardı. Kısacası, Dalan da kendi partisi içinde paralel bir konumda.</p>

  <p class="normal1">Özfatura’ya gelince, onun için tam öyle diyemeyiz. Yeni bir deney onunki. Yüzü de Türkiye’de o planda rastlanmadık yeni bir yüz.</p>

  <p class="normal1">Yakup şimdi Mısır’da; uçakla gitti oraya; gelmesi de gecikti. Firavun’un Ermeni hekimine “dört” damarını emanet etti.</p>

  <p class="normal1">Yusuf’çuğu, işte, firavunun ekinlerini planlamakla görevli. Bünyamin (İsmail Özdağlar) zindandan çıkmış; Nil kıyısında ağlar.</p>

  <p class="normal1">Bu öyküde asıl Yusuf, Bünyamin mi yoksa?</p>

  <p class="normal1">Asıl konuya dönersek, Özal, Bedrettin Dalan’ı belki daha önce; ama Burhan Özfatura’yı kesin olarak kaybedecektir.</p>

  <p class="normal1">Özal’ın yerini, bir an için bile olsa Güzel’in alması bunu hızlandırmakta.</p>

  <p class="sagdanithaf">1 Mart 1987</p>
</body>
</html>
