<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_138">Gelir Vergisi Öldü</h1>

  <p class="normal1">— Vergiden başlayıp aşka gidelim. Petkim de zaten satılıyormuş.</p>

  <p class="normal1">— Hesap Uzmanları Kurulu ülkemizdeki en değerli kuruluşlardan biridir. İşi Gelir Vergisi denetimi. Ama bugün bence işlevi yok pek.</p>

  <p class="normal1">— Neden?</p>

  <p class="normal1">— Gelir Vergisi öldü çünkü. Daha doğrusu öldürüldü. 12 Eylül ve ANAP öldürdü bu vergiyi. Milli gelirdeki paylaşmayı kendine göre bir yere “çekerken” o vergiyi de gebertti. Ortadan kaldırdı.</p>

  <p class="normal1">—Peki nedir o “asgari hayat standartı” ölçüleri? Serbest meslek mensupları için reçeteler, vekâletnamelerde hesap numaraları?</p>

  <p class="normal1">— Gelir Vergisi tam gürültüye gitti de, onun telaşı... Gelir Vergisi hiç değilse bir esnaf vergisi olsun telaşı. Ücretliler dışında bugün her kesim kendi istediği vergiyi veriyor. Ayrıca neden versin ki! Sen Petkim’i satıyorsan, mükellefteki vergi duygusunu da silmişsindir. Zaten vermez, ama şimdi niye versin ki? Çok şeyin götürü olduğu bir mali hukuk sisteminde o koca Hesap Uzmanları Kurulu elbet sarsılacak. Sistem yıkıldı.</p>

  <p class="normal1">— Ama sistem sadece Özal’la değil, daha önce yıkılmaya başlamıştı. Tabii, Özal kahredici darbeyi vurdu. Ya da vurulmasına seyirci kaldı (Çünkü hiç anlamaz bu işlerden).</p>

  <p class="normal1">— Koç hiç denetlendi mi hesap uzmanları tarafından?</p>

  <p class="normal1">— Hayır.</p>

  <p class="normal1">— Sabancı?</p>

  <p class="normal1">— Şaka mı ediyorsun?</p>

  <p class="normal1">— Bunda hesap uzmanının hiçbir kusuru yok. Hesap uzmanına bir yerde pranga vurulmuş. İstediği vergi mükellefini inceleyemez. Fiş kesilir kendisine: “Şu, bu mükellefleri inceleyeceksin”. Hiçbir zaman Koç için, Sabancı için ya da öyle bir başkası için fiş düzenlenmez.</p>

  <p class="normal1">— Peki yaz turneleri var hesap uzmanlarının? Bir de yılda birkaç ay Anadolu’ya dağılıyorlar...</p>

  <p class="normal1">— Orada da yolu kesilmiş hesap uzmanının. Ayda şu kadar inceleme yapacaksın deniyor. Diyelim ayda dört rapor isteniyor. Bu ne demek sence?</p>

  <p class="normal1">— Belki tembelliğin önlenmesi demek. Ama aslında başka bir şey de mi demek? Sen söyle.</p>

  <p class="normal1">— Hesap uzmanını belli doğrultuda çalıştırmama amacı yatıyor burada. Ayda, diyelim, dört rapor yazma zorundaysam, en küçük mükellefleri denetlerim elbet. Çok doğal bir şey bu. Bakkal defteri incelerim. Çok doğal. Yönetimin felsefesi çıkıyor burada ortaya: “Ey vergi deneticisi, sadece bakkallara bak!” İşte orada da prangalar eskitiyor Hesap Uzmanları Kurulu. Hasreti de var elbet. Gerçek işlevini kazanma hasreti.</p>

  <p class="normal1">— Maliye müfettişleri var...</p>

  <p class="normal1">— Onu başka gün konuşalım. Maliye müfettişi kaç kişi ki! 120 yılda 500 Maliye müfettişi gelmiş. Üstelik bugün o kadar başka görevlerle yüklü ki Maliye müfettişi, vergi denetimine çok az sayıda elemanıyla katılabiliyor. Ve çok az zaman ayırabiliyor.</p>

  <p class="normal1">— Bir de gelirler kontrolörleri var.</p>

  <p class="normal1">— Onlar da çok iyi. Ne var ki, onlardaki pranga daha da battal. Yolları tam kesilmiş.</p>

  <p class="normal1">Vergi kontrol memurları var bir de.</p>

  <p class="normal1">— Orada iş bozuluyor. Konuşturma beni... Maliye Bakanlığı kuruluş sisteminde vergi dairesi müdürü küçük memurdur. Bunu değiştirmek gerekir. Defterdar da, öyle büyük bir görevli değildir. Hadi Maliye müfettişini bir yana bırakalım, neden bir hesap uzmanı, bir gelirler kontrolörü vergi dairesi müdürü olmak istemesin? Vergi dairesi müdürü sistem gereği küçük bırakılmıştır. Yoksa, Beyoğlu ya da Kadıköy Vergi Dairesi Müdürlüğü’ne bir hesap uzmanı niçin talip olmasın? Düne kadar İzmir Defterdarlığı bile küçük görev sayılmaktaydı.</p>

  <p class="normal1">— Gelir Vergisi öldü diyoruz. Katma Değer Vergisi (KDV) girdi devreye.</p>

  <p class="normal1">— O tür vergi yoksulun sırtına yüklenen vergidir. Asıl adı muamele vergisi.</p>

  <p class="normal1">— Muamele mi?</p>

  <p class="normal1">— Muamele, evet. KDV ile bir muamele bütünü gerçekleştirilmiştir.</p>

  <p class="normal1">— Düzen değişti ama Türkiye’de...</p>

  <p class="normal1">— Düzülen hiç değişmez... Vergi için söylüyorum tabii. KDV o muameledir işte. Gelir Vergisi öldürülmeseydi KDV’nin yine de bir başka anlamı olabilirdi. Ama öldürüldüğüne göre, KDV kadavra demektir. Sayın Evren kına yaksın.</p>

  <p class="normal1">— Peki Özal?</p>

  <p class="normal1">— Lümpen-cumhurbaşkanı adayı.</p>

  <p class="normal1">— Vergi dairesi müdürlerinden söz ettik. Hikmetli bir laf söyle yahu!</p>

  <p class="normal1">— Tekrar olacak ama, bunda da bir yarar var: Vergi dairesi müdürlerinin evleri, muhasebe müdürlerinin çalıştıkları dairedeki odaları çok güzeldir...</p>

  <p class="normal1">— Ne demek?</p>

  <p class="normal1">— Ne demekse...</p>

  <p class="normal1">— Bi de aşk demiştik.</p>

  <p class="normal1">Aşka vakit kalmadı. Arkası yarın.</p>

  <p class="sagdanithaf">1 Ekim 1989</p>
</body>
</html>
