<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cemalsureyya</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_144">Helikopter</h1>

  <p class="normal1">— Turgut Özal Red Kit okuru. Güzel bir şey bu. Ama anlaşıldığına göre sadece Red Kit okuru. Bir devlet adamı için bu fazlaca ilginç. Yine de Özal bu okurluk düzeyini öylesine tutundurmuş ki, hemen ardından gelen Hasan Celal Güzel de Red Kit okuru olmakla övünüyor. Hasan Celal Güzel kendine “ikinci Tonton” da diyor. Bu bir espri de olsa bir gerçeği ve düzeyi belirlemekte.</p>

  <p class="normal1">— Demirel’in evi kitap, broşür dolu... Resimlerde, TV’de öyle görünüyor.</p>

  <p class="normal1">— Bakma, çoğu rapordur onların.</p>

  <p class="normal1">— Parti liderlerinin kültürleri üzerine bir araştırma kim bilir ne ilginç sonuçlar doğurur? Kitaplar derken, Demirel ömründe bir kez Thomas Paine’in İnsan Hakları kitabından söz etmiştir. Bu kitap Milli Eğitim klasikleri arasında çıkmıştı. Thomas Paine Kuzey Amerika’ya göç etmiş bir İngiliz. İngiltere’ye karşı kolonilerin haklarını savundu. Bağımsızlıkçı bir düşünürdü. İnsan haklarını “doğal” haklar olarak ileri sürer. İnsan hakları insanın varoluşundan doğan, “sivil” haklardır ona göre. Süleyman Demirel’in bu kitabı okuduğuna, okumuşsa da içeriğini benimsediğine inanmıyorum. Çünkü “dün dündü, bugün bugündür” sözü bu kitaba inanışı, bağlanışı hiç doğrulamıyor. Öğretisiz bir kişi Demirel. Koşul ve konum önemli onun için. Özal ise, kendi adına öğretiyi hemen elden çıkaran, bu konuda veresiye de çalışan bir adam.</p>

  <p class="normal1">— Konuyu dağıtmayalım.</p>

  <p class="normal1">— Yoo, burada bir olay var. Thomas Paine’i gerçekten okumamış Süleyman Demirel. Çünkü hem kitabı, sadece ad olarak savunsa da, tam tersi bir tutum içinde olmuştur. Öyle olmasaydı bireyin doğal haklarına sürekli olarak karşı çıkmazdı. Bunun için Thomas Paine, bir bilgiçlik bildirgesi, bir yamadır Süleyman Demirel’de.</p>

  <p class="normal1">— O da sansürcü.</p>

  <p class="normal1">— Daha önce yazmıştık; iktidara ne kadar yakınsa o kadar sansürcü. İktidardan uzaklaştıkça da hep yarısansürcü.</p>

  <p class="normal1">— O da bir şey mi? Devlet Tiyatroları Oda Tiyatrosu’nda, Ankara’da bir oyun oynanmış. Adı Peynirli Yumurta. Sanayi ve Ticaret Bakanı Şükrü Yürür iki oyuncuyla sahneye konulan bu yapıtı görmek için zahmet edip gitmiş. Ön sırada oturuyor. Oyuncu Zeynep Eronat rol gereği eğiliyor. Elbet bu durumda, kıçı doğal olarak seyirciye doğru öne çıkıyor. Şükrü Bey hemen tiyatroyu terk etmesin mi?.. Hakaret mi, kışkırtma mı karşısında? Her iki durum için de niçin kendisinde tekel hakkı görsün? Sayın Turgut Özal bir sayrılık getirdi toplumumuza. Herkes kendini iyi ya da kötü durumda sayıyor. Ona göre tutum kazanıyor. Hürriyet gazetesinin sorusu şu: Niçin o anda terk etti tiyatro salonunu Sayın Sanayi ve Ticaret Bakanı?.. Hakaret mi var, kışkırtma mı?.. Benbencilik?..</p>

  <p class="normal1">— Bırak Allah aşkına şimdi. Tarihe bir baksana sen. “Tahtakurusu” da tehlikeli bir lafmış Abdülhamid sansürü karşısında. Gazetelerde “tahtakurusu” sözcüğü hiç geçemezmiş. Çünkü ses olarak “tahtı kurusun” deyimini çağrıştırabilirmiş.</p>

  <p class="normal1">— Nereden biliyorsun?</p>

  <p class="normal1">— Hüseyin Cahit Yalçın’ın yalancısıyım.</p>

  <p class="normal1">— Doğru, doğru... Bu konuda Yalçın’da çok şey var. Yalçın sözgelimi Pierre Loti’nin İzlanda Balıkçısı’nı çevirmiş, ama sansürcü içinde kimbilir ne imalar yakalar diye kitaba adını çevirmen olarak koymamış. Loti’nin Madam Krizantem’ine de koymamış adını. Dahası var, Hüseyin Cahit Yalçın dünyanın en romantik yazarlarından Lamartine’in Graziella’sını Türkçeye aktarmak istemiş. Ama sansürcü kitabın müsvettesine öyle el sokmuş, öyle değiştirmeler yapmış ki, sonunda, kitap tamamlanmamış ya da bitse de yayımlanmamış. Anılarında söz eder bunlardan.</p>

  <p class="normal1">— Bunlar geçip gitti. Tam da geçip gitti mi acaba? Git Milli Kütüphane’ye, Graziella’yı verirler. Ama birçok kitap ya da dergi gösterilmez.</p>

  <p class="normal1">— Berlin Duvarı yıkılırken bizde bir de kişisel sansür olayı ortaya çıktı. Adam gelip kendisi için istemeyeceği bir yazı yazmış gazeteciyi öldürüyor.</p>

  <p class="normal1">— Kişisel sansür değil de, kişisel hak arama ya da kurtarma diyelim buna. Toplumdaki ağır yasaklar gazeteciyi düşünceden kopardı ve kişisel hayat gizlerine fazlaca yöneltti. Kişisel hayata, yatak odasına fazlaca göz dikti gazeteci. Özellikle de haftalık basın.</p>

  <p class="normal1">— Marilyn Monreo niçin intihar etmişti? Gazeteciler evinin bahçesine helikopterle inmişlerdi. Oradan gözlemeye başlamışlardı onu.</p>

  <p class="normal1">— Özel hayatla da uğraşılıyor. İşin bir de bu yanı var. Bu da kişisel hak arama durumu yaratıyor.</p>

  <p class="normal1">—Ajda Pekkan’ı düşün. Ajda Pekkan ülkemizin en rahat sanatçılarından biri. Bir erkek arkadaşının evine gitti diye...</p>

  <p class="normal1">— Evet evet. Özel hayatla uğraşmak bir risktir. Belgelerin varsa onları konuşturursun. Yoksa?.. Adam da öyle yapıyor işte...</p>

  <p class="normal1">— Sansür çok kötü. Ama belgelenmemiş, kanıtlanmamış bir haber, düzmece haber de kötü.</p>

  <p class="sagdanithaf">19 Kasım 1989</p>
</body>
</html>
