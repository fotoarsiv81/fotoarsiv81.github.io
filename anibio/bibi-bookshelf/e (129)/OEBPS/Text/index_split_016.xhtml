<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-15" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">&#160;</p>

      <p class="calibre2">&#160;</p>

      <h1 class="calibre2"><span class="none">SINIR ÜSTÜNDEKİ EV</span></h1>

      <p class="calibre2">&#160;</p>

      <p class="calibre2"><span class="none1">Eve taşındığımızın ikinci günüydü. Sağ yanımızda bir komşu var. Yol önlerinden geçiyor. Pencerenin önüne oturmuş bir yaşlı adam, - Bu evi tutmasaydınız iyi olurdu, dedi. İhtiyara sert sert baktım:</span></p>

      <p class="calibre2"><span class="none1">- Bizim bildiğimiz bir kiracı bir eve taşındı mı, konu komşu "güle güle oturun"a gelirler. Taşınmasaydınız iyi olurdu, ne demek? Komşuya böyle mi söylenir?</span></p>

      <p class="calibre2"><span class="none1">İhtiyar oralı bile olmadan, - Benden söylemesi, dedi, o eve hırsız girer de ondan söyledim.</span></p>

      <p class="calibre2"><span class="none1">Bizim eve hırsız girer de öbürlerine girmez mi? Can sıkıntısıyla cigara almak için köşedeki bakkala girdim.</span></p>

      <p class="calibre2"><span class="none1">- Ne sözünü bilmez adamlar var, dedim.</span></p>

      <p class="calibre2"><span class="none1">Bakkal, - Hayrola? dedi.</span></p>

      <p class="calibre2"><span class="none1">- Bizim evin yanında bir bunak oturuyor. Evlerinin önünden geçerken "Sizin eve hırsız girer. Taşınmasaydınız iyi olurdu" demesin mi?</span></p>

      <p class="calibre2"><span class="none1">Bakkal, - Doğru söylemiş, dedi, taşınmasaydınız iyi olurdu. O eve hırsız girer.</span></p>

      <p class="calibre2"><span class="none1">Bi tek kelime söylemeden dışarı çıktım. O gün akşama kadar canım sıkıldı. Gece, sol yanımızdaki komşular oturmaya geldiler. Gece yarısına doğru tam giderlerken, komşumuz,</span></p>

      <p class="calibre2"><span class="none1">- Burası iyi evdir ama, hırsız girer, dedi.</span></p>

      <p class="calibre2"><span class="none1">Bunları kapıdan çıkarken söylediği için "neden bu eve hırsız giriyor da sizin evlerinize girmiyor?" diye soramadım. Karım, canımın sıkıldığını görünce, güldü:</span></p>

      <p class="calibre2"><span class="none1">- Ayol, anlamıyor musun, dedi, şimdi kiracılar evden çıkarmanın bin yolunu bulmuşlar. Demek, bir yolu da bu. Eve hırsız giriyor diye korkutup bizi evden çıkaracaklar. Evin kirası ucuz olduğundan ya kendileri taşınacaklar, ya da bir tanıdıklarını getirecekler.</span></p>

      <p class="calibre2"><span class="none1">Aklım yattı ama, yine de gece gözümü uyku tutmadı. Hırsızı, randevu vermiş gibi, ha geldi, ha gelecek diye bekliyordum. Derken uyuya kalmışım. Bir tıkırtı ile fırladım. Fırlamamla yastığın altındaki tabancayı alıp, - Kıpırdama, yoksa yakarım!, diye karanlığa doğru bağırmam bir oldu. Eve yeni taşındığımızdan, elektrik düğmesini bir türlü bulamıyorum. Elektrik düğmesini bulacağım diye kendimi o duvardan bu duvara çarpıyorum. Derken ayaklarıma bir şey takıldı, şangırtıyla kendimi yerde buldum. Hırsız çelme taktı diye az kalsın tabancadaki kurşunları herifin karnına dolduracaktım ama, yuvarlanırken tabanca bir yana gitmiş, ben de bir yana... Karanlığın için den,- Hah, hah, hah!, diye insanın tüylerini diken diken eden bir kahkaha yükseldi.</span></p>

      <p class="calibre2"><span class="none1">- Ulan, biz korkunç yerli film mi çeviriyoruz, erkeksen karşıma çık alçak! diye bağırdım.</span></p>

      <p class="calibre2"><span class="none1">- Herhalde elektrik düğmesini arıyordunuz. Kapının sağındadır. Yeni kiracılar elektrik düğmesini bulmak için hep böyle zorluk çekerler.</span></p>

      <p class="calibre2"><span class="none1">Ses karanlıktan geliyordu.</span></p>

      <p class="calibre2"><span class="none1">- Ben adamı ne yaparım, sen beni biliyor musun? diye bağırdım.</span></p>

      <p class="calibre2"><span class="none1">Karanlıkta görmediğim adam, - Bilmiyorum, dedi. Müsaade ederseniz elektriği açıp size yardım edeyim.</span></p>

      <p class="calibre2"><span class="none1">Çıt, diye elektrik düğmesinin sesi duyuldu, oda aydınlandı. Ben yere düşünce masanın altına girmişim, karım da karyolanın altına. Karşımda dimdik, benim iki boyumda bir adam vardı. Ayağa kalksam, herifi korkutamayacağım. Yattığım yerden ne olduğumu anlamaz diye, sesimi kalınlaştırıp, - Sen kimsin? diye sordum.</span></p>

      <p class="calibre2"><span class="none1">- Hırsızım.</span></p>

      <p class="calibre2"><span class="none1">- Bana bak, ben yutmam, sen hırsız değilsin. Bizi hırsızım diye korkutup evden uğratacaksın. Baksana sen benim gözüme...</span></p>

      <p class="calibre2"><span class="none1">Adam, - Hırsız mıyım, değil miyim, şimdi görürsün, dedi.</span></p>

      <p class="calibre2"><span class="none1">Babasının evi gibi her yanı karıştırıp, işine gelenleri almaya başladı. Hem de bir yandan söylenip duruyordu:</span></p>

      <p class="calibre2"><span class="none1">- Demek siz burasını yatak odası yaptınız. Sizden önceki kiracılar, burasını oturma odası yapmışlardı. Daha öncekiler de öyle...</span></p>

      <p class="calibre2"><span class="none1">- Bana bak, dedim, sen hırsızlık ediyorsun ama sonra ben seni şikayet ederim.</span></p>

      <p class="calibre2"><span class="none1">İşinden başını kaldırmadan, - Babana kadar git şikayet et, bir de benden selam söyle... dedi.</span></p>

      <p class="calibre2"><span class="none1">- Ama ben karakola gidene kadar sen kaçarsın.</span></p>

      <p class="calibre2"><span class="none1">- Kaçmam.</span></p>

      <p class="calibre2"><span class="none1">- Vallahi kaçarsın. Evde ne var ne yok toplar kaçarsın. Onun için, ben seni bağlayıp, karakola haber vermeye gideceğim.</span></p>

      <p class="calibre2"><span class="none1">- İmdaaaat!... diye bir çığlık attı, karım.</span></p>

      <p class="calibre2"><span class="none1">Mahalleli de bizim kapının önünde hazır mıymış ne, birden içeri doldular. Komşular hiç aldırış etmeden, - Aaaa... Bu eve yine hırsız girmiş... diyorlardı.</span></p>

      <p class="calibre2"><span class="none1">Bazısı da, - Bakalım hangisi? diye birbirlerine soruyorlardı. Bizim komşuların içinde hırsızla tanışanlar, hal hatır soranlar bile vardı. Hırsız kılı kıpırdamadan hababam öteyi beriyi kaldırıyor.</span></p>

      <p class="calibre2"><span class="none1">- Konu komşu, yardım edin de şu hırsızı bağlayalım. Gidip karakola haber vereceğim, dedim.</span></p>

      <p class="calibre2"><span class="none1">İçlerinden biri, - Vallahi siz bilirsiniz ama, boşuna zahmet ediyorsunuz sanırım, dedi. Biz ne biçim bir yere taşınmışız, şaşırdım. Karım çamaşır iplerini getirdi. Hırsız da hiç karşı koymadı. Adamı bir güzel bağlayıp, bir odaya koyduk. Üzerinden kapıyı kilitledim.</span></p>

      <p class="calibre2"><span class="none1">Hemen karakola koştuk. Karım olanı biteni komisere anlattı. Komiser evin yerini sordu, söyledik.</span></p>

      <p class="calibre2"><span class="none1">-Haaaa... O ev mi? dedi.</span></p>

      <p class="calibre2"><span class="none1">- Evet, o ev, dedim.</span></p>

      <p class="calibre2"><span class="none1">- Biz o eve karışamayız, dedi. Bizim bölgemizin dışında.</span></p>

      <p class="calibre2"><span class="none1">- Peki, biz ne yapacağız? Zavallı adamı boşu boşuna mı bağladık?- Bir üst yanınızdaki evde otursaydınız, bizim bölgemize girerdi. O zaman biz karışırdık.</span></p>

      <p class="calibre2"><span class="none1">Karım, - Üst yandaki ev boş değildi, ne yapalım... dedi.</span></p>

      <p class="calibre2"><span class="none1">Bizim ev, iki karakolun emniyet bölgelerinin tam sınırındaymış. Komiser, - Sizin eve dedi "karakol bakar,” dedi.</span></p>

      <p class="calibre2"><span class="none1">Söyledikleri karakol da uzak. Biz oraya gidene kadar sabah oldu. Oradakilere anlattık. Evimizin yerini sordular. Söyledik. Bir polis, - Haa... O ev mi? dedi.</span></p>

      <p class="calibre2"><span class="none1">- Evet o ev, dedim.</span></p>

      <p class="calibre2"><span class="none1">- Bir altındaki ev olsaydı, biz bakardık. Sizin ev bizim bölgemizin dışında kalır.</span></p>

      <p class="calibre2"><span class="none1">Karım, - Vah, vah, dedi, adamı da sımsıkı bağlamıştık...</span></p>

      <p class="calibre2"><span class="none1">- Bizim ev hangi bölgeye girer? diye sordum.</span></p>

      <p class="calibre2"><span class="none1">Polis, - Sizin ev jandarmanın bölgesine girer. Oraya polis karışmaz. Siz jandarma karakoluna gideceksiniz, dedi. Yola çıktık. Karım, - Aman önce eve gidip şu hırsıza bir bakalım, dedi, adam öldü mü kaldı mı?</span></p>

      <p class="calibre2"><span class="none1">Öyle ya... İster misin, bir de hırsız, sıkı bağlanmaktan kanı dönmesin de ölsün. Hırsızı tutalım derken, bir de katil olup çıkalım. Eve gittik. Hırsız bağladığımız gibi duruyordu.</span></p>

      <p class="calibre2"><span class="none1">- Nasılsın? dedim.</span></p>

      <p class="calibre2"><span class="none1">- İyiyim ama, karnım acıktı, dedi.</span></p>

      <p class="calibre2"><span class="none1">Karım hırsıza yemek çıkardı. Tersliğe bakın, evde bamya varmış. Hırsız da bamya yemezmiş. Karım kasaptan biftek aldı, hemen pişirip hırsızın önüne koydu. Biz hırsızı şikayet için jandarma karakoluna gittik. Olanı biteni anlattık. Jandarma komutanı, evin yerini sordu, biz de söyledik.</span></p>

      <p class="calibre2"><span class="none1">- Haaa... O ev mi? dedi.</span></p>

      <p class="calibre2"><span class="none1">Bizim evi de herkes biliyordu. Jandarma komutanı, - Sizin eve jandarma karışmaz, polis karışır, dedi.</span></p>

      <p class="calibre2"><span class="none1">- Aman efendim, dedim, nasıl olur. Polise gidiyoruz, jandarma karışır, diyor, jandarmaya gidiyoruz, polis karışır, diyor. Bu bizim eve elbet bir karışan görüşen olacak.</span></p>

      <p class="calibre2"><span class="none1">Jandarma komutanı bir harita çıkardı.</span></p>

      <p class="calibre2"><span class="none1">- Bakın, dedi, siz haritadan anlar mısınız? Bu 140 rakımlı tesviye münhanisi. Burası da su terazisi. Burası da 208 rakımlı tepe. işte jandarmanın bölgesi buradan geçiyor. Eğer sizin oturduğunuz ev, iki metre daha kuzey batıya yapılsaydı, o zaman jandarmanın bölgesine girerdi.</span></p>

      <p class="calibre2"><span class="none1">- Canım iki metre için mi? Bakıverin ne olur?</span></p>

      <p class="calibre2"><span class="none1">- Ne mi olur? Onun ne olacağını siz değil, biz biliriz. (Haritadan gösterdi). Bakın sizin ev burada işte. Jandarma ile polis bölgesini ayıran sınırın üstünde. Anladınız mı? Bizim bölgeye evinizin bahçesinden iki buçuk metre kadar giriyor ama, hırsızlık bahçede olmamış.</span></p>

      <p class="calibre2"><span class="none1">Yine polise gitmekten başka yol yoktu. Karım, - Aman bir kere eve girip hırsıza bakalım, dedi, Allah korusun bir ölürse, başımız derde girer.</span></p>

      <p class="calibre2"><span class="none1">Eve gittik, hırsıza, - Nasıl? dedim.</span></p>

      <p class="calibre2"><span class="none1">- Yanıyorum, çabuk bir su... dedi.</span></p>

      <p class="calibre2"><span class="none1">Suyu içtikten sonra:</span></p>

      <p class="calibre2"><span class="none1">- Bakın söylüyorum, dedi. Benim hürriyetimi kısıtlıyorsunuz.</span></p>

      <p class="calibre2"><span class="none1">Buna hakkınız yok. Buradan bir kurtulursam sizi dava ederim.</span></p>

      <p class="calibre2"><span class="none1">- Peki, ne yapalım kardeşim, dedim, bizim evin kimin bölgesi ne girdiği belli değil ki, seni oraya şikayet edelim. Böyle cenabet yere ev yapılır mı canım? Tam sınırın üstüne yapmışlar.</span></p>

      <p class="calibre2"><span class="none1">- Eeeee... dedi, ben söylemedim mi? Siz beni salıverin, yoksa hürriyetimi kısıtlamak suçundan sizi mahkemelerde sürüm sürüm süründürürüm.</span></p>

      <p class="calibre2"><span class="none1">- Akşama kadar müsaade et, dedim, polise bir kere daha gidelim de...</span></p>

      <p class="calibre2"><span class="none1">- Gitmesine git. Ama biz bu işi kaç zamandır biliyoruz. Önce sizin evin hangi bölgeye girdiğine karar verilecek. Yahut bölgelerin sınırları değiştirilecek. O zamana kadar heheey...</span></p>

      <p class="calibre2"><span class="none1">Bir daha polise gittik. Bir harita da komiser çıkardı.</span></p>

      <p class="calibre2"><span class="none1">- Bakın, dedi, jandarma bölgesinin sınırı burası. Bahçe jandarmada... Evin bir kısmı bizde, bir kısmı jandarmada.</span></p>

      <p class="calibre2"><span class="none1">- Yatak odası sizin bölgede kalıyor. Hırsızlık da yatak odasında oldu, dedim.</span></p>

      <p class="calibre2"><span class="none1">- Evet ama tesbiti lazım, dedi, hem sonra bu hırsız yatak odasına uçarak girmedi ya, bahçeden girdi. Bahçe jandarmanın... Bu, yeni bir iş değil. Müzakere halinde. Bakalım sizin evi hangi bölgeye verirlerse biz de ona göre işlem yapacağız.</span></p>

      <p class="calibre2"><span class="none1">Eve dönüyorduk. Sağımızdaki evin penceresinden yine o ihtiyar seslendi:</span></p>

      <p class="calibre2"><span class="none1">- Geçmiş olsun, evinize hırsız girmiş.</span></p>

      <p class="calibre2"><span class="none1">- Girdi, dedim.</span></p>

      <p class="calibre2"><span class="none1">O evde hiç bir kiracı oturmaz da onun için o kadar ucuza veriyorlar. Ev sahibi, kendi oturamıyor, kiracı bulamıyor. Evini yıktırıp, iki metre içeri alacaktı. O zaman tam bölgeye giriyor. Sonra sizi bulunca kiraya vermiş.</span></p>

      <p class="calibre2"><span class="none1">İhtiyarın karısı, - Suç sizin değil, ev sahibinin, dedi. Ev yaptırırken suyu, elektriği, hava gazını, manzarayı düşünüyorlar da, hangi bölgeye girdiğini hiç hesaplamıyorlar, insan hiç böyle sınır üstünde ev yaptırır mı?</span></p>

      <p class="calibre2"><span class="none1">Bir yıllık da kirayı peşin verdiğimizden evden çıkamazdık. Eve girdik. Hırsız karşımıza geçti, oturdu. Birlikte akşam yemeğini de yedik. Sonra - Bana şimdilik Allaha ısmarladık, gene gelirim, dedi.</span></p>

      <p class="calibre2"><span class="none1">şimdi dört beş hırsız evimizin gediklisi oldu. Mahallede onları herkes tanıyor. Hatta onlarla işbirliği de yaptık. Başka, yabancı hırsızlar da dadanmasın diye el birliği ile evimizi koruyoruz. Bakalım, ne olacak? Ya konturatımız bitene kadar, evde altı hırsız, iki de biz sekiz kişi oturacağız ya da bizim evi bir bölgeye sokacaklar. O zaman da hırsızları bulabilirsek, bölgemize karışan karakola şikayet edeceğiz. Birbirimize pek de alıştık, şikayet de ayıp olacak ya... Çünkü evin bir takım masraflarını da onlar görüyor.</span></p>

      <p class="calibre2">&#160;</p>

      <p class="calibre2">&#160;</p><br class="calibre3" id="calibre_pb_16" />
    </div>
  </div>
</body>
</html>
