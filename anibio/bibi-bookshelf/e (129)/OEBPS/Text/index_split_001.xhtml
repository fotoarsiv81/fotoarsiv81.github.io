<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-15" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">&#160;</p>

      <h1 class="calibre2"><span class="none">ÖNSÖZ</span></h1>

      <p class="calibre2"><span class="none1">Milliyet Yayıncılık, yayın ve dağıtım işlerinde yeni bir atılıma girişti. Yayımladığı kitapları, çok sayıda, rotatifte ve gazete kağıdına basmak ve telif hakkını da yine bu ölçüler içinde ödeyerek ucuz fiyatla çok kitap satmak yöntemi. Önceki örnekler bu yöntemin başarılı olduğunu gösterdi. Nitekim Demirtaş Ceyhun'un 160 sayfalık bir monografi kitabı, 30 bin lira gibi Türkiye'de görülmemiş bir ucuzlukta, yine Türkiye'de görülmemiş sayıda (200.000) satarak bir kitap satış rekoru kırdı. Duygu Asena'nın kitabı da, bildiğime göre aynı yöntemle satış rekoru kırmış kitaplardandı.</span></p>

      <p class="calibre2"><span class="none1">Milliyet Yayınları Yönetmeni Yalvaç Ural, aynı yöntemle yayımlanmak üzere benden bir kitabımı istedi. Büyük sayıda satışlar yapacak hangi tür kitabımı Milliyet Yayınları'na vermemin daha uygun olacağını düşündüm. Kitap imzalarımda, sayıları oldukça kalabalık kimi okurlarımın bana sordukları ortaklaşa sorular vardı:</span></p>

      <p class="calibre2"><span class="none1">- En çok hangi kitabınızı seviyorsunuz?</span></p>

      <p class="calibre2"><span class="none1">Bu sorunun altında gizli bir okur kurnazlığı yatar. Böyle soru yöneltenlerin pek çoğu benim hiç bir kitabımı okumamış olanlardır. En sevdiğim kitabımı, yani kendimce en iyi ve güzel kitabımı okuyup yazar olarak beni beğenecekler ya da beğenmeyecekler. Beğenmezlerse başka kitabımı okumaktan artık kurtulacaklardır.</span></p>

      <p class="calibre2"><span class="none1">Aynı soruyla başka yazarlar da karşılaşır. Onların yanıtları aşağı yukarı şöyle olur:</span></p>

      <p class="calibre2"><span class="none1">- Bütün kitaplarımı severim. Sevmeseydim, yazmazdım; değil mi efendim?</span></p>

      <p class="calibre2"><span class="none1">Okur da bunu -aydın ya da yarı aydın bir okursa- genellikle, incelikli olarak şöyle yanıtlar?</span></p>

      <p class="calibre2"><span class="none1">- Çok tabii efendim, her eseriniz sizin bir çocuğunuz sayılır, insan, çocuklarını birbirinden ayırt edemez ki... Çok haklısınız.</span></p>

      <p class="calibre2"><span class="none1">Kurnaz okurun bu kurnazca sorusuna kurnaz yazarın kurnazca verdiği yanıtın altında gizlenmiş ama dışa vurulmamış gerçek anlam şudur: "Benim bütün kitaplarım güzeldir. Hepsini alsam, senin için de, benim için de çok iyi olur."</span></p>

      <p class="calibre2"><span class="none1">Bu tür soruları benim yanıtlamam gerçekten çok zor. Bugüne dek (Nisan 1995) 110 kitabı yayımlanmış bir yazarım. Her yapıt bir çocuk sayılıyorsa şimdilik 110 çocuk babasıyım. Bu çocuklarımın içinde sakat doğanlar, gerizekalılar da olabilir. "En sevdiğiniz, sizce en güzel yapıtınız hangisi?" diye soran kurnaz okura nasıl anlatmalıyım ki, herhangi biri için çok güzel bir kitap, başka herhangi biri için de en çirkin, en kötü kitaptır. Bu durumda ilk karşılaştığım bir okura, en güzel, en sevdiğim, en beğendiğim kitabım şudur diye nasıl salık verebilirim? Ama bir yanıt da vermem gerekiyor, işte o zaman kendime özgü bir kurnazlıkla şöyle derim:</span></p>

      <p class="calibre2"><span class="none1">- En sevdiğim, en beğendiğim, en güzel kitabım, en kalın ve en pahalı olanıdır.</span></p>

      <p class="calibre2"><span class="none1">Milliyet Yayıncılık için bir kitap hazırlamayı tasarlarken işte bütün bunları düşündüm. Çok sayıda basılacak ve çok sayıda okunması için çok ucuza satılacak olan kitabımın içinde neler olmalıdır? 110 kitabımın içinde ne varsa, bunların hepsi olmalıdır. Ama 110 kitabın 160 sayfaya sığdırılması olanaksız olduğuna göre bu 110 kitaptan 160 sayfaya sığabilecek bir seçki yapabilirim. İşte "Aziz Nesin'in Aziz Nesin'den Seçtikleri" adlı seçki kitabı böylece ortaya çıktı. Bu seçkidekiler benim en beğendiğim, en güzel, en sevdiğim yapıtlarım mı? Böyle bir savda bulunamam. Ama bu seçkidekiler, en sevdiklerimden ve okurlarımın da seveceklerini umduklarımdan bir demettir. Bugüne dek yayınlanmış kitaplarımın türleri ve sayısı şöyledir:</span></p>

      <p class="calibre2"><span class="none1">şiir</span></p>

      <p class="calibre2"><span class="none1">Taşlama Gülmece</span></p>

      <p class="calibre2"><span class="none1">Öyküsü Gülmece Olmayan Öyküler</span></p>

      <p class="calibre2"><span class="none1">Roman</span></p>

      <p class="calibre2"><span class="none1">Oyun</span></p>

      <p class="calibre2"><span class="none1">Çocuk Kitapları</span></p>

      <p class="calibre2"><span class="none1">Anı</span></p>

      <p class="calibre2"><span class="none1">Köşeyazıları ve başyazılar</span></p>

      <p class="calibre2"><span class="none1">Yazılar</span></p>

      <p class="calibre2"><span class="none1">Konuşmalar (söyleşiler)</span></p>

      <p class="calibre2"><span class="none1">Mektuplar</span></p>

      <p class="calibre2"><span class="none1">Bu seçkiye bu kitaplardaki yazılarımdan beğeneceğinizi umduklarımı derleyip aldım. Yanılıp yanılmadığıma siz, okurlarım, karar verebilirsiniz. En kalın ve dolayısıyla en pahalı ve bana en çok para kazandıracak kitabımın yerine "yükte ağır, pahada hafif" olan bu seçkiyi sunuyorum. İçinde 110 kitabımdan bir iki damla bulacaksınız. Az veren candan, çok veren canından...</span></p><br class="calibre3" id="calibre_pb_1" />
    </div>
  </div>
</body>
</html>
