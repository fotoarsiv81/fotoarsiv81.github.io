<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-15" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">&#160;</p>

      <p class="calibre2">&#160;</p>

      <h1 class="calibre2"><span class="none">ALIRSINIZ CENNETİ</span></h1>

      <p class="calibre2">&#160;</p>

      <p class="calibre2"><span class="none1">- "Dinsizin hakkından imansız gelir" sözü yanlış... diyordu şair arkadaşım, - Neden? diye sordum.</span></p>

      <p class="calibre2"><span class="none1">- Yanlış, dedi, yanlışlığı tecrübeyle sabit... Bu atalar sözünü şöyle düzeltmeli: "Dinsizin hakkından gelse gelse imanı çok kuvvetli olan gelir."</span></p>

      <p class="calibre2"><span class="none1">Böyle konuşan şair arkadaşımın adını duymamışsınızdır. İyi, güzel şiir yazar ama, şiirlerini kıskandığından mı nedir , bu güzelliklerin paylaşılmasını istemediği için hiç kitap çıkarmamıştır. Karadeniz illerinden birinde kendi halinde yaşar. Kırk yılda bir İstanbul'a, Ankara'ya uğrar. Başında şiirin kavak yelleri esmeye görsün, kapar koyuverir kendini, alır başını gurbetlere çıkar. Pek öyle belli bir iş - güç tuttuğu da yoktur köküne kibrit suyu ekmemek üzere, yavaştan yavaştan babasının paracıklarını yer. Bu tutumuyla bence hayırlı evlattır.</span></p>

      <p class="calibre2"><span class="none1">Ne var ki babasiyle hiç bir konuda anlaşamaz. Çünkü babası, on yedinci yüzyılın koyu ve doğulu orta çağında yaşarken, oğlu çağının ileri görüşlü bir aydınıdır. Babası abdestsiz yere basmaz, oğlu kafayı çekmeden yatağa girmez. Ne var ki baba oğul arasındaki bu anlaşmazlık çok sessiz geçer, hiç bir zaman aralarında çatışma olmaz. Babanın yenilecek parası oldukça da bu böylece sürüp gidecek, "Sünnet-i şerif üzere sakal bırakmış hoca efendiyle, içkiye düşkün kalendermeşreb oğlu arasında hiç bir geçimsizlik olmıyacaktır.</span></p>

      <p class="calibre2"><span class="none1">şair arkadaşım, - Babamın sofrası kendi gibi düşünenlere açıktır, dedi, bizim evden hacılar, hocalar hiç eksik olmaz. Semtimizde Kırık Ali denilen bir belalı türedi. Çocukluğunu bilirim, bir mahallede büyüdük. Sonra bu Kırık Ali ortadan kayboldu, on beş-yirmi yıl görünmedi. Bu zaman içinde orada burada dolana dolana serserilik stajını yapmış... Bir belalı, bir azılı olmuş ki başedilir cinsinden değil. Çarşıyı pazarı haraca kesti. Yalnız bizim semtin değil, bütün vilayetin huzurunu kaçırdı. Kadına kıza sarkıntılık bunda, kumarda kavga bunda, içip içip çıngar çıkarmak bunda, türlü rezillik... Allah korusun, öyle bir belalı ki, şerrine lanet, polis, candarma da başedemiyor. Yolda kendi halinde gidene "Vay, yan baktın!" diyerek bıçakla saldırır. Dediklerine göre, her çeşidinden sabıkası iki yüzü aşmış.</span></p>

      <p class="calibre2"><span class="none1">Babam, "İşte" diyor, "insanlarımız Hak yolundan ayrıldıkları için, Cenab-ı Allah bu belayı ceza diye başımıza musallat eyledi." Buradan cehennem olup gitsin, diye para toplayıp kendisine verdiler, gitmedi. "Dinsizin hakkından imansız gelir" deyip, daha azılı serseriler aradılar. Bizim oralarda, belki duymuşsunuzdur, kiralık katiller vardır: Adamların geçimi bu yüzden... Onlardan bi kaçını kiraladılar. Bizim serserinin karşısında hiç biri dikiş tutturamadı. Gece sabahlara kadar karanlık sokaklarda vuruştular, tabanca seslerinden uyuyamadık. Profesyonel katilleri, bizimki önüne katıp kovalamış... Yani ne ettikse bi türlü hakkından gelemedik...</span></p>

      <p class="calibre2"><span class="none1">Bigün babam çağırdı beni, - Bu gece Bekir Hoca misafirimizdir. Gayet derin bir hocadır. Yemekte sen de bulunacaksın dedi. Bizim eve hacı hoca çok gelir ama, babam bana "Birlikte yemek yiyelim" demez. Sonradan işi annemden öğrendim. Babam benim gidişimi beğenmediği için, sonunda Kırık Ali gibi bir belalı olacağımdan korkmuş. Bekir Hoca'yı beni yola getirsin, içkiden, başıboşluktan vazgeçirsin diye çağırıyormuş; Bekir Hoca bana öğüt mü verecek, dua mı edecek, her neyse...</span></p>

      <p class="calibre2"><span class="none1">Bekir Hoca geldi: Ak sakallı, mübarek bir zat. Ulu bir din adamı. Akşam yemeğine hep birlikte oturduk. O gün ramazan değil ama, Bekir Hoca yine de oruçluymuş. iftar bozma zamanı yemeğe girişildi. Ben akşamları yemek yemem, yalnız içerim, yıllardır böyle... Çorbadan iki kaşık alıp bir bahaneyle dışarı çıktım, odamda votkayı çekip yine sofraya döndüm. Ağzım kokmasın diye rakı değil de, o akşamlık votka içiyorum. Ne yaparsınız, baba hatırı... Bi kaç kez votka içmek için gide gele yemek bitti. Bekir Hoca duaya başladı. Hocanın duası yemekten uzun sürdü. Duadan sonra da yüzüme doğru bi kaç kez üfürdü.</span></p>

      <p class="calibre2"><span class="none1">Bekir Hoca'yı herkes tanırmış oysa... Onu görmeye, duasını almaya misafirler geldi. Ertesi gün de bizim müftü, Bekir Hoca'dan camide va'zetmesini rica etti. Böyle büyük, ulu, derin bir hoca buraya gelmişken va'zından yararlanılacak.</span></p>

      <p class="calibre2"><span class="none1">Babam bırakmadığı için bi türlü yanlarından ayrılamıyorum.</span></p>

      <p class="calibre2"><span class="none1">- Öğle namazına, sen de bizimle camiye gel! dedi. Baba sözüdür, dinledik. Bekir Hoca'nın va'zedeceğini duyan cuma namazı kılmak için camiye dolmuş. Caminin içinde yer kalmadığından son cemaat yeri de dolu da, içeri sığmayanlar avluda hasır üstünde namaz kıldı. Namazdan sonra Bekir Hoca va'za başladı. Va'zından anladım ki, gerçekten derin hocaymış.</span></p>

      <p class="calibre2"><span class="none1">Cuma namazına gelmeyen kadınlar da, va'zı dinlemek için camiye doldular. ilk ağlama, kadınlardan duyuldu. Sonra yayıldı, Bekir Hoca'nın va'zına herkes ağlamaya başladı. Hoca efendi, iri gövdesiyle, sedef kakmalı kürsüye çıkıp oturdu. Başladı anlatmaya... Va'zın sonu çok güzeldi. Bekir Hoca diyordu ki:</span></p>

      <p class="calibre2"><span class="none1">"Orucu neyi tutmazsınız, rakıyı, şarabı içersiniz, sarhoş gezersiniz. Ondan sonra da cennete gitmek istersiniz. Naaa!... alırsınız cenneti! Namaz niyaz yok. Kumar dersen çok. Sonra da cennet istersiniz. Naaa size... Alırsınız cenneti. Namahreme bakarsınız, harama uçkur çözersiniz, zil zurna gezersiniz, sonra da cenneti istersiniz. Naaa!... Alırsınız cenneti!.."</span></p>

      <p class="calibre2"><span class="none1">Bekir Hoca "Naaa size cennet! Alırsınız cenneti!.." dedikçe, cemaatin gözlerinden sicim sicim yaşlar dökülüyordu. Hayatımda "Naaa size, alırsınız cenneti!" sözünün bu kadar etkin olabileceğini hiç düşünmemiştim. Kendimi tutamayıp ben de ağlamaya başladım, artık öbürlerinden ağlama duygusu bana da mı bulaştı, yoksa Bekir Hoca'nın va'zı mı çok dokundu, bilemiyorum. Bekir Hoca "Naaa, alırsınız..." dedikçe, ben de öbürleri gibi, hüngür hüngür ağlıyordum. Vaazdan sonra, ağlamaktan kızarmış gözleri yumruk yumruk olanlar bir bir gelip Bekir Hoca'nın elini öptüler. Ben de içimden bir daha rakı, şarap içmeye tövbe ettim, ama akşama doğru baktım olacak gibi değil... İçimden "Hele bu akşam da son olarak içeyim de, yarın bir daha tövbe ederim" dedim.</span></p>

      <p class="calibre2"><span class="none1">Babam, - Bu akşam da yemeği birlikte yiyelim! dedi. Aklıma bir kurnazlık geldi. Babama, - Müsaade edersen, Bekir Hoca efendi amcam bu akşam da benim misafirim olsun da, dışarıda onunla yiyelim... dedim. Bekir hoca bunu duyunca "Bak, oğlan adam oluyor" gibilerden babama göz kırptı. Babam da memnundu, - Peki, dedi, Bekir Hoca razı gelirse âlâ...</span></p>

      <p class="calibre2"><span class="none1">Bekir Hoca, - Ben öyle her lokantada yemem, dedi, bir Müslüman lokantası var mı?</span></p>

      <p class="calibre2"><span class="none1">- Hacı Raşit'in lokantası var... dedim. Her akşam içtiğim lokantanın sahibi Raşit, gerçekten hacı idi. Tabelasında "Lezzet Lokantası - Hacı Raşit Eroğlu" yazılı.</span></p>

      <p class="calibre2"><span class="none1">Bekir Hoca'nın bizim evde nasıl yemek yediğini gördüğüm için, ne olur ne olmaz diye, yanıma çokça para aldım. Akşam Hacı Raşit'in lokantasına gittik. Bekir Hoca yine oruçluydu. İftar saatinde besmele çekip bir yudum suyla orucunu bozduktan sonra çorbaya girişti. Ben sözüm ona bir ızgara köfte yedim. Garsona, - Komposto getir diye elimle içine votka koymasını işaret ederek göz kırptım. Votkalı komposto geldi, kaşığı çaldım. Bekir Hoca çorba içiyor, ben komposto... Bekir Hoca bir çorba daha içti. Ben kendime bir komposto daha ısmarladım, ikinci çorbayı içtikten sonra hoca, tas kebabı istedi. Ben üçüncü kompostoyu içiyorum. Yavaş yavaş kafamı bulmaya başlamıştım ki, Kırık Ali yanında üç kopukla lokantadan içeri girdi. Eyvah, şimdi bir rezalet çıkaracak. Kırık Ali'nin girdiği yerde çıngar çıkarmadığı görülmemiş.</span></p>

      <p class="calibre2"><span class="none1">Kırık Ali, Bekir Hoca'yı görünce, birden koşup hocanın eline varmaz mı! Bekir Hoca'nın elini öpüp, - Duan sayesinde Hoca efendi inşallah bizim gibi günahkârlar da Hak yoluna girer... dedi.</span></p>

      <p class="calibre2"><span class="none1">Bekir hoca, bu sözlerden çok duygulanıp, - Berhudar ol evlat, buyur, otur... dedi. Kırık Ali ile yanındaki üç serseri, lokantaya içmeye geldiklerinden Bekir Hoca'nın yanında oturmak istemedilerse de hoca onları zorla bizim masaya oturttu. Ben o sırada votka karıştırlmış dördüncü kompostoyu kaşıklıyordum. Bekir Hoca da karnıyarık yemekteydi.</span></p>

      <p class="calibre2"><span class="none1">Bekir Hoca onlara, - Siz ne yiyeceksiniz? dedi.</span></p>

      <p class="calibre2"><span class="none1">Birbirlerine baktılar. Kırık Ali istemiye istemiye, - Çorba içelim, dedi.</span></p>

      <p class="calibre2"><span class="none1">Kırık Ali akşamları hiç çorba içmiş değil. Bekir Hoca karnıyarıktan sonra yoğurtlu ıspanak, sonra köfte yedi. Ondan sonra da pilav istedi. Pilavı yerken, - Senin içtiğin nedir, hoşaf mı, diye bana sordu.</span></p>

      <p class="calibre2"><span class="none1">- Evet, Bekir efendi amca, hoşaf... dedim.</span></p>

      <p class="calibre2"><span class="none1">Garsona, - Bu hoşaftan bana da getir! diye seslendi, getirilen kompostodan üç kaşık aldıktan sonra, - Oooh, pek de güzelmiş. Bir hoş lezzeti var... deyince, garsonun ona da votkalı komposto getirdiğini anladım. Bekir Hoca ağzını şapırdatarak kompostoyu içtikten sonra, garsona, - Evlat, bir hoşaf daha getir, pek nefis olmuş. dedi.</span></p>

      <p class="calibre2"><span class="none1">Hemen mutfağa koşup, içine votka koymamalarını söyledim. Votkasız komposto geldi.</span></p>

      <p class="calibre2"><span class="none1">Bekir Hoca bir kaşık alıp yüzünü buruşturdu, garsonu çağırıp, - Bu deminkinden değil, dedi, bunu götür oğlum. Deminki hoşaftan getir!</span></p>

      <p class="calibre2"><span class="none1">Artık olan olmuştu. Bekir Hoca'ya votkalı komposto geldi. Pilavla üç kâse votkalı komposto içtikten sonra arkadan börek istedi.</span></p>

      <p class="calibre2"><span class="none1">- Börek kuru gitmiyor, bir hoşaf daha getirsinler... dedi.</span></p>

      <p class="calibre2"><span class="none1">Kırık Ali, - Hocam, bugün camide va'zetmişsiniz, bilip gelemedik. Velakin başkalarından duyduk. Biz günahkârlar... derken, Bekir Hoca sözü alıp, - İnşallah hidayete erişirsiniz... dedi.</span></p>

      <p class="calibre2"><span class="none1">Garsondan bir hoşaf daha istedi, içerken, - Ooooh, aşçıbaşının ölmüşlerinin canına değsin, pek leziz, pek nefis... Hiç böyle hoşaf içmemiştim... diyordu. Yavaş yavaş gözleri dönmeye, baygın baygın bakmaya başladı. Peltek peltek konuşuyor, dili dolanıyordu.</span></p>

      <p class="calibre2"><span class="none1">- Bir hoşaf daha getir evlat! diye garsona seslendi.</span></p>

      <p class="calibre2"><span class="none1">Sekizinci kompostoyu içiyordu. Baktım Bekir Hoca iyice sarhoşlamış. Onu idare edebilmek için ben votkalı kompostodan vazgeçtim. Kırık Ali ile üç kopuk arkadaşının, rakı içemedikleri için canları sıkılıyor, ama Hoca'ya da bi şey söyliyemiyorlardı. Çorbalarından bir iki kaşık alıp durmuşlardı. Kırık Ali, cıgara paketini Bekir Hoca'ya uzattı.</span></p>

      <p class="calibre2"><span class="none1">- Hocam, buyurmaz mısınız? dedi.</span></p>

      <p class="calibre2"><span class="none1">Bekir Hoca dili dolanarak, - Ben cıgara içmem, velakin burada içmek vacip oldu. Anladım ki, bana hürmetinizden sizler de içmiyeceksiniz. Onun için tellendirelim bakalım da, siz de rahat rahat için... dedi. Cıgarayı tellendirince, - Hoşaf pek güzelmiş, bir tane daha getirsinler! dedi.</span></p>

      <p class="calibre2"><span class="none1">Ne diyeceğimi şaşırdım. Bir kâse daha içerse büsbütün sarhoşlayacak, yollarda yıkılacaktı. "Bekir Hoca'yi içirtip baştan çıkarmış" diye adım çıkarsa, babam beni eve almaz, bir daha buralarda duramam...</span></p>

      <p class="calibre2"><span class="none1">Garsonun kulağına, - Bir daha hoşaf isterse kalmadı dersin... dedim.</span></p>

      <p class="calibre2"><span class="none1">Bekir Hoca hem votkalı kompostoyu kaşıklıyor, hem va'zediyordu:</span></p>

      <p class="calibre2"><span class="none1">- şarabı içersiniz, rakıyı içersiniz, kötü yola gider, zina edersiniz, günaha girersiniz, sonra da cennet istersiniz... Naaa! Alırsınız cenneti!... Irz ehline kem gözle bakarsınız, helale haram, doğru işe hile katarsınız, sonra da cennet ararsınız. Naaa, alırsınız cenneti!..</span></p>

      <p class="calibre2"><span class="none1">Kırık Ali'ye baktım, Bekir Hoca'nın karşısında büzülmüş de büzülmüş, tesbih böceğine dönmüş... Bekir Hoca, - Bu hoşaftan getir oğlum! diye bağırdı.</span></p>

      <p class="calibre2"><span class="none1">Garson, - Kalmadı hoca efendi, dedi.</span></p>

      <p class="calibre2"><span class="none1">Demesiyle kızılca kıyamet koptu. Bekir Hoca yumruğunu masaya vurunca sıçrayan tabakları çanakları, kaşıkları yere savurup, allah korusun, - Haaaayt!... diye bir nağra savurdu ki, lokantayı dolduran müşterilerin ellerinden çatallar, kadehler düştü.</span></p>

      <p class="calibre2"><span class="none1">Bekir Hoca, - Hoşaf isterim!... Yok ne demek? Bekir Hoca hoşaf ister de yok mu denir, bre zındıklar!, diye kükreyince baktım hoca gövdesiyle ileri atılmış, masaları devirip koca lokantayı dümdüz edecek, - Aman Bekir efendi amca, hele dur, hele dur!... Sen tek hoşaf iste, şimdi yaratırız!, diye sakalını okşaya okşaya yerine oturttum.</span></p>

      <p class="calibre2"><span class="none1">Önüne kâseyle kompostoyu koşuşturduk. Bekir Hoca kaşığı fırlatıp attı, kâseyi ağzına dikti.</span></p>

      <p class="calibre2"><span class="none1">Komposto suları sakallarından ensesine, göğsüne süzülürken, - Oooh Cana can katıyor. Çok şükür!, diyerek geğirdi.</span></p>

      <p class="calibre2"><span class="none1">- Doldur bir daha! diye bağırdı. Sakalları aslan yelesine dönmüştü. Nasıl olduysa birden Kırık Ali'ye döndü. Sen kimsin bakayım, adın ne?</span></p>

      <p class="calibre2"><span class="none1">- Ali...</span></p>

      <p class="calibre2"><span class="none1">- Hı... Yoksa sen? Ali denilen... Öyle mi?...</span></p>

      <p class="calibre2"><span class="none1">Kırık Ali boynunu büktü. Bekir Hoca kükredi:</span></p>

      <p class="calibre2"><span class="none1">- Ulan Kırık Ali... Kırık olmasan ne lazım gelirmiş, ulan it!..</span></p>

      <p class="calibre2"><span class="none1">- Eyvah! şimdi Kırık Ali bir azarsa, hoca moca demez, sakalından tuttuğu gibi bunu doğram doğram doğrar.</span></p>

      <p class="calibre2"><span class="none1">Bekir Hoca nağra savurur gibi seslendi:</span></p>

      <p class="calibre2"><span class="none1">- Ulan oğlum bu masaya, bakan yok mu? Heeeeeey!.. Doldur şunu!..</span></p>

      <p class="calibre2"><span class="none1">Bekir Hoca pusulayı şaşırdı. Benim korkum, olanları babamın duymasından. Bekir Hoca bir kâse daha votkalı kompostoyu içince gözleri fırfır dönmeye başladı. Hocanın sarhoşluğunun farkında olmayan Kırık Ali, - Müsaaden olursa kalkalım hoca efendi, bize izin ver! dedi.</span></p>

      <p class="calibre2"><span class="none1">Vara demiyeydi. Bekir Hoca'dır bu, yakasına bir yapışmasıyla Kırık Ali'yi sandalyeye çökertti:</span></p>

      <p class="calibre2"><span class="none1">- Sen misin ulan bu millete medet Allah dedirten? Bana bak... Ben kırık mırık dinlemem... Ben adamın...</span></p>

      <p class="calibre2"><span class="none1">Hoca bar bar bağırıyor. Karşı masada oturanlardan biri, demek Bekir Hoca'yı tanımazmış.</span></p>

      <p class="calibre2"><span class="none1">- Sakalından utan, ayıptır yahu! demesin mi!</span></p>

      <p class="calibre2"><span class="none1">Vay vay vay... Hoca bir azdı, zaptolunur gibi değil. Beş on kişi birden Hocanın önünde duramıyoruz. Kırık Ali'yi görsen, Bekir Hoca'nın eline ayağına varmış, yalvarıyor:</span></p>

      <p class="calibre2"><span class="none1">- Aman hocam, etme hocam, eyleme hocam...</span></p>

      <p class="calibre2"><span class="none1">Bekir Hoca göbeğine çarpanı deviriyor. Maşallah koçbaşı gibi göbeği var. Kırık Ali ile onun üç kopuğu, iki garson, bir de ben, Bekir Hoca'yı güç bela lokantadan sokağa çıkardık. Hoca bir o yana yıkılıyor, bir bu yana sallanıyor. Koluna girmesek düşecek...</span></p>

      <p class="calibre2"><span class="none1">- Ulan Kırık!</span></p>

      <p class="calibre2"><span class="none1">- Buyur Hocam!</span></p>

      <p class="calibre2"><span class="none1">- Bu memleketin en azılı kabadayısı sen misin?</span></p>

      <p class="calibre2"><span class="none1">- Sayende haddimiz olmıyarak...</span></p>

      <p class="calibre2"><span class="none1">- Ulan ben kabadayıların...</span></p>

      <p class="calibre2"><span class="none1">- Yaparsın Hocam...</span></p>

      <p class="calibre2"><span class="none1">- Buralarda meyhane yok mu?</span></p>

      <p class="calibre2"><span class="none1">- Hocam, bizi imtihandan geçiriyorsun besbelli... Yanımızda sen varken...</span></p>

      <p class="calibre2"><span class="none1">- Düş önüme, çabuk meyhaneyi göster!.. demesiyle, boşluğuna bir dirsek atıp, Kırık Ali'yi beş metre ileri savurdu. Kırık Ali, - şurada Hocam! dedi.</span></p>

      <p class="calibre2"><span class="none1">- Düş önüme!..</span></p>

      <p class="calibre2"><span class="none1">Meyhaneden girdik... Bekir Hoca, yer gök inleten bir nağra savurup, - Bre kafirler! diye haykırdı, yarın kıyamet günü ne hesap vereceksiniz? Bu zıkkımı içersiniz, bir de cennet istersiniz. Naaa!.. Alırsınız cenneti!!</span></p>

      <p class="calibre2"><span class="none1">Yalvar yakar düşmüşüz eline eteğine:</span></p>

      <p class="calibre2"><span class="none1">- Etme hocam... Aman hocam!..</span></p>

      <p class="calibre2"><span class="none1">Meyhanedekiler hocayı sakalından sürükleyecekler ama, Kırık Ali'nin korkusundan seslerini çıkaramıyorlar. Hoca'yı zorla bir masaya oturttuk. Biz bu halle babamın evine gidersek, babam beni evlatlıktan reddeder. Oldu olacak dedim, Bekir Hoca'yı iyice içirip sızdırmak da sallasırt eve götürüp babama duyurmadan yatağa atmalı.</span></p>

      <p class="calibre2"><span class="none1">- Bekir efendi amca, hoşaf içer misin?</span></p>

      <p class="calibre2"><span class="none1">- Gelsin!..</span></p>

      <p class="calibre2"><span class="none1">Meyhanede hoşaf da yokmuş, vişne suyu varmış. Bir şişe vişne suyuna votkayı, likörü boca edip verdik. Hoca bir dikişte bitirdi.</span></p>

      <p class="calibre2"><span class="none1">- Bir daha Hoca?</span></p>

      <p class="calibre2"><span class="none1">- Gelsin...</span></p>

      <p class="calibre2"><span class="none1">Dayadık önüne... Onu da içince Bekir Hoca, parmaklarını masaya vurarak bir türkü tutturdu; yanık, gevrek bir sesi var. Kırık Ali kulağıma eğilip yavaşça, - Arkadaş, dedi. Bundaki hal, hocalık hali değil. Hiç beğenmedim. Ne iştir bu?</span></p>

      <p class="calibre2"><span class="none1">- Sorma Kırık, bir iştir oldu. Aman zom edip sızdırmanın yolu...</span></p>

      <p class="calibre2"><span class="none1">Kırık Ali, esrarı doldurup bir cıgara sardı, - Buyur Hocam! dedi.</span></p>

      <p class="calibre2"><span class="none1">Hoca, - içmem! dedi.</span></p>

      <p class="calibre2"><span class="none1">Kırık Ali, - Huzurunuzda bizim içmemiz saygısızlık ve de caiz değil, dedi; hicap ederiz. Sen tüttür ki Hocam, bize de izin çıksın.</span></p>

      <p class="calibre2"><span class="none1">Bekir Hoca esrarlı cıgarayı aldı. Ben hemen cıgarasını ateşledim. Hoca esrarı, likörü, votkayı çekiyor, mini mini türküler mırıldanıyor. Velakin uyumak, sızmak şöyle dursun, içtikçe azıyor. O gece onun içtiği votka kadar suyu bir manda içemez.</span></p>

      <p class="calibre2"><span class="none1">- Ulan ben adamın... diye bağırdıkça Kırık Ali, - Eyvallah hocam... diyor.</span></p>

      <p class="calibre2"><span class="none1">Esrar, Hoca'ya iyice dokunup da, - Buranın avrat pazarı nere? diye bağırmaz mı!</span></p>

      <p class="calibre2"><span class="none1">- Aman hoca burada öyle yer bulunmaz...</span></p>

      <p class="calibre2"><span class="none1">- Yıkıl... Dürzüler!.. Siz bizi hoca kisvesinde görüp de yol yordam bilmez mi sandınız? Düşün önüme... Bize bu gece hafiften sedalar gelir, içimize nur doğdu.</span></p>

      <p class="calibre2"><span class="none1">Kırık Ali savuşacak olduysa da, Bekir Hoca fark edip kolundan tuttu:</span></p>

      <p class="calibre2"><span class="none1">- Bu memleketin kârhanesi neresi?..</span></p>

      <p class="calibre2"><span class="none1">Kurtuluş yok, çıktık yola. Hoca başladı türküye.</span></p>

      <p class="calibre2"><span class="none1">- Siz de söyleyin! dedi.</span></p>

      <p class="calibre2"><span class="none1">Uyduk Hocaya... Herkes bize bakar, rezillik... Dediği yere vardık. Kadınlar Kırık Ali'yi görünce korkudan titreyerek, - Buyur ağam... dediler.</span></p>

      <p class="calibre2"><span class="none1">Bekir Hoca bunları yandan çok çıplak görmesiyle, - Tuuu size!, diye gürledi, bre Allah'tan korkmazlar! Türlü menhiyatı işler, fuhuş yapar, günah içinde yüzer, sonra da cenneti istersiniz. Naaa!.. Alırsınız cenneti. Kadınlar korktular büsbütün. Hocayı bir koltuğa yıktık.</span></p>

      <p class="calibre2"><span class="none1">- Bekir efendi amca hoşaf içer misiniz?</span></p>

      <p class="calibre2"><span class="none1">-Gelsin!...</span></p>

      <p class="calibre2"><span class="none1">Bu kez bir şişe vişneli gazoza bir şişe de saf ispirtoyu katıp verdik. Bir dikişte içti, “Elhamdülillah...” dedi.</span></p>

      <p class="calibre2"><span class="none1">- Çabuk Hoca efendiye bir kahve yapın!.</span></p>

      <p class="calibre2"><span class="none1">Kırık Ali, kahvenin içine bir topak afyonu koydu ki, hoca içip uyuşsun... Ne uyuşması, Hoca afyonlu kahveyi içince bir azdı ki, bıçağı gören camuş bile böyle olmaz.</span></p>

      <p class="calibre2"><span class="none1">Kırık Ali pek şaştı, - Arkadaş, bu topak afyon bir bölük eşkıya askerini uyutur, bu ne iş?.. Allanın bir hikmeti... dedi.</span></p>

      <p class="calibre2"><span class="none1">Bekir Hoca, ev sahibi kadını çağırıp, - Boyunuzca günah işlersiniz hatun! dedi.</span></p>

      <p class="calibre2"><span class="none1">Kadın, - Allah affetsin, işleriz Hocam, dedi.</span></p>

      <p class="calibre2"><span class="none1">- Peki nasıl işlersiniz?</span></p>

      <p class="calibre2"><span class="none1">Kadın utandı. Sustu.</span></p>

      <p class="calibre2"><span class="none1">Bekir Hoca bir daha gürledi: - Söyleyin, nasıl işlersiniz?</span></p>

      <p class="calibre2"><span class="none1">- Erkek gelir, muhabbet ederiz.</span></p>

      <p class="calibre2"><span class="none1">- Edin de görelim!.. İşlediğiniz günahı görmemiz gerek...</span></p>

      <p class="calibre2"><span class="none1">Kadının biri def aldı eline, biri şarkıya oturdu, biri de biraz daha soyunup çiftetelliye başladı. Hoca'ya bir kâse hoşaf sunuldu. Bekir Hoca'dır bu.</span></p>

      <p class="calibre2"><span class="none1">- Yar, yar... Medet hey! diye ortaya fırlamaz mı!</span></p>

      <p class="calibre2"><span class="none1">Bekir Hoca, o iri gövdesiyle göbek attıkça, evin tavanı, döşemesi sallanıyor. Oyuncu kadın da coştu.</span></p>

      <p class="calibre2"><span class="none1">- Aman Hocam yavaştan, polisler basacak!.</span></p>

      <p class="calibre2"><span class="none1">- Polislerin de...</span></p>

      <p class="calibre2"><span class="none1">- Duyulur hocam...</span></p>

      <p class="calibre2"><span class="none1">- Duyanların da...</span></p>

      <p class="calibre2"><span class="none1">Hocaya kâseyle, bardakla, maşrapayla votkalı, alkollü hoşaf sunuluyor. Bekir Hoca bunları bir dikişte bitirip, yeniden oyuna giriyor.</span></p>

      <p class="calibre2"><span class="none1">- Hocam bir kahve?</span></p>

      <p class="calibre2"><span class="none1">- Gelsin...</span></p>

      <p class="calibre2"><span class="none1">- Afyonlu kahveyi dayıyoruz.</span></p>

      <p class="calibre2"><span class="none1">- Hocam bir cıgara?</span></p>

      <p class="calibre2"><span class="none1">- Gelsin...</span></p>

      <p class="calibre2"><span class="none1">Esrarlı cıgarayı dayıyoruz.</span></p>

      <p class="calibre2"><span class="none1">- Hocam hoşaf?</span></p>

      <p class="calibre2"><span class="none1">- Gelsin...</span></p>

      <p class="calibre2"><span class="none1">Votkalı, ispirtolu, likörlü şurubu, şerbeti dayıyoruz. Uyuşup kalacağına büsbütün azıtıyor.</span></p>

      <p class="calibre2"><span class="none1">Artık azgınlığının nereye vardığını anlatamam... Gün ışırken evden çıktık, ama Bekir Hoca susmaz.</span></p>

      <p class="calibre2"><span class="none1">- He heeeyt!.. diye nağralar vurdukça pencereleri açanlar bize bakıyor. Bekçiler, polisler varsa da, Kırık Ali'yi görünce köşe başlarına sinip kendilerini gizleyerek bizi görmezden geliyorlar.</span></p>

      <p class="calibre2"><span class="none1">Bizim eve varırken, Bekir Hoca artık iyice azdı, Kırık Ali'ye ana avrat girişti. Kırık Ali yalvarır:</span></p>

      <p class="calibre2"><span class="none1">- Kurbanın olsun Kırık, etme Hocam...</span></p>

      <p class="calibre2"><span class="none1">Bekir Hoca söz anlar gibi değil. Derken Kırık Ali'nin tepesi atıp da hışım gibi bıçağı çekmez mi! Vay bre aman, sen o Bekir Hoca'yı bir görsen arkadaş, herif bıçağı görünce, bir ejderha kesilip de o göbeği ile bıçağın sivrisine yürümesin mi?</span></p>

      <p class="calibre2"><span class="none1">Kırık Ali'yi dersen, - Ben böyle bir namussuz görmedim, imdat!, diye kaçmaya başladı.</span></p>

      <p class="calibre2"><span class="none1">Bekir Hoca bunu ayağından yakalayınca çaldı yere, vurdu yere, bindi hümüğüne...</span></p>

      <p class="calibre2"><span class="none1">- Ulan ben seni öldürsem ne lazım gelir?.. Memleket bir mikroptan temizlenir! diye bağırıp biniyor tepesine, Bıçağı da kaptı Kırık Ali'nin elinden.</span></p>

      <p class="calibre2"><span class="none1">- Ulan ben şimdi bunu senin nerene soksam?</span></p>

      <p class="calibre2"><span class="none1">- Etme hocam, eyleme hocam... Ocağına düştük...</span></p>

      <p class="calibre2"><span class="none1">Kırık Ali nasılsa bunun altından sıyrılıp, tabanları yağladı, üç kopuğu da arkasından... Kaçıp kurtuldular. Bekir Hoca'nın göğsü kalaycı körüğü gibi inip kalkıyor.</span></p>

      <p class="calibre2"><span class="none1">Hoca'yı eve soktum, arkasından iteleyerek odadan içeri tıkıp, öylece yatağa attım. Döşeğe düşünce sesi kesildi şükür. İki gün öylece uyuya kaldı, iki gün, iki gece horultusu mahalleyi tuttu.</span></p>

      <p class="calibre2"><span class="none1">Kırık Ali'ye gelince... Memleketi titretmiş bir Kırık Ali olup da, elin günün içinde bir Bekir Hoca’dan dayak yemesiyle, arkadaşlarına, - Artık bize gurbet göründü, bu memleket haram... Biz Hoca’ya saygımızdan içmedik. Yoksa iki kadeh patlatsaydık bu iş böyle olmazdı ya... Hoca, içkinin kuvvetine bizi kötüye düşürdü. Raconumuz çok kötü bozuldu. Eyvallah... demiş, gitmiş. Gidiş o gidiş...</span></p>

      <p class="calibre2"><span class="none1">Olan biten rezilliği babama duyurmadık. Ertesi gün öğleye doğru, - Kalkamadığına bakılırsa Bekir Hoca ya hasta, ya istihareye vardı, aman gürültü etmeyin... diye babam evde çıt çıkartmadı.</span></p>

      <p class="calibre2"><span class="none1">Bekir Hoca iki gün sonra uyandı, yüzünün rengi nuru kaçmış...</span></p>

      <p class="calibre2"><span class="none1">- Mahallemizin yaşlıları gelip Bekir Hoca'ya, - Kırık Ali kaçmış sayende hocam, bir beladan kurtulduk... dediler. Bekir Hoca, sakalını sıvazladı, - Biz onu iman kuvvetine kaçırdık... dedi.</span></p>

      <p class="calibre2"><span class="none1">Bekir Hoca dünyanın duasını aldı.</span></p>

      <p class="calibre2"><span class="none1">O gün bugün babam benim tutumumu beğenmezse, - Acep Bekir Hoca'yı bir çağırsak mı ki... der.</span></p>

      <p class="calibre2"><span class="none1">Ben de korkumdan, o akşam yemeğini evde, babamla sofrada yerim. Benim bildiğim budur arkadaş, hiç bir zaman dinsizin hakkından imansız gelemez. Yedi düvel'in baş edemediği Kırık Ali'nin, bir Bekir Hoca iman kuvvetine, hakkından geldi.</span></p>

      <p class="calibre2">&#160;</p>

      <p class="calibre2">&#160;</p>

      <p class="calibre2">&#160;</p><br class="calibre3" id="calibre_pb_12" />
    </div>
  </div>
</body>
</html>
