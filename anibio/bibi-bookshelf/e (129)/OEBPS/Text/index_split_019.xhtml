<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-15" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">&#160;</p>

      <p class="calibre2"><span class="none1">Moskova (Rossia Oteli, 12-549) 8 Mart</span></p>

      <p class="calibre2">&#160;</p>

      <h1 class="calibre2"><span class="none">DU BAKALI N'OLECAK</span></h1>

      <p class="calibre2">&#160;</p>

      <p class="calibre2"><span class="none1">Boğaziçi'nin Karadeniz Boğazına yakın Anadolu yakasında, deniz kıyısı üstünde bir çay evi... O çay evinin hemen bütün müşterileri, hep o semtin insanları olduklarından ve oraya sık sık geldiklerinden birbirlerini tanırlar. Çoğu da emeklidir. Emekli olunca konuşmaları doğal olarak çoğunlukla geçim sıkıntısı, pahalılık, sürekli zamlar ve benzeri konular üstüne oluyor.</span></p>

      <p class="calibre2"><span class="none1">O sabah da yine her zamanki gibi önce ev dertlerinden başlayıp ülkenin sorunlarından konuşmaya geçtiler. Hükümet enflasyonu yüzde otuzda tutacağına söz vermişti, oysa yüzde sekseni buldu. Yüzde seksen, ha? Peki, ne olacak? Alamanya'ya Avustralya'lara işçi gönderdik, yine yetmedi. şimdi de Sovyetler Birliği'ne işçi gönderilecekmiş. Gitmeye istekli işçiler öyle yığılmışlar ki, sıra kapmak için birbirlerini ezmişler. Allah Allah!... Yahu, komünist Rusya'ya bile işçi gönderecekler ha? Paranın komünisti, faşisti, dini imanı olur mu arkadaş, para paradır, gelsin de nerden gelirse gelsin. Ben komünistin parasını alıp cami yaptırdıktan, kuran kursu açtıktan sonra bir günahı yok ki... Üstelik sevabı bile var. Peki, bunun sonu nereye varacak birader? Allah sonumuzu hayreylesin!</span></p>

      <p class="calibre2"><span class="none1">Efendim, memleketin bütün geliri, aldığımız dış borçların yıllık faizini ödemeye bile yetmiyormuş. Deme yahu... Amerika'dan aldığımız borçlarla, salt eski borçların faizini bile zor ödüyormuşuz. Allah Allah... Bu gidişin sonu nereye varır dostum?</span></p>

      <p class="calibre2"><span class="none1">Ayemef diye uluslararası bir kuruluş var ya hani... Evet, işte o uluslararası para fonu mu ne... Uluslararası demek, ne demek? Amerika demek... İşte bizim kendi memleketimizde nereye ne yapacağımıza, neyi nasıl yapacağımıza, fabrikamıza, limanımıza, yolumuza, her şeyimize, her bi şeyimize işte o karar verirmiş... Yok yahu... Bak bunu bilmiyordum... Peki, bu böyle giderse ne olur...</span></p>

      <p class="calibre2"><span class="none1">Her gün, her akşam hep bu konular konuşulur... Her konuşmada aynı sözlere şaşarlar! Yok yahu!.. Allah allah!.. Çay evindeki emekliler birbirlerine hep yanıtsız kalacak aynı soruyu sorarlar:</span></p>

      <p class="calibre2"><span class="none1">- Peki, n'olacak böyle? Bekleyelim görelim. Bakalım, n'olacak?</span></p>

      <p class="calibre2"><span class="none1">- Bunun sonu nereye varır böyle? Hep merak ediyoruz. Dur bakalım, n'olacak?</span></p>

      <p class="calibre2"><span class="none1">- Bu gidişin sonu nereye varır? Hayırlısı... Dur bakalım, n'olacak?</span></p>

      <p class="calibre2"><span class="none1">O sabah da yine hiç bıkıp usanılmadan aynı konular konuşuldu ve çay evindeki herkes birbirine "Dur bakalım, n'olacak?" dedi. Gün görmüş, dönem geçirmiş, eski Tophane Askeri Sanayi Mektebi'nden yetmişe, yetmişini çok aşkın bir eski işçi emeklisi, - Dur bakalım, n'olacak deyip duruyorsunuz da, bana bir akrabamızın başına gelenleri anımsattınız... dedi.</span></p>

      <p class="calibre2"><span class="none1">Başlar ona yöneldi. Akrabasının başına geleni merakla sordular. Bu ilgiyi bekleyen işçi emeklisi de şöyle anlattı.</span></p>

      <p class="calibre2"><span class="none1">Hani hükümetimiz darda kalıp dünya cenneti Boğaziçi'nin en güzel tepelerini, korularını, yerlerini petrol zengini Araplara satıyordu ya... İşte o sıra bir Arap zengini çıktı ortaya, şeyh mi, prens mi, yoksa hepsi birden mi, öyle bi şey... Adı da Ebul-Fatık El-Mışkî. Boğaziçi'nin seyrine doyum olmaz tepelerinden birini bi şey yaptıracak. Derken bu Ebul-Fatık, bir Türk kızıyla evlenme sevdasına düşmüş. Hangi Türk kızı olduğu belli değil, yeter ki Türk kızı olsun... Elbet Arap ölçülerinde güzel de olacak.</span></p>

      <p class="calibre2"><span class="none1">Ebul-Fatık için satın alacağı tepeyi arayıp bulan komisyoncular, bu kez de ona kız aramaya başlamışlar. Ebul-Fatık'ın kızda aradığı koşullar var: Genç olacak, güzel olacak, kızoğlankız ve eline erkek eli değmemiş olacak ve gayetle saf olacak. Bu zamanda İstanbul'da böyle kız bulmak kolay mı? Ebul-Fatık'da para çook, ille de aradığını bulacak. Aracılar, ısmarlanan kızı araya dursunlar, Ebul-Fatık da biyandan çatpat Türkçe öğreniyor ki, evleneceği kızla "Yat, kalk, uzan, dön" falan filan gibi kendisine gerekli olan bi kaç söz konuşabilsin.</span></p>

      <p class="calibre2"><span class="none1">Ebul-Fatık'a çok kız göstermişler. Arap hinoğluhin, öyle her kızı da beğenmiyor. Süt beyaz tenli, lahmacun bedenli, kalçaları enli bir lokum olacak. Sonunda bulunan kızlardan birini çok beğenmiş Ebul-Fatık. İşte biz Ebul-Fatık'ı bu ilişkiyle tanıdık. Çünkü, Ebul-Fatık'ın ayılıp bayılarak beğendiği kız, bizim hanımın uzak bir akrabasının kızı... Kız, tam da Ebul-Fatık'ın istediği gibi; on yedi yaşında, kuran kursunda yetişmiş, akça pakça, yandan çarklı kalçalar... Saflığına gelince, aptaldan bir parmak yukarıda saf...</span></p>

      <p class="calibre2"><span class="none1">Ebul-Fatık'ı da bir görseniz, korkudan dudağınız uçuklar. Kızın babasından çok yaşlı, insan kılığındaki bu çirkinlik anıtını gören biri öyle şaşmış ki, iki elini gökyüzüne kaldırıp "Hey kurban olduğum Allah, sen nelere kaadir değilsin..." diye şaşkınlığını belirtmiş, üstelik memleketinde üç mü, beş mi kesin sayısı saptanamadı- karısı olduğundan bu kızı hükümet nikahıyla değil, imam nikahıyla alacak. Her neyse efendim, bu Ebul-Fatık, kızla evlendi.</span></p>

      <p class="calibre2"><span class="none1">Saf kız, çok yoksul bir ailenin çocuğu olduğundan, evlenip de o lükse, o görkeme kavuşunca çok mutlu oldu. Kocasının adı "Ebul-Fatık el-Mışkî" uzun olduğundan, kızın ailesi ona kısaca Fatık Bey diyor. Hem de Fatık Bey deyince, Arabın adı az buçuk Türkçeleşmiş oluyor. Kızın, kendinden altı yaş küçük bir oğlan kardeşi var, kızın tersine cin mi cin... O, Fatık Amca diyemediğinden Fıtık Amca demeye başladı. Fıtık Amca aşağı, Fıtık Amca yukarı...</span></p>

      <p class="calibre2"><span class="none1">Biz de hanımla iki kez evlerine gittik. Boğaz'in tepesindeki o köşk yapılana dek, Nişantaşı'nda lüks bir daire satın almış, daireyi de kızın üstüne yapmış. Biz Fıtık Amcayı orda tanıdık. Gel zaman, git zaman... Bundan sonra olanları, bana, benim hanım anlattı. O da, Fıtık Amcanın genç karısından duymuş. Çünkü kadın olup bitenleri saf saf her önüne gelene anlatıyormuş.</span></p>

      <p class="calibre2"><span class="none1">Fıtık Amcanın güzel ve küçük karısı sokakta hep çarşaflı geziyor. Fıtık Amca çok kıskanç olduğundan, gencecik karısının kadın akrabalarıyla bile sık görüşmesini istemiyor. İyi ama, Fıtık Amcanın evde olmadığı zamanlar kızın canı sıkılıyor. Kıskanç Fıtık Amca, bi yandan da karısını eve hapseden koca izlenimi vermek istemiyor çevresine. Karısına güvenen bir koca görünümünde... işte bu yüzden, kendisinin evde bulunmayacağı iki gün karısına alışveriş için, çok uzaklara gitmemek koşuluyla, sokağa çıkabileceğini söylüyor. Genç kadın buna çok seviniyor, ama sokakta ne yapsın tek başına?</span></p>

      <p class="calibre2"><span class="none1">Sinemaya gidip gidemeyeceğini soruyor. Fıtık Amca uzun uzun düşünüyor. Karar vermek kolay değil. Gitme, dese karısına baskı yapmış sayılacak. Git demeye de içi elvermiyor. Birlikte gitmeleri hiç uygun değil. Sonunda şöyle diyor:</span></p>

      <p class="calibre2"><span class="none1">- Avet... Müsaide var... Velakin avvelden ben görecek, bilahara sen..</span></p>

      <p class="calibre2"><span class="none1">Fıtık Amca, o dolaylardaki sinemalarda oynayan bütün filmleri seyredip "Hazret-i Ömer'in Adaleti" adlı yerli filmi uygun bulup karısına o filmi görebileceğini söylüyor.</span></p>

      <p class="calibre2"><span class="none1">Necmiye... Genç kadının adı. Gidiyor sinemaya... Fıtık Amcanın içi pır pır... Ertesi akşam erkenden eve dönüyor. Oh, çok şükür Necmiye evde...</span></p>

      <p class="calibre2"><span class="none1">- Necmiyaa?</span></p>

      <p class="calibre2"><span class="none1">- Efendim.</span></p>

      <p class="calibre2"><span class="none1">- Ne yaptın ben yokken?</span></p>

      <p class="calibre2"><span class="none1">Necmiye yana yakıla anlatmaya girişiyor!</span></p>

      <p class="calibre2"><span class="none1">- Ah, sorma...</span></p>

      <p class="calibre2"><span class="none1">Nasıl sormasın, meraktan çatlıyor.</span></p>

      <p class="calibre2"><span class="none1">- Ne oldu Nacmiya?</span></p>

      <p class="calibre2"><span class="none1">- Öyle bi şey geldi ki başıma, şaştım şaştım kaldım.</span></p>

      <p class="calibre2"><span class="none1">- Ne geldi başında?</span></p>

      <p class="calibre2"><span class="none1">Necmiye saf saf anlatıyor!</span></p>

      <p class="calibre2"><span class="none1">- Senin söylediğin sinemaya gitmek üzere çarşaflandım.</span></p>

      <p class="calibre2"><span class="none1">- şok güzel.</span></p>

      <p class="calibre2"><span class="none1">- Çıktım sokağa.</span></p>

      <p class="calibre2"><span class="none1">- Avet?</span></p>

      <p class="calibre2"><span class="none1">- Yolda giderken bir herif sokuldu yanıma?</span></p>

      <p class="calibre2"><span class="none1">- Bir herif?</span></p>

      <p class="calibre2"><span class="none1">- Evet... Ben gidiyorum, o da yanımda gidiyor. Ben gidiyorum, o da gidiyor. Dur bakalım, ne olacak, diye merak ettim.</span></p>

      <p class="calibre2"><span class="none1">Fıtık Amca çok bozulur ama, karısına belli etmemeye çalışarak o da çok şaşmış görünür!</span></p>

      <p class="calibre2"><span class="none1">- Allah allah... Ban da şok merak ettim. Du bakali n'olecak?</span></p>

      <p class="calibre2"><span class="none1">- Ben gidiyorum, o gidiyor... Bööyle yanımda. Dibimden ayrılmıyor. Dur bakalım, n'olacak diyorum içimden...</span></p>

      <p class="calibre2"><span class="none1">- Fa suphanellah... Du bakalî n'olecak?</span></p>

      <p class="calibre2"><span class="none1">- Bilet alıyorum o senin dediğin sinemaya... Aaa, adam da bilet alıyor. Ben sinemaya girdim, adam da girmez mi?</span></p>

      <p class="calibre2"><span class="none1">Bu kez Fıtık Amca atik davranıp karısından önce sordu:</span></p>

      <p class="calibre2"><span class="none1">- Ve minelgaraip... Du bakalî n'olecak? Sonra?</span></p>

      <p class="calibre2"><span class="none1">- Sonra, ben bir koltuğa oturdum. O da yanımdaki boş koltuğa oturmaz mı?</span></p>

      <p class="calibre2"><span class="none1">- Hayret! Du bakalî n'olecak?</span></p>

      <p class="calibre2"><span class="none1">- Işıklar söndü, film başladı.</span></p>

      <p class="calibre2"><span class="none1">- Eeee? Anlat Nacmiyaa?</span></p>

      <p class="calibre2"><span class="none1">- O herif elini bacağıma atmaz mı?</span></p>

      <p class="calibre2"><span class="none1">- Ne diyorsun, velacaip...</span></p>

      <p class="calibre2"><span class="none1">- Çarşafımın eteğinin altından elini sokmaz mı? Aaa! şaştım kaldım...</span></p>

      <p class="calibre2"><span class="none1">- Ne yapacak?</span></p>

      <p class="calibre2"><span class="none1">- Bilmem. Ben de onu merak ediyorum ya... Dur bakalım, n'olacak diye bekliyorum.</span></p>

      <p class="calibre2"><span class="none1">- Vallahi ban da berak ettim yahu... Du bakalî n'olecak?</span></p>

      <p class="calibre2"><span class="none1">- Sonra o herif oramı buramı karıştırmaya başladı. Doğrusu çok merak ettim. Sen olsan merak etmez misin?</span></p>

      <p class="calibre2"><span class="none1">Fıtık Amcanın gözlerinden ateşler saçılıyor ama, karısı o denli saf ki, kızsa, hiç yakışık almayacağı için o da kansına uyup soruyor!</span></p>

      <p class="calibre2"><span class="none1">- Nacmiya, du bakalî n'olecak?</span></p>

      <p class="calibre2"><span class="none1">- Sonra "Hazret-î Ömer'in adaleti" bitti. Lambalar yandı. Ben kalktım, o da kalkmaz mı?</span></p>

      <p class="calibre2"><span class="none1">-O harif da?</span></p>

      <p class="calibre2"><span class="none1">- Evet...</span></p>

      <p class="calibre2"><span class="none1">- Velacaip ve minelgaraip... Du bakalî n'olecak?</span></p>

      <p class="calibre2"><span class="none1">- Çıktım sinemadan, o da çıktı. Ben yürüyorum, o da yanımda yürüyor.</span></p>

      <p class="calibre2"><span class="none1">- Aman Nacmiya, vallahi şok marak ettim. Du bakalî n'olecak?</span></p>

      <p class="calibre2"><span class="none1">- Ben de merak ediyorum. Ben köşeyi saptım.</span></p>

      <p class="calibre2"><span class="none1">- Harif da saptı mıı?</span></p>

      <p class="calibre2"><span class="none1">- Saptı.</span></p>

      <p class="calibre2"><span class="none1">- Anlat sabuk Nacmiya, şok maraklı.</span></p>

      <p class="calibre2"><span class="none1">- Bizim apartımanın kapısından girdim, herif de girdi. Dur bakalım, n'olacak diye merak içindeyim.</span></p>

      <p class="calibre2"><span class="none1">Fıtık Amca ter içinde...</span></p>

      <p class="calibre2"><span class="none1">- Sonra?</span></p>

      <p class="calibre2"><span class="none1">- Bizim kata çıktım, herif de çıktı.</span></p>

      <p class="calibre2"><span class="none1">-Vay herif vay!...</span></p>

      <p class="calibre2"><span class="none1">- Çantamdan anahtarı çıkarıp bizim dairenin kapısını açtım, girdim içeri, o da girmez mi?</span></p>

      <p class="calibre2"><span class="none1">- Harif da yallah içeri...</span></p>

      <p class="calibre2"><span class="none1">- Evet...</span></p>

      <p class="calibre2"><span class="none1">- Du bakalî n'olecak... Aman anlat sabuk Nacmiya...</span></p>

      <p class="calibre2"><span class="none1">- Eve gelince yatak odasına girip elbet soyundum. O da soyunmaz mı?</span></p>

      <p class="calibre2"><span class="none1">- Ni diyorsun Nacmiya... Du bakalî n'olecak?</span></p>

      <p class="calibre2"><span class="none1">- Soyununca yatağa girdim. Olur şey değil, o da benimle yatağa girmez mi?</span></p>

      <p class="calibre2"><span class="none1">Fıtık Amca kızgın demirle dağlanmış gibi haykırır:</span></p>

      <p class="calibre2"><span class="none1">- Ayvaaah! Du bakalî n'olecak?</span></p>

      <p class="calibre2"><span class="none1">- Ben de yatakta ne olacak diye merak ediyorum.</span></p>

      <p class="calibre2"><span class="none1">- Aman Nacmiya, vallahi meraktan şatlayacak ban... Söyle sabuk, ne oldu Nacmiya?</span></p>

      <p class="calibre2"><span class="none1">- Hiç canım... bi şey değilmiş, ben de boşu boşuna merak etmişim.</span></p>

      <p class="calibre2"><span class="none1">Boncuk boncuk ter döküyordu Fıtık Amca.</span></p>

      <p class="calibre2"><span class="none1">- Yok yahu.. Peki, ne oldu Nacmiya? Ne yaptı?</span></p>

      <p class="calibre2"><span class="none1">- Aynen senin her gece yaptığını..</span></p>

      <p class="calibre2"><span class="none1">Beyninden vurulmuşa dönen Fıtık Amca ne yapsın şimdi? Karısı o denli saf ki, başına kötü bi şey geldiğinden bile haberi yok ki... Bağırıp çağırsa olmaz. Döğse olmaz. Kovsa olmaz. Erkekliğe toz kondurmamak, yiğitliğe krem sürmemek için Fıtık Amca şöyle der:</span></p>

      <p class="calibre2"><span class="none1">- Amaaan Nacmiyaa, ban da mühim bi şey zannettim. Du bakalî n'olecak, du bakalî n'olecak diye boşuna merak etmişim. Velakin hiç mühim değil.</span></p>

      <p class="calibre2"><span class="none1">Olayı anlatan yaşlı işçi emeklisi, - İşte böyle arkadaşlar, diye sözü bağladı, bütün bu olup biteni kadın saf saf her önüne gelene anlatıyormuş. Bizim hanım da kendisinden dinlemiş.</span></p>

      <p class="calibre2"><span class="none1">Titreyen elindeki kahve fincanını masaya koyan bir memur emeklisi, - Yani, hiç anlayamadım, dedi, sen şimdi bu olayı ne diye anlattın? Kel mana?</span></p>

      <p class="calibre2"><span class="none1">işçi emeklisi, - Her gün burda laflayıp laflayıp da sonunda "Dur bakalım, n'olacak?", "Dur bakalım n'olacak?" diye merak edip soruyorsunuz ya, dedi, işte sizi meraktan kurtarmak için ne olacağını anlattım.</span></p>

      <p class="calibre2"><span class="none1">-Çayevindekilerden bir kahkaha koptu. İşçi emeklisi ekledi:</span></p>

      <p class="calibre2"><span class="none1">- Velakin hiç mühim değil.</span></p>

      <p class="calibre2">&#160;</p>

      <p class="calibre2">&#160;</p><br class="calibre3" id="calibre_pb_19" />
    </div>
  </div>
</body>
</html>
