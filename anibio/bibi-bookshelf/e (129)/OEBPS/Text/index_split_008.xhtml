<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-15" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">&#160;</p>

      <p class="calibre2">&#160;</p>

      <h1 class="calibre2"><span class="none">DONLA ŞAKA OLMAZ</span></h1>

      <p class="calibre2">&#160;</p>

      <p class="calibre2"><span class="none1">Bilirsiniz; yatılı okullarda "bekâr" var, "evci" var. Evciler, cumartesi geceleri evlerinde kalırlar, bekârlar da bütün ders yılı gecelerini okulda geçirirler. Süvari Selahattin, benim gibi bekârlardan. Bir pazar akşamı, koğuşta her zamanki gibi yıkanmış çamaşırlarımız dağıtılıyor.</span></p>

      <p class="calibre2"><span class="none1">Koğuş kıdemlisi:</span></p>

      <p class="calibre2"><span class="none1">- Herkes çamaşırını gelip alsın! diye bağırdı.</span></p>

      <p class="calibre2"><span class="none1">Kirli çamaşırlarımızı verip, yıkanmış çamaşırlarımızı alıyoruz. Çamaşırlar karışmasın diye, herkes kendi çamaşırına ya boyası çıkmaz kalemle numarasını yazıyor, ya siyah iplikle adını işliyor. Herkesin sinirlendiği bir iş vardır ya... Bu Süvari Selahattin'in de sinirine giden iş, çamaşıra numara yazmak. Yazmaz. Sırtından kirlileri çıkarır, atar. Yıkanmış çamaşırlar dağıtılırken de yerinden kalkmaz. Herkes kendi işaretli çamaşırını alınca, - Geriye kalanlar da benim! diye gider, her ne kalmışsa, onları toparlar alır. Çapaçulluk işte, başka hiç bi şey değil.</span></p>

      <p class="calibre2"><span class="none1">Kimileyin, yıkanmış çamaşır dağıtımında, geriye çamaşır artmadığı için, bi şey alamaz. Kimileyin de eli kolu çamaşırla döner. Ama bunlar kendisinin mi, değil mi, belirsiz. Bir sürü, işaretsiz çamaşır... Toparladığı çamaşırlara bakar, şaşar:</span></p>

      <p class="calibre2"><span class="none1">- Yahu benim böyle gömleğim yoktu be!...</span></p>

      <p class="calibre2"><span class="none1">O pazar akşamı, yıkanmış çamaşırlar dağıtılırken yine en son o gitti. Eli boş döndü.</span></p>

      <p class="calibre2"><span class="none1">- Mendil bile kalmamış! dedi.</span></p>

      <p class="calibre2"><span class="none1">- Temiz çamaşırın yok mu?</span></p>

      <p class="calibre2"><span class="none1">- Var ama, yalnız don yok...</span></p>

      <p class="calibre2"><span class="none1">- Ben sana bir don vereyim... dedim.</span></p>

      <p class="calibre2"><span class="none1">- Seninki bana olmaz... dedi.</span></p>

      <p class="calibre2"><span class="none1">Bu süvarilikte de donla pantolon çok önemli. Don ve pantolon ısmarlama yapılmış gibi, süvarinin bacaklarını sıkı sıkı saracak. Biniciler bilir, donla pantolon bacağa oturmazsa, iyi at binilemez. hele o süratli at gidişinde, kaynak yaparken bol gelen donun paçaları sıyrılır, sıyrılır, kıvrılır, toparlanır, yukarı çıkar, tomtopak bi şey olur. Bu da biniciyi tedirgin eder. Ne kadar uğraşıp pantolonunun üstünden donun paçalarını aşağı çeksen, o yine toparlanır, yukarı çıkar. Don dar olsa, sıkar, bol olsa tomtopak büzülür. Onun için süvarinin donu, pantolonu tam ölçüsünde olacak.</span></p>

      <p class="calibre2"><span class="none1">Selahattin düşünmeye başladı. Ertesi gün de, bir general teftişe gelip, süvarileri manej taliminde görecek. Asıl üzüntüsü bundan... Selahattin mesleğine de tutkun. Don yüzünden bir başarısızlığa uğramak istemiyor.</span></p>

      <p class="calibre2"><span class="none1">Birlikte düşündük, taşındık. Aklıma, Cemal geldi. Cemal, tam Selahattin'in boyunda posunda, ikisinin çamaşırı birbirine uyar. Selahattin:</span></p>

      <p class="calibre2"><span class="none1">- Cemal vermez... dedi.</span></p>

      <p class="calibre2"><span class="none1">- Yahu bir dondan ne çıkar, bir günlüğüne don verecek...</span></p>

      <p class="calibre2"><span class="none1">Cemal de dünyanın en titiz çocuğu. Günde belki yirmi kez elini yıkar. Gıcır gıcır çamaşırlarında bitek leke yok. Üstelik de cimri mi cimri... Evet, kendi donunu başkasına vermez.</span></p>

      <p class="calibre2"><span class="none1">- Ne yapacaksın?</span></p>

      <p class="calibre2"><span class="none1">- Valla bilmem, felaket...</span></p>

      <p class="calibre2"><span class="none1">Bunların bir de binicilik hocaları var, Yarbay, çok sinirli bir adam. Sınıf arkadaşları çoktan general olan bu sinirli Yarbay, at diye, binicilik diye ölüyor. Binicilik yüzünden, vücudunda iki üç yerinden kırılmamış tek kemiği yok. Bacak, kol, kaburga, bütün kemikleri kırık.</span></p>

      <p class="calibre2"><span class="none1">Yürürken bile bu kırık kemikleri çıtır çıtır çıtırdar. Yarbay'ın bütün merakı at terbiyesi... Altındaki ata rumba oynatır. Atla bir konuşmadığı kalmış. Bu Yarbay, teftişe gelen General'e öğrencilerinin bütün hünerlerini gösterecek. Başarılı öğrencisi olduğu için, Selahattin'i de çok seviyor.</span></p>

      <p class="calibre2"><span class="none1">- Ne yapacağız?</span></p>

      <p class="calibre2"><span class="none1">- Cemal'den isteriz bi kez...</span></p>

      <p class="calibre2"><span class="none1">Selahattin, hem Yarbay'ı General'e karşı mahcup etmekten, hem de kendisi Yarbay'a mahcup olmaktan korkuyor.</span></p>

      <p class="calibre2"><span class="none1">Cemal'e gidip söyledik. Cemal:</span></p>

      <p class="calibre2"><span class="none1">- Kardeşim, don da verilir mi yahu? dedi.</span></p>

      <p class="calibre2"><span class="none1">- Ne olur be?</span></p>

      <p class="calibre2"><span class="none1">- Ne oluru var mı? Senin giydiğin donu, sonra ben ne yapayım?</span></p>

      <p class="calibre2"><span class="none1">Dayanamadım:</span></p>

      <p class="calibre2"><span class="none1">- Mendil yap... dedim.</span></p>

      <p class="calibre2"><span class="none1">- Valla olmaz. Darılmayın çocuklar. Başka şey olsa vereyim. Ama donumu veremem...</span></p>

      <p class="calibre2"><span class="none1">- Yahu, bir teftişlik be....</span></p>

      <p class="calibre2"><span class="none1">- Olmaz kardeşim. Terletir be... Ata binecek birader. Terden ne olur don...</span></p>

      <p class="calibre2"><span class="none1">- Yıkatırsın...</span></p>

      <p class="calibre2"><span class="none1">- Çıkar mı kardeşim, süvari teri...</span></p>

      <p class="calibre2"><span class="none1">- Sat öyleyse... Kaç paraysa verelim.</span></p>

      <p class="calibre2"><span class="none1">Satamıyor da. Arkadaşına kullanılmış don satıyor, diye adı çıkacak.</span></p>

      <p class="calibre2"><span class="none1">- Darılmayın, donumu veremem. Başka şey olsa...</span></p>

      <p class="calibre2"><span class="none1">Cemal'in suratına baktım:</span></p>

      <p class="calibre2"><span class="none1">- Ama sen zararlı çıkarsın... dedim.</span></p>

      <p class="calibre2"><span class="none1">Galiba ne demek istediğimi anladı.</span></p>

      <p class="calibre2"><span class="none1">Son derste, herkes derslikteyken, biz Selahattin'le koğuşa gittik. Cemal'in dolabını açtık. Çamaşırları bohçada duruyor. Bohçayı açtık. Bi tek don var. Başka hiç bi şey yok. Lastikli değil, belden düğmeli don. Donu aldı Selahattin. Bir kağıda, bir atbaşı resmi yaptım. Altına da "Altın nal çetesi" yazdım. Kâğıdı bohçaya koydum. Güzellikle olmazsa böyle olur!</span></p>

      <p class="calibre2"><span class="none1">Ertesi gün baktım, Cemal hiç oralı değil. Demek dolabından donunu aldığımızdan haberi yok, bohçasını açmamış. Süvariler sabah erkenden Ayazağa'ya gittiler. Kapalı manejde teftiş verecekler. Biz piyadeler de "Hürriyet-i Ebediye" tepesine tatbikata gittik. Akşam okula döndük. Süvariler daha gelmemiş. Biz yemekhanedeyken süvariler geldi. Biraz sonra, yemekhanenin öbür başında bir kapışma oldu. Selahattin'in sesini duydum:</span></p>

      <p class="calibre2"><span class="none1">- Söyle, kimin donuydu?...</span></p>

      <p class="calibre2"><span class="none1">Cemal'in kafasına fasulye karavanasını geçirmiş, bağırıyor:</span></p>

      <p class="calibre2"><span class="none1">- Söyle kimin donuydu?...</span></p>

      <p class="calibre2"><span class="none1">Cemal'i elinden zorla aldık.</span></p>

      <p class="calibre2"><span class="none1">- Ne oldu yahu?</span></p>

      <p class="calibre2"><span class="none1">Selahattin anlattı:</span></p>

      <p class="calibre2"><span class="none1">- O düğmeli donu sabahleyin ayağıma giydim. At binip Ayazağa'ya gittik. Yolda fark etmedim. Maneje girdik. General de geldi. Yarbay barut gibi... Süratliyle giderken, donun paçaları toparlanmaya başladı. Hay Allah... Tomtop oldu birader, bacaklarımın arasına girdi. Yarbay bizi attan atlatmadı mı? İndik, atlar yanımızda dört nala geçerken sıçrayarak at bineceğiz. Ben attan aşağı sıçrarken donun belindeki düğmeler kopmaz mı! Don indi bacaklarıma kardeşim... Benim at yanıma geldi. Sıçrayacağım üstüne, bacaklarımı açamıyorum ki... Herkes at bindi, gitti. Ben kaldım. Hırsından Yarbay'ın kemikleri çıtırdamaya başladı. Atlar manej yerini bir daha dönüp yanıma geldi. Bir hamle ettim, bacağımı açamam. Bacaklarıma dolanıp sarılmış olan donu bi türlü yukarı çekemiyorum ki kardeşim... Rezil oldum. Baktım olmayacak, atın yanımdan üçüncü geçişinde, bacaklarımı açmadan kendimi top gibi fırlattım.</span></p>

      <p class="calibre2"><span class="none1">Gelgeldim, bacaklarımı açamadığımdan atın üstünde duramadım, üstünden aşıp, öbür yana düştüm. Gözüm benim atta. At bir daha yanımdan geçerken, kendimi bir daha fırlattım, hop öbür yana... Kendimi fırlatıp atıyorum. Parçalanacağım. General acıdı:</span></p>

      <p class="calibre2"><span class="none1">- Ne oluyor bu delikanlıya Yarbay'ım? dedi.</span></p>

      <p class="calibre2"><span class="none1">Ben var gücümle bacaklarımı havada makaslayınca, don korkunç bir cayırtı çıkararak ikiye ayrıldı. Ben de eyerin üstüne oturdum. Bu kez de, eyer üstünde inip kalktıkça don büzülür, büzülür, yukarı sıyrılır. Donun ağı da kalmadığından daha beter topak oluyor. Çıldıracağım arkadaşlar. Bereket versin, pantolonumun cebi her zaman deliktir de, elimi delikten sokup, donu parça parça koparmaya başladım. Donu parça parça koparıp parçaları cebime dolduruyordum. Bacağımın arasında kalan son parçayı çıkarmak için elimi soktum. Arkamdan Necmi:</span></p>

      <p class="calibre2"><span class="none1">- Ne yapıyorsun? dedi.</span></p>

      <p class="calibre2"><span class="none1">- Ne yapıyorum?</span></p>

      <p class="calibre2"><span class="none1">- Dönüp baksana!...</span></p>

      <p class="calibre2"><span class="none1">Bir de baktım, manej yeri, konfeti serpilmiş gibi beyaz bez parçalarıyla dolmuş. Havada bez parçaları uçuşuyor. Bende akıl mı kalmış kardeşim. Kopardığım don parçalarını cebime koyuyorum diye, havaya serpiyormuşum. Rezil oldum. Cemal öteden:</span></p>

      <p class="calibre2"><span class="none1">- Tabi, dedi, donumu çalacağınızı anlamıştım. Ben de bütün çamaşırlarımı kaldırdım dolaptan. Patates Necmi'nin donunu bohça ya koydum.</span></p>

      <p class="calibre2"><span class="none1">Patates Necmi, Selahattin'in iki iriliğindeydi. Patates Necmi bunu duyar duymaz:</span></p>

      <p class="calibre2"><span class="none1">- Vay, benim donum mu? diye bağırdı.</span></p>

      <p class="calibre2"><span class="none1">Sonra üçü birbirinin üstüne atılıp boğuşmaya başladılar. Biz de arkadaşlık görevimizi yerine getirip, hep bir ağızdan.</span></p>

      <p class="calibre2"><span class="none1">- Vur! Vur! Vur!... diye bağırıyorduk.</span></p>

      <p class="calibre2">&#160;</p>

      <p class="calibre2">&#160;</p>

      <p class="calibre2">&#160;</p><br class="calibre3" id="calibre_pb_8" />
    </div>
  </div>
</body>
</html>
