<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-15" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">&#160;</p>

      <p class="calibre2">&#160;</p>

      <h1 class="calibre2"><span class="none">YİYİN ALLAŞKINA</span></h1>

      <p class="calibre2">&#160;</p>

      <p class="calibre2"><span class="none1">Bizim bir yeğenimiz var. Daha doğrusu bizde yeğen çok da, işte bu onlardan biri... Hani insanın ısısı termometreyle ölçülür ya, işte bunun gibi insanların açıkgözlüğünün bir ölçeği olsa da açıkgözlük ölçülse, bizim bu yeğen dünyada birinciye gelir. Köyün üç sınıflı ilkokulunu bitirdikten sonra bir daha okula mokula gitmeyen yeğen, kırk üniversite bitirmişi cebinden çıkarır. Kurban olduğum Allahım bu bizim yeğene öyle bir akıl vermiş, hem de sonradan sokma değil, anadan doğma bir akıl...</span></p>

      <p class="calibre2"><span class="none1">Türkiye'nin işsizler ordusu ekmek kapısı olaraktan daha Alamanya'yı keşfetmekten çok önceleri, bu bizim yeğen Alamanya'ya gitti. On yıl kadar sonra Alamanya'dan döndü ki, öyle bir değişmiş, öyle bir değişmiş, biz bunu tanıyamadık da, halis Alaman sandık. Alamancanın en kibarcasını öğrenmiş ve Türkçesi az bi şey bozulmuş. Kimi Türkçe sözleri unutmuş. "Aaaa, nasıl derler?..." diye kekeleye kekeleye konuşuyor. Kendi demesine bakılırsa yeğenin o kibar Alamancasını Alaman'ın ayak takımından olanlar bile anlayamazlarmış. Alamancasına aşkolsun da, bir de bir huy edinmiş, her sözün başında, ortasında ve sonunda "Ah zooo..." deyip duruyor. Bizim yeğen "Ah zooo'suz konuşamıyor. Dayanamadım sordum:</span></p>

      <p class="calibre2"><span class="none1">- Yeğen, ikide bir "Ah zoo, ah zooo..." demektesin. Bu "Ah zoo" ne demeye gelir?</span></p>

      <p class="calibre2"><span class="none1">Bu "Ah zooo"nun ne demeye geldiğini Alamanlar da bilmezmiş, çünkü hiç bir şey demeye gelmezmiş. Ama Alamanlar "Ah zooo"suz konuşamazlarmış. Alaman, ah zoo demezse dili kilitlenir, konuşamazmış. Bir insanın halis Alaman olup olmadığı "Ah zoo..." çekip çekmemesinden bilinirmiş. Bizim yeğen "Ah zooo"dan başka ikide bir "Yaah yaah... " çekiyor.</span></p>

      <p class="calibre2"><span class="none1">Yeğen, o ilk gelişinden sonra, iki-üç yılda bir, Türkiye'ye gelir, bizim evde konuk kalır. Alamanya'da yaşayalı yirmi beş yılı geçti. Alamanya'dan her gelişinde, bizim çok kalabalık olan akrabalara türlü armağanlar yağdırdığına bakılırsa çok kazançlı bir iş yapıyor olmalı. Ne iş yaptığını sordum. Alamanya'ya daha yeni gittiği zamanlarda, bir iş bulup çalışması gerekirmiş. Ama sonraları, Türkler işçi olaraktan Alamanya'ya doluşmaya başlayınca artık bir iş bulup çalışması gerekmiyormuş.</span></p>

      <p class="calibre2"><span class="none1">- Yani yeğen, senin hiç bir işin yok mu orada?</span></p>

      <p class="calibre2"><span class="none1">- Ah zooo... Yok gibi bi şey işte... Yah!</span></p>

      <p class="calibre2"><span class="none1">- Biz burda bunca çalışıp gene zorla yaşıyoruz da, sen orda iş siz nasıl geçinip yaşıyorsun?</span></p>

      <p class="calibre2"><span class="none1">- Ah zooo... Alamanya'da çalışan o kadar çok Türk var ki, benim çalışmama hiç gerek kalmıyor. Yaah!...</span></p>

      <p class="calibre2"><span class="none1">Anlamadım ya, sözü uzatmak da istemedim. Benim anlamadığımı görünce, - Ah zoo, çalışarak para kazanmaya kalksaydım, bu kadar param olur muydu? dedi.</span></p>

      <p class="calibre2"><span class="none1">Bak, bu da doğru.</span></p>

      <p class="calibre2"><span class="none1">Günün birinde bizim Alamanya'daki yeğenden bir mektup aldım. Türkiye'de Almanlarla ortak bir iş kurmak istiyormuş. Çok kazançlı, milyarlık bir işmiş. Bana bir iyilik yapmak istediğinden, beni de bu işe ortak yapacakmış. Soruyordu mektubunda: "Sen de böyle kazançlı bir işe ortak olmak ister misin?"</span></p>

      <p class="calibre2"><span class="none1">Yanıtladım mektubunu: "ilkin iş nasıl bir iştir? Sonra benim gibi zor geçinen biri böyle milyarlık işe neyle ortak olacak ki?"</span></p>

      <p class="calibre2"><span class="none1">Alamanya'dan geldi yeğen. Dediğine göre, çok büyük Alaman iş adamlarıyla anlaşmış. O iş adamları yakında İstanbul'a gelecekmiş. Onları benimle tanıştıracakmış. Kuracağımız işin nasıl bir iş olduğuna gelince, iş adamları için şu iş ya da bu iş önemli değilmiş, iş adamları için para kazanılacak bi şey olsun da, n'olursa olsunmuş; nasıl ve nerden kazandırsa kazanılsınmış. Arada "Ah zoo"lar ve "yah!"ler çekerek anlatıyor bizim yeğen. Bunlar öyle yaman iş adamlarıymış ki, hayvan fışkısından insan dışkısına dek, karı pazarlamasından tut, aksakallara erkeklik gücü veren macuna, tohumla göl balığı yetiştirmekten turizme, karga etinden yapılma keklik konservesine dek akla gelen gelmeyen sayısız iş yaparlarmış. Bunlar çöl ortasında anadan doğma cıbıl beş kişi görse, o donsuzlardan bile para kazanmanın bir yolunu bulurlarmış. Dünyanın her yerinde de kolları varmış. Yeğenin dedikleri bana az biraz karışık geldiğinden, sordum:</span></p>

      <p class="calibre2"><span class="none1">- iyi dedin de yeğen, düz işlere bile ket vuran bu bizim hükümet, bu karışık işlere ne der?</span></p>

      <p class="calibre2"><span class="none1">Yeğen anlatıyor. Bunların hüneri şuymuş ki, en kötü, en pis işi bile öyle allar pullar, öyle ambalajlar, öyle yaldızlar, öyle pazarlarlarmış, öyle sunarlarmış ki, biz bu hünerleri bilmediğimizden inciyi çakıla ve altını boka dönderirken, bunlar boku altına ve çakılı inciye çevirir, ilkin hükümetin gözünü boyarlarmış. Hüner sunuş biçiminde, ambalajda, reklamda, pazarlamadaymış. Yeğen sözünü şöyle bağlıyor:</span></p>

      <p class="calibre2"><span class="none1">- Neden onlarda hiç bi şey yokken her bi şey var da, bizde her bi şey varken hiç bi şey yok... Ah zooo... işte bundan. Yah!</span></p>

      <p class="calibre2"><span class="none1">Benim de aklımı yatırdı bu işe. Hem para koymayacağıma göre benim ne zararım olur ki... şimdi sıra geldi, Alaman işadamlarını burda ağırlamaya.</span></p>

      <p class="calibre2"><span class="none1">- Ah zooo... Bu Alamanlara yemekten yana kulak asma.</span></p>

      <p class="calibre2"><span class="none1">Alaman mutfağından domuz etiyle patatesi çıkardın mı, geriye tencere tabaktan, çatal bıçaktan başka bi şey kalmazmış. işte bu yüzden bu iş adamlarını bizim eve yemeğe çağırmalıymışız. Çünkü iş adamları, en önemli, en büyük işleri bile yemekte konuşurlarmış. Buna iş yemeği derlermiş. Bunlara bizim evde bir akşam iş yemeği vermeliymişiz ki, bizim dolmaları, sarmaları, mantıları, börekleri, baklavaları yiyince akılları şaşsın... "Yah!" diye sözünü bağlıyor bizim yeğen. Yeğenin önerisine anamla karım dünden gönüllü. Çünkü, kendi demelerine göre, ikisi de yemek pişirmede birinciye geliyor. Hem de doğrudur, karım oklavayla bir yufka açar, yufkanın bir yanından baktın mı, tül perdeden bakar gibi, öte yanı görürsün. Bu yufkayla su böreği yapınca, iki kilo su böreği yersin de, iki yüz gram yedim sanırsın; öyle hafif... Hele baklava ağzında erir, yedin mi yemedin mi anlayamazsın. Anamın safranlı ve tavuk suyuna pilavı üzerine pilav olamaz.</span></p>

      <p class="calibre2"><span class="none1">Neyse efendim, ortak olacağımız Alaman iş adamlarından telgraf geldi bizim yeğene. Uçakla üç kişi geleceklermiş. Başka yerde de işleri olduğundan burda bir gece iki gün kalıp uçacaklarmış gene. Otelde yerlerini de ayırtmışlar. Bize kalıyor, bizim evde bir akşam yemeği vermek. Bu yemek de en çok bir, bilemedin, iki saat sürmeliymiş. Bu zaman içinde biz Alamanlara çekici gelecek işler önerecekmişiz.</span></p>

      <p class="calibre2"><span class="none1">- Ne gibi işler yeğen?</span></p>

      <p class="calibre2"><span class="none1">- Ah zoo... Sen orasını bana bırak. Öyle işler önereceğim ki, akılları duracak. Yah!</span></p>

      <p class="calibre2"><span class="none1">Ağzından laf almak için kaçamaklı biçimde ne işler önereceğini sordum. Vay bu bizim yeğendeki akıl.. Efendim, bu bizim kentimizde sokak iti çokmuş. Belediye öldürtmekle baş edemiyormuş. Alamanlara bir fabrika kurdurtabilirse, toplanacak sokak itlerinin derisinden, kadın eldiveni, manto yakası, kürk, kuyruklarından da kadınlar için kürklü şapka, anahtarlık, süs eşyaları yapılırmış ve sokak itlerinin etleri ve kemikleri de atılmaz, bunlar da kurulacak yem fabrikasında makineden geçirilip kurutulur, kümes hayvanları yemi olurmuş. Sokak kedilerinden de aynı biçimde yararlanılırmış. "Yaah!"</span></p>

      <p class="calibre2"><span class="none1">Daha ne öneriler var bizim yeğende. Bildiği bir yerde bir kaplıca varmış, o kaplıcanın çamuru ekzamaya, yaraya, deri hastalıklarına birebirmiş. Bu Alamanlara kadınlara güzellik kremi olarak bu çamuru önerecekmiş, bunlar çamurun içine güzel kokular koyup öyle ambalajlarlarmış ki, çamurun gramını bin liradan satarmışız.</span></p>

      <p class="calibre2"><span class="none1">Belediyeyle anlaşıp kentin çöplerini bedavadan toplayıp bu çöplerle denizin ortasında özel bir ada kurmak da önerilenin arasında. Bu özel adada kumarhane ve başka haneler gibi kâr getiren turistik işler yapmak... "Yaaah..."</span></p>

      <p class="calibre2"><span class="none1">Karımla anam, daha telgrafın geldiği gün kolları sıvadılar. Güzel yemekler pişirmekte birbiriyle yarıştalar. Pişirecekleri yemekleri de aralarında bölüşmüşler. Çorbayı anam, köfteyi karım, mantıyı karım, zeytinyağlı sarmayı karım, böreği anam, baklavayı karım yapacak... Aralarında işbölümü yapmışlar. Yeğen diyor ki:</span></p>

      <p class="calibre2"><span class="none1">- Mesariften yana hiç çekinme. Aç kesinin ağzını. Kaz gelecek yerden tavuk esirgenmez, demişler. Yaaah...</span></p>

      <p class="calibre2"><span class="none1">Her ne olacaksa, bu bir iki saatlik iş yemeği sırasında olacakmış. Bana ortaklık hissesi yüzde bir verilse, gene milyonlar tutarmış. Bizim kese ne ki, ağzını açsak ne çıkar... Açtık ağzını, boşalttık keseyi. Yetmedi. Borca da girdik. Daha doğrusu borca battık. Bakkalına, kasabına, manavına, sütçüsüne, bütün mahalle esnafına borçlandık. Hiç önemi yok, milyonlar gelecek ya...</span></p>

      <p class="calibre2"><span class="none1">Sonunda gün geldi çattı. Yeğen, üç Alman iş adamını hava alanında karşılamaya gitti. Onları ilkin otele yerleştirecek. Biraz gezdirecek. Akşam da bizim eve iş yemeğine getirecek. Ben evde beklemekteyim. Anamla karım hâlâ mutfaktan çıkamıyorlar. Bunlar deli yahu! Bunca yemek bir bölük askere yeter be! Kendileri yetmezmiş gibi komşu kadınlardan da yardımcılar çağırmışlar. Sanırsın ki, düğün sofraları kurulacak. Evimiz Alaman iş adamlarına göre değilse de gene de kötü sayılmaz. Ne var ki, sofra takımından eksiklerimiz varmış. O eksikleri de konu komşudan toparlayıp tamamladık. Akşam saat yedide gelecekler.</span></p>

      <p class="calibre2"><span class="none1">Yediyi beş geçe araba kapının önünde durdu. Ben koşup kapıdan karşıladım konukları. Buyrun, buyrun, buyrun... Yeğen, benim dediklerimi onlara çeviriyor. "Ah zoo, sofraya oturalım da hemen iş konuşmasına geçelim..." dedi yeğen. Yemek odasına geçtik. Alamanları sofraya yerleştirdik. Anam, tabaklara çorbaları dağıtırken yeğen iş konuşmasına başlamış bile. Diyormuş ki Alamanlara "Bizim burda daha insan eli değmemiş çok zengin iş kaynakları var, önce dediğim gibi..."</span></p>

      <p class="calibre2"><span class="none1">Yeğen, sonradan bana dediğine göre, bunları demesine dedi de, anamın ikramından sözünün arkasını getiremedi ki... Benim anam her zaman böyledir. Anam tabaklara kepçe kepçe çorba dolduruyor. Alamanlar elleriyle ve Alamanca olaraktan dilleriyle "Aman yeter" diyorlarsa da, anamın dinlediği yok. Yeğenin sözünü ağzına tıkıp başladı bizim Türk usulü ikrama:</span></p>

      <p class="calibre2"><span class="none1">- Yeyin yeyin... Afiyet olsun... Buna düğün çorbası derler, bil din mi? Bizim memleketin çorbası dedin mi, yayla çorbası bir, bu iki... Yeyin allaşkına... Hadi buyrun...</span></p>

      <p class="calibre2"><span class="none1">Konuşurken ikide bir yeğene dönüp, - Dediklerimi eksiksiz çevir ki anlasınlar... diye onu uyarıyor. Zavallı yeğen, bir iki çevirip sonra anama, - Teyze, hele az biraz izin ver ki, biz de işten konuşalım... Diyorsa da, anamı susturmak olası değil. Alamanlarla Türkçe konuşmaya da başladı:</span></p>

      <p class="calibre2"><span class="none1">- Beğendin, he mi? Dedim sana güzeldir diye... Dur hele, bir kepçe daha koyayım...</span></p>

      <p class="calibre2"><span class="none1">Alamanlar iki elleriyle tabaklarını korumaya çalışıyorlarsa da, anam aradan yol bulup çorba dolu kepçeyi tabaklarına boşaltıyor. Tam bizim yeğen sözü alıyor, anam başlıyor:</span></p>

      <p class="calibre2"><span class="none1">- Buyrun allaşkına... Yabancı yabancı durmayın öyle... Çekin meyin, yeyin, yeyin... (Yeğene) Söyle de yesinler... Bura yabancı yer değil, kendi eviniz bilin...</span></p>

      <p class="calibre2"><span class="none1">Alamanlar gerçekten mi beğendiler, anamın üstlemelerine mi dayanamadılar, her neyse, çorbaları bitirdiler. Anam, - Az daha isterler mi sor hele... dedi yeğene.</span></p>

      <p class="calibre2"><span class="none1">O zaman ben, - Ana, bu yemek ahbaplık yemeği değil, burda iş konuşacağız.</span></p>

      <p class="calibre2"><span class="none1">Bırak ki işten konuşalım... derken bu kez nöbeti karım aldı. Değiştirdiği tabaklara kendi yaptığı salçalı köfteleri koymaya başladı, çenesi de açıldı:</span></p>

      <p class="calibre2"><span class="none1">- Buyrun allasen... Tuzu azsa koyun, aha tuzluk şurda... biberlik de işte... şurda da kırmızı toz biberle pul biber var... Buna biz basma köfte deriz... Kimyonu azsa koyun... Herhal sizin yemeklere benzemez ama, gayet lezzetli gelir bize... İnsanı besler... Yabancı yabancı durmayın öyle...</span></p>

      <p class="calibre2"><span class="none1">Karımın çenesi hiç durmuyor ki, şu iş konusunda iki söz konuşalım. Hay Allah belanı vere kan.. Karım soluk alacak olsa, anam kapıyor lafı:</span></p>

      <p class="calibre2"><span class="none1">- Salatadan da buyrun.. Tabağınıza mı koyayım... Burda söğüş domates, burda da çoban salatası... Karışık salata da burda... Yeyin canım, yeyin... Su mu, ayran mı? Sıkma meyva suyu da var...</span></p>

      <p class="calibre2"><span class="none1">Alamanlar köfteleri beğenmiş olacaklar ki, tabaklarındakileri silip süpürdüler. Anamla karım hamle edip boş tabaklara yeniden köfte doldurmaya kalktılar. Üç Alman, köfte koydurtmamak için tabaklarının üstüne yatar gibi eğildiler.</span></p>

      <p class="calibre2"><span class="none1">- Tabaklarınızı değiştireyim... Vallahi siz bi şey yemediniz. Yazık, aç kaldınız... Ekmek buyrun... şu kâsedekine biz sumak deriz... Serpin serpin yemeğe... İştah açar... Mideye de gayet iyi gelir.</span></p>

      <p class="calibre2"><span class="none1">Ben artık Alaman konukları da unutup, - Sus ulan karı, sus! Sus ki, iki çift söz edelim. Herifler yarın gidiyor... diye bağırdım.</span></p>

      <p class="calibre2"><span class="none1">Karım, - O nasıl şey, konuğa ikram gerekmez mi? Sustum sustum işte.... dediyse de bu kez anam tabaklara karnıyarıkları doldururken aldı sözü:</span></p>

      <p class="calibre2"><span class="none1">- O kadarcık olur muymuş... Daha neler... Aman dur, bir karnı yarık daha koyayım... Yooo, vallahi olmaz. Yemezseniz gücenirim.</span></p>

      <p class="calibre2"><span class="none1">Kırk yılda bir, evimize konuk geldiniz... Yeyin allaşkına.. (Yeğene) Söyle dediklerimi de yesinler...</span></p>

      <p class="calibre2"><span class="none1">Başa çıkamayacaklarını anlayan Alamanlar, sonunda teslim oldular. Tabakları karnıyarıkla doldu.</span></p>

      <p class="calibre2"><span class="none1">- Tabağınıza biraz salata koyayım... Hangisinden?.. Bu turp rendesi, çok şifalıdır... Bu da kırmızı turp... Burası sizin eviniz sayılır. Çekinmeyin...</span></p>

      <p class="calibre2"><span class="none1">Yemekten başka hiç bir şey konuşmaya fırsat vermiyorlar.</span></p>

      <p class="calibre2"><span class="none1">- Ana, sus ki biraz işten konuşalım. Bu herifler buraya iş konuşmasına geldiler, yemek de bahanesi...</span></p>

      <p class="calibre2"><span class="none1">Anamı susturmanın olanağı yok. Soluklanmak için susacak olsa, sözü karım kapıyor. Ama Alamanlar iyice aptallaşmışlar. Avurtları yemekle dolu doluyken kendilerine uzatılan ayranları, meyve sularını içiyorlar.</span></p>

      <p class="calibre2"><span class="none1">- iç iç... Bastırır. Bir karnıyarık daha ister misin? Çekinme...</span></p>

      <p class="calibre2"><span class="none1">Karım su böreğini ortadaki tepsiden alarak dağıtmaya başladı. Tabakları öyle dolduruyor ki "öksüz doyuran" dediklerinden... Bi yandan da anlatıyor:</span></p>

      <p class="calibre2"><span class="none1">- Çarşıdan alma değil haa, kendi elimle yaptım.. Çok hafiftir. Bak böyle işte... insanın ağzında erir. Hiç dokunmaz... Bir tane daha almazsanız vallahi darılırım... Sizin için özel yaptım...</span></p>

      <p class="calibre2"><span class="none1">Alamanlar sanki çok anlarlarmış gibi, su böreğini çok yemenin yöntemini anlatıyor:</span></p>

      <p class="calibre2"><span class="none1">- iki lokma su böreği yemeli, üstüne üç yudum ayran içmeli. işte o zaman bütün gün durmadan su böreği yesen, yedin mi yemedin mi anlamazsın. Ama siz almadınız... Lütfen... Biraz daha... Bakın şu kenarından da koyayım biraz, daha pişkindir.</span></p>

      <p class="calibre2"><span class="none1">Bu kez gelin kaynana birbirlerini övmeye başladılar:</span></p>

      <p class="calibre2"><span class="none1">- Gelinimin su böreği üstüne su böreği yoktur.</span></p>

      <p class="calibre2"><span class="none1">Yeğen dayanamayıp, - Yemekten başka bi şey konuşamayacak mıyız yahu? diye bağırdı.</span></p>

      <p class="calibre2"><span class="none1">Karım, sanki yeğenin sorusuna yanıtmış gibi, - Daha arkada mantı var... dedi.</span></p>

      <p class="calibre2"><span class="none1">Saate baktım, sofraya oturalı bir buçuk saat olmuş. Anamla karımın konuklara yemek ikramından zaman bulup da bizim daha işten misten konuştuğumuz yok. Yemek lafından fırsat vermiyorlar ki...</span></p>

      <p class="calibre2"><span class="none1">- N'olur, biraz da pilakiden alın... A vallahi olmaz, iki kaşık ol sun pilakiden yedirmeden bırakmam...</span></p>

      <p class="calibre2"><span class="none1">- Aaa, ayol kuş kadar bi şey yediniz...</span></p>

      <p class="calibre2"><span class="none1">- Dolmadan almayacak mısınız... Buyrun, buyrun... Limon da burda... Yeyin, yeyin allasen...</span></p>

      <p class="calibre2"><span class="none1">- Vallahi aç kaldınız... Hiç olmazsa safranlı pilavdan buyrun... İki kaşık daha?</span></p>

      <p class="calibre2"><span class="none1">Ne yeğen, ne ben, ne de Almanlar ağzımızı açabiliyoruz. Anam bi yandan, karım bi yandan ikramlar ederek üç Alamam tıka basa doyuruyorlar. Evet, tastamam öyle; tıka basa... Nerdeyse Alamanları sırtüstü yere yatırıp ağızlarına zorla dolmaları tıkacaklar.</span></p>

      <p class="calibre2"><span class="none1">- Tabağımızı değiştireyim... Lütfen...</span></p>

      <p class="calibre2"><span class="none1">- Vallahi aç kaldınız...</span></p>

      <p class="calibre2"><span class="none1">- Ne olur, misafir gibi durmayın öyle...</span></p>

      <p class="calibre2"><span class="none1">Ah, bütün eşeklik bende... Yahu ben nasıl bilmem, bizim geleneğimize göre konuk ağırlamanın böyle olduğunu da, bu Alamanları iş konuşması için eve çağırırım. Karıların yemek ikramından bizi sofralarımızda kim ne zaman, ne konuşabilmiş ki, Alamanlar konuşsun... Ondan al, bundan da buyur, vallahi aç kaldınız, Allahaşkınıza yeyin yeyin, yabancı gibi durmayın, çekinmeyin, bura kendi eviniz, biber ister misiniz, az daha pilav... filan derken, sıra geldi tatlılara. Karım diyor ki Alamanlara:</span></p>

      <p class="calibre2"><span class="none1">- Bunun adı sarığıburmadır, içi cevizli... Tatlıların şahı sayılır. Herkes yapamaz... Buyrun buyrun...</span></p>

      <p class="calibre2"><span class="none1">O üç Alamanın en şişman olanı, içi dövülmüş ceviz dolu sarığıburmayı ısırırken boncuk boncuk terler dökmeye başladı. Benim görüşüme kalırsa, Alamanlar yememekte direnirlerse, bizim kadınlar döğe döğe bunlara yedirecekler; iyisi mi yemeyi kazançlı bulmuşlar. Artık bedenlerinde yemek alacak boş yer kalmamış olmalı ki, ağızlarına aldıkları lokmayı yermiş, çiğnermiş gibi yaparak geveliyorlar.</span></p>

      <p class="calibre2"><span class="none1">Saate baktım, yemeğe oturalı iki buçuk saat olmuş. Bundan sonra Alamanlar isteseler de konuşamazlar. Konuşmayı bırak, solundukları ne nimet... Kolları gevşetir gibi, Alamanların biri, deliğini üçüncü kez açıp pantalon kemerini gevşetiyor. Alamanların birinin gözleri kaymış gitmiş, yemeğin ağırlığından uyudu uyuyacak... Anam hâlâ, - Elimle yaptım... Baklavadan yemeden dünyada bırakmam... Buyrun, yeyin, yeyin.. deyip duruyor.</span></p>

      <p class="calibre2"><span class="none1">- Hey yeğen, dedim, bu yemek boşa gitti. Herifler de yarın burdan ayrılıyor. N'eyleyeceğiz şimdi?</span></p>

      <p class="calibre2"><span class="none1">Yeğen, - Ah zooo, dedi, bunlar yarın akşam geç saatte uçağa binecekler. Yarın öğle yemeğini bir restoranda birlikte yeriz de, o zaman konuşuruz iş konusunu... Yah!</span></p>

      <p class="calibre2"><span class="none1">Yeğen böyle derken, o boncuk boncuk ter döken şişman Alamanın başı, oturduğu sandalyede sağa kaykıldı. Suratı da patlıcan moruna döndü.</span></p>

      <p class="calibre2"><span class="none1">Ben, - Eyvah, Alamanın biri elden gidiyor... derken, anam bir bardak sıkma vişne suyunu, - iç iç, devadır, iyi gelir... diyerek, herifin kitli dişlerinin arasından ağzına boşaltmıyor mu! Alaman, artık kımıldayamadığından mı, yoksa ağzına dayanan bardaktakini ilaç mı sandığından, yazgısına razı olup o bir bardak vişne suyunu içtiyse de, artık içinde boş yer kalmadığından olacak, bardağın sonuna doğru püskürdü ve püskürmesiyle gök gürler gibi geğirince anam, - Afiyet, şeker, bal olsun... Bak, yaradı yaradı... dedi.</span></p>

      <p class="calibre2"><span class="none1">Karım, - Kahveleriniz nasıl olsun? diye sorarken Alamanlardan biri kalktı. Yeğene bi şeyler söyledi. O geğiren suratı morarmış Alaman terlerini siliyor. Üçüncü Alaman vitrinlerdeki mankenler gibi donuk duruyor, sanırsın cansız. Yeğenle ben, bu Alamam kollarından tutup kaldırdıksa da, belli ki adam yediği yemeklerin ağırlığını taşıyamadığından yürüyemiyor, iki yandan kollarına girip yürüttük.</span></p>

      <p class="calibre2"><span class="none1">Merdivenden inmeleri kolay olmadı. Giderlerken, yeğen Alamanlardan söz aldı ki, yarın bir restorandaki öğle yemeğinde iş üzerine konuşalım. Alamanları kapıdan uğurlarken bile anamla karım hâlâ diller döküyor:</span></p>

      <p class="calibre2"><span class="none1">- Bunu saymayız... Gene buyrun, yemeğe bekleriz...</span></p>

      <p class="calibre2"><span class="none1">- Vallahi aç kaldınız...</span></p>

      <p class="calibre2"><span class="none1">- Ne yediniz ki... Hiç...</span></p>

      <p class="calibre2"><span class="none1">Yeğen, otellerine götürmek için Alamanları bir arabaya bindirdi; kendi de onlarla gitti.</span></p>

      <p class="calibre2"><span class="none1">Ben de evde açtım ağzımı yumdum gözümü. Anamla kanma demediğimi bırakmadım. Ama onlar yaptıklarının hiç de ayırdında değiller.</span></p>

      <p class="calibre2"><span class="none1">Anam, - N'olmuş ki, diyor, konuk dediniz getirdiniz. Elin garip yabancılarını ağırlamamış olur mu? Sonra bizim için arkamızdan ne demezler...</span></p>

      <p class="calibre2"><span class="none1">Karım da, - Biz töremiz neyse onu yaptık, diyor, oncak uğraşıp didinip yemekler, tatlılar yaptık da, teşekkür edip bir elinize sağlık bile demediniz. Bir de afurtafır edip duruyorsun... Alamanlar kırk yılda bir, Türk evine konuk gelmişler, adamları aç mı gönderseydik.</span></p>

      <p class="calibre2"><span class="none1">Bu yüzden anamla, karımla küsüştük.</span></p>

      <p class="calibre2"><span class="none1">Ertesi gün yeğenle öğle yemeği için bir restorana götürmek üzere kaldıkları otele gittiğimizde Alamanları bulamadık. Alamanlardan birini gece yarısından sonra cankurtaran arabasıyla ilk yardım hastanesine zor yetiştirmişler. Birinin de, hastaneye gidecek mecali bile yokmuş da, acil servisten ekip gelip otelde midesini yıkamışlar. Üçüncü Alaman ortalarda yok. Onun nerde ve ne olduğu hiç belli değil.</span></p>

      <p class="calibre2"><span class="none1">Yeğen, - Ah zoo, bu iş yattı... Yah! dedi.</span></p>

      <p class="calibre2"><span class="none1">Ben de ondan alışmış olacağım, onun gibi, - Yah! dedim.</span></p>

      <p class="calibre2"><span class="none1">Dünya akıllısı yeğen de Alamanya'ya dönmüş olmalı ki, o günden sonra onu da göremedim.</span></p>

      <p class="calibre2"><span class="none1">Evet, milyonlar kazanacağımız iş yattı ama, biz de hiç olmazsa üç Alamana, Türk geleneğine uygun konukseverliğin nasıl olduğunu gösterdik. Ne olduysa bana oldu. Alamanlara ziyafet için girdiğim borçları altı ayda zor ödedim.</span></p>

      <p class="calibre2">&#160;</p>

      <p class="calibre2">&#160;</p><br class="calibre3" id="calibre_pb_18" />
    </div>
  </div>
</body>
</html>
