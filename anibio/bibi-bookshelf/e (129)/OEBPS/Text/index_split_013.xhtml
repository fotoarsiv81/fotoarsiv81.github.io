<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-15" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">&#160;</p>

      <p class="calibre2">&#160;</p>

      <h1 class="calibre2"><span class="none">SİZİN MEMLEKETTE EŞEK YOK MU?</span></h1>

      <p class="calibre2">&#160;</p>

      <p class="calibre2"><span class="none1">Dişi ağrıyor gibi bir eli yüzünde, başını sağa sola sallaya sallaya içeri girdi. Bi yandan elini yanağına vuruyor, bi yandan da, - Tuh rezil olduk, rezil olduk... diyip duruyordu. Oysa çok kibar bir adamdır. Kapıdan girer girmez, daha selam bile vermeden "Tuh, rezil olduk..." diye dövünmesine pek şaştım.</span></p>

      <p class="calibre2"><span class="none1">- Hoş geldiniz, dedim, buyrun... Oturun rica ederim...</span></p>

      <p class="calibre2"><span class="none1">- Rezil olduk, rezil...</span></p>

      <p class="calibre2"><span class="none1">- Nasılsınız?</span></p>

      <p class="calibre2"><span class="none1">- Daha nasıl olalım; nasıl olacağımız kaldı mı, rezil olduk işte... Tuuu!....</span></p>

      <p class="calibre2"><span class="none1">Başına bir felaket geldi sandım, belki de ailesinden yana bir felaket.</span></p>

      <p class="calibre2"><span class="none1">- Yerin dibine geçtik, iki paralık, iki paralık olduk.</span></p>

      <p class="calibre2"><span class="none1">- Neden, ne oldu da?...</span></p>

      <p class="calibre2"><span class="none1">- Daha ne olsun, bir kart uyuz eşeği adama iki bin beş yüz liraya sattılar.</span></p>

      <p class="calibre2"><span class="none1">Biraz geri çekilip, dikkatle yüzüne baktım: Yoksa çıldırmış mıydı? Korktuğumu saklayacak değilim. Karımı çağırmaya bahane olsun diye, - Bir kahve içer misiniz? dedim.</span></p>

      <p class="calibre2"><span class="none1">- Bırak şimdi kahveyi, dedi, rezil olduk... Bir nalsız kart eşek iki bin beş yüz lira eder mi?</span></p>

      <p class="calibre2"><span class="none1">- Hiç eşek alıp satmadığımdan bilemeyeceğim...</span></p>

      <p class="calibre2"><span class="none1">- Canım, ben de eşek cambazı değilim ama, bir eşeğin iki bin beş yüz lira etmeyeceğini bilirim...</span></p>

      <p class="calibre2"><span class="none1">- Sinirleriniz mi bozuk sizin?</span></p>

      <p class="calibre2"><span class="none1">- Bozuk ya... Benim sinirim bozulmasın da kimin bozulsun? Siz hiç iki bin beş yüz lira eden eşek gördünüz mü?</span></p>

      <p class="calibre2"><span class="none1">- Aşağı yukarı yirmi yıldan çok oldu, hiç eşek görmedim...</span></p>

      <p class="calibre2"><span class="none1">- Ben size bir eşeğin iki bin beş yüz lira edip etmeyeceğini soruyorum.</span></p>

      <p class="calibre2"><span class="none1">- Ne diyeyim bilmem ki... Marifetli bir eşekse, belki o kadar eder...</span></p>

      <p class="calibre2"><span class="none1">- Ne marifeti canım efendim, eşek bu.. Nutuk atacak değil ya... Basbayağı eşek işte... Üstelik, hem uyuz, hem de kart.. . Adama iki bin beş yüz liraya sattılar. En kötüsü de ne biliyor musunuz, bu satışa ben alet oldum.</span></p>

      <p class="calibre2"><span class="none1">- Yaaaa... Nasıl oldu bu iş?</span></p>

      <p class="calibre2"><span class="none1">- Ben de onu anlatmaya geldim... İstanbul Üniversitesi'nden, Amerika'nın davetlisi olarak karımla gitmiştik ya... Biliyorsunuz, Amerika'da bir yıl kalmıştık.</span></p>

      <p class="calibre2"><span class="none1">- Biliyorum.</span></p>

      <p class="calibre2"><span class="none1">- Amerika'da bir profesörle tanıştım, dost olduk... Bana çok yardım etti. Çok iyiliği oldu. Türkiye'ye dönünce de mektuplaşmaya devam ettik... Türk dostu, Türkler'i çok seven bir adam...</span></p>

      <p class="calibre2"><span class="none1">Bir mektubunda, bir arkadaşının Türkiye'ye geleceğini, bu arkadaşının antika halı uzmanı olduğunu, halı üzerine hazırlayacağı bir kitap için Türkiye'de inceleme ve araştırmalarda bulunacağını yazdı ve bu mektubunda bu arkadaşına yardım edip edemeyeceğimi soruyordu. Ben de, halı uzmanı olan arkadaşı, üniversitenin tatil olduğu aylarda Türkiye'ye gelirse, kendisine memnunlukla elimden gelen yardımı yapacağımı cevabımda bildirdim. Halı uzmanı da önce Hindistan'a, İran'a gidip oralarda inceleme ve araştırmalar yaptıktan sonra Türkiye'ye geleceği için, zaman bana da uygun düşüyordu.</span></p>

      <p class="calibre2"><span class="none1">Halı uzmanı temmuz ayında geldi. Amerikalı profesör arkadaşımdan, benim adresimi, telefon numaramı almış gelirken. Kaldığı otelden bir gün bana telefon etti. Ben de kalkıp otele gittim. Cin gibi bir adam. Alman asıllı bir Amerikalı. Galiba yahudilik de var, belki Alman yahudisi de sonradan Amerikalı olmuş. Daha önce dolaştığı yerlerden dört büyük bavul dolusu halı, kilim, heybe getirmiş. Bavullarını açıp antikalarını gösterdi. Bunlar, çok eski hali, kilim, heybe parçalarıydı... Topladığı parçalardan çok memnun görünüyordu. Bunların, değeri ölçülemeyecek bir hazine olduğunu söylüyordu. Hele, ancak üç karış eninde, beş on karış boyunda bir eski halı parçası vardı, bunun en azından otuz bin dolar değeri olduğunu söylüyordu. Ama o bunu, bir İranlı köylüden bir dolara satın aldığını övünerek anlatıyordu. Üstelik İranlı yoksul köylü, bir dolar karşılığı olan dinarlarını eline alınca şaşırmış da, sevincinden dualar etmiş.</span></p>

      <p class="calibre2"><span class="none1">O eski halı parçasının neden bu kadar çok para ettiğini sordum. "Çünkü" dedi, "bu halının her santimetrekaresinden seksen ilmik var. Bu bir şaheserdir.". Adeta şehvetli bir istekle durmadan halı üstüne bilgi veriyordu. şimdiye kadar en çok, santimetrekaresinde yüz ilmik olan bi tek halı varmış yeryüzünde, o da bilmem hangi müzedeymiş, bir duvar halısıymış. Bir keçe gösterdi, "Bunu elli sente aldım" dedi, keyfinden kurnaz kurnaz gülüyordu. "Bu keçe de en az beş bin dolar eder" dedi.</span></p>

      <p class="calibre2"><span class="none1">"Nasıl bu kadar ucuza alabiliyorsunuz bu kıymetli eşyaları?" dedim.</span></p>

      <p class="calibre2"><span class="none1">"Kırk yıldır bu işle uğraşıyorum" dedi, "bizim de kendimize göre usullerimiz vardır."</span></p>

      <p class="calibre2"><span class="none1">Sonra öyle usuller anlattı ki, şaşkınlıktan ağzım açık kaldı. Halı albümüyle, halı üstüne üç kitap yayınlamış. Dünyadaki en zengin bi kaç halı koleksiyonundan birine de o sahipmiş.</span></p>

      <p class="calibre2"><span class="none1">Anadolu gezisine çıktık. İl il, ilçe ilçe dolaşıyorduk. Camilerdeki, kendince değerli bulduğu halıların renkli fotoğraflarını çekiyor, durmadan notlar alıyordu. Bikaç kişiden eski heybeler, halılar, keçeler, kilimler de satın aldı. Söylediğine göre burda aldıkları, Hindistan'da, Afganistan'da, Çin Türkmenistan'ında, İran'da aldıklarının yanında hiç kalırmış. "Çok değerli Türk halıları da vardır ama, hiç rastlamıyoruz" dedi.</span></p>

      <p class="calibre2"><span class="none1">Arkeolojik kazılar yapılan bir bölgeye geldik. Bir Amerikan, bir de Alman arkeoloji heyeti, beş on kilometre arayla kamp kurmuşlar, kazı yapıyorlar. Yerin altını üstüne getirmişler, dağları tepeleri hallaç pamuğu gibi atmışlar. Tepeler unufak olmuş, toprak tiftiği atılmış.</span></p>

      <p class="calibre2"><span class="none1">Kazı yapılan yer, aşağı yukarı bir kasaba genişliğinde. Bi çok çadırlar kurulmuş. Buralarda, İsa'dan önce onuncu yüzyıldan günümüze kadar bi kaç uygarlık, toprağın altında üst üsteymiş.</span></p>

      <p class="calibre2"><span class="none1">Yerin altından bir değil, bi kaç şehir çıkarmışlar, saraylar, mezarlar filan...</span></p>

      <p class="calibre2"><span class="none1">Çok ilginç bir yer olduğu için, tarihe ve arkeolojiye meraklı turist arabaları buralarda cirit atıyor. Her iki üç kilometrede bir, beş on turiste rastlanıyor.</span></p>

      <p class="calibre2"><span class="none1">Kazı yapılan yerlerin dolaylarındaki köylüler de buraya dolmuşlar, yeraltından bulup çıkardıkları tarihi, arkeolojik çanak çömlek parçalarını turistlere satıyorlar. Turistler bunları kapışıyor. Köylü çocuklar bile yol boylarına dizilmişler, turistlere, yeraltından çıkardıkları halkaları, yazılı taşlan, kırık vazo parçalarını satıyorlar. Küçük küçük yalınayak kızlar oğlanlar "Van dalır", "Tuu dalır..." diye çığrışarak turistlerin üstlerine koşuyorlar. Nasıl olsa buralara kadar gelmişken, ben de hatıra olsun diye bi şey alayım dedim. Ancak on yaşında görünen sarı saçlı bir kızın elinde bir vazo kulpu, yanındaki oğlanın elinde de adam kafası biçiminde küçük bir mavi taş vardı. Bu mavi taşın bir yüzük taşı olabileceğini düşündüm.</span></p>

      <p class="calibre2"><span class="none1">- Kaça yavrum onlar?... dedim.</span></p>

      <p class="calibre2"><span class="none1">Kız vazo kulpuna kırk lira, oğlan da insan kafası biçimindeki mavi taşa on beş lira istedi.</span></p>

      <p class="calibre2"><span class="none1">Bildiğimden değil ya, ucuz alayım diye, - Pahalı... dedim.</span></p>

      <p class="calibre2"><span class="none1">Kızla oğlan, büyük bir adam gibi anlatmaya başladılar. Hiç pahalı olur muymuş! Babası günlerce toprağı kazmış da, yerin beş metre altında bulmuşlar onları.</span></p>

      <p class="calibre2"><span class="none1">Alacaktım. Ama halı uzmanı Amerikalı arkadaşım, bunların ne tarihi, ne arkeolojik değerleri olduğunu anlattıktan sonra Doğu'da gezip dolaştığı her yerde durumun aynı olduğunu söyledi: "Oralarda da tıpkı böyle işte. Turistlerin uğrağı olan kazı yerlerinde köylüler, kadını erkeği, çoluk çocuk turistlerin önlerini keserler. Ellerine ne geçmişse, antika diye yuttururlar.".Bu kurnaz köylüler, eski eserleri öylesine ustalıkla taklit ederlermiş ki, ünlü arkeologlar bile aldanır, ora köylülerinden yüksek fiyatla bunları satın alıp kazıklanırlarmış. Hatta bir Amerikalı turiste, tüylerini tıraş ettikleri bir çoban köpeği leşini, kral mumyası diye yuttururlarmış. Bu dalavereleri anlatırken kıh kıh diye sesler çıkararak kurnaz kurnaz gülüyordu. Ama sahteci köylülerin yaptıkları bu taklit eşya da yabana atılır şeyler değilmiş yani, büyük hüner, ustalık işiymiş. Mesela demin çocuğun elinde gördüğünüz, insan kafası biçimindeki küçücük mavi taş... Kolay mı, böyle bir iş yapmak...</span></p>

      <p class="calibre2"><span class="none1">Kiraladığımız cipte gidiyorduk. Hava da çok sıcak... Yol üstünde iki üç kavak ağacı bir de kuyu gördük. Gölgede yemeklerimizi yiyecektik. Kavağın gölgesine uzanmış yaşlı bir köylü uyukluyordu. Köylünün az ötesinde de bir eşek oturuyordu. Yaşlı köylüyle selamlaştık, konuşmaya başladık. Köylünün sözlerini İngilizceye çevirip Amerikalı'ya aktarıyordum.</span></p>

      <p class="calibre2"><span class="none1">- Buradaki köylerde ne yetişir daha çok?</span></p>

      <p class="calibre2"><span class="none1">- Hiç de bi şey yetişmez... dedi. Eskiden ekim biçim vardı, tahıl yetişirdi. Ama bu kazılar başlayalı beri, var bir yirmi senedir, köylü iyice tembelleşti, hiç bi şey ekmez oldu gayri...</span></p>

      <p class="calibre2"><span class="none1">Amerikalı, - Aynen başka yerler de böyle, dedi.</span></p>

      <p class="calibre2"><span class="none1">Yaşlı adama, - Peki neyle geçinir köylü? diye sordum.</span></p>

      <p class="calibre2"><span class="none1">- Yerin altından çanak çömlek kırığı, taş maş parçaları çıkartmak moda olduğundan beri, köylüler işi boşladılar, kazmayı kapan kazdı toprağı, ne bulduysa, ne çıkardıysa, buralara doluşan ecnebilere sattı boyuna...</span></p>

      <p class="calibre2"><span class="none1">Amerikalı, - Aynen,başka yerlerde olduğu gibi... dedi.</span></p>

      <p class="calibre2"><span class="none1">Köylü, - Bizim bura insanları çok bir alçaktırlar, dedi, memleketin bütün hazinelerini yok fiyatına sattılar ecnebiyeye... Toprakların altında öyle taş direkler, mezarlar çıktı ki, bunları değerini bulup sataymışız, daha böyle on Türkiye yeniden kurulurmuş. Bu senin ecnebiye dediğin de kimler? Hepsi hırsız... Toprağın altından çıkan antikaları çalıp çalıp kaçırdılar... Burdan kaçırdıklarını götürüp kendi memleketlerine koca koca şehirler kurmuşlar yeniden onlarla... Kimisi kendi kazıp çıkardı, kimisi köylünün çıkardığını, kandırıp elinden bedavaya aldı...</span></p>

      <p class="calibre2"><span class="none1">Amerikalı, - Aynen, başka yerlerde de böyle olmuştur... dedi.</span></p>

      <p class="calibre2"><span class="none1">- Artık, dedi, toprağın altında da çıkaracak bir bok kalmadı... Varsa da kulak asma, hükümet gözünü açtı gayrı, kimseye bi şey kaptırmıyor. Bu ecnebiye eğer gene çalıyorsa, hükümetten çalıyordur. Ula ki, hükümet kendisi satıyordur değer fiyatına...</span></p>

      <p class="calibre2"><span class="none1">Amerikalı, - Evet, dedi, aynen başka yerlerde de böyle olmuştur.</span></p>

      <p class="calibre2"><span class="none1">- Öyleyse köylüler şimdi nasıl geçiniyor?</span></p>

      <p class="calibre2"><span class="none1">- Sonra... Buralarda altı köy vardır. Evlerine git, bir çul çaput parçası bile bulamazsın, ne bardak, ne desti, ne çanak... Hepsinin evi tamtakır...</span></p>

      <p class="calibre2"><span class="none1">- Neden?</span></p>

      <p class="calibre2"><span class="none1">- Neden olacak, bu turistlere satıyorlar. Evlerde bir kıymık kalmadı. Her neleri varsa hepsini antikaya çevirip satıyorlar. Toprağın altında çürütüp, paslandırıp, bozuk antikaya çeviriyorlar. Bizim bura insanının ahlakı iyice bozuldu bey. Geçen gün, bacak kadar bir oğlan, bir de baktım, benim eşeğin boynundan boncukları çalıyor. Boncukları çalıp da toprağa gömecek, anladın mı, sonra topraktan çıkarıp antika diye yutturacak... Evlerde gelinlik kızlar hep antikacı kesildi, parmak kadar bir taş eline geçiren, kesip oyup, olmadık hüner çıkarıyor ortaya... Eşek nalından madalya, eski para yapıyorlar.</span></p>

      <p class="calibre2"><span class="none1">Amerikalı, - Ben size söylemiştim ya, dedi, başka yerlerde de aynen böyledir.</span></p>

      <p class="calibre2"><span class="none1">Yaşlı köylüye, - Sen nasıl geçiniyorsun, ne iş yapıyorsun? dedim.</span></p>

      <p class="calibre2"><span class="none1">- Ben eşek alıp satarım... dedi. Bunu söylerken de, kuyudan su çekip, kuyu yalağında eşeğine su verdi. Eşek su içerken Amerikalı birden fırladı eşeğin yanına gitti. Biz köylüyle konuşuyorduk.</span></p>

      <p class="calibre2"><span class="none1">- Eşek ticaretiyle geçinebiliyor musun?</span></p>

      <p class="calibre2"><span class="none1">- Hamdolsun... Beş senedir bu işle geçinirim, şükürler olsun...</span></p>

      <p class="calibre2"><span class="none1">- Ne kazanırsın mesela?</span></p>

      <p class="calibre2"><span class="none1">- Hiç belli olmaz.. Eşeğine göre...</span></p>

      <p class="calibre2"><span class="none1">- Bir eşeği ne kadar zamanda satabilirsin?...</span></p>

      <p class="calibre2"><span class="none1">- Hiç belli olmaz... Bazı bakarsın, üç ay, beş ay eşek satılmaz, elinde kalır... bazı da bakarsın bir günde beş eşek birden satılmış...</span></p>

      <p class="calibre2"><span class="none1">Amerikalı yanıma geldi. Pek heyecanlıydı.</span></p>

      <p class="calibre2"><span class="none1">- Aman, dedi, aman... Eşeğin üstünde bir halı parçası var, gör dün mü?</span></p>

      <p class="calibre2"><span class="none1">İngilizce konuştuğu için köylü anlamıyordu. Eşeğin sırtında eski püskü, çamurdan bir çul vardı...</span></p>

      <p class="calibre2"><span class="none1">- şu pis bez mi? dedim.</span></p>

      <p class="calibre2"><span class="none1">- Aman, dedi, bu bir harika, bir şaheser... Deminden beri siz burda konuşurken, ben o halıyı inceliyordum. Renkler de, desen de harika, işçilik fevkalade.... Santimetrekaresinde tam yüz yirmi ilmik var. Dünyada böyle bi şey görülmemiş, emsalsiz bi şey...</span></p>

      <p class="calibre2"><span class="none1">- Satın alacak mısınız? dedim.</span></p>

      <p class="calibre2"><span class="none1">- Evet, ama... dedi, köylü halıyı alacağımı anlamasın... Ben bunları çok iyi bilirim. Atacakları eski, yırtık çarığı satın almaya kalksan, demek bunun kıymeti varmış, demek antikaymış diye dünyanın parasını isterler. İstedikleri bi şey değil, ne kadar para versen gözleri doymaz, fiyatı yükseltirler boyuna... Onun için köylüye çaktırmayalım...</span></p>

      <p class="calibre2"><span class="none1">O sırada yaşlı köylü, - Ne dangırdıyor gavur, fan fing ediyorsunuz... dedi.</span></p>

      <p class="calibre2"><span class="none1">- Hiç, dedim, buralarını çok sevmiş de...</span></p>

      <p class="calibre2"><span class="none1">- Sevilecek nesi var buralarının, kel kıraç tepeler işte...</span></p>

      <p class="calibre2"><span class="none1">Amerikalı, - Ben size ucuza satın alma metodlarım var demiştim ya, bakın şimdi bir metod kullanacağım, dedi.</span></p>

      <p class="calibre2"><span class="none1">- Nasıl?</span></p>

      <p class="calibre2"><span class="none1">- Halıya istekli olmayacağız, eşeği satın alacağız. Tabii bu köylü halının kıymetini bilemediğinden, biz eşeği alınca eski çulu da eşeğin sırtında bırakacak... Biz sonra halıyı alır, az ilerde eşeği salıveririz. Siz şimdi benim eşeği satın almak istediğimi söyleyin köylüye...</span></p>

      <p class="calibre2"><span class="none1">Köylüye, - Sen eşek satıyordun değil mi? dedim.</span></p>

      <p class="calibre2"><span class="none1">- Hee, eşek satıyorum... dedi.</span></p>

      <p class="calibre2"><span class="none1">- Mesela bu eşeği kaça satarsın?</span></p>

      <p class="calibre2"><span class="none1">- Alıcısına göre...</span></p>

      <p class="calibre2"><span class="none1">- Biz alıcı olsak...</span></p>

      <p class="calibre2"><span class="none1">Güldü.</span></p>

      <p class="calibre2"><span class="none1">- Benimle dalga mı geçiyorsunuz? Sizin gibi bey takımı eşeği n'idecek?</span></p>

      <p class="calibre2"><span class="none1">- Ne yapacaksın sen canım... Alalım biz bu eşeği. Kaça vereceksin?</span></p>

      <p class="calibre2"><span class="none1">- Alıcısına göre, dedik ya... Sen mi alacaksın, yoksa bu gavur mu?- O alacak...</span></p>

      <p class="calibre2"><span class="none1">- Ne milletten o herif?</span></p>

      <p class="calibre2"><span class="none1">- Amerikalı...</span></p>

      <p class="calibre2"><span class="none1">- Hımmmm... Yabancı değelmiş, bizden sayılır... Yahu, bu gayetle kart bir eşektir, söyle ona, bu eşek işine yaramaz.</span></p>

      <p class="calibre2"><span class="none1">Amerikalıya söyledim.</span></p>

      <p class="calibre2"><span class="none1">- Aman çok iyi, demek ucuza verecek... dedi.</span></p>

      <p class="calibre2"><span class="none1">- Kart olsun, razı o...</span></p>

      <p class="calibre2"><span class="none1">- Amerikalı'ya ayıp olur canım, sonra herif memleketine gider de Türkler beni kazıkladı, der.</span></p>

      <p class="calibre2"><span class="none1">Amerikalı'ya söyledim.</span></p>

      <p class="calibre2"><span class="none1">- Türk köylüsü çok saf, çok doğru insan... dedi, başka yerlerde olsa hemen satarlardı. Madem ki o bu kadar iyi kalpli bir adam, ben de ona çok para vereceğim.</span></p>

      <p class="calibre2"><span class="none1">Köylüye, - Amerikalı razı... dedim.</span></p>

      <p class="calibre2"><span class="none1">- İyi ama Bey, bu eşek Amerika'ya varmadan yolda ölür. Hemi de bu eşek uyuzdur gayetle, her bir yanı vıcık uyuz...</span></p>

      <p class="calibre2"><span class="none1">- Sana ne canım, istiyor adam...</span></p>

      <p class="calibre2"><span class="none1">- Allah Allah... Yahu, bu kancık eşek değel ki bir işine yarasın.. Ne yapacak bu uyuz kart eşeği?</span></p>

      <p class="calibre2"><span class="none1">- Nene gerek senin? ... Sen alacağın paraya bak... Kaça veriyor sun şimdi bu eşeği?</span></p>

      <p class="calibre2"><span class="none1">Köylü, - Çok merak ettim, dedi, hele bir sor o Amerikalı efendiye, onun memleketinde hiç eşek yok muymuş...</span></p>

      <p class="calibre2"><span class="none1">- Sizin memlekette eşek yok mu, diye soruyor.</span></p>

      <p class="calibre2"><span class="none1">Amerikalı biraz düşündükten sonra, - Var ama, dedi, böylesi yokmuş, deyiniz...</span></p>

      <p class="calibre2"><span class="none1">Köylüye söyledim.</span></p>

      <p class="calibre2"><span class="none1">- Hımmmm.... Demek Amerikan eşeğini beğenmiyor da Türk eşeğine meraklı. Eh ne yapalım, benden günah gitti... Ben eşeğin her bi kusurunu saydım. şimdi ecnebiyeden bir herifin hatırını kıracak değiliz ya, bir uyuz eşek için... Satalım öyleyse...</span></p>

      <p class="calibre2"><span class="none1">- Kaça?</span></p>

      <p class="calibre2"><span class="none1">- Sizin için on bine olur...</span></p>

      <p class="calibre2"><span class="none1">- Nee? Deli misin sen yahu, çıldırdın mı? En halis Arap cinsi koşu atı iki üç bin lira...</span></p>

      <p class="calibre2"><span class="none1">- Öyleyse eşeği nidecek, koşu atı alsın en halisinden...</span></p>

      <p class="calibre2"><span class="none1">Amerikalı'ya adamın on bin lira istediğini söyleyince, - Ben demedim mi, dedi, alıcı oldun mu, bunlar böyledir işte...</span></p>

      <p class="calibre2"><span class="none1">Demek kıymeti yüksekmiş diye çok para isterler. Ya halıyı almaya kalksaydık, yüzbin lira isterdi. şimdi ben bu eşeğe on bin lira veririm. Ama, vermeye kalksam, elli bin ister... Onun için sıkı pazarlık etmeli..</span></p>

      <p class="calibre2"><span class="none1">Köylüye, - Doğru söyle dedim, sen bu eşeği kaça aldın?</span></p>

      <p class="calibre2"><span class="none1">- Bende yalan yok, dedi, bak şimdi abdestliyim, yalan söyleyecek değilim ya... Ben bu eşeği, derisinden çarıklık çıkarmak için beş liraya aldım. Nasıl olsa bugün yarın geberir, ben de derisini yüzerim... Başka da bir işe yaramaz...</span></p>

      <p class="calibre2"><span class="none1">- insaf yahu... Beş liraya aldığın eşeği, nasıl on bin liraya satma ya kalkıyorsun?</span></p>

      <p class="calibre2"><span class="none1">- Canım biz satıcı olmadık, siz alıcı oldunuz.. Kart dedim, ol sun diyor adam. Uyuz dedim, razı.. Kancık değil dedim, gene istiyor. Yarına çıkmaz ölür dedim, iyi diyor gene... Hele az daha unutacaktım, topal da bu eşek, ard ayağı aksar bunun...</span></p>

      <p class="calibre2"><span class="none1">- Olsun..</span></p>

      <p class="calibre2"><span class="none1">- Gördün mü? Demek bir kıymeti, bir kerameti var bu eşeğin benim anlayamadığım. Yoksa bu Amerikalı gavuru, ne diye uyuz ve de kart ve de erkek ve de topal bir eşeği almaya kalksın... Değil mi? On bin... Aşağı kurtarmaz... Veremem...</span></p>

      <p class="calibre2"><span class="none1">Amerikalı'ya, - Aşağı inmiyor, verelim mi on bini?... dedim.</span></p>

      <p class="calibre2"><span class="none1">İki saat pazarlık ettik. Arada bir vazgeçmiş gibi görünüp yürüdük. O hiç aldırmadı. Dönüp geldik yanına...</span></p>

      <p class="calibre2"><span class="none1">- Döneceğinizi biliyordum ben sizin... dedi.</span></p>

      <p class="calibre2"><span class="none1">- Nerden biliyorsun? dedim.</span></p>

      <p class="calibre2"><span class="none1">- Bilinmez mi canım? Böyle bir kelepir eşek düşürmüşsünüz, kaçıracak değilsiniz ya...</span></p>

      <p class="calibre2"><span class="none1">Cipin şoförüne, cipi götürüp, ilerde yol üstünde bizi beklemesini söyledim. Eşeği orda başıboş bırakıp cipe binecektik. Neyse efendim, çekişe çekişe pazarlıktan sonra iki bin beş yüz liraya uyuştuk. Paraları saydık eline. Köylü de, sırtındaki çulu alıp eşeğin yularını elimize verdi.</span></p>

      <p class="calibre2"><span class="none1">- Haydi hayrını görün! dedi.</span></p>

      <p class="calibre2"><span class="none1">Sonra da ekledi:</span></p>

      <p class="calibre2"><span class="none1">- Herhal ucuz gitti bizim kart uyuz eşek ya, neyse... Malın hayırını görün.</span></p>

      <p class="calibre2"><span class="none1">Amerikalı'nın gözleri açılmış, köylünün elindeki halı parçasına bakıyordu. şimdi ne olacak?</span></p>

      <p class="calibre2"><span class="none1">- Aman belli etmeyelim, dedi, eşeği alıp biraz gidelim, sonra hiç umursamazdan gelip dönelim, "Aman eşeğin beli üşür, şu çulu ver de üstüne örtelim" diyelim... Adam, asıl halı parçasını istediğimizi sakın anlamasın...</span></p>

      <p class="calibre2"><span class="none1">Eşeği ipinden tutup yürüdük. Yürüdük dedimse lafın gelişi, biraz zor yürüdük... Amerikalı arkadan iter, en önden çekerim, eşek yine de yürümez bi türlü... Kart eşekte yürüyecek derman kalmamış... Halıyı köylünün elinden kurtarsak bir, eşeği bırakıp savuşacağız... Eşeği ite kaka, yirmi otuz adım açıldık, köylü arkamızdan seslenerek seğirtti:</span></p>

      <p class="calibre2"><span class="none1">- Durun, durun, eşeğin şeyi kalmış...</span></p>

      <p class="calibre2"><span class="none1">Aman! Adam çulu kendiliğinden getiriyor diye bir sevindi ki... Adam koşup geldi, tepeyi aştı:</span></p>

      <p class="calibre2"><span class="none1">- Yahu, dedi, eşeğin kazık demirini unuttunuz. Amerika'ya götürünce bu eşeğin bağını nereye çakacaksınız? Düşünmezsiniz: Hiç kazıksız eşek alınır mı? Acemi olduğunuz nasıl da belli...</span></p>

      <p class="calibre2"><span class="none1">Ucu halkalı demir kazığı da aldık elinden... Amerikalı bana:</span></p>

      <p class="calibre2"><span class="none1">- Hadi sırası, şimdi de halıyı iste... Aman belli etme... "şu pis çulu da veriver" de...</span></p>

      <p class="calibre2"><span class="none1">Köylüye, - Bu eşek çok zayıf, hastalıklı da... Üşüyecek yazık, dedim. Sen hayvanın üstüne eski bir çul örtmüştün, o pis çulu ver de üstüne atalım...</span></p>

      <p class="calibre2"><span class="none1">- Yooo, dedi, çulu veremem... Siz benden eşeği aldınız, çulu değil...</span></p>

      <p class="calibre2"><span class="none1">- Evet, eşeği aldık... Çulu da üstüne örtelim. Zaten eski, pis... Para da etmez.</span></p>

      <p class="calibre2"><span class="none1">- Evet, eski ve de pis... Ve de para etmez... Ama veremem.</span></p>

      <p class="calibre2"><span class="none1">- Neye?</span></p>

      <p class="calibre2"><span class="none1">- Veremem beyim... Baba yadigarı bir çuldur, verilmez... Atadan dededen kalma bir hatıra... Veremem...</span></p>

      <p class="calibre2"><span class="none1">Amerikalı'ya "Vermiyor, babadan kalma yadigarmış" dedim. "Ne işine yararmış sanki, sor bakalım" dedi.</span></p>

      <p class="calibre2"><span class="none1">- Bu pis çul parçası ne işe yarar sanki... dedim...</span></p>

      <p class="calibre2"><span class="none1">Köylü birden ciddileşti:</span></p>

      <p class="calibre2"><span class="none1">- Ne demek ne işime yarar, şimdi bir başka uyuz eşek alıp sırtına koyacağım. Kısmetim varsa, sizin gibi bir meraklısını bulur, Allah'ın izniyle onu da satarım. Bu çul bana uğur getirir, uğur... Ben size kazığı da üste bedavadan verdim. Ona bi şey dedim mi?</span></p>

      <p class="calibre2"><span class="none1">- Canım çula da bi kaç kuruş verip alalım, örtelim hayvana...</span></p>

      <p class="calibre2"><span class="none1">- Amma yaptın. Sonra ben eşekleri nasıl satacağım?... Beş yıldır kart uyuz eşekleri hep bu çul sayesinde satıyorum... Hadi güle güle... Varın malın hayrını görün...</span></p>

      <p class="calibre2"><span class="none1">Amerikalı'nın yüreğine inecek diye korktum. Koluna girdim. Köylü bi kaç adım açıldıktan sonra uzaktan seslendi:</span></p>

      <p class="calibre2"><span class="none1">- Eşeği bırakacaksanız, zahmet edip uzağa götürüp bırakmayın da hiç mi değil, yorulmayayım...</span></p>

      <p class="calibre2"><span class="none1">Eşeği orada bırakıp, cipin olduğu yere kadar yürüdük.</span></p>

      <p class="calibre2"><span class="none1">Amerikalı halı uzmanı, - Başka yerlerde işte bu yoktu, hiç başıma gelmemişti, dedi, hepsi aynen, ama bu başka numara...</span></p>

      <p class="calibre2"><span class="none1">Cipe bindik. Kazık hâlâ elindeydi. Onu elinden atmıyordu.</span></p>

      <p class="calibre2"><span class="none1">- Ne yapacaksınız bu demir kazığı? dedim.</span></p>

      <p class="calibre2"><span class="none1">- Hatıra olarak bu kazığı, halı koleksiyonuma koyacağım, dedi, kıymetli bir kazık, iki bin beş yüze çok ucuz aldık...</span></p>

      <p class="calibre2"><span class="none1">- Yaaaa, rezil olduk âleme, rezil.... Tuuuh...</span></p>

      <p class="calibre2"><span class="none1">"Rezil olduk" diye diye elini başına vurup duruyordu.</span></p>

      <p class="calibre2">&#160;</p>

      <p class="calibre2">&#160;</p>

      <p class="calibre2">&#160;</p><br class="calibre3" id="calibre_pb_13" />
    </div>
  </div>
</body>
</html>
