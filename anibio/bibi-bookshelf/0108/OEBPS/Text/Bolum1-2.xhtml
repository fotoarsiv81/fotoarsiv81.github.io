<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
        <title></title>
                
    
<link href="../Styles/style.css" type="text/css" rel="stylesheet"/>
</head>
<body>
<h2 id="TOC_1_1"><b>II</b></h2>
<p>&#160;</p>
<p style="text-align: right"><b>Kara gemi Okeanos Irmağı’nın</b></p>
<p style="text-align: right"><b>Akıntısından kurtulup Tanrısal</b></p>
<p style="text-align: right"><b>Denizde Ayaye Adası’na varınca</b></p>
<p style="text-align: right"><b>Onu kumsala çektik ve uykuya</b></p>
<p style="text-align: right"><b>Dalarak Tanrısal şafağı bekledik.</b></p>
<p style="text-align: right"><b><i>‘Kolları Bağlı Odysseus’</i></b></p>
<p style="text-align: right"><b><i>Melih Cevdet Anday, 1962</i></b></p>
<p>&#160;</p>
<p>&#160;</p>
<p>Maarif Vekâleti Müsteşar Vekili Faik Sabri Bey, Ankara Kurtuluş Ortaokulu Müdürü İhsan Bey’e verdiği sözü tuttu, Homeros’u yolladı.</p>
<p>İhsan Bey, kitabı oğluna verirken kaşlarını çattı; kutsal bir emaneti tevdi edermişçesine boğazını temizledi,</p>
<p>‘Bu hazine,’ dedi, ‘bize, eski Grek ve Roma’nın hediyesidir. Her aydın kişinin mitologya bilmesi zorunludur. Hemen okumaya başla, akşam gelince konuşuruz.’</p>
<p>Arkasında paltosunu tutmaya hazırlanan karısına döndü,</p>
<p>‘Bugün buna sokak yok. Homeros okunacak,’ dedi. Sözünün anlaşılıp anlaşılmadığını denetledi, evden çıktı. </p>
<p>‘Babanı duydun,’ dedi Behiye Hanım çocuğa.</p>
<p>‘Hadi, bakalım.’</p>
<p>‘Ody.’</p>
<p>‘Odys.’</p>
<p>‘Odys, bir s daha.’</p>
<p>‘Sonra, s,e ve u,s O-d-y-s-e-u-s. Olmadı.’ </p>
<p>‘O-d-y-s-s-e-u-e-s. Odysseus.’</p>
<p>‘Mitologya.’</p>
<p>Hecelemeye çalıştı,</p>
<p>‘Bir ke, bir he, bir i, eder Khi. Khi-ma. Bir daha i ve ra. Khimaira, Hi-yi-d-dra. Hiyidira. Hydra. Hydra. Odesseia.’ </p>
<p>Gerisini okumaya niyetlendi,</p>
<p>‘Andromakhe, Athena’dan da, Aphrodite’den de üstündür. Hera çoğu kere aşağılık bir kadın olarak gösterilir. Babil’den beri süregelen astroloji yerini astronomiye bırakmıştır.’</p>
<p>Akşamları yemek yedikleri, öğlenleri baba evde olmadığından mutfakta yerlerdi, masanın kenarına ilişti. </p>
<p>‘Khimaira.’ Neydi-şimdi-bu?</p>
<p>‘KHIMAIRA.’</p>
<p>Sözcüklerin çoğunu okuyamıyor, okuyabildiklerini hatırında tutamıyordu. Kim kime nerede ne yapmıştı? Astroloji, Babil, At-hena, birbirlerine girdiler. Dudaklarını büzdü, saçlarını çekiştirdi.</p>
<p>‘Ne o?’ dedi annesi, ‘Hemen daldın bakıyorum.’ </p>
<p>‘Okuyamıyorum ki ben bunu!</p>
<p>‘Ben karışmam, akşam babanla hesaplaşırsın.’ </p>
<p>‘Okuyamıyorum, be!’ bağırdı çocuk. ‘Okuyamıyorum işte, görmüyor musun?’ Gözü, seni-seni gibisinden başını sallayan babaannesine ilişti.</p>
<p>‘Tabareke gibi bu da. Ha bu, ha Tabareke. Onu da okuyamıyorum, bunu da!’ Sandalyesinden kalktı, yumruklarını sıktı, meydan okudu.</p>
<p>‘Günaha girme! Bari günaha girme, Allah’ın belası! Otur oraya! Otur diyorum sana!’ </p>
<p>‘Oturmayacağım.’</p>
<p>‘Otur! Otur yoksa fena yaparım!’</p>
<p>Çocuk direndi, hırsından tir tir titriyordu.</p>
<p>‘O-tur-ma-ya-ca-ğım,’ heceledi, ‘Okumayacağım. Bunu da okumayacağım, Tabareke’yi de okumayacağım. İstemiyorum bu kitabı.’ Kaldırdı, yere fırlattı. Mutfak tarafına seğirtti. Behiye Hanım arkasından koşturdu.</p>
<p>‘Serseri mi olacaksın sen!’ haykırdı, ‘Öldürecek misin sen beni?’</p>
<p>Çocuğa yetişemeyince, bu defa da kendi kendine bağrındı,</p>
<p>‘Öldürecek bu çocuk beni! Babası bir yandan, bu bir yandan, öldürecekler beni!’ Aşağıdan sokak kapısının çarpıldığını duydu, ‘Gene aldı gitti başını! Paltosunu bile giymemiştir. Nedir bu çektiğim benim?’ Sobanın yanındaki sedire oturdu, ağlamaya koyuldu.</p>
<p>Olağan bir gündü. Behiye Hanım bağırır, çocuk kaçar, Behiye Hanım talihinden yakınır, kayınvalidesi, ‘Üzme be kızım kendini, olacağına varır,’ der, ‘Akşam İhsan Bey’e ne diyeceğim?’ diye sorduğunda verecek cevap bulamazdı.</p>
<p>Çocuk bütün gün görünmedi. Eve, babasından dakikalar önce girdiğinde hava kararmıştı.</p>
<p>‘Çabuk, üstünü değiştir,’ dedi babaannesi, banyoya tıktı.</p>
<p>İhsan Bey, daha kapıda sordu,</p>
<p>‘Sofra hazır mı? Akşama Faik Beyler gelecekler.’</p>
<p>Çocuk, banyodan duydu, yüreği ezildi. Ya Homeros lafı açılırsa, ya sınava çekerlerse? Kimeneye miydi kime ne miydi, neydi? Bir iki isim hatırlasa, o da olurdu ama aklında hiçbir şey yoktu.</p>
<p>‘Kitaba baktın mı?’ diye sordu, Müdür Bey sofrada. Sesinin tonundan, o akşam asabını bozmak istemediğini anladı çocuk,</p>
<p>‘Evet,’ dedi, cesaretle. Kadınların gammazlayamayacağından emindi. </p>
<p>‘Nasıl?’</p>
<p>‘Güzel.’</p>
<p>‘Güzeldir,’ dedi İhsan Bey, ‘senin anlayamayacağın kadar güzeldir.’</p>
<p>Müdür Bey’e, Selanik kökenli ve anadili Fransızca olduğundan, ‘dönme’ derlerdi, ama aslı yoktu. Fransızcasından, İzmir’in İttihat Terakki ve giderek jön Türk kuşaklar yetiştiren, ‘köklü’ ailelerinde âdet olduğu üzere, Fransa’dan getirtilen matmazel mürebbiye sorumluydu. Uşakizadelerle akrabalığı, eski maarif vekilinin kardeşi olması gibi konularda pek ketum davranır, evet ya da hayır demezdi. İhsan Bey’in bu tutumunu alçakgönüllülüğüne verenler olduğu gibi, ailesi ile arasının açık olmasından kaynaklandığını söyleyenler de vardı. Her ne idiyse, Müdür Bey’in en belirgin niteliği, kendi demesiyle, ‘muassır medeniyete ulaşmayı engelleyen sofuluğa teslim olmamak’ için gösterdiği çabaydı. Namaz, cami, ulema, İslâmiyet, halife, Abdülhamit ve ona bağlı olarak, çocukluğunun karanlıklarını geri getiren zaptiye ve hafiye kavramlarını ‘Osmanlı’da bütünleştirdiğinden, ‘Şark’ı çağrıştıran her şeyden, ‘iğrenirdi.’’</p>
<p>Faik Sabri Bey, Müdür Bey’in yaşamı boyunca edindiği bir iki dostundan biri oldu. Behiye Hanım’a, müsteşar muavininin, kendisini ‘anlayan’ tek adam olduğunu söylerdi ki, bu sözcüğün altında, ‘takdir eden, beğenen’, ‘beğenecek kadar aklı olan’ sıfatları da gizliydi.</p>
<p>1940’ların Ankara’sı, Müdür Bey gibi, ‘Batı medeniyetinden nasibini almış’ bir münevver için, bir çöldü, elbette. Faik Bey, bunu ‘bütün kalbiyle takdir ediyordu.’ Kendisi için de aynı durum mevzubahisti. Nelerle uğraşıyordu Maarif Vekâleti’nde Behiye Hanım’ın affına sığınarak söylüyordu.</p>
<p>‘Ne hamhalat köylüler,’ vardı, inanamazdınız, ‘efendim.’ Allah’tan, İhsan Beyefendi gibi mütekâmil bir dost bulmak bahtiyarlığına ermişti de,</p>
<p>‘Teveccühünüz, efendim,’ iki çift lâf edip aydınlanıyorlardı.</p>
<p>‘Esasen,’ diye sürdürdü Faik Bey, ‘İlk Yunan edebiyatının neşir tarihinin 1870 olduğunu düşünürsek, bugünkü fikri sefaletimizi de mazur görmekliğimiz gerekir. Bendeniz, Mehmet Rauf Bey’in bu büyük eserini en büyük muhabbetle karşılayanlardanım.’</p>
<p>‘Şüphesiz Beyefendi,’ diye onayladı İhsan Bey, ‘bendeniz de mazi-i edebiyata vukuf peydah edemeyen bir sanatkârın, istikbal-i edebiyata hükmedemeyeceğine inanırım.’</p>
<p>‘İsabet buyurdunuz, mirim. Bugün, edebiyatı, bırakınız yaratmak, anlayabilmek için dahi Roma ve Yunan eserlerini bilmek gerekir. Eski Yunan, yalnız bugünün Yunan edebiyatının değil ve fakat dünya edebiyatının da kaynağıdır.’ Birden aklına gelmişmiş gibi sordu.</p>
<p>‘Yahya Kemal Beyefendi ile teşerrüf etmiş miydiniz?’</p>
<p>İhsan Bey, o şerefe nail olmadığını, ancak yazılarını izleyebildiğini, şiirlerine hayran olduğunu belirtti.</p>
<p>‘Ne ruhtur, Yahya Kemal Beyefendi,’ dedi Faik Bey, ‘Biliyor musunuz, şapka inkılabını Gazi hazretlerinden çok daha önce gerçekleştirmiştir,’ kıs kıs güldü.</p>
<p>‘Paris’e kaçarken, daha henüz gemideyken, şapka giymek basiretini göstermiştir. Ne hoş anlatırdı, ilk şapkasını vapurda tanıştığı bir Fransız’dan ödünç almış.’</p>
<p>Keyifle başını salladı.</p>
<p>‘O ruh, o çapkın, o korkusuz ruh değil mi bunca nefis mısraı doğuran?’ dedi İhsan Bey, içini çekti.</p>
<p>‘Hiç şüphesiz. Nitekim, Yunan’a böylesine vakıf başka bir şair yoktur,’ parmaklarının ucunda bir kadın zarafetiyle tuttuğu yassı Yenice’den bir nefes çekti.</p>
<p>‘Peyami Sabah’daki yazılarını hatırlarım. Zindandan fırlamış bir mahkûmdu o! Düşünün, gençliğinin bütün ateşi ile, Paris’te! Hatırlayacaksınız, yaşı henüz on sekizdi. Delikanlılığının baharı, delikanlılığının kemali!’ arkasına yaslandı. </p>
<p>‘Evet... öyle anlatırdı Paris’i: ‘Güneş denizden şarkılarla yükselip şarkılarla batıyor. Hayat, gündüz coşkun, gece seyyal bir musiki halinde. Erkekler üryan kahramanlar, kadınlar ince tüllerle örtülü sebular gibi...’</p>
<p>‘Sebu ne babaanne?’</p>
<p>‘Testi,’ fısıldadı kadın.</p>
<p>‘Yani, testilere tül mü sarmışlar?’ gözlerini aça aça sordu çocuk.</p>
<p>İhsan Bey ters ters baktı. Faik Bey, başını salladı. Lafını sürdürmek istiyordu.</p>
<p>‘Zevç ve zevceleri gördüm, kollarını birbirlerinin üzerine atmış yürüyorlardı. Beni bu beldenin saadeti ürküttü, burada aşk, din, sanat hayat halinde mütecelli...’ Kendinden geçmiş gibiydi. Başı geride, gözleri kapalı tekrarlıyordu, ‘bu âlem bir sebutraşın eseridir...’</p>
<p>‘Yani, testici mi yapmış Paris’i, ha babaanne?’</p>
<p>‘Sus, İhsan Bey kızıyor!’</p>
<p>‘Bravo Beyefendi!’ alkışladı İhsan Bey, ‘Hafızanıza hayranım!’</p>
<p>Faik Bey’in Olgunlaşma’da çiçek öğretmeni eşi, yarı kapalı gözlerini açtı, derin derin iç geçirdi. Onları sessiz izleyen ev sahiplerinde bir kıpırdanma oldu. Behiye Hanım, dayanamadı, saflık mı hinlik mi olduğu tartışmalı bir tavırla, soruverdi,</p>
<p>‘Sıla hasreti mi, Belkıs Hanımcığım?’</p>
<p>Bu Paris meselesi sinirine dokunuyordu.</p>
<p>İhsan Bey’in bağışlayabileceği türden bir münasebetsizlik değildi. Behiye Hanım’a parçalayacakmış gibi baktı, çarıklı-erkânıharp! Belkıs Hanım’a döndü. <i>Görüyorsunuz-işte-nasıl-bir-kadınla-yaşıyorum</i> bakışını fırlattı.</p>
<p>Belkıs Hanım renk vermedi.</p>
<p>‘Sıla hasreti ya Hanımefendi, sıla hasreti,’ dedi Faik Sabri, kendisi ile meşguldü, kadınlar arasındaki husumetin farkına varamazdı, ‘İyi buyurdunuz. Sıla hasreti değildir de nedir bu? Aşka hasret, edebiyata hasretiz biz. Bakın, muhterem zevciniz ve ben bu çölün ortasındayız. Hangi medeniyet pınarı doyuracak mahrumiyetimizi?’</p>
<p>‘Ya,’ dedi Behiye Hanım alelacele, ‘ben de İhsan Bey için üzülüyorum. Bilseniz nelerle uğraşıyor bütün gün! Müdür odasının tavanı hâlâ akıyor.’</p>
<p>‘Bilmez miyim efendim, bilmez miyim? Öyle bir açlıktır ki, aşkı medeniyet, medeniyetin bizzat kendisini içmeden son bulmaz!’</p>
<p>Müdür Bey’in karısı adamın iyice bunak olduğuna karar verdi.</p>
<p>‘Bir çay daha alır mıydınız?’</p>
<p>‘Mahdum Bey’in dersleri nasıl?’</p>
<p>‘İyidir,’ dedi annesi.</p>
<p>‘Haylaz,’ dedi babası.</p>
<p>‘Zamane,’ dedi Müsteşar Muavini.</p>
<p>‘Muhit efendim, muhit,’ dedi Müdür Bey. Ne zamandır Çankaya Ortaokulu’na tayin edilmek istiyordu.</p>
<p>‘Muhit çok bayağı bir muhit! Oynadığı çocukları bir görseniz! Yalınayak, terbiyesiz, pis!’</p>
<p>‘Bizim ruhumuz pis,’ eşinin sözünü kesti İhsan Bey, ‘Her gün okuldan hiç göndermesem beş çocuk gönderiyorum evlerine, temizlensinler de gelsinler diye. Samimi söylüyorum, geldiklerinde gittiklerinden daha pis oluyorlar.’ </p>
<p>‘Bilmez miyim, Beyefendi, bilmez miyim? Ben de aynı dertten müştekiyim. Üstelik bizimki kız okulu! Affedersiniz...’</p>
<p>Kirli tırnaklardan, bitlerden, kefeke bağlamış dişlerden bahsettiler. Deneyimleri ortaktı. Behiye Hanım, kocasının kendisini adam yerine koyup da anlatmadığı meseleleri, oksijen sarısı saçlı bu kadınla konuşmasına içerledi. Kaynanasına döndü, <i>görüyorsunuz-ya-oğlunuzu</i> diye <i>italik</i>’ledi.</p>
<p>‘Kızım,’ dedi yaşlı kadın yüksek sesle, ‘Faik Sabri Bey’e bir çay daha koysana.’ </p>
<p>Faik Sabri Bey öneriye derhal iltifat etti. İzleyen hareket, ikili konuşmayı imkânsızlaştırdı. Müsteşar Muavini, egemen konumuna avdet etti.</p>
<p>‘Dün akşam,’ diye başladı yine, ‘Yakup Kadri Bey’le aynı meclisteydik.’ Bu defa, İhsan Bey bile sıkıldı, ama,</p>
<p>‘Size gıpta ediyorum, Beyefendi!’ demeyi ihmal etmedi.</p>
<p>‘Bravo doğrusu! Demek, Yakup Kadri Beyefendi İsviçre’den dönmüşler.’</p>
<p>‘Hariciye Vekili hazretleri ile istişareye gelmişler, hemen dönüyorlar. Kendileri de Yahya Kemal Bey hayranlarındandır, bilirsiniz.’</p>
<p>‘Öyledirler, efendim.’</p>
<p>‘Bakın, ne derler. Dün akşam kendilerine de tekrar ettim, pek mütehassis oldular: ‘Nihayet membaı buldum, fakat, heyhat, neden sonra! Şimdi kendimi genç, kavi, yüksek ve geniş buluyorum!’</p>
<p>Yakup Kadri’nin bulduğu ‘memba’, eski Yunan, yaktığı kitaplar Osmanlı’ya ait olanlardı. Yahya Kemal Beyefendi’ye duyduğu muhabbet tabii idi, çünkü ‘üstat’ Homeros hayranıydı. Müdür Bey, Homeros’u fırsat bildi.</p>
<p>‘Lütfettiğiniz kitaba oğlumu bugün başlattım,’ dedi, çocuğun yüreği ağzına geldi. Az önceki uyku istemi uçtu gitti. Allahtan, Faik Sabri Bey’in sahneden inmeye niyeti yoktu. Sözünü, aksini savunan varmış gibi sürdürdü,</p>
<p>‘Nasıl olmaz efendim? Nasıl olmaz? O Homeros ki, cihanı bedayiin usaresidir. Yakup Kadri üstadımızın bizzat kendisi değil midir, ‘Homeros, medeniyet tarihini tek başına yaptı,’ buyuran? Yapmadı mı mirim? Yapmadı mı? Atina’yı, Roma’yı, Paris’i doğurmadı mı?’ Gözü esneyen çocuğa takıldı,</p>
<p>‘Mahdum Bey’i başlattınız mı?’</p>
<p>Homeros için teşekkür edildiğini duymamıştı anlaşılan. Müdür Bey, ‘evet,’ diyecek oldu, onu da dinlemedi.</p>
<p>‘Goethe’yi okusun,’ dedi, ‘Evet, evet, o muhteşem üstadı da Recai Bey tercüme etmişti, değil mi?’ Maarif Vekâleti klasiklerinden bahsediyordu.</p>
<p>‘Hafızam beni yanıltmıyorsa, üç yıl kadar önce, 1941 yazında.’</p>
<p>‘Evet, Beyefendi,’ dedi İhsan Bey, Almanlar kendisinin ihtisas alanıydı, fırsatı kaçırmayacaktı, ‘Faust, en önemli Alman klasiğidir.’</p>
<p>‘Ben şahsen Hugo’yu tercih ederim. Yine de, aman, Homeros’u ihmal etmeyin dostum. Homeros’u bilmeyen, hiçbir okul bitirmemiş sayılır. Kör cahildir, kör cahil!’</p>
<p>‘Schiller ve Goethe...’ diye başladı İhsan Bey,</p>
<p>‘Ah, dostum.’ Tiyatrovari bir edayla sözünü kesti Faik Sabri, ‘Faust dediniz de hatırladım. Bugünkü haberi nasıl değerlendiriyorsunuz?’</p>
<p>‘Hangi haberi efendim?’</p>
<p>‘Bulgaristan, Rusya’nın yanında harbe giriyormuş. Alman dostlarımız hayli sıkışacaklar, değil mi?’</p>
<p>‘Yedi haberlerini dinleyemedim. Ancak, böyle bir gelişme vuku bulursa, Türkiye’nin Rus hududu uzayacak demektir.’</p>
<p>Türkiye’nin, Almanya’ya yeterince kolaylık göstermediğini düşünenlerdendi,</p>
<p>‘Bu ihtimalin çok daha önceden hesaplanması gerekirdi.’</p>
<p>Sesinde suçlama vardı. Müsteşar Muavini, devlet memurlarının böyle konularda ihtiyatlı davranmaları gerektiğini bilirdi.</p>
<p>‘Hitler, Almanya’yı zor duruma sokacağa benzer,’ demekle yetindi.</p>
<p>‘Müttefiklerin hızı devam ederse, Hitler hayal ettiği Almanya’yı gerçekleştiremeyebilir ama, her halükârda, Almanya daha müsait şartlar altında idame-i hayat edecektir. Malumunuz veçhile, bendeniz 1930’dan itibaren altı yıl süreyle Almanya’da talebeydim...’ Uzattıkça uzattı, Yakup Kadri sohbetinin rövanşını aldı, İhsan Bey. 1931’de Reich bankasının döviz rezervlerinin iflas ettiği gün de Almanya’da olduğunu, Büyük Berlin Bankası’nın kapılarını kapattığını gördüğünü anlattı.</p>
<p>‘Üç hafta içinde, tam elli milyon altın Almanya’nın dışına aktı, Beyefendi,’ diye hayıflandı, ‘Bir somun ekmek almak için bir el arabası dolusu markın verildiğine bizzat şahit oldum. 1932’de, Almanya’da tam altı milyon işsiz vardı. Binaenaleyh, Hitler’in icraatını Müttefik propagandalarının dışında değerlendirmek gerekir.’</p>
<p>‘Nazizm...’ diye söze karışacak oldu Belkıs Hanım, onu da bırakmadı,</p>
<p>‘Muhterem Hanımefendi,’ dedi, ‘Almanya’nın siması, Hitler şansölye olur olmaz değişti. Müttefikler ne derlerse desinler, bugün Wehrmacht dünyaya kafa tutabiliyorsa, Alman milleti bunu Hitler’e borçlu olduğunu asla unutmayacaktır!’ giderek heyecanlandı, buharlanan gözlüklerini sildi, ‘Gün gelecek, Hindenburg’un heykelini, Goethe’nin, Schiller’in heykellerinin yanında göreceğiz. Hitler’i şansölyeliğe getirme basiretini gösteren o büyük devlet adamıdır!’</p>
<p>Faik Sabri sohbetin aldığı istikametten ürkmeye başladı, gırtlağını uyarır gibi temizledi, ama İhsan Bey kendisini denetleyebilecek halde değildi.</p>
<p>‘Hitler, ihtilalle gelmedi ki, efendim,’ diye sürdürdü, ‘Kanuni yoldan atandı. Alman halkı istedi onu.’</p>
<p>‘Evet, biz müsaade istesek? Geç oldu, Büyük Hanım’ı da rahatsız ettik,’ sedirde uyuklayan yaşlı kadını işaret etti, ‘şüphesiz büyük bir millet,’ dedi İhsan Bey’in gönlünü almak istiyormuşçasına, ‘ama, azizim, Champs-Elysées’nin o ilahi cafe’lerini birahaneye çevirmişler! Yahya Kemal Bey’in ne kadar müteessir olduğunu düşünebiliyor musunuz?’</p>
<p>‘Harp pek kötü bir şey, pek!’ Belkıs Hanım da ayağa kalktı, ‘Alors! Kıyafeti müzakere!’ Müsamereye çıkmış bir ilkokul öğrencisi gibi parmaklarını kenetledi, dizleri hizasında bir sepet yaptı, kırıttı.</p>
<p>‘Nous regardons a notre travail. N’est- ce pas, Monsieur?’<sup><a href="../Text/Notlar.xhtml#_edn2" id="_ednref2" title="">[2]</a></sup></p>
<p>‘Si vous voulez, ma chere Madame!’ bastırdı İhsan Bey, topuklarını bir Prusya zabiti gibi bir araya getirip vurmayı, başıyla selamlamayı da ihmal etmedi.</p>
<p>‘Innallahimaasabirin!’ dedi, sedirdeki anası.</p>
</body>
</html>