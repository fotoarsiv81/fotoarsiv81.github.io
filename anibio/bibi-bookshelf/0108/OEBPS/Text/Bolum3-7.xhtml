<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
        <title></title>
                
    
<link href="../Styles/style.css" type="text/css" rel="stylesheet"/>
</head>
    <body>
<h2 id="TOC_3_7"><b>VII</b></h2>
<p>&nbsp;</p>
<p>Şiran’ı, 1970 komando harekâtı nedeniyle gittiğim Silvan’da tanıdığımı söylemiştim. Benim belleğimdeki yeri diwan xana’da bağdaş kurmuş delikanlı değilse, Kale Dağı’ndan Varto Ovası’nı seyreden Kürt beyi - bey oğludur. Sekiz, dokuz yıl kadar sonra aynı adamı Samatya’daki evin dört metrekarelik mutfağında bulaşık yıkamaya çalışırken seyrettim!</p>
<p>Evye küçük, yıkamaya çalıştığı tencere büyüktü. Her taraftan kirli sular akıyordu. Ayağının hemen yanındaki plastik çöp bidonunun muhteviyatı yerlere dökülmüş, dayandığı duvar pencereye kadar kurumuş yemek artıkları ile kirlenmişti. Önceden yıkadığı tabaklar solda yığılıydı. Onlardan da sular sızıyor, yerde küçük gölcükler oluşturuyordu. Üzerinde blucin vardı, kollarını sıvamıştı.</p>
<p>Mutfağın yemek masasının da durduğu küçük bir hole açıldığını söylemiştim. Masanın hemen dibinde bir sedir, onun yanında da bir koltuk vardı. Suphi sedirde, Nalan dirseklerini arkalığına dayadığı sandalyede oturuyordu. Sohbet ediyorlardı. Masa toplanmış ama ekmek kırıntıları biber turşusundan sapları henüz kaldırılmamış, yeşil lake üstü silinmemişti.</p>
<p>Çiçek, çamaşır yıkıyordu. Küçük odadan gelen seslere bakılırsa Feride ve Ferit orada olmalıydılar,</p>
<p>‘Artist mi olmaya karar verdin kız?’</p>
<p>‘Amaaan!’</p>
<p>Apo, evde yoktu. Suat’ın nerede olduğunu bilmiyorum.</p>
<p>Çocuklar, Şiran abilerinin bulaşık yıkadığını söylerken kıkır kıkır gülmüşlerdi. Bundan olsa gerek, mutfağa girip girmemekte, yardım edip etmemekte tereddütlüydüm. Gördüğümü yadırgamam da gerekirdi herhalde. Spartaküs Komünü’nde -tamam, on yedi-on sekiz yıl önce!- benzer sahneler görülürdü. Hiçbirimiz bulaşığın nasıl yıkanacağını bilmezdik çünkü. Ama, Şiran! İtiraf etmeliyim ki, Şiran bir başka meseleydi.</p>
<p>Duvarda, buhardan akmış yazılarının zar zor okunduğu listeyi yanına gittiğimde gördüm. Kareli bir not defterine inci gibi bir yazıyla yazılmış bir listeydi bu. Sol tarafında haftanın günleri, sağ tarafında o günlerde yapılması gerekli ev işleri yazılmıştı; çöp, alışveriş, yemek, bulaşık, temizlik, çamaşır gibi. Yapılması gereken işlerin yanında da kimler tarafından yapılacağı vardı. Şiran’ın sırası beş günde bir geliyor olmalıydı.</p>
<p>Ne olduğunu anlıyorsunuz. Memduh Amca’nın Kerlik’e dönme kararından sonra Ören kardeşler demokratik bir komün kurmuşlardı. Listenin Nalan tarafından yapıldığını, genç kadın,</p>
<p>‘Şiran Abi, yarın pazara gideceğiz,’ diye para istediği zaman anladım. Şiran, sabunlu ellerini yıkadı, cebinden para çıkardı,</p>
<p>‘Bu yeter mi?’</p>
<p>‘Yettiririz,’ dedi Nalan.</p>
<p>Rodoplu, neredeydi onu da bilmiyorum. Bildiğim, bir anda yanında bittiği.</p>
<p>‘Şiran, Allah aşkına ne yapıyorsun sen?’</p>
<p>‘Bulaşık yıkıyorum!’ Şiran gülümsüyordu.</p>
<p>‘Lütfen, çekil oradan! Ben yıkarım.’</p>
<p><i>Ama listede adın yok</i>, diye <i>italik</i>’leyecektim, kendimi zor tuttum. Şiran’ın yüzünün değiştiğini görebiliyordum.</p>
<p>‘Hadi canım,’ dedi Rodoplu, yumuşak bir sesle, ‘Bak, ortalığı da batırmışsın.’</p>
<p>Şiran, buna cevap vermedi. Tencereyi tutuşundan bırakmak niyetinde olmadığı anlaşılıyordu.</p>
<p>Günay’ın <i>italik</i>’lediğini çok sonra anladım,</p>
<p><i>‘Ben başlarım böyle demokrasiye!’</i></p>
<p>Biraz da izleyen gerginliği yumuşatmak için olacak, ‘Listede senin adın yok!’ dedim Rodoplu’ya.</p>
<p>‘O listede çok eksik var,’ diye cevap verdi, beklemediğim bir sertlikle, ‘Para kazanma sırası kimde, o da yok.’ Çocuklara ilişkin korumacı tavrını bildiğim için sözünün muhatabı açıktı.</p>
<p>‘Feodal düzenin ekonomik temeli ortadan kalktığında diğer unsurlarından da hızla kurtulmak gerektiğini gördüm,’ diye açıkladı ‘Aksi takdirde, sömürü katlanarak artıyor. Örenlerin durumunda sömürülen Şiran’dı ve ben buna isyan ediyordum. Benim gördüğüm, kız kardeşlerini okutmak, küçücük yaşlarında kocaya gitmelerini önlemek için canını dişine takan bir ağabeydi. Daha sırada Rona’nın da olduğuna bakılırsa, hayatının büyük kısmı babasının görevi olması gerekeni yerine getirmekle geçecekti. Tamam, tek neden değildi, ama kendisinin içinde bulduğu durum, fakülteyi bitirmesini de engelliyordu. Memduh Amca’nın İstanbul’a geldiği zamanlar,</p>
<p>‘Günay kızım, Şiran okulu da bitirmedi! Sen de söylesen de bitirse,’ tembihlerine la havle’den başka karşılık bulamıyordum. Hani, bir türkü vardır ya, ‘yükletmezler sana yolun yükünü, kametin bükülüp dal olmayınca’ diye, tam o hesap. Memduh Amca’ya desem ki, ‘Bu adam altı çocuklu bir aile babası, nereye okusun?’ biliyorum cevabı hazır,</p>
<p>‘Çocuklarımı bana gönderin!’</p>
<p>Bu bakımdan, söylenecek söz yoktu. Öte yandan bawenin işleri gerçekten de kötü gidiyordu, maddi yardım yapmasına da imkân yoktu. Kaldı ki, o konuda da yeterince özenli olmadığını düşünüyor, Şiran’ı bir biçimde cezalandırma eğilimi seziyordum. -Çocukların İstanbul’da kalmalarında ısrar ettiği için-.</p>
<p>Neticeyi kelam, otuzunu aşkın, beceremediği pazarlamacılık dışında hiçbir vasfı olmayan bir adam olmaya devam ediyordu Şiran. Bir yandan Suat kanalıyla ‘devrim’i finanse ediyor, öte yandan her biri kendi hayatlarını kurmaya hazırlanan kardeşlerini. Şimdi, bunu anlatmak çok zor. ‘Binali sendromu’ gibi bir şey. Bir yönüyle kimse Şiran’dan bir şey istemiyor gibiydi, ama aynı çatı altındaydılar, tencere kaynıyordu. Dahası, ‘devrim’ gerçekleşinceye kadar herkes beklemedeydi sanki. ‘Düzen’in onlar için öngördüğüne inandıkları konumlarını iyileştirme çabaları yoktu. Apo’nun öğretmen maaşıyla geçinemeyeceği kesinken, üniversite mezunu Nalan’a iş beğendirmek mümkün olmuyordu. Giyim zaten önemli değildi -oradan hem solculuktan, hem de deyiş yerindeyse, ‘kültür’den yırtıyorlardı. Gıda, ise çok basit. O kadar basit ki, Apo askerden dünya kadar kilo almış döndü, var hesap et! Başlarının üzerinde bir dam olduğu sürece, günlerini şikâyetsiz geçirebilecek mütevekkil ev hanımlarına benziyorlardı. Ne ki, bunların sohbetinin bir amacı vardı: ‘Devrim.’ Toplantıların, tartışmaların, yürüyüşlerin kendilerini aşan bir amacı vardı. Bu amacın ne kadar sahici olduğu her gün onlara ifade edilen ölümlerin tasdikindeydi. Aralarında bir tek Suphi’nin adım adım kişisel bir amaca yöneldiğini görebiliyordum. Önce, Mahmutpaşa’daki dükkânı batırma pahasına, İngilizce öğrendi. Sonra, Almanca’ya başladı. Derken bir gün, elinde metot, ucuz bir gitarla çıkageldi. Sabah çıkıp gece geç saatte döner, Levent’teki evin kapı girişindeki kırık kanepenin üzerine kıvrılırdı. Hane halkıyla hiçbir somut ilişkisi yok gibi görünüyordu, ama Şiran’dan da o kırık kanepe üzerine kıvrılmaktan başka bir şey istemiyor gibi duruyordu.</p>
<p>Suat’a gelince, onun Türkiye, Irak, Suriye arasında dört döndüğünü sanıyorum.</p>
<p>Sıcak günler geçiriyorduk. Hatırlayacaksın, Irak Kürdistan Demokratik Partisi ile Talabani’nin Kürdistan Yurtseverler Birliği taraftarları arasında Hakkâri’de büyük bir çatışma oldu, yüzlerce kişi öldü. Aynı yıl, Kürtler, bizimkilerin sempati ile andıkları kurtuluş hareketinden ayrıldı, Tekoşin<sup><a href="../Text/Notlar.xhtml#_edn73" id="_ednref73" title="">[73]</a></sup> adlı yeni bir örgüt kurdular. <i>Ala Rızgari</i> diye yeni bir dergi yayımlamaya başladı. O arada, Apocular, Partiye Karkeren Kurdistan’ı yani, PKK’yı kurdular. Derken, yüz dört kişinin öldüğü Kahramanmaraş olayları patladı. Derken Türkiye Kürdistanı Sosyalist Partisi (TKSP) iki bölünme geçirdi, Kürdistan Halk Partisi ve Pekanin oluştu.</p>
<p>Anlayacağın, Örenler için konuşulacak, tartışılacak çok şey vardı. O arada da Suat, dört dönüyordu. Vildan, iki çocuğuyla yalnızdı. Tayinini Konya’ya çıkardı, annesini yanına çağırdı. Bu defa da, babası İzmir’de yalnız kaldı.</p>
<p>Bütün bunların benim önümde konuşulduğunu sanma. Aksine, ilişkimiz gittikçe daha çok hoşgörü içeren bir tabana oturuyordu; gizlilik ve hoşgörü. Ortalıkta dolaşmasına işi olduğu sürece tahammül edilen bir hizmetçi gibiydim, ‘Aile’ sorunları, yani devrim sorunları, yani Kürt sorunları gündeme geldiğinde, dışarı çıkması, ‘arkandan kapıyı kapat’ uyarısıyla istenen bir hizmetçinin dışlanmasını yaşadım. Ciddi söylüyorum! Bir garip savunmaya itilmiştim. Binali ile başlayan bir savunmaya. Yıllar yılı savunmada olduğumu, bir tür onay beklediğimi yeni yeni idrak ediyorum, biliyor musun? Bu onay, varlığımın, ‘onlardan biri’ olduğumun onaylanmasıydı sanki! Beni var güçleriyle itiyorlardı, yine de ‘Hadi oradan!’ deyip arkamı dönemedim, çünkü kendimi meselelerin arka-planını anlamaya, yanlışı düzeltmeye çalışmakla yükümlü sayıyordum! Görevdi ya! Düşüncelerimizin, tepkilerimizin bütünüyle çakışmıyor olmasının doğal olduğunu anlatmaya çalıştım, beceremedim.</p>
<p>Heyhat, Mehmetcim! ‘İkna’ benim en tapon silâhımdı! Hep de öyle oldu ya! Selahattin’le Şafak’la yaşadıklarıma bak! Şimdi, hizmetçi gibiydim; diyorum ya, ‘görev’imin ne olduğu, neden Kürtlerle beraber olduğum, meğer Şiran’ın bileceği iş diye kabul edildiğinden sorgulanmamış! Bunu da yeni yeni anlıyorum. Varlığım, Şiran isteği sürece teslim edilmiş. Hatırımı sormuşlarsa, Ağa’nın kâhyasına selâm vermek, Ağa’nın hatırını saymak anlamına geldiği için sormuşlar.</p>
<p>Her neyse.</p>
<p>Suat’ın yurtdışında olduğunu, Şiran’ın tavrından olduğu kadar evde zaman zaman beliren, Türkçe konuşmayan kadınlardan da anlıyordum.’</p>
<p>Bu noktada araya girip, Rodoplu’nun roman notlarından<sup><a href="../Text/Notlar.xhtml#_edn74" id="_ednref74" title="">[74]</a></sup> bir alıntı yapmalıyım.</p>
<p><i>‘Gözlerinde gördüm Suat’ı’ diye yazmıştı, ‘İlk kez, senin gözlerinde.’</i></p>
<p><i>Dalıp dalıp, güneyin yıldızlı karanlıklarına dalan</i></p>
<p><i>gözlerinde. Suriyeli konukta, boğazından geçmeyen</i></p>
<p><i>yemekte, içemediğin içkide, soğuk ter döktüren öfkende.</i></p>
<p><i>‘Aykırı bir yaşam’dı, Suat, aranızda, ‘Sıkıca kavranıp kollarından, özenle geçirilecekti’ aranızdan.</i></p>
<p><i>Başka bir yerde tanışsaydım, belki de seveceğim polisler tarafından.</i></p>
<p><i>(Korkma çocuğum, o senin amcan!) Üstelik ben yoktum Taksim Alanı’nda. Belki de bundan katmerlendi acım. Bir yanda, ‘kardeşim ‘ Baran’ından,</i></p>
<p><i>Hozan’ından uzak, öte yandan, ‘başının gölgesi olsun düşürmez önüne!’</i></p>
<p><i>Dilinde türkü,</i></p>
<p><i>Dilinde Itri</i></p>
<p><i>Bir yanı kelam</i></p>
<p><i>Bir yanı silâh</i></p>
<p><i>Alıp götürdükleri gün</i></p>
<p><i>her bekçi düdüğünde bir çığlık!</i></p>
<p><i>Suat!</i></p>
<p><i>Suat!</i></p>
<p><i>Suat!</i></p>
<p>&nbsp;</p>
<p>Bu kadınlar, hiç Türkçe bilmiyor, Kürtçe ve Arapça konuşuyorlardı. Tanıştırma âdetlerinin olmadığını bilirsin. Yine de, kimlikleri benden özellikle saklanıyor zehabına kapılıyordum. Bizim devrimci kızlar gibi blucin giymezlerdi. Kıyafetleri daha çok cumhuriyet dönemi öğretmenlerine benzerdi. Hemen hiç tebessüm etmeyen, kararlı yüzleri vardı. </p>
<p><i>Bir de, Oslo’ya gönderilen gelin gibileri gelirdi:</i></p>
<p><i>Bir gelin gördüm</i></p>
<p><i>Güllü donu üzerinde ak gömlek</i></p>
<p><i>Güllü donu üzerinde çifte dayra</i></p>
<p><i>Karasarı yüzüne dolalı puşu</i></p>
<p><i>Yağ kokulu, ter kokulu, antiseptiksiz</i></p>
<p><i>Anadolu.</i></p>
<p><i>Bir gelin gördüm, sağır dilsiz,</i></p>
<p><i>Bir gelin gördüm, ağasız bacısız</i> </p>
<p><i>Bir gelin gördüm, besmelesiz ağıtsız</i></p>
<p><i>Skagerrak Nehri kıyısında</i></p>
<p><i>Altı ayı gece, elektronik Oslo’da.</i></p>
<p><i>Bir gelin gördüm,</i></p>
<p><i>Alkış alıyordu, siyasi mülteciler bürosunda</i></p>
<p><i>Işıl ışıl bir sirkte</i></p>
<p><i>Kan ter içinde.</i></p>
<p>Tanrı’nın bile unuttuğu köylerin taş tarlalarından koparılıp, dev uçakların içine tıkılıyor, İsveç’e, imam nikâhlı kocalarının yanına gönderiliyorlardı. Yüzlerindeki korkuyu unutmak mümkün değildir! Kocaları sığınmacıydılar da, onca kurallı İsveç’in ikrarlı bir militanın ‘devrim nikâhlı’ karısını bir kılıfa uydurup da kabul ettiğini anlamak zordu. Uçaklarda, hani turistlere satılan milli kıyafet giymiş bebekler vardır, onların büyükleri gibi oturduklarını görebiliyordum. Allah bilir, mideleri bulanıyor, korkudan titriyorlardı.</p>
<p>Ah, Mehmetcim! Nedir, bu insanlığın bitmez tükenmez çilesi!</p>
<p>Binali de gitti, biliyor musun? Bir süre ortadan kayboldu, sonra onun da İsveç’e kaçtığını duyduk. Binali’yi, 12 Eylül’den sonra Suphi izledi. İngiltere’ye. İstanbul’dan çıkamamış, Suriye sınırından yürüyüp gitmişti. Gidenlerin çoğunun can güvenliği gibi hayati meseleleri de yoktu, biliyor musun? Beni inciten, ama ussal bağlamda karşılığını bulamadığım gerçekleri:</p>
<p>‘Nasılsa Türkiye’de sömürülüyoruz. Bari medeni bir ülkede sömürülelim.’</p>
<p>Türkiye’yi onların gözünden görünce insanın kanı donuyor; eli kırbaçlı, küstah, kaba zalim, esir tüccarları! Ne ki, yoksulluğun erdemini ancak yoksulluğu paylaşırsan içselleştirebilirsin, öyle değil mi? Çünkü, tersi de çok kolay. Amerika’da rastladığım Afrikalılar, Amerikan zencilerini köle olmayı hak eden hayvanlar gibi gördüklerini saklamıyorlardı.<sup><a href="../Text/Notlar.xhtml#_edn75" id="_ednref75" title="">[75]</a></sup></p>
<p>Yabancılaşmanın ne kadar kolay tırmanabileceğini görüyorsun, değil mi?</p>
<p>Bu ölümcül patolojinin büyük kısmını, Doç. Dr. -o zaman öyleydi- Gündüz Vassaf gibi, ‘Avrupalı’ Türklere borçlu olduğumuzu düşünüyorum. Bu insanlar Avrupalı bildikleri değerlere öylesine içtenlikle bağlanmış insanlardır ki, gerçekten de tek kutuplu bir dünyanın özlemini çekiyor, tek kutuplu bir dünyaya özendiriyorlardı. Buradaki tek kutuptan kastım, Batı medeniyetinin dünyayı bütünüyle devralmasıdır. Avrupa ve Batı ve sosyalizm, iç içe geçmişti anlıyor musun? Hani hatırlıyor musun, Profesör Sernea geldiğinde, ‘Batılı oryantalistler, Türkiye ile Avrupa arasına çizdikleri muhayyel çizginin doğusunda kalan bütün ülkeleri bir bütün kabul eder, onlara ‘oryantal’ diye kendilerinden mülhem bir nitelikler bütünü atfederler,’ demiştim. Vassaf gibilerinin de yaptıkları buydu. Onlar da Türkiye ile Yunanistan arasına çizdikleri çizginin ‘Batı’sına başta hümanizma olmak üzere her türlü olumlu nitelikler atfeden ‘oksidentalistler’di. ‘Avrupalı’ olmaya o kadar istekliydiler ki, her an gerekçelerini dillendirir, her an yandaş bulmaya çalışırlardı.</p>
<p>Şiran’ın aynı yıl birlikte fakülteye başladığı İhsan diye bir arkadaşı vardı. İhsan, mezun olmuş, hatta daha stajını yaparken ‘avukat’ diye kart yaptırmış, müşteri kovalamaya başlamıştı. Bir akşam, o, yeşil gözlü hostes karısı, Şiran, sen, benim cenahıldan -hukuki yardıma ihtiyacı olan!- birilerinin evinde akşam yemeğindeydik. Gündüz Vassaf da oradaydı. Dostumuz, malum, anası yıllardır Amerika’da yaşayan -kendisi keza ama arada bir Boğaziçi’ne birkaç yıllığına ders vermeye gelen- solcu bir dostumuzdur. Bu tipler, kendilerinin Türkiye toplumunun nesnesi oldukları kadar öznesi de olduklarını asla kabullenmeyen tiplerdir. Toplumdan şikâyet ederken, şikâyet edilesi konulardaki rollerini asla sorgulamazlar. Bu anlaşılmaz bir şey de değildir. Çünkü, dediğim gibi çoğu, gerçekten de Batı illerinin çocuklarıdırlar. Vassaf’ın rahatlıkla bir, İngiliz müstemleke valisinin smokinli, Shakespeare hayranı, Jeeves düşkünü, bakteriden, mikroptan, ter kokusundan arınmış vekilharcı olarak görmek mümkündür. Onu dünyanın herhangi bir yerinde insani hakkını ararken görebiliyordum. Ama aklımdaki, Dilan gelindi.</p>
<p>Kürtlerin ne olup olmadıkları bakılmaksızın baştacı edildikleri bir dönem yaşanıyordu. Benzeri toplantılarının hepsinde olduğu gibi, o gece de Kürtçe konuşma yasağı gündeme geldi.</p>
<p>‘Kürtçe konuşmak istiyorsan, İsveç’e geleceksin,’ dedi Vassaf, İhsan’a. Sonra da, Süryani dilini yazıya dökebilmek için İsveç devletinin ayırdığı fonlardan söz etti. İsveç toplumunun özgürlüklere saygılarından, insan haklarına saygılarından söz etti. Öyle bir mutlu portresi çizdi ki, Şiran olsam, belki de ertesi gün yola çıkardım.</p>
<p><i>Her zamanki hikâye! Konuş, senden nefret etsinler; sus sükût ikrardan geliyor sansınlar</i>, diye <i>italik</i>’liyorum. Ben, ben olduğum için de konuşuyorum, tabii!</p>
<p>‘Bırakın, Allah aşkına Gündüz Bey! Alkolizmde Amerika’dan sonra dünya üçüncüsü, intihar ve cinayette Danimarka’dan sonra dünya ikincisi bir ülke! Vatandaş fişlemede dünyanın bir numaralı sistemini geliştirmekle kalmayıp, Sandinist Nikaragua hükümetine ihraç eden bir ülke! ‘Hür’ dünya ile hareket ettiğini söyleyip, Humeyni’ye el altından silâh satan bir ülke! Ve siz ütopyaymışçasına takdim ediyorsunuz?’</p>
<p><i>Sen keyfini çıkarırsın da, Dilan’a ne olur diye italik’liyorum, İhsan’a ne olur, Şiran’a ne olur? İsveç entellerinin snaps masalarına meze? Yoksa, Göteburg fabrikalarında üçüncü vardiya temizlik işçisi? İşsizlik sigortasıyla geçinen toplum artığı? İsveç’in kesesinden hovardalık, nemenem bir ‘Şarklılık’tır?</i></p>
<p>İsveç’e dil uzattım ya, affedersin, annelerine sövdüm sanırsın! Hadi, Vassaf oraların çocuğu da bizimkilere ne oluyor? Kafalar öyle karışık ki, İsveç’e ait birkaç olumsuz istatistiğin hatırlatılması bile insanın ‘gerici’ damgası yemesine yetiyordu. Gerici, ya da bu durumda, Kürtlere anadillerinde konuşmayı yasaklayan Türk şoveni!</p>
<p><i>Güzel gelin, nazlı gelin! Bin yıl düşünsen, bin hocaya danışsan, şu dev gibi sarışın falanj ustabaşıyla ne gibi bir ortak meselen olduğunu anlayamayacaksın!’</i></p>
<p><i>Seneler sonra Suphi’ye yazdığı notu hatırlattım:</i></p>
<p><i>‘İngilizler sana hayran kaldılar mı canım?</i></p>
<p><i>Hyde Park’ta nutuk atıp, özgürlüğünü kutladın mı?</i></p>
<p><i>Seninkileri yine taradılar geçen akşam, bebeler top gibi fırladı.</i></p>
<p><i>(Yoksa, ramazan mıydı?)</i></p>
<p><i>Kahrından gitar konserleri veriyor musun?</i></p>
<p><i>Pakistanlılara mı? Hintlilere mi?’</i></p>
<p>‘Evet,’ dedi hüzünle, ‘Bilir misin, İngilizler, İrlandalılara ‘paddy’ derler. Atmaya çalıştığı bomba elinde patlayan IRA mensubunun trajedisine de ‘paddy faktörü’, yani, İrlandalıların kendi kendilerini vurmalarına neden olan gerzeklik faktörü. Hintliler, Pakistanlılar -ve şimdi artık Kürtler ve Türkler- gibi koyu derililer de ‘Paki’lerdir. ‘Maganda’ filan gibi değil, bizde karşılığı olmayan ırkçı sıfatlardır bunlar. Birleşik Krallık kadar acımasız sınıflı bir toplumun insafına sığınan Suphi’ye yanmaz mısın? Ama tabii yine kendimi onun yerine koymak gibi bir yanlış yapıyorum.’</p>
<p>Duraladı, aklına komik bir şey gelmiş gibi gülmeye başladı,</p>
<p>‘Diyorum ya, ben Kızıl Tuğ kadar Türküm,’ diye sürdürdü, fatih olarak gitmeli ya da hiç!’</p>
<p>Kendisiyle dalga geçiyordu.</p>
<p>Hikâyemize dönelim.</p>
<p>Belki haksızlık ediyorum, ama Şiran’a haksızlığa uğradığını, sömürüldüğünü fark ettiren Rodoplu olmuş olmalı diye düşünüyorum. Bunu yaparken muhtemel sonuçlarını hesapladığını sanmıyorum. Ama şöyle ya da böyle, kapitalist (dilerseniz post-feodal!) diasporayı herhalde hızlandırdı. ‘Nasıl yaptı’? diyeceksiniz. Mesela, Şiran yerine bulaşıkları yıkamayı teklif ettiği gece, bunu sadece kendisinin Şiran’dan daha kolay bulaşık yıkayabileceği (herkesten yapabileceği kadar isteme ilkesi!) bilgisinden değil, aynı zamanda kendisi dururken erkeğinin bulaşık yıkamasına sıkılan muhafazakâr bir kadının tepkisini, aynı zamanda bütün gün canı çıkmış bir insana bir kez daha yüklenmenin haksızlık olduğu inancını dile getirmek için yaptığı düşünüyorum. Bir de, bulaşık bitip, Şiran salona geldiğinde yayılmış oturan çocukları ağabeylerine yer vermeleri için ayağa kaldırışı var,</p>
<p>‘Çocuklar, kalkın ağabeyinize yer verin!’</p>
<p>Günay’ı anlamıyor da değilim. Büyükler odaya girdiğinde küçüklerin ayağa kalkmasını gerektiren Osmanlı terbiyesi almış bir Rumeliliydi. Şiran, kardeşlerine babalık ediyorsa, baba saygısı görmeli, diye düşünmüş olmalı. Bulaşık meselesine karşı çıkışının altında kuşkusuz bu değer yargısı da vardı. Ne ki, gördüğüm kadarıyla var gücüyle demokrat olmaya çalışan Şiran, bundan hoşlanmıyordu. Ama, özellikle de işleri kötüleştikçe, eli ekmek tutacak yaştaki erkek kardeşlerinin -Suat hariç!- aileyi geçindirmeye yardım etmemelerine içerlemeye başladı. Anladığım kadarıyla, mesele, sadece geçinme meselesi de değildi. Örneğin Ferit, üst üste ikmale kalıyordu ve evdeki birisi öğretmen, üç üniversite mezunundan hiçbirisi ilgilenmiyordu. Rodoplu, (ofiste!) çalıştırmak zorunda kaldı. (Yine de olmadı. Kerlik’e gönderdiler, lise diplomasını oradan aldı; sonra da ağabeyinin ayak izlerini takip etti. Hukuk’a ekstern öğrenci olarak girdi.) İlkokulu bitiren kızların Anadolu liseleri sınavlarına girmelerinde de öyle oldu. Şiran’ın asla vakti olmadığı, büyükler de yardım etmedikleri için, para tuzağı birtakım kurslara gittiler, kazanamadılar. Üç yıl sonra liseyi bitirdiklerinde de, üniversite giriş formlarını dolduran Rodoplu’ydu.</p>
<p>‘Lise mezuniyet törenleri, Tarabya Oteli’ndeydi. Salaş lokantaya olsun gitmemiş genç kızların heyecanını düşünebiliyor musun? Yanacıkları pembe pembe, ‘Ne giyeceğiz?’ diye koşuşturup duruyorlardı. Üçümüz bir olduk, Şiran’ı, tabiri mazur gör, kazıkladık, epeyce bir para koparttık! Baloya gideceğiz ya, Şişli’ye koşturduk, tepeden tırnağa giyindik! Makyaj malzemeleri de aldık. Feride’nin gözlerine fıstıki yeşil, Çiçek’in gözlerine açık mavi far, bir güzel süslendik. Çocuklarının mürüvvetini görmüş genç bir çift.’</p>
<p>Söylediğim gibi Şiran, kızlar yalnız kalmasın diye belirli saatlerde eve gitmekten, her türlü faaliyetini onlara göre ayarlamaktan yorulmaya başladı.</p>
<p>‘Zamanla, demokratik komün de tavsadı. Nalan’ın listesi işlemez oldu. Çiçek ile Feride, bulaşıkları, ‘onların sırası’dır diye eve gecenin bir saatinde gelen büyüklere bırakamaz oldular,</p>
<p>‘Ama yenge, abla, kahvaltıya temiz tabak yok!’</p>
<p>Çiçek’in evi bir başına çekip çevirmeye çalıştığı bir dönem başladı. Gündelikçi birini bulma gayretleri de boşa çıktı. Şiran, ‘Gelen kadın bizim eve bir bakıyor, bir daha gelmiyor,’ diyordu.</p>
<p>‘Teletrans, bize iki üç yıl kadar dayandı,’ diye anlattı Rodoplu, ‘Ortaklığı feshetmenin daha rasyonel olacağını söylediklerinde, Şiran nicedir aynı şeyi düşünüyordu. O kadar ki, bir yıl kadar önce, Savaş’ı ve Nusret Bey’i işten çıkarmış, Ayla ile çalışmaya başlamıştı.</p>
<p>Fırtınanın yaklaştığını sezebilmeliydim. Ne ki, çok tecrübesizdim. Sermayeye dayanmayan patronların, önünde sonunda çalışanlarıyla yüzgöz olmak zorunda kalacaklarını, <i>‘familiarity breede contemept’<sup><a href="../Text/Notlar.xhtml#_edn76" id="_ednref76" title="">[76]</a></sup></i> saptamasının işleyeceğini bilemedim. Ticaretten nefret eden sosyalist arka-planımıza bir de maaşları -hatta elektrik faturalarını- ödeyememek durumu eklenince, Ayla ve diğer çalışanlarla zaten dostane olan ilişkilerimiz, sırdaşlığa dönüştü. Çaycısından, kapıcısına kadar kime ne borcumuz varsa, ne zaman, hangi miktarda ödenebilecekse herkes bilir oldu. Ne ki, bu ülkenin çocukları olduğunuz için, kimse kendisine gemiyi terk etmeyi de yediremiyordu. Terk etmiyorlardı ama bir süre sonra iyi niyetleri, yönetim şeklini sorgulamaya, sonra işleri kendi ellerine almaya kalkışmaları, derken teselliye dönüştü. Ayla, artık altıdan sonra ayrılmıyor, Şiran’la günün muhasebesini yapıyordu. Özellikle zor günlerin sonunda, elemanlar dağıldıktan sonra kapıcıya aldırıp, Şiran’ın masasına kilitlenen cinler, ortaya döküldü. Hepimiz, nasibimizi alır olduk. Kısa bir süre sonra Kamhi’nin sekreterine önce kendi patronunu bağlaması için ısrar eden Ayla, Şiran’a ismiyle hitap ediyordu. Bunu, içkiyi fazla kaçıranların evlerine bırakılmaları izledi. Şiran’a yakın oturduğu için bu hizmetten en çok da Ayla yararlanıyordu. Derken, yolda acıktıklarını fark ettiler, durup yemek yer oldular. Binali’nin kulakları çınlasın, gerçekten de ‘en bi la la la’ anonim şirketi olduk! Gel gör, aslımıza rücu etmiş bir halimiz de vardı. Zamanla idrak ettim ki Şiran, nasıl kimsenin babası olmak istemiyorduysa -evde tedarikçi konumunun getirdiği bulaşık yıkamamak, yemek pişirmemek gibi doğal ayrıcalıklarını reddetmesinin nedeni de buydu!- patronu olmak da istemiyordu! Aksaray’da, Sağlık ve Aile’yi yönetirken ki başarısı bundandı! Tamam, bu tür bir yönetim, benim anladığım çağdaş işletmecilikle bağdaşan bir tutum değildi, ama kim istiyordu ki ‘çağdaş işletmeci’ olmak! Herhalde, ikide bir, fabrikaya girip amelelik etmek istediğini ilân eden Şiran değildi! </p>
<p>Her an polisin gelip, yaka paça askere götüreceği bir bakaya; vasıfsız lise mezunu; bir de üstelik müflis olursa ne yapar?</p>
<p>Gecelerim uykusuz geçiyor!</p>
<p>Osmanlı Bankası borcunun son taksidini ödemiş, kurtulmuşuz ya, kendimi hiç değilse teorik olarak istediğim işe girebilecek kadar özgür hissediyorum.</p>
<p>Kendisine olan minnetimi ifade ettiğim zamanlarda, Şiran burun kıvırırdı,</p>
<p>‘Sen hiç çaresiz olmadın. Çaresizlik nedir bilemezsin sen.’</p>
<p>Doğru söylüyordu. Ben, üniversiteyi bırakıp, limon -ya da Amerikan servis- satmaya razı olduğumda, çaresizliğimden değil, özgür irademle hareket ettiğim pekâlâ da söylenebilirdi. Pekâlâ da herhangi bir kuruluşa girip, iyi bir ücretle çalışabilirdim. Acınacak bir tarafım yoktu. Ne yaptıysam, inançlarım öyle dayattığı için yaptım. Şimdi, istiyordum ki -istiyordum ne kelime, tersine öylesine haksızlık görüyordum ki- Şiran da özgür olsun!</p>
<p>Gerçek özgürlüğün donanımsız olmayacağının bilinci içinde, mutlaka okulu bitirmesi gerektiğine inanıyordum. Ama mutlaka! Gerekçeli dil dökmeler, evde çalışma ortamları hazırlamalar, kırtasiye satın almalar! Böyle giderse, askerliğini er olarak yapacağı tehditleri - Türk ordusunda katiyen askerlik yapmayacağını söylüyordu, çünkü. Çürüğe çıkabilmek için elinden gelen her şeyi yaptı! Tam bir pres. Öte yandan, Üniversal’i içine girdiği fevkalade insani ama bütünüyle ‘anti profesyonel’ havadan kurtaracak önlemler; diğer yandan da, eli ekmek tutan kardeşlerinin Şiran’ın hayatının bir ucundan tutmalarının, yardım etmelerinin sağlanması. Bu üçüncü için Teletrans ortaklığının bitmesi akla yakın bir gerekçe oldu. Anonim şirketlerin asgari beş ortaktan kurulması gereği, Nalan, Apo ve Suphi’ye hisse verildi. Bürokrasi icabı hisselerdi, ama insanoğlu bu. İmzasını kâğıtta görünce, pek bir önemsiyor. Nitekim, bundan yola çakarak, işi ‘elemana maaş ödeyinceye kadar neden kendi kardeşlerimizle çalışmıyoruza’ kadar vardırdık. O da ayrı bir facia oldu. Ama, ona gelmeden önce, Üniversal’i kapitalist şirketlerin olması gerektiği gibi <i>yabancılaştırma</i> gayretleri!’</p>
<p>Teletrans ayrılıp, Milli Eğitim Bakanlığı da kurslarını durdurunca, Rodoplu, şirketteki fiili katkısının sona erdiğine karar verdi. Üniversal İngilizce Ev Kursları’nın içeriği, oturacağı kadar oturmuştu. Pazarlama faaliyetlerine köstek olmaktan başka bir şey yapmadığını düşünüyordu. O günlerden bir gün Şiran, Şişli’deki büyük ofisi, daha küçük bir yere taşıyacağını, işleri bundan böyle kendi bildiği gibi yürüteceğini ilân etti.</p>
<p>‘Alacaklılara kendimi yok dedirtmekten, yalan söylemekten, oyun oynamaktan bıktım,’ dedi, ‘Bundan böyle, yapmayacağım.’</p>
<p>Her zamanki aculluğu ile birkaç bina ötede, dökülen bir apartmanın, dökülen çatı katını -asansörsüz, yedi kat!- kiraladı. Asgari onarımı yaptı, Üniversal’i taşıdı.</p>
<p>‘Bu defa hiçbir konuda benim fikrimi sormadı,’ diye anlattı Günay, ‘Ve ben ona bütün kalbimle hak verdim. Hele de Ayla’yı iş üstünde gördükten sonra, Şiran’ın en son ihtiyacı olan şeyin benim tutumum olduğunun bilincine varmıştım. Aslına bakarsan, o noktada, ayrılıp kendi yoluma gitmem gerekirdi ama işler kötü gidiyordu! Şiran’ı onca yıl sonra bulduğum yere -eski evi, eski arabası- bırakacağım gibi bir his, daha doğrusu vicdan azabı içindeydim. Sanki, bütün bu olup biten, benim banka borcumun ödenmesi içindi!</p>
<p>Akşamları, üzerinde tilki kürküyle -ceket- salınan Ayla ile çıkarlarken arkasından seyrederdim. ‘Aksaray’dan bu yana ne değişti?’</p>
<p>İtiraf etmeliyim ki, aralarında duygusal bir ilişkinin oluşmaya başlayabileceğinden de kuşkulanıyordum. Ve bana sorarsan bu Şiran’ın sonu olurdu! Derken, birisi bir düdük çaldı. Her türlü karar bilinmeyen bir tarihe ertelendi.’</p>
</body>
</html>