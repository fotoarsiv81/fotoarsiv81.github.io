<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Babamın Son Gidişi</span></b></h2>
<p class="calibre3"><span class="font">Çöküşümüzün o en son ve yitik döneminde, işimizi kesin olarak tasfiye ettiğimiz günlerde oldu. Giriş kapısının üstündeki tabela çoktan kaldırılmış, kepenkler yarıya kadar indirilmişti; dükkânın içinde annem, kalan malları el altından satmayı sürdürüyordu. Adela Amerika'ya gitmişti, bindiği geminin battığı ve bütün yolcuların hayatlarını kaybettikleri söyleniyordu. Bu söylentinin doğru olup olmadığını öğrenemedik, ancak kızın izini hepten yitirdik ve bir daha da onunla ilgili hiçbir şey duymadık.</span></p>
<p class="calibre3"><span class="font">Yeni bir dönem başladı; boş, aklıbaşında ve bir tabaka beyaz kâğıt kadar renksiz. Artık odalarda yeni bir hizmetçi kız dolaşıyordu, Genia adında, kansız, solgun ve kemiksiz bir kız. Sırtını okşadığımızda bükülüyor, yılan gibi geriliyor ya da kedi gibi mırıl mırıl ötüyordu. Yavan, beyaz bir yüzü vardı, gözka-paklarının içi bile beyazdı. <sup class="calibre4">Ö</sup>yle dalgındı ki, bazen eski mektuplardan ve faturalardan beyaz bir sos yapıyordu; mide bulandırıcı ve tatsız-tuzsuz bir şey oluyordu bu.</span></p>
<p class="calibre3"><span class="font">O sırada babam kesinlikle ölmüştü. Birkaç kez öldüğü olmuştu, ama hiçbirinde tam olarak ölmemişti, hep bir sakınma payı olmuştu ve bu da onun ölümüne karşı tutumumuzu değiştirmeye zorlamıştı bizi. Bunun da yararlı yanları vardı. Taksit taksit ölen babam bizi aramızdan ayrılışına alıştırmıştı. Onun geri dönüşlerine aldırmaz olmuştuk; her ölüşü, bir öncekinden daha kısa, daha hüzünlüydü. Yaşamış olduğu odanın içine fizyonomisi serpiştirilmişti, dallanıp budaklanmış, belli noktalarda inanılmaz açıklıkta, babama benzer tuhaf benzerlikler gelişmişti. Duvar kâğıdının bazı yerlerinde, babamın tikleri görülmeye başlamıştı; çiçek desenleri babamın gülümsemesinin hüzünlü yapısını gösterir olmuşlardı; bir trilobitin taşbaskısı gibi simetrik çizgilere bölünmüştü bu gülümseme. Bir süre, babamın kutup kedisi derisiyle astarlanmış kürk ceketinden uzak durduk. O kürk ceket soluk alıyordu. Birbirine dikilmiş ve birbirini ısıran küçük hayvanların korkusu kürkün içinden çaresiz akımlar halinde akıyor, kürkün kıvrımları arasında kayboluyordu. Kulağınızı kürke dayadığınızda uyuyan hayvanların hep birlikte, ezgili bir biçimde mırıl mırıl öttüğünü duyabilirdiniz. Bu iyice tabaklanmış durumda, kokarca, cinayet ve gece çiftleşmelerinin hafif kokusu arasında babam yıllarca kalabilirdi. Ama kalmadı.</span></p>
<p class="calibre3"><span class="font">Günün birinde annem kasabadan eve kaygılı bir yüzle döndü.</span></p>
<p class="calibre3"><span class="font">"Bak, Jozef", dedi, "ne güzel bir rastlantı. Basamaktan basamağa atlarken merdivende yakaladım onu". Elindeki mendili kaldırınca tabakta duran şey göründü. Hemen tanıdım onu. Şimdi bir yengeç ya da iri bir örümcek olsa da, benzerlik şaşırtıcıydı. Annemle bakıştık: Dönüşüme rağmen benzerlik inanılmazdı.</span></p>
<p class="calibre3"><span class="font">"Yaşıyor mu?" diye sordum.</span></p>
<p class="calibre3"><span class="font">"Elbette. Zor tutuyorum", dedi annem. "Yere bırakayım mı?"</span></p>
<p class="calibre3"><span class="font">Annem tabağı yere koydu, üzerine eğilip yakından inceledik onu. Hafifçe hareket ettirdiği sayısız kıvrık bacağının arasına gömülmüştü. Yukarı diktiği kıskaçları ve antenleri sanki seslere kulak veriyordu. Tabağı yana eğince babam, dikkatle ve biraz da duraksayarak tabaktan yere indi. Altındaki düz yüzeye değince bütün bacakları birden ürperdi, o arada da tam bir eklembacaklı gibi sert kabuğu takırdıyordu. Yolunu tıkadım. Duraksadı, önündeki engeli duygaçlarıyla yokladı, sonra kıskaçlarını kaldırıp yana döndü. <sup class="calibre4">İ</sup>stediği yönde koşmasına izin verdik, o tarafta arkasına sığınabileceği herhangi bir mobilyp yoktu. Sayısız bacağı üzerinde dalgalı sıçramalarla koşarken duvara vardı ve biz onu durdurana kadar, hiçbir yerde durmadan tepeye kadar kolayca tırmandı. Onun duvar kâğıdı üzerinde tırmanmasını izlerken içimden gelen bir tiksintiyle ürperdim. O arada babam ufak bir gömme mutfak dolabına ulaşmış, bir an için kenarına tutunup asılı kalmış, bulunduğu yüzeyi kıskaçlarıyla yoklamış ve sonra içine dalmıştı.</span></p>
<p class="calibre3"><span class="font">Evi, bir yengecin bakış açısıyla yeniden keşfediyordu; belli ki bütün nesneleri koku duyusuyla algılıyordu, çünkü dikkatle araştırmama rağmen onun üzerinde herhangi bir görme organı bulamamıştım. Yolunun üzerindeki nesneleri dikkatle inceler gibiydi; durup onları duygaçlarıyla yokluyor, sonra denemek ve tanımak istercesine kıskaçlarıyla sarıyordu; bir süre sonra onları bırakıp yoluna devam ediyor, yerden hafifçe yüksekte duran belden aşağı bölgesini peşinden sürüklüyordu. Yemesi umuduyla yere, önüne attığımız ekmek ve et parçaları karşısında da aynı tutumu sergiliyordu. Onları şöyle bir inceliyor, onların yenilir şeyler olduğunu anlamadan yoluna devam ediyordu. Odayı böyle sabırla araştırmasına bakınca onun inatla ve yorulmak nedir bilmeden bir şey aradığını sanabilirdiniz. Zaman zaman mutfağın bir köşesine koşar, su sızdıran bir fıçının altına sürünür, su birikintisine ulaşınca da içerdi.</span></p>
<p class="calibre3"><span class="font">Bazen günlerce görünmediği olurdu. Yiyeceksiz kalmak onu hiç etkilemiyor gibiydi, ama biz onun canlılığından bir şeyler kaybettiğinin farkına varmıyorduk. Gündüzleri, tiksintiyle utancın bir araya geldiği duygular içinde, geceleri yatağımızda bizi ziyaret edebilir diye gizli gizli korkuyorduk. Ama gündüzleri bütün mobilyaların üzerinde gezinse de böyle bir şey hiç olmadı. <sup class="calibre4">Ö</sup>zellikle gardroplarla duvarlar arasındaki yerlere girmeyi seviyordu.</span></p>
<p class="calibre3"><span class="font">Bazı mantıklı hareketlerini ve hattâ bir tür mizah duygusunu görmezlikten gelemiyorduk. <sup class="calibre4">Ö</sup>rneğin babam, yemek saatlerinde yemek odasına gelmemezlik etmezdi, oysa yemeklere katılması tümüyle simgeseldi. Yemek sırasında yemek odasının kapısı rastlantıyla kapanmışsa ve babam da yandaki odada kalmışsa, biz kapıyı açana kadar kapının alt tarafını tırmalar, kapının altındaki aralık boyunca bir aşağı bir yukarı giderdi. Zamanla kıskaçlarını ve duygaçlarını kapının altına sokmayı öğrendi ve biraz uğraştıktan sonra kapının altından bedenini yanlamasına sokarak yemek odasına geçti. Bu, ona keyif veriyor gibiydi. Masanın altına gelince durur, karnı hafifçe zonklayarak sessizce yatardı orada. Bu ritmik zonklamaların ne anlama geldiğini tahmin edemiyorduk. Ahlâksız ve kötücül bir şey gibiydiler, ama aynı zamanda oldukça kaba ve şehvetli bir tatmini de ifade ediyorlardı. Köpeğimiz Nimrod, babama yavaşça yaklaşır ve hiç ikna olmadan onu dikkatlice koklar, aksırır, hiçbir sonuca varamadan kayıtsızca sırtını dönerdi.</span></p>
<p class="calibre3"><span class="font">Bu arada, evimizdeki bozulma gitgide artıyordu. Genia bütün gün uyuyor, incecik bedeni derin soluklarıyla kemiksizmiş gibi kıvrılıyordu. Çorbada sık sık makaralar buluyorduk, hiç düşünmeden sebzelerle birlikte tencereye attığı makaralar. Dükkânımız hiç kapanmıyordu, gece gündüz açıktı. Yarı indirilmiş kepenklerin arkasında, pazarlıklar ve tartışmalar arasında sürekli satış yapılıyordu. <sup class="calibre4">Ü</sup>stüne üstlük Karol Amca bize kalmaya geldi.</span></p>
<p class="calibre3"><span class="font">Alışılmadık bir biçimde sıkıntılı ve sessizdi. İçini çekerek bize, son zamanlardaki üzücü deneyimlerinden sonra yaşam biçimini değiştirmeye ve kendini dil öğrenmeye adamaya kararlı olduğunu açıkladı. Hiç dışarı çıkmıyor, evin en uzak köşesindeki odaya kapanıyordu; Genia bu konuğumuzdan hoşlanmadığı için, odadaki bütün halıları ve perdeleri çekip almıştı. Karol Amca orada eski fiyat listelerini okuyarak zamanını geçiriyordu. Birkaç kez kötülük amacıyla babamın üzerine basmaya çalıştı. Dehşetle haykırarak ondan bunu yapmamasını istedik. Karol Amca çarpık çarpık gülümserken içine düştüğü tehlikenin farkında olmayan babam oralarda dolaşıp döşemedeki bir lekeyi inceledi.</span></p>
<p class="calibre3"><span class="font">Ayakları üzerinde olduğu sürece hızlı hareket edebilen babamın bütün kabuklu hayvanlarla paylaştığı bir özelliği vardı: sırtüstü devrildiği zaman hareketsiz kalıyordu. Bütün uzuvlarını çaresizce kıpırdattığını ve kendi ekseni çevresinde umarsızca döndüğünü görmek üzüntü ve acıma uyandırıyordu içimizde. Çıplak ve çok eklemli karnının örtmediği ve açıkta duran anatomisinin bu göz alıcı, eklemli, hattâ utanmazca denebilecek düzeneğini seyretmek çok iğrençti. Böylesi anlarda Karol Amca babamı ezmemek için kendini güç tutardı. Elimize geçirdiğimiz bir şeyle yardıma koşar, babam da kıskaçlarıyla buna tutunur, hemencecik normal konumuna dönerdi; arkasından da alabildiğine hızla, bu yakışıksız olayın anısını silmek istercesine, zikzak bir çizgi çizerek koşmaya başlardı.</span></p>
<p class="calibre3"><span class="font">Şimdi bile beni dehşetle ürperten o inanılmaz olayı gerçeğe uygun biçimde anlatmak benim için gerçekten çok güç. Nasıl olup da bu olayı bilinçli olarak başlatanların kendimiz olduğunu bugün bile anlayabilmiş değilim. Kaderin tuhaf bir oyunu bizi buna yöneltmiş olmalı; çünkü bizim bilincimiz ya da irademiz kaderin dışında kalamaz, kader onları kendi düzeneği içine alır, böylece, tıpkı hipnoz altındaymışız gibi, normal koşullar altında içimizi dehşetle dolduracak şeyleri benimseyip kabul ederiz.</span></p>
<p class="calibre3"><span class="font">Çok sarsılmıştım, umutsuzluk içinde, anneme durmadan, "Nasıl yapabildin bunu? Eğer bunu yapan Genia olsaydı... ama sen?" diyordum. Annem ağlıyor, ellerini oğuşturuyor, ama bana verecek yanıt bulamıyordu. Babamın daha iyi olacağını mı düşünmüştü? Böyle yapmanın, umarsız bir durumun tek çözüm yolu olduğunu mu sanmıştı, yoksa inanılmaz boyutta bir düşüncesizlik ve sorumsuzluk muydu yaptığı? Kader, anlaşılmaz arzularını uygulamak istediğinde binlerce yol bulabilir. Geçici bir bayılma, bir anlık dikkatsizlik ya da körlük, yanlış bir seçim yapmamıza yeter. Daha sonra, olayın önemini sonradan anladığımızda, o olayı sürekli yorumlayabilir, nedenlerimizi açıklayabiliriz, gerçek amaçlarımızı ortaya çıkarmaya çalışabiliriz, ama geriye dönüş yoktur.</span></p>
<p class="calibre3"><span class="font">Babam bir tabağın içinde getirildiğinde aklımız başımıza geldi ve neler olduğunu anlayabildik. Kaynaya kaynaya şişmiş, soluk gri ve peltemsi bir görünüm almıştı. Dilimiz tutulmuş gibi konuşmadan oturduk. Yalnızca Karol Amca çatalını tabağa uzattı, ama hemen, kararsızca yerine bıraktı, yan gözle bize baktı. Annem tabağın oturma odasına götürülmesini istedi. Ondan sonra hep orada, kadife örtülü bir masada, aile fotoğraflarının bulunduğu albümün ve müzikli sigara kutusunun yanında durdu. Hiçbirimiz ona yaklaşmıyorduk, ama o orada duruyordu.</span></p>
<p class="calibre3"><span class="font">Ne var ki babamın bu dünya yüzündeki gezintileri sona ermemişti, bundan sonraki bölüm, öykünün kesin ve gidilebilir sınırların ötesine uzatılması, en acı vereni. Neden vazgeçmedi, yenildiğini neden kabul etmedi, oysa bunu yapması için yeterli nedeni vardı ve kaderin bile yapacağı başka bir şey kalmamıştı. Oturma odasında haftalarca kıpırtısız kaldıktan sonra nasılsa kendini toparladı ve canlanır gibi oldu. Bir sabah tabağı boş bulduk. Bacaklarından biri kaçarken kopmuş, tabağın kenarında, domates sosuyla peltenin içinde kalmıştı. Kaynatılıp pişmiş ve bacaklarını yarı yolda kaybetmiş olmasına karşın, kalan gücüyle kendini sürükleyip götürmüş, kimsesiz bir göçe çıkmıştı; onu bir daha hiç görmedik.</span></p>
</body>
</html>