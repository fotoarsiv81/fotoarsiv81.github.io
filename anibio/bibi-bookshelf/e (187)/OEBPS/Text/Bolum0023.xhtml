<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Yaş Haddinden Emekli</span></b></h2>
<p class="calibre3"><span class="font">Kelimenin tam anlamıyla yaş haddinden emekliyim ben, üstelik bu konuda epeyce de ilerideyim, epeyce yol aldım; yani kıdemli bir emekliyim.</span></p>
<p class="calibre3"><span class="font">Yeni konumumun kesin ve belirlenmiş sınırlarını aşmış da olabilirim. Bunu gizlemek istemiyorum. Bunda olağandışı ne var ki? Neden hayret dolu bakışlarla bakılsın bana; saygılı, ağırbaşlı ve ciddi gözüken, oysa komşusunun başına gelen felaketten gizlice zevk alındığını belli eden ikiyüzlü bakışlarla? <sup class="calibre4">İ</sup>nsanların çoğu nasıl da ufacık bir düşüncelilikten yoksun! Benimkisi gibi gerçekler, umursamazca, belli bir aldırmazlıkla, bu tür şeylerde geçerli olan kayıtsızlıkla kabul edilmelidir. Olduğu gibi kabul edilmelidir; tıpkı benim bu durumu aldırmazlıkla, önemsemeden kabul ettiğim gibi. Belki de bu yüzden biraz bacaklarım titriyor, adımlarımı bir bir, ağır ağır ve dikkatle atıyorum, nereye gittiğime bakıyorum. Bu koşullar altında yolunu şaşırmak öylesine kolay ki. Okur, benim ne düşündüğümü tam olarak ifade edemeyeceğimi anlayacaktır. Benim varoluş biçimim büyük ölçüde tahminlere dayanır ve büyük bir iyi niyet gerektirir. Bu iyi niyete sık sık başvuracağım, bunu da belli etmeden göz kırparak yapabilirim ancak, oysa hiçbir mimiğe alışmamış yüz kaslarımın sertliği yüzünden özellikle güç oluyor bu iş. Genellikle kendimi kimseye zorla kabul ettirmeye çalışmam. Bir kimsenin kafasında bana sağladığı sığınak için minnettarlıktan ölecek değilim. Bana anlayış gösterdiği için karşılığında minnettarlık bekleyenlerden de hiç hoşlanmam.</span></p>
<p class="calibre3"><span class="font">Bana yapılan iyiliği duygusuzca, serinkanlılıkla ve kesin bir kayıtsızlıkla kabul ederim. En iyisi bana mesafeli, yararlı sayılabilecek bir acımasızlıkla davranılması, mizah duygusuyla ve dostça yaklaşılmasıdır. Bu bakımdan, bürodaki iyi ve safderun arkadaşlarım, ki hepsi benden gençtir, en uygun yaklaşım biçimini bulmuşlardır.</span></p>
<p class="calibre3"><span class="font">Bazen büroya salt alışkanlıktan her ayın başında gidiyor, beni fark etmelerini bekleyerek tezgâhın başına dikiliyorum. Ondan sonra şöyle bir sahne geçiyor: Belli bir saatte, büro şefi olan Bay Kawatkiewicz kalemini bırakıyor, memurlara gözüyle işaret ediyor, sonra da yanımdan doğru boşluğa bakarak ve elini kulağının arkasına destekleyerek, "Eğer kulaklarım beni aldatmıyorsa Danışman Bey şu anda aramızda bir yerlerde!" diyor.</span></p>
<p class="calibre3"><span class="font">Başımın üstünden boşluğa bakan gözleri bu sözler sırasında şaşılaşıyor, muzip bir gülümseme yüzünü aydınlatıyor.</span></p>
<p class="calibre3"><span class="font">"Bir ses duydum ve hemen bu sesin size ait olacağını düşündüm Danışman Bey!" diye sesleniyor, sanki sağır biriyle konuşuyormuş gibi kendini zorlayarak. "Lütfen işaret edin, hiç olmazsa bulunduğunuz yerdeki havayı kıpırdatın."</span></p>
<p class="calibre3"><span class="font">"Benimle alay etmeyin Bay Kawatkiewicz", diyorum alçak sesle, "emekli aylığımı almaya geldim".</span></p>
<p class="calibre3"><span class="font">"Emekli aylığınız mı?" diye sesleniyor Bay Kawatkiewicz, bir kez daha boşluğa doğru gözlerini şaşılaştırıp bakarken. "Emekli aylığım mı dediniz? Ciddi olamazsınız Danışman Bey. Adınız emekliler listesinden çıkartıldı. Hâlâ mı emekli aylığı almayı umuyorsunuz sevgili Danışman Bey?"</span></p>
<p class="calibre3"><span class="font">Benimle böyle şakalaşıyorlar, sıcak, sempatik ve insancıl bir havayla. Onların bu teklifsizliği, bu dolaysız şakacılığı bana belli bir rahatlama sağlıyor. Oradan çok keyifli ayrılıyorum, bu hoş sıcaklık uçup gitmeden birazını yanımda eve sokabilmek için hızla koşuyorum.</span></p>
<p class="calibre3"><span class="font">Ama öteki insanlara gelince... Hiçbir zaman yüksek sesle ifade edilmeyen ama gözlerinde okuyabildiğim ısrarcı bir sorgulama. Bundan kaçınmak çok güç. Diyelim ki işler onların kuşkulandığı gibi... Neden hemen suratlarını asıyorlar, yüzlerine bu ciddi ifadeleri oturtuyorlar, saygılı suskunluklara giriyorlar, hem çekingen hem de aşırı ihtiyatlı oluyorlar? Durumumdan söz etmesinler de ne olursa olsun... Onların bu oyunlarının içyüzünü nasıl da görebiliyorum. Farklı olmalarının, benim durumumla en ufak bir ilgileri olmamasının verdiği ve ikiyüzlülükle maskelenmiş bir tür rahatına ve zevkine tenperverce düşkünlükten başka bir şey değil onlarınki. Anlamlı anlamlı bakışıyorlar ama konuşmuyorlar, sessizliğin içinde bu durumun daha da büyümesine göz yumuyorlar. Belki benim durumum olması gerektiği biçimde değil. Belki ufak ama temel bir kusurum var? Ulu Tanrım, varsa var. Böylesine hemencecik her şeyden vazgeçmek için bir neden mi bu? Birden durumu anlayıp ciddileşmelerini, bir anda saygılı oluvermelerini görünce kimi zaman gülmekten patlayacak gibi oluyorum. Neden böyle ısrar ediyorlar, neden üzerinde duruyorlar, ve bunu yapmak onlara neden derin bir haz veriyor, bu hazzı da ürkek bir özveri maskesi altında gizlemeye çalışıyorlar?</span></p>
<p class="calibre3"><span class="font">Varsayın ki ben hafif sıklet bir yolcuyum, hattâ aşırı hafif sıklet; varsayın ki bazı sorular, örneğin kaç yaşındasın, doğum günün ne zaman, filan gibi sorular beni utandırıyor; sanki çok gerekliymiş gibi durmadan bazı konulara değinmek için bir neden mi bu? Durumumdan utanıyor filan değilim. Hiç utanmıyorum. Ama tırnağımın ucu kadar bile olmayan belli bir gerçeği, belli bir farklılığı bu kadar abartıp büyütmelerine tahammül edemiyorum. Bu konunun çevresindeki düzmece te-atrallik ve törensel dokunaklılık, bu gerçeği sarıp sarmalayan, kasvetli bir abartı içindeki bu trajik kılıklar beni güldürüyor. Oysa gerçekte?.. Hiç de dokunaklı bir şey yok, daha doğal ve sıradan bir şey olamaz. Hafiflik, bağımsızlık, sorumsuzluk... Ve aşırı duyarlı bir müzik kulağı, insanın uzuvlarının adeta gerçekten sıradışı bir müzikalitesi olması. Bir laternanın yanından geçip de müziğe uyup dans etmemek olanaksız. Mutlu olunduğu için değil, ama hiçbir şey umurumuzda olmadığı için, müziğin de kendi iradesi var, kendi inatçı ritmi. Bu yüzden teslim olursun. "</span><span class="font5">Margarete, Margarete, canımın içi..."</span><span class="font"> Karşı koyamayacak kadar hafif ve çeviksindir. Hem böylesine iddiasız ve neşelendirici bir öneriye neden karşı çıkılsın ki? <sup class="calibre4">Ö</sup>yleyse böyle dans ederim, daha doğrusu müziğe uyarak pıtır pıtır yürürüm, yaşlı bir emeklinin ufacık adımlarıyla, arada bir de sıçrarım. İnsanlar günlük işlerin peşinde koşup durdukları için beni fark eden pek az kişi olur.</span></p>
<p class="calibre3"><span class="font">Bir tek şeyden kaçınmaya özen gösteririm: Okur, benim durumumla ilgili abartılı düşüncelere kapılmamalı. Bu konuda hem olumlu hem olumsuz anlamda uyarmalıyım okuru. Duygusallık istemem. Herkesinki gibi bir durum bu, bu yüzden doğal bir biçimde anlaşılmalı ve öyle davranılmalı. <sup class="calibre4">Ö</sup>teki tarafa geçtiniz mi yabancılık filan kalmaz. Ayılıverirsiniz; benim durumumun özelliği de bu; yükünüz kalkar, hafiflersiniz, boşalırsınız, sorumsuzlaşırsınız, sınıf, kişisel ilişkiler, görenekler önemsizleşir. Beni tutan, köstekleyen hiçbir şey kalmaz. Sınırsız bir özgürlük içinde olurum. Varoluşun bütün boyutlarının içinde beni dolaştıran bu tuhaf aldırmazlık kendi içinde hoşnutluk verici bir şey olmalı. Ama... şu dipsiz derinlik, şu her-yerdelik ve gamsızlık, tasasızlık; ama yakınmamalıyım. Şöyle bir söz vardır: Bir yerde kök salmamalı. Durum bu zaten: Ben çoktandır kök salmaktan vazgeçtim.</span></p>
<p class="calibre3"><span class="font">Yüksekçe olan odamın penceresinden kente, duvarlarına, damlarına ve bacalarına bir sonbahar şafağının külrengi ışığında kuşbakışı bakabiliyorum; geceden az önce sıyrılmış olan, iç içe girmiş yapılarıyla, sarı ufuklara karşı solgunca ışıyan, öten kargaların kara makaslarıyla ışık çizgilerine bölünmüş bütün o görünüme baktığımda şunu hissediyorum. <sup class="calibre4">İ</sup>şte yaşamak bu. Herkes kendi içine, uyandığı güne, sahip olduğu saate ya da âna gömülmüş. Bir yerlerde, bir mutfağın loşluğunda kahve pişiyor, pişiren kişi ortada yok, bir alevin kirli parıltısı zeminde oynaşıyor. Sessizliğin aldattığı zaman bir süre için geri akıyor, geri çekiliyor ve bu sayılmayan anlarda gece geri geliyor, bir kedinin kabaran kürkünü şişiriyor. Birinci kattaki Zosia esniyor; pencereleri açmadan, ortalığı temizlemeye, toz almaya başlamadan önce uzun uzun, mahmurca esniyor. Uykunun ve horlamaların doyurduğu gece havası tembelce pencereye doğru süzülüyor, dışarı çıkıyor ve yavaşça günün boz ve dumanlı griliğine giriyor. Zosia ellerini isteksizce çarşafların uykudan ılınmış, ekşimiş hamuruna batırıyor. Sonunda, ürpererek, geceyle dolan gözlerle, pencereden aşağı kocaman, ağır bir kuştü-yü yatak silkeliyor, ve kentin üstüne tüy parçacıkları, kuştüyü yıldızlar, gece düşlerinin tembel tohumlarını serpiştiriyor.</span></p>
<p class="calibre3"><span class="font">Böyle bir zamanda, ekmek dağıtan bir fırıncı olmayı düş-ierim ya da elektrik idaresinden bir elektrik teknisyeni ya da haftalık taksitleri toplayan bir sigortacı. Ya da hiç olmazsa bir baca temizleyicisi. Sabahları şafak sökerken, kapıcı kulübesinin lambasının önünden geçip aralık duran bir bahçe kapısından içeri girerdim. <sup class="calibre4">İ</sup>ki parmağımla şapkama dokunur, bir şaka yapar, gece geç vakit kentin öteki ucunda dışarı çıkmak üzere dolambaca dalardım. Bütün günümü evden eve giderek, kentin bir ucundan öteki ucuna hiç bitmeyen ve o evlerde yaşayanlar arasında bölüştürdüğüm bir konuşmaya dalarak geçirirdim; evlerden birinde bir şey sorar, bir başkasında yanıt alırdım, bir yerde bir şaka yapar, bunun meyvesi olan kahkahaları üçüncü ya da dördüncü evde toplardım. Kapılar çarparken ben daracık koridorlardan, mobilya dolu yatak odalarından geçer, oturakları devirir, bebeklerin ağladığı gıcırtılı çocuk arabalarına çarpar, bebeklerin düşürdüğü çıngırakları kaldırırdım. Hizmetçi kızların ortalığı topladığı mutfaklarda ve küçük odalarda gereğinden fazla kalırdım. <sup class="calibre4">İ</sup>ş gören kızlar gencecik bacaklarını uzatır, ayaklarının üst kısımlarını gerer, ucuz, parlak ayakkabılarıyla oynar ya da bol gelen terliklerini takırdatarak yürürlerdi.</span></p>
<p class="calibre3"><span class="font">O sorumsuz, sayfa kenarına alınan notlar gibi kenarda geçirdiğim saatlerde gördüğüm düşler bunlar. Onların anlamsız olduğunu bilsem de yadsımıyorum onları. Herkes durumunun farkında olmalı ve onu nasıl kabul edeceğini bilmeli.</span></p>
<p class="calibre3"><span class="font">Bizim gibi yaşlı emekliler için sonbahar tehlikeli bir mevsimdir. Bizim durağanlığa erişmemizin, çılgınlıktan ya da insanın kendi eliyle kendini mahvetmesinden kaçınmasının ne kadar güç olduğunu bilenler, rüzgârları, heyecanları ve atmosferdeki karışıklıklarıyla birlikte sonbaharın, bizim zaten tehdit altında olan varlığımızı arzulamadığını anlayacaklardır.</span></p>
<p class="calibre3"><span class="font">Bununla birlikte sonbaharda bazı günler vardır ki, dingin, düşünceli ve bize karşı naziktir. Bazı günler güneşsiz geçer, ama ılık, puslu ve kıyıları kehribar rengidir. Evlerin arasındaki boşlukta, alçalıp alçalıp en uzak ve solmuş ufuklara dalıp gözden kaybolan gökyüzüne bakan bir manzara açılır ansızın.</span></p>
<p class="calibre3"><span class="font">Günün derinliğine açılan perspektifte gözümüz adeta tarihin arşivinde gezinir, sanki günün tabakaları yan kesitiyle görünür, sarı, bitimsiz bir sonsuzluğa yavaş yavaş karışan zamanın sonu gelmez kayıtlarını fark ederiz. Bütün bunlar, gökyüzünün soluk ve yitik katmanlarında üst üste yığılır ve sıraya girer; öte yandan, bugün ve şimdiki an önplanda kalır, yalnızca birkaç kişi başını kaldırıp bu hayalî takvimin uzaktaki raflarına bakar. Herkes, gözleri yerde, sağa sola koşuşur, sabırsızlık içinde ötekilerden uzak durur; bu gidiş-gelişlerin, karşılaşmaların ve kaçışların görünmez çizgileri sokağı doldurur. Ama kentin yer aldığı çukurun ve gün ışığının arkadan aydınlattığı mimarî panoramanın göründüğü, evlerin arasındaki boşluk, o gürültünün içinde bir soluk alma fırsatıdır. Küçük bir alanda, kentteki okul için odun kesilmektedir. Sağlam, körpe kütükler üst üste yığılıp işçilerin testereleri ve baltaları altında, birer birer, ağır ağır erimektedir. Ah kütükler, gerçeğin güvenilir, dürüst, saf özü, duru ve tam anlamıyla sadık, hayatın dürüstlüğünün ve doğallığının simgesi! Onun çekirdeğine ne kadar derinden bakarsanız bakın, onun hep gülümseyen, insan bedenini örnek alarak oluşturulmuş, lifli dokusunun sıcak ve sıkı parlaklığıyla aydınlanan yüzeyine yansımayan bir şey bulamazsınız. Kesilen bir kütüğün her yeni parçasında yeni bir yüz belirir, hep gülümser ve altın gibi parlar. Kütüğün o harika yüzeyinde, aşırıya kaçmayan bir sıcaklıkta, sağlıklı, güzel kokulu ve sevimli bir yüz!</span></p>
<p class="calibre3"><span class="font">Odun kesmek, gerçekten de dinsel bir tören gibidir, simgesel ve ciddi bir iştir. Bu aydınlık, öğle sonrasının geç saatlerinin derinliğine açılan boşlukta, saatlerce ayakta dikilebilir ve testerelerin ezgili oyununu, baltaların ritmik hareketlerini izleyebilirim. Bu, insanlık tarihi kadar eski bir gelenektir. Günün o parlak aralığında, sararıp solan bir sonsuzluğa açılan o zaman boşluğunda, ta Nuh Peygamberin gününden beri kayın kütükleri aynı eski ve bitimsiz hareketlerle, aynı dar<sup class="calibre4">1</sup> 'eler ve aynı kamburlaşmış sırtlarla kesilmiştir. <sup class="calibre4">İ</sup>şçiler koltuk altlarına kadar altın rengi talaşların içine gömülür, ağaçları parçalara bölerler; talaşların içine gömülmüş olarak, gözlerinde ufacık bir ışık kıvılcımıyla, o sıcak, sağlıklı etin derinine, sert kütlenin içine inerler; her darbede gözlerinde bir yansıma parlar, sanki ağacın ortasında bir şey arıyorlarmış gibi; onlar keserlerken gitgide derinlere saklanan altın bir semender, haykıran bir ateşli yaratık. Belki de yalnızca zamanı küçük odun kıymıklarına bölüyorlar-dır. Zamanı idare ediyor, bodrumları, kış ayları için dengeli biçimde kesilmiş bir gelecekle dolduruyorlardır.</span></p>
<p class="calibre3"><span class="font">Ah, sabah ayazları başlayana ve kış adamakıllı kendini gösterene kadar geçecek o kritik döneme, o birkaç haftaya katlanmak! Kış başlangıcını nasıl da severim, henüz kar yoktur, ama havada soğuğun ve dumanın kokusu vardır. Sonbaharın sonuna gelen pazar ikindilerini hatırlarım. Koca bir hafta boyunca yağmur yağmış olduğunu varsayın, uzun süren bir sağanağın toprağı suya doyurduğunu, toprak yüzeyinin artık kurumaya başladığını, dışarıya güçlü, sağlıklı bir soğuk yaydığını varsayın. Parça parça bulutların kapladığı bir haftalık gökyüzü, bataklık bir arazi gibi gökkubbenin bir yanına itelenmiştir, orada kat kat, buruş buruş kararır; öte yandan batıdan bir sonbahar akşamının canlı ve dinç renkleri yayılmaya ve kasvetli görünümü yavaşça değiştirmeye başlar. Gökyüzü batıdan başlayarak yavaş yavaş arınmaya, saydam bir berraklık yaymaya başladığında, hizmetçi kızlar bayramlık giysileri içinde sokağa çıkarlar, el ele tutuşup ikili-üçlü-dörtlü gruplar halinde yürürler. Akşam karanlığı çökmeden önce kızıllaşan, buruk renkli havanın içinde parlayan banliyö evlerinin arasındaki boş, bayramlık temizliği yapılmış ve kurumakta olan sokakta yürürler. Tombul yanakları soğuktan pembeleşerek, ayaklarını sıkan yeni ayakkabıları içinde yaylanarak yürürler. Belleğin karanlık bir köşesinden çekip çıkarılan sevimli ve dokunaklı bir anı!</span></p>
<p class="calibre3"><span class="font">Son zamanlarda hemen her gün büroya gider oldum. Bazen biri hastalanıyor, onun işini benim üstlenmeme izin veriyorlar. Ya da birinin kasabada yapacak acele bir işi oluyor, yerine benim geçmemi istiyor. Ne yazık ki düzenli bir iş sayılmıyor bu. Birkaç saatliğine de olsa insanın kendine ait deri minderli bir koltuğu, kendi cetveli, kurşunkalemleri ve mürekkepli kalemleri olması çok hoş. <sup class="calibre4">İ</sup>ş arkadaşlarının dirsekleriyle dürtük-lemesi, hattâ takılması hoş. Biri seninle konuşur, bir şaka yapar, alay eder, senin de bir an için gönlün açılır. Birine dokunursun, kimsesizliğini canlı ve sıcak bir şeye yapıştırırsın. Karşındaki yürüyüp gider, senin yükünü hissetmez, seni sırtında taşıdığını, senin bir parazit gibi o an onun yaşamına yapıştığını fark etmez...</span></p>
<p class="calibre3"><span class="font">Ama büroya yeni bir müdürün atanmasıyla bu bile sona erdi.</span></p>
<p class="calibre3"><span class="font">Güzel havalarda sık sık okulun karşısındaki alanda bir bankta oturuyorum. Yakındaki bir sokaktan kesilen odunların sesi geliyor. Genç kızlar ve kadınlar pazardan dönüyorlar. Bazılarının kaşları düzgün ve çatık, kaşlarının altında gözleri ciddi ciddi bakıyor. Ufak bedenleri ve asık suratlarıyla yanımdan geçip gidiyorlar; sepetler dolusu sebze ve et taşıyan melekler. Bazen dükkânların önünde durup vitrin camlarındaki yansılarına bakıyorlar. Sonra başlarını çeviriyor, kendilerini yukardan aşağı süzüp ayakkabılarının burunlarına bakarak yürüyüp gidiyorlar. Saat onda okulun hademesi kapıya çıkıyor, elindeki çanın tiz sesi sokağı dolduruyor. Arkasından okulun içinde şiddetli bir gürültü kopuyor, okul binası yıkılacak gibi oluyor. İsyandan kaçan insanlar gibi okulun kapısında ufak serseriler beliriyorlar, sapanla fırlatılmış gibi taş basamaklardan aşağı çığlık çığlığa koşuyorlar, özgürlüğe kavuşunca deli gibi zıplıyorlar, kaşla göz arasında akıllarına ne gelirse, hiç düşünmeden, çılgın gibi yapıyorlar. Böyle çılgınca koşuştururken bazen benim oturduğum sıranın önüne geliyorlar, yanımdan hızla geçerken bana anlaşılmaz küfürler savuruyorlar. Bana bakıp suratlarını şekilden şekile sokarken sanki suratları eklem yerlerinden ayrılacak gibi oluyor. Maskaralık yapan bir öbek maymuna benzeyen bu çocuk güruhu, dayanılmaz bir gürültü çıkararak, ellerini kollarını sallayarak önümden geçip gidiyor. Kalkık, minicik, akan burunlarını, bağırırken çarpılan ağızlarını, çilli yanaklarını, sımsıkı sıkılmış küçük yumruklarını görebiliyorum. Bazen yanımda duruyorlar. Tuhaf ama, bana akranlarıymışım gibi davranıyorlar. Doğru, uzunca bir süredir küçülüp duruyorum. Solan, pörsüyen yüzüm çocuk yüzüne benzedi. Benimle senli benli oldukları zaman biraz mahçup oluyorum. Bir gün çocuklardan biri göğsüme vurunca bankın altına yuvarlandım. Ama gücenmedim. Beni hemen ayağa kaldırdılar; bu beklenmedik ama heyecan verici olaya bayılmıştım. Onların davranış-lan ne kadar acımasız ve şiddetli olursa olsun hiç darılmamam beni zamanla sevilir ve sayılır yaptı. O günden sonra ceplerimde bolca taş, düğme, boş makara ve lastik parçaları taşır oldum. Böyle yapmam, düşünce alışverişinde bulunmamızı olağanüstü kolaylaştırdı ve dostluklar kurmam için doğal bir köprü oldu. Ayrıca, çocuklar nesnel şeylerle ilgilenmeye dalınca kişi olarak bana pek dikkat etmiyorlar. Ceplerimden çıkardığım cephanenin arkasına sığınınca, onların merakının ve saygısızlığının bana yönelmesinden korkmama gerek kalmadı.</span></p>
<p class="calibre3"><span class="font">Bir gün, beni gitgide daha çok kaygılandıran bir düşünceyi eyleme dönüştürmeye karar verdim.</span></p>
<p class="calibre3"><span class="font">O gün hava yumuşak, düşsel ve dingindi; sonbaharın bütün renklerini ve farklılıklarını tüketmiş olan yılın, takvimde ilkbahar sayfalarına dönüş yapar gibi olduğu, mevsim sonundaki o günlerden biriydi. Güneşsiz gökyüzünde renkli çizgiler, kobalt mavisi, bakır pası, söğüt yeşili incecik şeritler oluşmuş, kenarları su gibi tertemiz, beyaz bir çizgiyle çerçevelenmişti; Nisan renkleri, tanımlanması olanaksız ve çoktan unutulmuş renkler. En iyi elbisemi giymiş, biraz da tereddütle dışarı çıkmıştım. Günün o sakin aurası içinde hızla, zorlanmadan yürüyor, ne sağa ne sola sapıyordum. Taş basamakları soluk soluğa tırmandım. </span><span class="font5">Alea iacta est</span><span class="font"> diye mırıldandım, büronun kapısını tıklatırken. Müdürün masasının önünde, yeni rolüme uygun düşecek biçimde alçakgönüllü bir tavırla durdum. Biraz şaşkındım.</span></p>
<p class="calibre3"><span class="font">Müdür cam kapaklı bir kutudan topluiğne batırıp bir böcek çıkardı, yamuk bir biçimde gözlerinin önünde tutup ışığa karşı kaldırdı. Parmakları mürekkep lekesi içindeydi, tırnakları kısa ve küt kesilmişti. Gözlüğünün arkasından bana baktı.</span></p>
<p class="calibre3"><span class="font">"Demek birinci sınıfa yazılmak istiyorsunuz Danışman Bey?" dedi. "<sup class="calibre4">Ö</sup>vülecek ve hayran olunacak bir girişim bu. Eğitiminizi temelinden, en başından tazelemek istediğinizi görüyorum. Hep şunu söylerim: Bütün eğitimin temeli, dilbilgisi ve çarpım cetvelidir. Elbette sizi zorunlu eğitimden geçmesi gereken bir öğrenci gibi göremeyiz Danışman Bey. Daha ziyade bir gönüllü, deyim yerindeyse, uzun yıllar dolaşıp durduktan sonra yeniden okula sığınan, karaya oturan gemisini adeta güvenilir bir limana getiren bir alfabe gazisisiniz. Evet, evet Danışman Bey, pek az kimse bizim yaptıklarımız için minnet ve şükran duyar bize, bir ömür boyu çalışıp çabaladıktan sonra yanımıza dönen ve burada gönüllü olarak, ebedî bir öğrenci olarak yerleşen de pek azdır. Size özel ayrıcalıklar tanınacak Danışman Bey, ben hep düşündüm ki..."</span></p>
<p class="calibre3"><span class="font">"<sup class="calibre4">Ö</sup>zür dilerim", diye sözünü kestim, "şunu söylemeliyim ki, özel ayrıcalıkların hiçbirini kabul etmek istemiyorum... Hiçbirini istemiyorum. Tam tersine, hiçbir biçimde farklı muamele görmek istemiyorum; herkesin arasına karışmak, sınıfın o gri kütlesi içinde erimek istiyorum. Ayrıcalıklı olursam planım işlemez. Hattâ bedensel cezalar konusunda bile", derken parmağımı kaldırdım, "ki bunun yararlı olduğunu, eğitim açısından önemli olduğunu asla yadsımıyorum... bu konuda da bana ayrıcalık tanınmasını istemiyorum".</span></p>
<p class="calibre3"><span class="font">"Ne kadar övgüye değer, ne kadar düşünceli bir tutum", dedi müdür saygıyla. "Şu da var ki, uzunca bir ara verildiği için eğitiminizde bazı boşluklar doğmuştur. Hepimizin bu konuda bazı iyimser hayalleri vardır, bunlar da kolaylıkla giderilebilir. <sup class="calibre4">Ö</sup>rneğin beş kere yedinin kaç ettiğini hatırlıyor musunuz?"</span></p>
<p class="calibre3"><span class="font">"Beş kere yedi", diye yineledim, şaşkınlıkla; duyduğum utancın ılık ve mutlandırıcı bir dalga halinde yüreğime aktığını, düşüncelerimi bulandırdığını hissedebiliyordum. Kendi cahilliğim hayalet görmüş gibi çarpmıştı beni; kekelemeye, durmaksızın, "beş kere yedi, beş kere yedi ..." diye yinelemeye başladım. Gerçekte çocuksu bir cahilliğe dönüş yapmam çok hoşuma gitmişti.</span></p>
<p class="calibre3"><span class="font">"Gördünüz mü", dedi müdür, "yeniden okula kaydolmanızın zamanı gelmiş de geçiyor bile".</span></p>
<p class="calibre3"><span class="font">Sonra elimden tutup beni ders yapılan sınıfa götürdü.</span></p>
<p class="calibre3"><span class="font">Tıpkı yarım yüzyıl önce olduğu gibi, kendimi yeniden gürültü patırtı içindeki, yerinde duramayan sayısız kafanın kaynaştığı, kararttığı bir sınıfta buldum. Sınıfın ortasında, müdürün ceketinin eteğinden tutmuş ufacık duruyordum; elli çift genç göz de bana, kendileriyle aynı ırktan bir örnekle karşılaşan hayvan yavruları gibi kayıtsızca, acımasız bir duygusuzlukla bakıyordu. Dört bir yandan bana suratlarını buruşturuyorlar, gelip geçici bir düşmanlıkla ağızlarını burunlarını eğiyorlar, dillerini çıkartıyorlardı. Bir zamanlar aldığım terbiyeyi hatırlayarak bu kışkırtmalara karşılık vermedim. Kıpırdanıp duran, ağızlarını burunlarını buruşturan bu huzursuz suratlara bakınca elli yıl önceki aynı durumu hatırladım. O zaman annem, bayan öğretmenle konuşurken onun yanında durmuştum. Şimdiyse, annemin yerine öğretmenin kulağına bir şeyler fısıldayan okul müdürüydü, öğretmen de gözlerini bana dikmiş başını sallıyordu.</span></p>
<p class="calibre3"><span class="font">"O bir öksüz", dedi öğretmen sonunda sınıfa. "Ne annesi var ne de babası, bu yüzden ona iyi davranın."</span></p>
<p class="calibre3"><span class="font">Bu kısa konuşmanın ardından gözlerime yaşlar doldu, duygulanmamın sonucu akan gerçek gözyaşları; müdür de duygulanmıştı, beni kürsüye en yakın sıraya oturttu.</span></p>
<p class="calibre3"><span class="font">Böylece benim için yeni bir yaşam başladı. Okul beni içine alıverdi. Hayatımda daha önce hiç bu kadar çok işe kalkışmamış, entrikalara ve değişikliklere dalmamıştım. Hayatım heyecan içinde geçiyordu. Başımın tepesinden binlerce değişik haber uçuşuyordu. taretlerin, telgrafların, haberleşme işaretlerinin alıcısı bendim. Bana tıslıyorlar, göz kırpıyorlar, yerine getirmeye yemin ettiğim yüzlerce vaadi her türlü yola başvurarak hatırlatıyorlardı bana. Dersin bitmesini zor bekliyordum; ders sırasında öğretmenin ağzından çıkan bir tek sözcüğü bile kaçırmamak için, bana yapılan bütün saldırılara doğamdan gelen bir terbiyeyle ve metanetle göğüs geriyordum. Ama dersin bitim zili çalar çalmaz bütün o çete haykırarak üstüme çullanıyor, temel bir içgüdüyle çevremi alıyor, beni neredeyse paramparça ediyordu. Ya arkadan saldırıyorlar ya da sıraların üstüne çıkıp tepemden zıplıyor, üstümden takla atıyorlardı. Her biri isteklerini kulağıma haykırıyordu. Herkesin ilgi odağı olmuştum, en önemli işler, en karmaşık ve kuşkulu girişimler ben olmadan yapılamıyordu. Sokakta yürürken, gürültücü, ellerini kollarını deli gibi sallayan bir güruh da bana eşlik ediyordu. Köpekler kuyruklarını bacaklarının arasına kıstırıp uzağımızdan geçiyor, yaklaştığımızı gören kediler damların üstüne zıplıyor, sokakta karşılaştığımız küçük oğlanlar, kendilerini kaderin eline bırakıp başlarını omuzlarının içine çekip uğrayacakları felaketi bekliyorlardı.</span></p>
<p class="calibre3"><span class="font">Okuldaki dersler ilk günkü çekiciliğinden hiçbir şey kaybetmemişti. <sup class="calibre4">Ö</sup>rneğin yazım dersi. <sup class="calibre4">Ö</sup>ğretmen bizim cehaletimize ustalıkla ve zekice hitap ediyor, her eğitimin temeltaşı olan içimizdeki </span><span class="font5">tabula ra</span><span class="font">s«'ya ulaşana dek uğraşıyordu. Bütün önyargılarımızı ve alışkanlıklarımızı böylece silip attıktan sonra her şeyi öğretmeye baştan başlıyordu. Güçlükle ve bütün dikkatimizi toplayarak sözcükleri ezgili bir biçimde hecelere ayırıyor, aralarda burnumuzu çekiyor, kitaptaki her yeni harfi parmaklarımızla gösteriyorduk. Benim ilk okuma kitabımda da arkadaşlarımın ilk okuma kitapları gibi işaret parmağımın izleri, görece güç olan harflerde daha koyu olarak, görülebiliyordu.</span></p>
<p class="calibre3"><span class="font">Bir gün, nedenini hatırlayamıyorum, müdür sınıfa girdi ve birden sessizleşen sınıfta parmağıyla üç öğrenciyi gösterdi, bunlardan biri de bendim. Hemen onun peşinden çalışma odasına gitmemiz gerekiyordu. Bizi neyin beklediğini biliyordum, benim gibi suçlu olan öteki iki öğrenci peşinen ağlamaya başladılar. Onların bu vakitsiz pişmanlığına, ansızın gözyaşları içinde kalıp biçimini yitiren suratlarına kayıtsızca baktım: sanki gözyaşlarıyla birlikte suratlarındaki insan maskesi düşmüş ve biçimsiz bir lapaya benzeyen ağlayan bir et parçası çıkmıştı ortaya. Bense sakindim, dürüst ve ahlâklı insanların metaneti içinde kendimi olayların akışına bırakmıştım, yaptığımın sonucuna katlanmaya hazırdım. Kişiliğimdeki bu inada benzeyen güçlülük, müdürün hoşuna gitmedi; biz üç suçlu, müdürün odasında onun karşısına dikilmiş durur, öğretmen de elinde bir değnekle yanımızda dikilirken, ben kayıtsızca kemerimi çözdüm. Ama bana bakan müdür haykırdı:</span></p>
<p class="calibre3"><span class="font">"Utan, utan! Senin yaşında olacak şey mi bu?" Bunu der demez de öfkeyle öğretmene baktı.</span></p>
<p class="calibre3"><span class="font">"Bir ucube", diye ekledi, iğrenen bakışlarla, öteki çocukları gönderdikten sonra da üzüntüsünü ve bu durumu onaylamadığını belli eden sözcüklerle dolu uzun ve ciddi bir konuşma yaptı. Ama ben onu anlamıyordum. Tırnaklarımı kemirerek aptal aptal önüme baktım; sonra peltek peltek konuşarak, "Yüt-fen efendim", dedim, "öyyetmenin çöreğine Wacek tüküydü, ben diyil!" Tam bir çocuk olmuştum.</span></p>
<p class="calibre3"><span class="font">Beden eğitimi ve sanat dersleri için bir başka okula gidiyorduk, orada bu dersler için özel bir salon ve aletler vardı. İkişer yürüyor, heyecanla konuşuyor, geçtiğimiz her sokağı, birbirine karışan soprano seslerimizin apansız gürültüsüyle dolduruyorduk. <sup class="calibre4">Ö</sup>teki okulun binası, eskiden bir tiyatronun yer aldığı kocaman, ahşap bir yapıydı, birçok da ek binası vardı. Sanat sınıfı kocaman bir hamama benziyordu; tavanı ahşap direkler destekliyor, odanın çevresini bir balkon dönüyordu;. basamakları ayaklarımızın altında gümbür gümbür öten merdivenlere saldırıp hemen bu balkona tırmanıyorduk. Sayısız küçük oda ve girinti, saklambaç oynamak için birebirdi. Sanat hocası hiçbir zaman gelmiyor, biz de canımızın istediği gibi oynuyorduk. Zaman zaman o okulun müdürü salona dalıyor, en gürültülü çocukları köşelere dikiyor, en yaramazlarının da kulaklarını çekiyordu. Ama o, sırtını döner dönmez şamata yeniden başlıyordu.</span></p>
<p class="calibre3"><span class="font">Dersin bittiğini haber veren zili duymadık. Sonbahar ikindisi kısa ve renkli olurdu. Bazı çocukları anneleri gelip aldılar, çocukları azarlayıp tokatlayarak eve sürüklediler. Ama geriye kalanlar ve böylesi özenli bir ilgiden yoksun olanlar için asıl oyun zamanı o anda başlamıştı. Okulun kapısını kilitlemek için gelen yaşlı hademe bizi kovaladığında akşamın geç bir saati olmuştu.</span></p>
<p class="calibre3"><span class="font">Yılın o günlerinde biz sabahları okula yürürken ortalık kapkaranlık, kent halkı da uykuda olurdu. Ellerimizi öne uzatıp körlemesine yürür, kaldırımı kaplayan hışırtılı yaprakların arasında ayaklarımızı sürürdük. Yolumuzu kaybetmemek için evlerin duvarlarına tutunurduk. Bazen, bir pencerenin girintisinde, elimiz ansızın karşı yönden gelen bir arkadaşımızın yüzüne değerdi. Kime değdiğimizi tahmin etmeye çalışarak nasıl da gülerdik, nasıl da şaşırırdık! Oğlanlardan bazıları donya-ğından yapılma mum parçalan yakıp ellerinde taşırlardı; bütün kent, titrek bir zikzak çizerek yere yakın ilerleyen, birbirine çarpan, sonra durup bir ağacı, bir toprak parçasını, aralarında küçük çocukların atkestanesi aradıkları bir öbek sararmış yaprağı aydınlatan bu gezici ışıklarla bezenirdi. Bazı evlerde ilk lambalar yakılır, üst katlardaki donuk ışık pencerelerin karelerinde büyür, düzensiz yamalar gibi kaldırımlara, belediye binasına, evlerin penceresiz önyüzlerine vururdu. Elinde feneriyle biri odadan odaya geçerken, dışarıda geniş ışık dörtgenleri kocaman bir kitabın sayfaları gibi çevrilir, pazar alanı taş binalarla birlikte yürür gibi olur, aşırı büyük bir deste iskambil kağıdıyla pasyans açar gibi evleri ve gölgeleri alanda kaydırırdı.</span></p>
<p class="calibre3"><span class="font">Sonunda okula varırdık. Mumlar söndürülür, el yordamıyla yerlerimizi ararken karanlık bizi sarıp sarmalardı. Sonra öğretmen içeri girer, donyağından yapılma bir mumun ucunu bir şişeye sokar, düzensiz çekilen fiillerin çekimiyle ilgili sıkıcı sorular başlardı. Henüz yeterli ışık olmadığı için ders sözlü olur, ezberlememiz gerekirdi. <sup class="calibre4">İ</sup>çimizden biri dümdüz bir sesle ezber okurken ötekiler gözlerini kırpıştırır, yolunu şaşırmış zikzaklar çizerek mumdan fışkıran ve yarı kapalı kirpiklerimizde saman gibi birbirine karışan altın oklara bakardı. <sup class="calibre4">Ö</sup>ğretmen hokkalara mürekkep doldurur, esner, alçak pencereden dışarıdaki karanlığa bakardı. Sıralarımızın altı kapkaranlık olurdu. Oraya girer, kıkır kıkır gülerek dört ayak üstünde yürür, birbirimizi hayvanlar gibi koklar, görmeden ve fısıldaşarak her zaman yaptıklarımızı yapardık.</span></p>
<p class="calibre3"><span class="font">Sonunda sonbahar fırtınaları başlardı. İlk gün, gökyüzü erkence solar, kararırdı; gökyüzü, bu fonun üzerinde, hayalî manzaraların, geniş, puslu çöllerin bulanık gri çizgileriyle biçimlenir, bu manzara, gitgide küçülüp kaybolan tepeler ve kıvrımlar halinde uzaklaşır, iç içe geçer, ve ta uzakta, doğuda dağılırdı; orada gökyüzü, uçuşan bir perdenin kıvrılan kenarları gibi kalkar, bir başka planı, daha derin bir gökyüzünü, ürkütücü beyazlıkta bir boşluğu, en uzak uzaklıkların soluk ve ürkek ışığını, renksiz ve dupduru ortaya çıkarırdı; ufuk, bu son şaşır-tıcılıkla sona erer, kapanırdı. Rembrandt'ın çizgilerinde olduğu gibi, böylesi günlerde bu çizginin altında aydınlık uzaklıklar, alabildiğince belirgin -ama hiç görülmeyen- bölgeler görülebilirdi; bu bölgeler, bu ufkun, gökyüzünün bu aydınlık aralığının altından görünür, müthiş soluk ve ürkütücü bir ışık seli altında bir başka çağdan ve zamandan gelip, ortaya çıkmışçasına, özlem dolu halka kendini bir an gösteren Kutsal <sup class="calibre4">Ü</sup>lke gibi beliri-verirdi.</span></p>
<p class="calibre3"><span class="font">O minyatür manzarada, kıvrıla büküle uzayan bir demiryolu hattında ilerleyen ve tepesinde taç gibi gümüşsü beyaz dumandan bir sorguçla, o uzaklıktan genellikle görülemeyecek bir tren açık seçik görünür, sonra da hiçlikte eriyip giderdi.</span></p>
<p class="calibre3"><span class="font">Sonra rüzgâr çıkardı. Adeta gökyüzündeki o aydınlık delikten fırlatılmışçasına dönerek gelir ve kentin üstüne yayılırdı. Dokusu yumuşaklık ve tatlılıktı, ama acımasız ve vahşiymiş gibi davranırdı. Havayı karıştırır, yoğurur, ona işkence eder, onu mutluluktan öldürürdü. Sonra ansızın uzamda katılaşır, yükselip yelken bezi gibi yayılırdı (kurumakta olan çarşaflar gibi kocaman, gergin, çırpıntılı olurdu); düğüm düğüm olur, bütün atmosferi daha yüksek bir mekâna taşımak istercesine gerilip titrerdi; sonra düğümün yanlış ucundan çeker ve bir mil ötede, tıslayan kemendini, hiçbir şey yakalayamayan o ipi yine fırlatırdı.</span></p>
<p class="calibre3"><span class="font">Bacalardan tüten dumana ne oyunlar ederdi! Duman, rüzgârın azarlamasından nasıl kurtulacağını bilemezdi, ne tarafa döneceğini, darbelerinden nasıl kaçacağını. Böylece sanki o unutulmaz günde sonsuz bencilliğinin ilginç bir örneğini göstermek istercesine rüzgâr dumanı kentin üstüne bastırırdı.</span></p>
<p class="calibre3"><span class="font">Sabahın ilk saatlerinden beri bir felaket olacağını hissediyordum. Fırtınanın içinde güçlükle ilerliyordum. Rüzgârların kesiştiği köşebaşlarında okul arkadaşlarım paltomun uçlarından tutuyorlardı. Böylece kentin içinde dolaştım, her şey yolundaydı. Ama daha sonra beden eğitimi dersi için öteki okula gitmemiz gerekti. Yolda, ayçörekleri aldık. Kıpırdayıp duran upuzun kuyruğumuz kıvrılarak kapıdan geçti, avluya girdi. Bir dakika sonra güvenlikte olacaktım, güvenli bir yerde, akşama kadar güvenlikte. Gerekirse geceyi de spor salonunda geçirebilirdim. Sadık arkadaşlarım da nasıl olsa yanımda kalırlardı. Ama kaderin oyununa bakın ki o gün Wacek'e yeni bir topaç armağan edilmişti, o da onu okul kapısının dibinde çeviriyordu. Topaç dönerken okulun önünde bir kalabalık birikti, bu kalabalık beni kapının dışına itti ve rüzgâra kapılıverdim.</span></p>
<p class="calibre3"><span class="font">"Çocuklar, yardım edin!" diye bağırdım, ayaklarım yerden kesilmişti bile. Onların uzanan kollarını, açılmış bağıran ağızlarını görebiliyordum, ama hemen arkasından bir takla attım ve muhteşem bir parabol çizerek havalanıverdim. Damların üstünden uçuyordum. Soluk soluğayken, zihnimde okul arkadaşlarımın nasıl kollarını kaldırdıklarını, parmaklarını uzatıp öğretmene seslendiklerini görüyordum. "Bakın, bakın efendim! Szymiec havaya uçtu!"</span></p>
<p class="calibre3"><span class="font"><sup class="calibre4">Ö</sup>ğretmen gözlüklerinin üzerinden çocuklara baktı. Sakince pencereye gitti, elini gözlerine siper edip dikkatle ufku gözledi. Ama artık beni göremezdi. Solgun gökyüzünün zayıf aydınlığında yüzü kâğıt gibi bembeyazdı.</span></p>
<p class="calibre3"><span class="font">"Adını kayıt defterinden silmemiz gerek!" dedi acı bir gülümsemeyle ve kürsüye yaklaştı. Bense yükseldikçe yükselip dibi görünmeyen, sarı sonbahar göklerinin içine karıştım.</span></p>
</body>
</html>