<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Terzilerin Kullandığı Mankenler</span></b></h2>
<p class="calibre3"><span class="font">Kuş olayı, babamın -o iflah olmaz doğaçlamacının, hayâlgücü-nün o usta eskrimcisinin- verimsiz, boş geçen bir kışın siperlerine, savunma düzenine karşı giriştiği çok renkli ve olağanüstü güzellikteki tuhaf saldırılarının en sonuncusu oldu. Kentimizi soluksuz bırakan o çok derin ve temel sıkıntıya savaş açan tek kişi olan bu yalnız kahramanı ancak şimdi anlıyorum. İnsanların en tuhafı olan o adam, şiirin yitirilmiş amacını savunuyordu; bunu yaparken de biz onu ne destekliyor ne de ona değer veriyorduk. Büyülü bir değirmen gibiydi babam, silolarına bir uçtan boş saatlerin kepekleri akıtılıyor, sonra bu kepekler, Doğu baharatlarının tüm renkleri ve kokuları içinde öbür uçtan dışarı çıkıyorlardı. Ama o doğaüstü büyücünün göz alıcı gösterilerine alışık olduğumuz için, bizi bomboş geçen günlerle gecelerin uyuşukluğundan kurtaran o seçkin büyüsüne hak ettiği değeri vermeyi pek düşünmedik.</span></p>
<p class="calibre3"><span class="font">Adela, o düşüncesiz, acımasız kıyıcılığı yüzünden azar işitmedi. Tam tersine, babamın taşkınlığı engellendiği için alçakça bir hoşnutluk, utanılması gereken bir haz duyuyorduk; çünkü olup bitenler çok hoşumuza gittiyse de, sonradan namussuzluk edip bu konuda sorumluluk üstlenmekten kaçındık. Bu ihanetimizle belki de Tanrı tarafından yetki ve görev verildiğini düşündüğümüz Adela'yı gizlice onaylıyorduk. Babam, bizim kendisine ihanet ettiğimizi görünce karşı koymaksızın, az öncesine kadar şanla, onurla yer aldığı sahneden çekiliverdi. Saltanat sürdüğü krallığını kılıcını bile çekmeden düşmana teslim etti.</span></p>
<p class="calibre3"><span class="font">Gönüllü olarak sürgüne gitti, koridorun sonundaki boş bir odaya kapanarak kendini orada yalnızlığına hapsetti.</span></p>
<p class="calibre3"><span class="font">Onu unuttuk.</span></p>
<p class="calibre3"><span class="font">Kentin o kederli griliği yeniden bizi her yandan kuşattı; gündoğumu karanlığının saldırısıyla, mantar gibi biten alacakaranlıkla birlikte pencerelerden içeri süzülüyor, sonra da uzun kış gecelerinin kaba tüylü kürküne dönüşüyordu. Eski günlerde mutlu bir yasaksızlık, çok renkli kuşların uçuşlarına açıklık katmış duvar kağıtları, kenarlarından kıvrılıp sertleştiler; acı monologlarının tekdüzeliği içine hapsoldular.</span></p>
<p class="calibre3"><span class="font">Avizeler karardı; kartlaşmış devedikenleri gibi soldular; artık üzgün üzgün, keyifsizce sarkıyorlardı; loş odalardan el yordamıyla geçen biri onlara dokununca kristal sallantıları yavaşça şıngırdıyordu. Adela bütün şamdanlara renkli mumlar koydu, ama boşunaydı bu; kısa zaman öncesine kadar bu asma bahçeleri canlandırmış olan o görkemli ışıkların silik bir kopyası olan bu mumlar, onların yerini doldurabileceğe benzemiyorlardı. Ah o ne cıvıltıydı! Ne hızlı, ne güzel uçuşlardı onlar; hava büyülü kart destelerine bölünür; gökmavisi, tavuskuşu mavisi, papağan yeşili, madensel parıltılar iri kar taneleri gibi yağar, havaya çizgiler, iri biçimler çizilir, uçuştan çok sonra bile o pırıltılı atmosferde asılı kalan renkli yelpazeler oluşurdu! Şimdi bile, griliğin derinliğinde o parlaklığın yankılarıyla anıları hâlâ saklı duruyorlardı, ama onları kimse yakalamıyor, o sıkıntılı havayı hiçbir klarnet sesi delmiyordu.</span></p>
<p class="calibre3"><span class="font">O haftalar tuhaf bir uyuşukluk içinde geçti. Düşlerin ağırlığıyla karmakarışık olan, buruşan yatak örtüleri, günlerdir yapılmayan yatakların üzerinde yığılmış duruyordu; bu yataklar karanlık, yıldızsız bir Venedik'in ıslak, karışık dolambaçlarına doğru yola çıkmak üzere bekleyen derin tekneler gibiydiler. Şafağın soğuğunda Adela, bize kahve getirirdi. Soğuk odalarda, pencerelerin siyah camlarında pek çok kez yansıyan tek bir mumun ışığında tembelce giyinmeye başlardık. Sabahlarımız amaçsız bir koşuşturmayla, sayısız çekmecenin, dolabın içinde yaptığımız uzun araştırmalarla dolu olurdu. Adela'nın terliklerinin tıkırtısı bütün evde duyulurdu. Dükkânda çalışan çıraklar fenerleri yakarlar, annemin verdiği kocaman anahtarları alıp dışarıya, girdaplanan, koyu karanlığa çıkarlardı. Annem ne giyeceğine karar veremezdi. Şamdanlarda yanan mumlar gittikçe küçülürlerdi. Adela ortadan yok olur, en uzaktaki odalara ya da çamaşırları astığı çatı arasına giderdi. Ona seslendiğimizde bizi hiç duymazdı. Ocakta yeni yakılan pis, solgun bir ateş, bacanın boğazındaki soğuk, parlak is birikintisini yalardı. Mum söner, odayı karanlık basardı. Başımız masa örtüsünün üzerinde, hâlâ yarı giyinik bir halde, kahvaltı artıklarının arasında uyuyakalırdık. Karanlığın yumuşak kucağında yüzüstü yatar, onun düzenli soluk alışlarına kapılıp yıldızsız boşluğun içine dalardık. Adela gürültüyle ortalığı toplarken uyanırdık. Annem bir türlü becerip giyinemezdi. Daha o saçına biçim vermeyi bitirmeden dükkândaki çıraklar öğle yemeğine gelirlerdi. Çarşı alanındaki yarı aydınlık o zaman altınımsı duman rengine dönüşmüş olurdu. Bir an için, o duman rengi baldan, o donuk kehribardan çok güzel bir öğleden sonranın doğup gelişeceğini sanırdık. Ama o mutlu an geçer, gündoğumunun alaşımı günün neredeyse tamamlanmış olan mayasını bozar, onu yeniden umarsız griliğine iterdi. Bir kez daha masanın çevresinde toplandık; çıraklar soğuktan kızaran ellerini ovuşturdular; onların sıkıcı konuşmaları gelişmesini tamamlamış bir günü, boş ve gri bir salıyı, geleneksiz, kişiliksiz bir günü ansızın gözler önüne serdi. Ama içinde, balık burcunun simgesi gibi, birinin başı ötekinin kuyruğunun yanında duran ve jöleye yatırılmış yan yana iki balık bulunan kap masaya gelince o balıklarda o günün simgesini, adı olmayan salı gününün takvimdeki özel işaretini bulduk. Yemeği çabucak paylaştık, en sonunda gün bir kimliğe kavuştuğu için gönül borcu duyuyorduk.</span></p>
<p class="calibre3"><span class="font">Çıraklar yemeklerini dindarca, takvimde kayıtlı kutsal bir güne uygun düşen ciddiyet içinde yiyorlardı. Karabiberin kokusu odayı sarmıştı. çıraklar, haftanın geri kalan günlerinin simgesinin ne olacağını düşünerek tabaklarında kalan jöle artıklarını ekmek parçalarıyla temizledikten sonra servis tabağında, pişerken gözleri çıkmış balık kafalarından başka bir şey kalmadığında, ortak çabamızla o günü ele geçirdiğimizi, günden geriye bir şey kaldıysa da önemi olmadığını duyumsadık.</span></p>
<p class="calibre3"><span class="font">Gerçekten de Adela, insafa gelerek günün geri kalanında işlerini çabucak bitirdi. Annem, kanepede uyurken o da kap kacak tıkırtısı ve soğuk suyun şıpırtıları arasında akşam karanlığına kadar kalan birkaç saati çalışarak geçirdi. O arada yemek odasında da akşam için sahne hazırlanıyordu. Birer terzi olan Polda'yla Pauline işlerinin gerektirdiği araç gereçle oraya yayılmışlardı. Sessiz, hareketsiz bir bayanı sırtlarında taşıyarak odaya getirdiler, üstüpüyle yelken bezinden yapılma bir bayandı bu, kafasının yerinde de siyah, tahta bir tokmak vardı. Ama köşeye, kapıyla sobanın arasına konunca, bu sessiz kadın her şeye hâkim duruma geldi. Köşesinde kıpırdamadan dururken, önünde yere diz çöken, beyaz teyel ipliğiyle işaretlenmiş bir giysinin parçalarını birbirine ekleyen kızlar kendisine yanaşır, ona kur yaparken onları yukarıdan denetliyordu. Bu sessiz modele özenle ve sabırla hizmet ediliyordu, ama onun gönlünü hoş etmek kolay değildi. Bu molok<a id="footnote1"></a><sup class="calibre4"><a href="#bookmark1">1</a></sup> tıpkı bir dişi molok kadar acımasızdı, kızları soluk aldırmadan çalıştırıyordu; kızlar, tıpkı üzerine sarılı olan ipliği çözülen tahta makaralar gibi ince, uzun, bir o kadar da hareketliydiler, becerikli parmaklarıyla ipekli ve yünlü yığınlarını ellerine alıyorlar, takır tukur makaslarla bunları biçiyorlar, ucuz rugan ayakkabılar içindeki ayaklarıyla pedalına basarak dikiş makinesini tıkırdatıyorlardı; onlar çalışırken çevrelerinde, telâşçı, savurgan bir çift papağan tarafından atılmışçasına kesik kumaşlar, karışık renkli paçavralar, parçalar yığılıyordu.</span></p>
<p class="calibre3"><span class="font">Kızlar, o parlak kumaş şeritlerin üzerine dalgın dalgın basıyorlar, hayâli bir karnavalın çöplüğünde, gerçekleştirilmemiş büyük bir maskeli balo için kullanılan depoda dikkatsizce, güçlükle yürüyorlardı. Aynalarda gülümseyen gözleriyle sinirli sinirli kıkırdayarak ayaklarını kırpıntılardan kurtarıyorlardı. Yürekleri, parmaklarının o hızlı büyüsü masanın üzerinde kalan sıkıcı giysilerde değil, o binlerce kesik parçada, o değersiz, değişken kırpıntılarda, tüm kenti boğmaya yetecek o renkli, büyüleyici kar fırtınasında görülüyordu.</span></p>
<p class="calibre3"><span class="font">Birdenbire sıcak bastı kızlara; yalnızlıklarının verdiği düş kırıklığı içinde, yeni yüzler görmek için duydukları açlıkla, cama yapışmış duran bir tek adsız yüz olsun görmek için pencereyi açtılar. Kızarmış yanaklarını kış gecesinin perdeleri dalgalandıran rüzgârına tutup serinlettiler - birbirlerine karşı duydukları nefret ve düşmanlıkla dolu, ateşli göğüslerini açtılar; gecenin karanlık esintisinin pencereden içeri getireceği herhangi bir Pierrot* uğruna dövüşmeye hazırdılar. Ah! Gerçeklikten ne kadar az şey istiyorlardı! İçlerinde her şey vardı; içlerinde her şeyin fazlası vardı. Ah! Bıçkı tozundan yapılma bir Pierrot onlara yetecekti; iyice ezberledikleri rollerine başlayabilmeleri için uzun süredir bekledikleri anahtar sözcüğü onlara söyleyecekti; böylece kızlar, gece gözlerinden yaşlar süzülürken bir solukta okunan romanlar gibi onları çılgıncasına heyecanlandıran, dudaklarında biriken, hem tatlı hem de korkunç bir acılıkla dolu olan satırları en sonunda dile getirebileceklerdi.</span></p>
<p class="calibre3"><span class="font">Adela yokken babam, geceleri evin içinde dolaşırdı. Böyle gecelerin birinde o sessiz dikiş seanslarından birine rastladı. Elindeki lâmbayla bir an için yandaki odanın karanlık kapı ağzında durdu; o telâşlı çalışma sahnesi, o pembe yüzler -bu pembelik, pudranın, kırmızı paket kâğıdının ve atropinin bireşimiydi- babamı büyüledi; uçuşan pencere perdelerinde soluyan kış gecesi, bu sahneye önemli bir fon perdesi oluşturuyordu. Babam, gözlüklerini takıp hemen kızların yanına gitti; elindeki lâmbanın ışığını onların üstüne tutarak çevrelerinde iki kez dolandı. Açık kalan kapıdan gelen esinti perdeleri havalandırıyordu; kızlar kalçalarını kıvırarak babamın gösterdiği hayranlığa karşılık verdiler; gözlerinin minesi tıpkı ayakkabılarının parlak derisi gibi, rüzgârın havalandırdığı eteklerinin altından görünen çorap bağlarının tokaları gibi parlıyordu, yerdeki paçavralar karanlık odanın yarı açık duran kapısına doğru fareler gibi kaçıştılar; babam büyük bir dikkatle gözlerini soluk soluğa kalan kızlara dikmişti, yavaşça: </span><span class="font5">"Genus avium</span><span class="font">... eğer yanılmıyorsam Scansores ya da Psittacus... çok ilginç, gerçekten çok ilginç" diye fısıldıyordu.</span></p>
<p class="calibre3"><span class="font">Rastlantı sonucu olan bu karşılaşma, bir sürü buluşmanın başlangıcı oldu; bu buluşmalar sırasında babam her iki genç bayanı da kişiliğinin çekiciliğiyle büyülemeyi başardı. Kızlar, ak-</span></p>
<p class="calibre3"><span class="font2">• Yüzlerini beyaza boyayıp beyaz giysiler içinde şarkı söyleyen oyuncular. (Ç.N.) şamlarının boşluğunu dolduran nükteli ve zarif söyleşilere karşılık olarak, o ateşli kuş uzmanına, kendi zayıf, sıradan, küçük bedenlerinin yapısını incelemesi için izin veriyorlardı. Bütün bunlar konuşurlarken oluyor, babam kızların bedenlerini öyle ciddi, öyle zarif bir biçimde yokluyordu ki, bu araştırmalarda en Lehlikeli noktalara bile kesin bir biçimde ulaşıyordu. Pauline'in çorabını dizinden aşağı sıyırıp eklemlerinin kusursuz, soylu yapısını kendinden geçmiş gözlerle inceleyen babam:</span></p>
<p class="calibre3"><span class="font">"Siz bayanların seçmiş olduğu yaşam biçimi ne kadar hoş ve keyifli. Yaşantılarınızın açığa çıkardığı gerçek ne kadar güzel ve yalın. Ayrıca görevinizi nasıl bir ustalıkla, nasıl bir titizlikle yerine getiriyorsunuz. Eğer Yaradana gösterilmesi gereken saygıyı unutup yaratılışla ilgili bir eleştiride bulunmaya çalışsay-dım şöyle derdim: 'Daha az öz, daha çok biçim!' Ah, içindekilerin bir bölümünden kurtulmak dünyayı ne kadar ferahlatırdı! Daha alçakgönüllü istekler, daha dengeli istemler, Sayın Demi-urgos'lar, böylece dünya daha kusursuz olurdu!" dedi, elleriyle Pauline'in beyaz baldırını çoraplarının hapsinden kurtarırken.</span></p>
<p class="calibre3"><span class="font">Tam o anda Adela, elinde yemek tepsisiyle yemek odasının açık duran kapısında belirdi. Büyük savaştan bu yana iki düşman güç ilk kez karşılaşıyorlardı. Buna tanık olan bizler bir an dehşetli bir korkuya kapıldık. Çok üzücü bir biçimde yargılanmış olan o adamın daha da aşağılanmasını görmek zorunda kalmamız bizi çok rahatsız etti. Babam, diz çöktüğü yerden bozum olmuş bir durumda doğruldu, peş peşe gelen utanç dalgaları yanaklarındaki kızarıklığı koyulaştırdı. Ama Adela, umulmadık bir biçimde bu durumun üstesinden geldi. Gülümseyerek babamın yanına gitti; burnuna hafifçe vurdu. Bunu gören Polda'yla Pauline ellerini çırptılar; ayaklarını yere vurdular; babamın kollarını yakalayarak onunla masanın çevresinde dans etmeye başladılar. Böylece, kızların iyi huylu olmaları sayesinde, tatsızlık bulutları kahkahalar arasında dağıldı.</span></p>
<p class="calibre3"><span class="font">Bu olay, o ufak ve masum topluluğun çekiciliğinden esinlenen babamın, kış başındaki o günü izleyen haftalar boyunca verdiği bir dizi çok ilginç, çok sıradışı söylevin başlangıcı oldu.</span></p>
<p class="calibre3"><span class="font">O tuhaf adamla ilişkiye giren her şeyin nasıl -deyim yerindeyse- varoluşunun köklerine döndüğünü, doğaüstü özlerinden yararlanarak dış görünümünü yeniden oluşturduğunu, önce temel görüşüne geri dönüp sonra da ona bir yerde ihanet ederek, kısaca Büyük İnançsızlık Bölgeleri diye adlandıracağımız kuşkulu, tehlikeli, kaçamaklı bölgelere nasıl kaydığını be-1 irtmekte yarar var. Bu arada bizim inançsızımız bir ipnotizmacı gibi dolaşıp tehlikeli çekiciliğiyle her şeyi etkiliyordu. Acaba Pauline onun kurbanıdır mı demeliyim? O günlerde Pauline onun hem öğrencisi ve yandaşı hem de deneylerinde kullandığı kobayı olmuştu.</span></p>
<p class="calibre3"><span class="font">Bundan sonra, gerekli dikkati göstererek, kimseyi incitmeden, o günleri izleyen aylar boyunca babama hükmeden, bütün eylemlerinde itici güç olan çok aykırı bir öğretiyi açıklamaya çalışacağım.</span></p>
<p class="calibre3"><a id="bookmark1"><sup class="calibre5"></sup></a><a href="#footnote1">1</a></p>
<p class="calibre3"><span class="font2"> Çocukların kurban edildiği sözde tann. (Ç.N.)</span></p>
</body>
</html>