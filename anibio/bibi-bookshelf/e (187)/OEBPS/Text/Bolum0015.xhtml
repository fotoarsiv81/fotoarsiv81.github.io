<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><span class="font3">KUM SAATİ BURCUNDAKİ SANATORYUM</span></h1>


<h2 class="calibre1" id="sigil_toc_id_1"><b class="calibre2"><a id="bookmark0"></a><span class="font4">Kitap</span></b></h2>
<p class="calibre3"><span class="font">1</span></p>
<p class="calibre3"><span class="font">Herhangi bir sıfat ya da belirleyici sözcük eklemeden sadece 'Kitap' diyorum ona ve bu ölçülü davranışın içinde, biraz çaresizlik, deneyüstü olanın sınırsızlığı karşısında duyulan sessiz bir teslimiyet de var; çünkü hiçbir sözcük, hiçbir dokundurma, havsalamızın almayacağı, bizi korkuyla ürperten, adı konula-masa da önceden sezinlenen bir şeyi yeterince ifade edemez. O mükemmel şeyle yüz yüze gelindiğinde, bir sürü sıfatın ya da sayısız niteliğin ne gibi bir yararı olabilir ki? Hem </span><span class="font5">gerçek</span><span class="font"> okur -ki bu öykü salt ona anlatılmaktadır-, gözlerinin içine baktığımda ve ne demek istediğimi anlatmaya çalıştığımda beni zaten anlayacaktır. Bu kısa ama etkileyici bakışım ya da elinden şöyle bir tutuşum onu kendine getirecek, anlamasını sağlayacaktır; Kitabın etkileyiciliği karşısında heyecandan gözlerini yumacaktır. Beni okurlarımdan ayıran sanal masanın altında zaten gizlice birbirimizin elini tutmaz mıyız?</span></p>
<p class="calibre3"><span class="font">Kitap... Çocukluğun başlangıcında, hayatın ilk şafağında, ufuk, onun tatlı ışıltısıyla aydınlanmıştı. Kitap, bütün görkemiyle babamın yazı masasının üzerinde duruyordu, Kitaba sessizce gömülmüş olan babam da, boş sayfalar donuklaşana, keyifli bir önseziyle cansızlaşana, kâğıdı kat kat soyulup parça parça kopana ve tavuskuşu gözüne benzer delikler oluşana kadar, ıslattığı parmağının ucuyla çıkartmaları sabırla ovalıyordu; heyecandan buğulanan gözlerimizi kutsal renklerin doldurduğu el değmemiş bir şafağa, masmavi, harika bir ıslaklığa çeviriyorduk.</span></p>
<p class="calibre3"><span class="font">Ah, o incecik tülün kalkışı; ah, o aydınlığın gelişi, o mutlu ilkbahar, ah, babam...</span></p>
<p class="calibre3"><span class="font">Bazen babam çekip gider, beni Kitapla baş başa bırakırdı; rüzgâr Kitabın sayfalarının arasında eser, resimler kabarırdı. Rüzgâra kapılan sayfalar çevrildikçe, renkleri ve biçimleri birbirine kattıkça, metindeki sütunlardan bir ürperti geçer, harflerin arasından kırlangıçları ve tarla kuşlarını serbest bırakırdı. Sayfalar birbiri peşi sıra havada süzülür, ortalığı yavaşça aydınlığa boğardı. Kimi günler de Kitap kıpırdamadan durur, rüzgâr onu yavaşça, iri bir gül gibi açardı; gülün taç yaprakları, hepsi de kör, kadifemsi ve baygın gözleri gizleyen gözkapakları gibi, birer birer, ağır ağır açılıp mavi bir gözbebeğini, renkli bir ta-vuskuşu yüreğini ya da sinekkuşlarıyla dolu, cıvıl cıvıl bir yuvayı ortaya çıkarırlardı.</span></p>
<p class="calibre3"><span class="font">Bu dediğim, çok uzun zaman önceydi. Annem daha ortaya çıkmamıştı. Günlerimi babamla birlikte odamda geçiriyordum. O günlerde odam, dünya kadar kocamandı.</span></p>
<p class="calibre3"><span class="font">Avizenin kristalleri, odayı kırık, karışık renklerle ve dört bir köşeye sıçrayan bir gökkuşağıyla dolduruyor; avize, zincirinin ucunda sallandıkça bütün oda kırık gökkuşaklarında dönüyor, sanki dokuz gezegenin yörüngesi kaymış da hepsi birbirinin çevresinde dönermiş gibi oluyordu. Babamın bacaklarının arasında durup, onları her iki yandan birer sütun gibi kucaklamak hoşuma gidiyordu. Kimi zaman mektup yazardı babam. Ben de yazı masasının üzerine oturur, büyülenmişçesine onu seyrederdim; imzasının kısa yuvarlak çizgileri, bir koloratur sopranonun sesinin titremesi gibi anlaşılmaz ve karmakarışıktı. Duvar kâğıdında gülümsemeler filizlenir, gözler oluşur, taklalar atılırdı. Babam beni eğlendirmek için uzun bir kamıştan sabun baloncukları üflerdi; baloncuklar gökkuşağı rengindeki boşlukta patlar ya da duvarlara çarpar, renkleri havada asılı kalırdı.</span></p>
<p class="calibre3"><span class="font">Sonra annem çıktı ortaya, çıkınca da o erken gelmiş, parlak cennetin sonu geliverdi. Annemin okşayışları aklımı başımdan alınca babamı unutuverdim ve hayatım, tatili ve mucizeleri bulunmayan yeni ve farklı bir yol izlemeye başladı. O gece olmasaydı ve o düşü görmeseydim belki Kitabı bile unutabilirdim.</span></p>
<p class="calibre3"><span class="font">2</span></p>
<p class="calibre3"><span class="font">Karanlık bir kış sabahı erkenden uyandım (karanlığın tabakalarının altında, derinlerde donuk bir şafak parıldıyordu) ve gözkapaklarımın altı hâlâ bir sürü bulanık biçim ve işaretle dolu olsa da, eski Kitaba yönelik çeşitli pişmanlıkların pençesinde kıvranarak karışık düşler görmeye başladım.</span></p>
<p class="calibre3"><span class="font">Hiç kimse beni anlamıyordu, onların kalınkafalılığı canımı sıktığı için daha da ısrarla başlarının etini yemeye, öfkeli sabırsızlığımla ana-babamı rahatsız etmeye başladım.</span></p>
<p class="calibre3"><span class="font">Yalınayak, üzerimde yalnızca geceliğim olduğu halde, heyecandan titreyerek, babamın kitaplığının raflarındaki kitapları talan ettim; şaşkın gözlerle beni izleyenlere, titreyen, ince, uzun parmaklardan çıkacak hiçbir resmin, hiçbir sözcüğün canlandı-ramayacağı o tanımlanamayan şeyi, öfke ve hayal kırıklığı içinde tanımlamaya çalıştım. Sonu gelmeyen, karmaşık ve çelişkili açıklamalarda bulunmaktan yorgun düştüm ve umarsız bir çaresizliğe gömülüp ağladım.</span></p>
<p class="calibre3"><span class="font">Annemle babam tepeme dikildiler; kafaları karışmıştı, yardımcı olamamaktan utanıyorlardı, rahatsızlık hissetmemek ellerinde değildi. Heyecanım, sesimdeki ateşli ve sabırsız telaş, haklı olduğum, yakınmamın haklı bir temele dayandığı izlenimini uyandırıyordu. Çeşitli kitaplar alıp getirdiler bana ve elime tutuşturdular. <sup class="calibre4">Ö</sup>fkeyle fırlatıp attım kitapları.</span></p>
<p class="calibre3"><span class="font">Kitaplardan bir tanesini, kalın ve ağır olan birini babam sürekli olarak önüme itip duruyordu. Kitabı açtım. Bir <sup class="calibre4">İ</sup>ncil'di. <sup class="calibre4">İ</sup>ncil'in sayfalarında hayvanların büyük göçünü gördüm. Sokakları doldurmuşlardı, uzak ülkelere yönelirken kollara ayrılıyorlardı. Uçan kuş sürüleriyle dolu bir gökyüzü gördüm, bir de kocaman, baş aşağı duran bir piramit; tepesinde Nuh'un gemisi duruyordu.</span></p>
<p class="calibre3"><span class="font">Sitem dolu gözlerimi babama diktim.</span></p>
<p class="calibre3"><span class="font">"Bilmen gerekir, baba", dedim, "bilmen gerekir. Numara yapma, baştan savma yanıt verme! Bu kitap seni ele verdi. Neden bana bu sahte kopyayı veriyorsun, bu tıpkıbasımı, beceriksizce yapılmış taklidi? Asıl 'Kitabı' ne yaptın?"</span></p>
<p class="calibre3"><span class="font">Babam gözlerini benden kaçırdı.</span></p>
<p class="calibre3"><span class="font">3</span></p>
<p class="calibre3"><span class="font">Haftalar geçti. Heyecanım yatıştı, sonra dindi, ama Kitabın belleğimdeki imgesi parlak bir alevle yanmayı sürdürdü; büyük, hışırtılı bir temel kitap; fırtınalı bir <sup class="calibre4">İ</sup>ncil; sayfalarının arasında gezinip onları yağmalayarak onu taçyapraklarını döken iri bir güle benzeten bir rüzgâr.</span></p>
<p class="calibre3"><span class="font">Sakinleştiğimi gören babam, bir gün dikkatle yanıma yaklaştı ve yumuşak bir sesle bana şöyle söyledi:</span></p>
<p class="calibre3"><span class="font">"Aslına bakarsan, birçok kitap var. 'Kitap', gençken inandığımız bir efsanedir, ama yaşımız ilerledikçe onu ciddiye almamaya başlarız."</span></p>
<p class="calibre3"><span class="font">O günlerde benim görüşüm tümüyle değişmişti. Artık Kitabın bir koşul, bir hedef olduğunu biliyordum. Omuzlarımda büyük bir görevin sorumluluğunu taşıyordum. Babamı yanıtlamadım; onu küçümsüyordum, kafam öfkeli, karamsar düşüncelerle doluydu.</span></p>
<p class="calibre3"><span class="font">Aslında elimde Kitabın bazı kopuk parçaları bulunuyordu, kaderin bir cilvesiyle elime geçen üç-beş yırtık sayfaydı bunlar. Hazinemi herkesten özenle saklıyordum, o kitabın bu hale gelişi canımı sıkıyordu, o yıpranmış sayfaların değerini bilecek birini bulamayacağımı biliyordum. Şöyle olmuştu:</span></p>
<p class="calibre3"><span class="font">O kış, bir gün Adela odalardan birini temizlerken içeri daldım. Elinde uzun saplı bir süpürgeyle, üzerinde birkaç sayfa duran bir okuma sehpasına yaslanmıştı. Omuzunun üstünden baktım, meraktan değil de daha çok ona yakın olma ve bedeninin kokusunu duyma isteğinden; çünkü uyanmakta olan duyularım o genç bedenin çekiciliğinin farkına varmaya başlamıştı.</span></p>
<p class="calibre3"><span class="font">"Baksana", dedi Adela; kendisine yaslanmama hiç itiraz etmemişti, "insanın saçının yere kadar uzaması mümkün mü sence? Benim saçımın da öyle olmasını isterdim".</span></p>
<p class="calibre3"><span class="font">Resme baktım. Kocaman bir sayfada, oldukça tıknaz ve kısa boylu bir kadının fotoğrafı vardı, yüzünde enerji ve görmüş geçirmişlik okunuyordu. Kocaman bir atkıya benzeyen saçları başından fışkırıyor, sırtından aşağı iniyor, dolgun uçları yerde sürünüyordu. Saçının tellerinden örülmüş bu geniş ve kalın pelerin tam bir hilkat garibesiydi. Onu taşımanın insanın canını acıtacağını, içinden fışkırdığı kafayı felç edeceğini tahmin etmek güç değildi. Ama görünüşe bakılırsa, bu muhteşem şeyin sahibesi onu gururla taşıyordu; resmin altındaki yazıda da bu mucizenin öyküsü şu sözcüklerle veriliyordu: "Ben, Anna Csillag, Moravia, Karlowice'de doğdum, eskiden saçlarım çok zayıftı..."</span></p>
<p class="calibre3"><span class="font">Uzunca bir öyküydü, yapısal olarak Yoab'ın* öyküsünün bir benzeriydi. Tanrı, Anna Csillag'a zayıf saçlar vermişti. Bu yüzden bütün köy halkı ona acıyordu, ona tahammül etmelerinin tek nedeni, Anna'nın örnek bir yaşam sürmesiydi, ancak onun bu cezayı hak ettiğinden kuşkulanmıyor da değillerdi. Ama şu işe bakın ki, Anna'nın yürekten gelen dualarını Tanrı duydu, üzerindeki lanet kaldırıldı ve Anna Csillag'a vahiy geldi. Birtakım işaretler ve belirtiler göründü ona; bir karışım hazırladı: saç derisinde mucizeler yaratan mucizevi bir sıvı. Saçları uzamaya başladı; dahası, kocası, erkek kardeşleri, hattâ kuzenleri bile bir gecede sert, sağlıklı, koyu renkli kıllarla kaplandılar. <sup class="calibre4">Ö</sup>teki sayfada Anna Csillag'ın, bu reçete kendisine açıklandıktan altı hafta sonraki hali gösterilmişti; çevresinde erkek kardeşleri, kayınbiraderleri ve yeğenleri vardı, hepsi de favoriliydi, sakalları göbeklerine kadar uzamıştı; düzmece olmayan, hayvansı erkekliklerini seyircilerin hayran bakışlarına sunmuşlardı. Anna Csillag, köyünün hayır sahibi kişisi oldu; köye bereket gelmiş, dalgalı saçlar ve uzun perçemlerle kutsanmıştı; köyün erkeklerinin geniş çalı süpürgelerine benzeyen sakalları yerleri süpürüyordu. Anna Csillag, gür saçların muştucusu oldu. Doğduğu köye mutluluk getirdikten sonra, bütün dünyayı da mutlu etmek istedi; tanrıların armağanını, sırrını yalnız kendisinin bildiği o harika karışımı alıp kurtulmaları için herkese yalvardı, ısrar etti ve onları zorladı.</span></p>
<p class="calibre3"><span class="font">• Eski Ahit'te Hz. Davut'un komutanlarından biri. Davut'un çıkarlarını Davut'un kendisinden daha iyi bildiğine inanırdı.</span></p>
<p class="calibre3"><span class="font">Bu öyküyü Adela'nın omuzunun üstünden okudum, birden aklıma müthiş bir düşünce geldi. Bu, o 'Kitap'tı, kitabın son sayfalarıydı, onun resmi olmayan ekiydi, artıklarla ve çöplerle dolu arka kapısıydı. Kırık bir gökkuşağı duvar kâğıdının üzerinde oynaştı. Kâğıdı Adela'nın elinden kaptım, titreyen bir sesle, soluk soluğa, "Nereden buldun bunu?" dedim.</span></p>
<p class="calibre3"><span class="font">"Aptal çocuk", dedi Adela, omuzlarını silkerek, "zaten burada duruyordu; hergün birkaç sayfa koparıp, eti sarması için kasaba götürüyoruz, ya da babanın yemeğini koyuyoruz içine... "</span></p>
<p class="calibre3"><span class="font">4</span></p>
<p class="calibre3"><span class="font">Odama koştum. Heyecan içinde, yanaklarım alev alev, titreyen parmaklarla eski Kitabın sayfalarını karıştırmaya başladım. Heyhat, geriye pek fazla sayfa kalmamıştı. Asıl metinlerin olduğu sayfaların hiçbiri yoktu, reklamlardan ve kişisel duyurulardan başka. Uzun saçlı Sibyl'in kehanetlerinin olduğu sayfanın hemen ardındaki sayfa, bütün hastalıklara ve illetlere iyi gelen mucizevi bir kocakarı ilacına ayrılmıştı. Elsa -Kuğulu Sıvı- mucizeler yaratan bir merhemdi. Sayfa, ilaçtan yararlanan insanların gerçek, dokunaklı öyküleriyle doluydu.</span></p>
<p class="calibre3"><span class="font">Transilvanya, Slavonya ve Bucovina'dan koşup gelen, iyileşme sürecindeki coşkulu hastalar tanıklık ediyorlar, öykülerini tatlı ve etkili sözcüklerle anlatıyorlardı. Sargılar içinde ve kamburları çıkmış olarak geliyorlar, sonra da gereksiz koltuk değneklerini fırlatıp atıyorlar, gözlerindeki bantları, yaralarındaki sargıları çıkartıyorlardı.</span></p>
<p class="calibre3"><span class="font">Bu sakatlar alayının arkasında, karbeyazı gökler altında, gündelik yavan işlerden bunalan kasvetli köyler hayal ediliyordu. Bunlar, zamanın derinliğinde unutulmuş köylerdi; içlerinde yaşayanlar, küçük yazgılarına sonsuza dek zincirlenmiş yaratıklardı. Bir ayakkabıcı tamircisi tam anlamıyla bir ayakkabı tamircisiydi; deri kokardı; yüzü ufak, yanakları çökük, gözleri soluk ve miyop, bıyığı renksiz ve kokuluydu; kendini tam bir ayakkabı tamircisi gibi hissederdi. Canlarını sıkan çıbanları olmadıkça, kemikleri çıtırdamadıkça, sıskalıktan yataklara düşmedikçe, bu insanlar cansız, yavan bir mutluluğa yuvarlanırlar, imparatorluğun ucuz, sarı tütününü içerler ya da piyango bileti satılan kulübelerin önünde kısır hayallere dalarlardı.</span></p>
<p class="calibre3"><span class="font"><sup class="calibre4">Ö</sup>nlerinden, soldan sağa, sağdan sola kediler geçerdi; kara köpekleri hayal ederler, avuç içleri karıncalanırdı. Arada bir, mektup yazma elkitabından kopya ettikleri bir mektup yazarlar, zarfın üzerine bir pul yapıştırıp istemeye istemeye posta kutusuna atarlar, sanki uyandırmak istiyormuşçasına kutuyu yumruklarlardı. Sonra da, gagalarında mektuplarla beyaz bulutların içinde kaybolan beyaz güvercinleri hayal ederlerdi.</span></p>
<p class="calibre3"><span class="font">Bundan sonraki sayfalar, gündelik işlerin alanından çıkıp katıksız bir şiir ortamına geçiyordu.</span></p>
<p class="calibre3"><span class="font">Orada armonikalar, ziterler ve arpler vardı; bir zamanlar yalnızca meleklerin orkestrasında kullanılırdı bunlar, şimdiyse, sanayinin ilerlemesi sayesinde uygun bir fiyata sıradan insanlar da sahip olabiliyorlardı bunlara; Tanrı korkusu taşıyan bütün insanlar, uygun bir biçimde eğlenmek ve yüreklerini neşelendirmek için bunları edinebilirlerdi.</span></p>
<p class="calibre3"><span class="font">Laternalar da vardı, gerçek teknoloji harikalarıydı bunlar, flüt, flüt anahtarı, borular vardı içlerinde, iç çeken bülbüllerin yuvaları gibi tatlı tatlı titreşiyorlardı; sakat gaziler için paha biçilmez birer hazineydi bunlar, özürlüler için kârlı bir gelir kaynağı ve genel olarak da müzik seven her ailenin mutlaka sahip olması gereken şeylerdi. Güzelce boyanmış bu laternaları ufak, yaşlı adamların sırtlarında taşıdığını hayal ederdik; bu adamların, hayatın derin çizgiler çizdiği yüzleri sanki örümcek ağlarıyla kaplı gibi olurdu; kızarık, kıpırtısız gözlerin yavaşça akıp gider gibi olduğu, kemikleri fırlamış bu yüzler, ağaçların yarılmış, çatlamış kabukları kadar soluk ve saf olur, tıpkı onlar gibi yalnızca yağmur ve gök kokardı.</span></p>
<p class="calibre3"><span class="font">Bu yaşlı adamlar, adlarını ve kimliklerini çoktan unutmuş olurlardı; kendi içlerine gömülür, koskocaman, ağır çizmelerin içindeki ayaklarıyla, bükük dizleri üzerinde, ufak, düzgün adımlarla, dümdüz uzanan bir çizgiyi izleyerek, yanlarından geçenlerin kıvrımlı, dolambaçlı yollarına aldırmadan ayaklarını sürüye sürüye yürürlerdi.</span></p>
<p class="calibre3"><span class="font">Beyaz, güneşsiz sabahlarda, soğuğun kavurduğu, hayatın gündelik işine gömülmüş sabahlarda, hiç belli etmeden kalabalığın arasından sıyrılıp, sıra sıra telgraf tellerinin böldüğü sarı bir lekeye benzeyen göğün altında, laternalarını köşebaşlarında bir ayaklığın üzerine oturturlardı. Yakalarını kaldırmış insanlar amaçsızca önlerinden koşuştururken, yukarıdaki bacalardan beyaz kuştüyleri gibi dumanlar yükselirken, onlar şarkılarını başlatır -başından değil, bir gün önce kaldığı yerden- ve </span><span class="font5">'Daisy, Daisy, bana yanıt ver lütfen</span><span class="font"> ...'i çalarlardı. Ve ne tuhaf ki, o ezgi, başlar başlamaz, sanki o düşsel, içe dönük güne ait olmak hakkıymış gibi, o saatte ve o çevrede yerine otururdu. <sup class="calibre4">Ö</sup>nünden hızla geçen insanların düşünceleri ve kaygıları, ezginin temposuna uyardı.</span></p>
<p class="calibre3"><span class="font">Ve bir süre sonra, laternanın ta içinden kopup gelen uzun, yayık bir vızıltıyla ezgi sona erdiğinde ve bambaşka bir ezgi başladığında, düşünceler ve kaygılar, dansta adım değiştirirken olduğu gibi bir an için kesilir ve laternanın borularından yükselen yeni bir ezgiye uyarak ters yöne dönüverirdi: </span><span class="font5">'Margaretta, ruhumun hazinesi.. </span><span class="font">.'</span></p>
<p class="calibre3"><span class="font">Ve o sabahın yavan kayıtsızlığı içinde hiç kimse dünyanın anlamının tümüyle değişmiş olduğunu, dünyanın artık </span><span class="font5">'Daisy, Daisy'</span><span class="font"> ile değil, </span><span class="font5">'Mar-ga-ret-ta'.</span><span class="font">.. ile uyumlu olarak döndüğünü fark etmezdi.</span></p>
<p class="calibre3"><span class="font">Bir sayfa daha çevirdim. Bu ne olabilirdi? Bir ilkbahar sağanağı mı? Yo, kuşların ötüşmesiydi bu, gri saçmalar gibi şemsiyelerin üstüne çarpıyordu; bu sayfada Harz Dağlarından gelme gerçek Alman kanaryaları sunuluyordu, kafesler dolusu saka kuşu ve sığırcıklar, sepetler dolusu kanatlı gevezeler ve şarkıcılar. <sup class="calibre4">İ</sup>çleri pamuk doldurulmuş gibi narin ve hafif; hantalca sıçrayan; pürüzsüz, gıcırtılı rulmanların üzerinde koşuyormuşçasına çevik; guguklu saatlerdeki guguk kuşları gibi geveze; bu kuşlar, yalnızların hayatına tat katmak, bekârlar için aile hayatının yerine geçmek, en katı yüreklerden, insanın içine işleyen çaresizlikleri sayesinde anne sevgisine benzeyen bir şeyi zorla çekip çıkartmak için vardılar. Bir sonraki sayfayı çevirmek üzereyken bile kuşların büyüleyici cıvıltısı hâlâ duyuluyordu.</span></p>
<p class="calibre3"><span class="font">Ama daha sonra, paramparça Kitap, daha da beter oldu. Artık sayfalarda ne olduğu belirsiz bir şarlatanlık sergileniyordu. Sırtında uzun bir palto, yüzünde kara sakalının yarı yarıya gizlediği bir gülümsemeyle halka hizmette bulunmaya hazır olan kimdi dersiniz? Milanolu Bay Bosco, bir kara büyü ustası, uzun ve anlaşılmaz bir konuşmayla parmaklarının ucunu kullanarak bir gösteri yapıyor, ama bu hareketi sözlerine bir açıklık getirmiyordu. Kendisi, şaşırtıcı sonuçlara ulaşmış olduğuna inansa da, bu sonuçlar yok olup gitmeden onları elinde tartar gibi görünse de, konuşmasının diyalektik inceliklerini kaşlarını kaldırarak işaret etse de ve bu da kişiyi beklenmedik şeylere hazırlasa da, yine de ne demek istediği anlaşılmıyordu; daha da kötüsü, insanlar onu anlamaya çalışmıyorlardı; onu el kol hareketleri, boğuk sesi, karanlık gülümsemesinin bütün yelpazesiyle baş başa bırakıp neredeyse kopmakta olan son sayfaları çeviriyorlardı.</span></p>
<p class="calibre3"><span class="font">Sanrılara, saçmalığa dönüştüğü açıkça belli olan bu son sayfalarda beyefendinin biri, insanın nasıl hiç vazgeçmeden ve dediğinden dönmeden kararlarına bağlı kalacağının yollarını açıklıyor ve uzun uzadıya yüksek ilkelerden ve kişilikten söz edıyordu. Ama bir sonraki sayfaya geçmek, ilkeler ve kararlılık konusunda aklımın tümüyle karışmasına yetiyordu.</span></p>
<p class="calibre3"><span class="font">Seke seke yürüyen, yürürken eteğinin kuyruğu ayaklarına dolanan Madam Magda Wang adında biri, yarım dekoltesinin üstünden erkeklerin kararlılığına ve ilkelerine gülüp geçtiğini ve en sert kişilikleri bile dize getirmekte usta olduğunu açıklıyordu (Bu sırada küçük ayağıyla attığı bir tekmeyle elbisesinin kuyruğunu düzeltiyordu). Dişlerini sımsıkı sıkarak, burada açıklayamayacağı şaşmaz yöntemler bulunduğunu söylüyor, okurların, Mor Yıllar adındaki kendi anılarını okumalarını salık veriyordu (anıları, Budapeşte Antroposofi Enstitüsü yayımlamıştı); bu anılarda, sömürgelerde erkeklerin terbiye edilmesi konusunda edindiği deneyimlerini sıralıyordu (terbiye edilmesi derken, gözlerini alayla parlatarak sözcükleri vurguluyordu). Çok tuhaf ki, bu pasaklı ve aklına geleni söyleyen bayan, hakkında böylesine alayla konuştuğu kişilerin kendisini onaylayacağından pek emin görünüyordu; o mavallarının, uydurmalarının arasında, ahlâk kurallarının ve değerlerinin tuhaf bir yöne sapmış olduğunu, pusulanın ters döndüğü bambaşka topraklara geçtiğimizi hissediyorduk.</span></p>
<p class="calibre3"><span class="font">Kitabın son sayfasına gelmiştim; nedense başım dönüyor, içim heyecan ve özlem karışımı bir şeyle doluyordu.</span></p>
<p class="calibre3"><a id="bookmark1"></a><span class="font">5</span></p>
<p class="calibre3"><span class="font">Yüzüm gökkuşağı gibi ışıl ışıl, Kitabın üzerine eğilmiş, kendimden geçmiş durumda için için yanıyordum. Okumaya dalınca yemeği unuttum. <sup class="calibre4">Ö</sup>nsezilerim doğru çıkmıştı: Gerçek Kitaptı bu, şimdi ne kadar aşağılanmış ve küçültülmüş olsa da kutsal özgün metindi. Akşam geç saatte, mutlulukla gülümseyerek kitabı bir çekmecenin dibine, başka kitapların altına gizlediğimde sanki kendini durmadan tazeleyen, morun her tonunda alev alev yinelenen ve bitmek bilmeyen bir günbatımını yatağına yatırır gibi hissettim kendimi.</span></p>
<p class="calibre3"><span class="font">Artık bütün öteki kitaplara karşı nasıl da kayıtsızlaşmış-</span></p>
<p class="calibre3"><span class="font">tım!</span></p>
<p class="calibre3"><span class="font">Çünkü genellikle kitaplar göktaşlarına benzerler. Her birinin bir Anka kuşu gibi haykırarak fırladığı, her tarafının tutuştuğu bir tek an vardır. Biz onları o bir tek an için severiz, hemen arkasından küle dönüşse de. Bazen geç vakit, soğumuş sayfaların üzerinde acı bir öfkeyle dolaşır, onların ölü simgelerini tahta bir tespihin boncukları gibi takırdatarak parmaklarımızın arasından kaydırırız.</span></p>
<p class="calibre3"><span class="font">Kitap'ı yorumlayanlar, bütün kitapların bu özgün kitaba susadıklarını söylerler. Bu kitapların ödünç alınmış bir yaşam sürdüklerini, esinlenme anında bu yaşamın asıl kaynağına geri döndüğünü söylerler. Bunun anlamı da kitapların azaldığı, özgün metinlerin çoğaldığıdır. Yine de okurun canını bu doktrinin açıklamalarıyla sıkmak istemiyoruz. Amacımız okurun dikkatini bir gerçeğe çekmekti: <sup class="calibre4">Ö</sup>zgün metin yaşıyor ve büyüyor. Bunun anlamı ne? Bir dahaki sefere elimizdeki eski yazıları açtığımızda, Anna Csillag'la müritlerinin hâlâ eski yerlerinde olup olmayacaklarını kim bilebilir? Belki de o uzun saçlı hacının pelerininin etekleriyle Moravya'nın sokaklarını süpürdüğünü, ya da uzak bir ülkede, gündelik, yavan yaşama dalmış beyaz kasabalarda dolaştığını ve Elsa'nın merhemini, yaralardan, kaşınmalardan yakınan safdillere dağıttığını görürüz. Ah, upuzun sakallarının hareketlerini engellediği, kasabanın saygıdeğer uzun sakallıları ne yaparlar acaba? Aşırı hasatlarının bakımı ve yönetimiyle görevlendirilmiş olan o sadık kasaba halkı ne yapacak acaba? Kim bilir, belki de hepsi, karaormanlardan gelme özgün laternalardan satın alacak kadın havarinin peşinden dünyaya dalacak, her yerde onu ararken, </span><span class="font5">'Daisy, Daisy</span><span class="font">... ' diye şarkı çalacaklardır.</span></p>
<p class="calibre3"><span class="font">Ah, ellerinde laternalarıyla manevî annelerinin peşinde kentten kente dolaşan bu saçlı-sakallılar Odysseia'sı! Bu destana layık olan gezgin ozan ne zaman ortaya çıkacak? Kendilerine emanet edilmiş olan kenti kime bıraktılar, Anna Csillag'ın kentindeki ruhlara hükmetme işini kime verdiler? Seçkinlerinden, saygın kişilerinden yoksun kalan kentin, çaresizliğe düşeceğini, insanların dininden döneceğini, kapılarını -kime dersiniz?-alaycı ve sapık Magda Wang'a açacağını (Budapeşte Antroposofi Enstitüsü basımı), onun da kişiliklerin terbiyesi ve adam edilmesi için bir okul kuracağını önceden göremediler mi?</span></p>
<p class="calibre3"><span class="font">Ama gelin biz hacılarımıza dönelim.</span></p>
<p class="calibre3"><span class="font">Şu eski, gezgin Kambriyalı nöbetçileri hepimiz biliriz, hani şu görünüşte sağlam bedenli, kapkara saçlı adamları; hantal, özsüz bir dokudan yaratılmış gibidirler. Bütün güçleri, bütün kudretleri saçlarına gitmiştir. Her zaman koyu renkli giysilere bürünen, göbeklerinden aşağı kalın gümüş zincirler sallanan, parmaklarını bakırdan mühürlü yüzükler süsleyen bu tuhaf ırk üzerinde insanbilimciler epeydir kafa yoruyorlar.</span></p>
<p class="calibre3"><span class="font">Ben bu adamlardan, bu Kaspar ya da Baltazar denen adamlardan hoşlanıyorum doğrusu; onların koyu ciddiyeti, cenaze törenlerine yakışır süsleri hoşuma gidiyor; kavrulmuş kahve çekirdekleri gibi pırıl pırıl parlayan güzel gözleri olan erkekliğin bu muhteşem örnekleri; tombul, hamursu bedenlerinde soylular gibi en ufak bir canlılık belirtisi olmaması; o bedenlerdeki hastalıklı çöküş; güçlü ciğerlerinden çıkan hırıltılı soluk, hattâ sakallarından yükselen kediotu kokusu bile hoşuma gidiyor.</span></p>
<p class="calibre3"><span class="font">Gökten inmiş melekler gibi bazen mutfak kapısında belirirler; iri yarı, soluk soluğa ve yorgun argındırlar; akları süt mavisi gözlerini devire devire terli alınlarını silerler; bir an için oraya geliş amaçlarını unutur, şaşkın şaşkın bir mazeret, gelişleri için bir bahane arayarak ellerini uzatıp sadaka isterler.</span></p>
<p class="calibre3"><span class="font">Gelin <sup class="calibre4">Ö</sup>zgün Metne dönelim. Ama zaten hiç ayrılmadık ki ondan. Bu noktada bu yazıların tuhaf bir özelliğine dikkat çekmemiz gerekir, okur kuşkusuz bunun ne olduğunu artık anlamıştır: okurken kendilerini açığa çıkarır bu yazılar, kapılarını bütün akıntılara ve dalgalanmalara açarlar.</span></p>
<p class="calibre3"><span class="font">Şimdi örneğin artık kimse Harz Dağlarından gelme saka kuşlarını satışa sunmuyor, çünkü o kara adamların laternalarından düzensiz aralıklarla tüylü küçük şarkıcılar çıkıp uçuyor ve pazar meydanını renkli ağaç dalları gibi kaplıyorlar. Ah, ışıl ışıl, cıvıl cıvıl kuşlar nasıl da çoğalıyorlar! Bütün saçak kenarlarında ve bayrak direklerinde, kanat çırpıp yer kapmaya çalışan kuşlar renkli çubuklar oluşturuyorlar. Bir bastonun kıvrık sapını pencereden uzatacak olursanız, içeri çekmenize fırsat kalmadan, cıvıldaşan koca bir kuş sürüsü hemencecik kaplayıverir üzerini.</span></p>
<p class="calibre3"><span class="font">Artık öykümüzün muhteşem ve felaketli bölümüne hızla yaklaşıyoruz, yaşamöykümüzde bu bölüm, Deha Çağı olarak bilinir.</span></p>
<p class="calibre3"><span class="font">Burada bir an, tıpkı Milanolu Sinyor Bosco gibi tam anlamıyla gizliliğe bürünmeliyiz ve seslerimizi iyice alçaltıp fısıltıyla konuşmalıyız. Yüzümüzdeki anlamlı gülümsemeler açıklamalarımıza destek vermeli, tartıya gelmeyen şeylerin narin maddesini parmak uçlarımızın arasında ufalamalıyız. Kimi zaman, sahte mallarını süslü el kol hareketleriyle sergileyen şu görünmez dokumalar satan tüccarlara benzersek, bu, bizim suçumuz olmayacaktır.</span></p>
<p class="calibre3"><span class="font">Eh, öyleyse Deha Çağı diye bir çağ gerçekten olmuş mudur? Bu soruya yanıt vermek güç. Evet ve hayır. Yüzde yüz gerçekleşemeyecek şeyler vardır. Somut olguların içine sığdırılmayacak kadar büyük ve görkemlidirler. Sadece olmaya çalışı-yorlardır, gerçeğin zemininin kendilerini taşıyıp taşımayacağını denetliyorlardır. Gerçekleşmenin kırılganlığı içinde bütünlüklerini yitirme korkusuyla çabucak geri çekilirler. Ve eğer sermayelerine el atarlarsa, somutlaşma çabası sırasında şunu ya da bunu yitirirlerse, sahip olduklarını çok geçmeden -kıskançlıkla- geri alırlar, onları bir araya toplarlar, yeniden bütünleşirler. Sonuç olarak da yaşamöykümüzde beyaz lekeler belirirken -kokulu tepecikler, meleklerin çıplak ayaklarının solmuş gümüşsü izleri, gecelerimize ve gündüzlerimize yayılan ayak izleridir bunlar-, yaşamın dolgunluğu artar, durmaksızın kendini tamamlar, mucize üstüne mucize göstererek tepemize dikilir.</span></p>
<p class="calibre3"><span class="font">Yine de, belli bir anlamda, bu bütünlük, kendinin bütün kopuk ve bölük pörçük somutlaşmalarının her birinde eksiksiz ve tam olarak mevcuttur. Bu, hayal gücünün ve başkası yerine mevcut olmanın görüngüsüdür. Bir olayın kaynağı küçük ve önemsiz olabilir, yine de gözümüze yaklaştırdığımızda tam ortasında sonsuz ve parlak bir perspektif açılabilir, çünkü yüce bir varlık orada kendini ifade etmeye çalışmakta ve büyük bir güçle ışıldamaktadır.</span></p>
<p class="calibre3"><span class="font">Böylece biz bu dokundurmaları, bu dünyevi tahminleri, hayat yolumuzdaki bu istasyonları ve evreleri, kırık bir aynanın parçalarını toplar gibi toplayacağız. Tek ve bölünmez olanı parça parça yeniden yaratacağız: büyük dönemi, hayatımızın Deha Çağını.</span></p>
<p class="calibre3"><span class="font">Belki de deneyüstü olanın büyüklüğü karşısında duyduğumuz huşuyla küçülmeye çalışırken çok fazla şeyi sınırlamış, sorguya çekmiş ve ürkmüş olabiliriz. Yine de, ne düşünülürse düşünülsün o şey meydana gelmiştir.</span></p>
<p class="calibre3"><span class="font">Bu, bir gerçekti ve hiçbir şey buna olan inancımızı sarsa-maz: tadını hâlâ dilimizde, soğuk ateşini damağımızda duyabiliyor, geniş soluğunu deniz ötesinden gelen taze bir esinti gibi hissedebiliyoruz.</span></p>
<p class="calibre3"><span class="font">Bundan sonra olacaklara karşı okuru acaba biraz olsun hazırlayabildik mi? Deha Çağımıza geri dönüş yolculuğunu göze alabilir miyiz?</span></p>
<p class="calibre3"><span class="font">Okur, sahne korkumuzu biraz hissetmiş olmalı: onun kaygılarını sezebiliyoruz. Sahneye çıkmış olsak da yüreğimizde bir ağırlık var; içimiz korku dolu.</span></p>
<p class="calibre3"><span class="font">Tanrı aşkına, haydi binip gidelim öyleyse!</span></p>
<p class="calibre3"><span class="font">Sıradan gerçekler zamanın içine yerleştirilmiştir, ipe dizilir gibi dizilmişlerdir zaman boyunca. Orada öncelleri ve sonuçları vardır, bunlar sımsıkı bir aradadırlar, peş peşe gelirler. <sup class="calibre4">Ö</sup>zünde süreklilik ve ardıllık yatan bütün anlatımlar için önemli bir şeydir bu.</span></p>
<p class="calibre3"><span class="font">Peki ya zaman içinde kendine bir yer edinemeyen olaylar ne olacak; zamanın tümü paylaşıldıktan, bölünüp dağıtıldıktan sonra, çok geç ortaya çıkan olaylar; dümeni ve yelkeni olmadan, rüzgârların önüne katılmış giden bir gemide kalakalmış gibi oradan oraya savrulanlar?</span></p>
<div class="calibre6">
<p class="calibre3"><span class="font4">Deha Çağı</span></p>
</div>
<p class="calibre3"><span class="font">Zaman, bütün bu olayları içine alamayacak kadar dar mı? Zamanın içinde yer kalmamış olabilir mi? Kaygı içinde olaylar treninin yanı sıra koşar, kendimizi yolculuğa hazırlarız.</span></p>
<p class="calibre3"><span class="font">Tanrı aşkına, bu trene önceden yer ayırtılamaz mı? Kondüktör nerelerdesin?</span></p>
<p class="calibre3"><span class="font">Heyecanlanmayalım. Paniğe kapılmayalım; bunu, kendi olanaklarımız içinde sessizce, sakince çözümleyebiliriz.</span></p>
<p class="calibre3"><span class="font"><sup class="calibre4">İ</sup>ki hatlı ve birbirine koşut giden bir zaman yolundan söz edildiğini duydunuz mu hiç? Evet, zamanın böyle kolları vardır, yasadışı ve kuşku uyandırıcı olsa da; ama bizde olduğu gibi, sayıca çok fazla, kayıtdışı, kaçak olaylarla baş başa kalınca pek seçici davranılmıyor. Gelin, tarihin herhangi bir yerinde böyle bir yan yol, bu yasadışı olayları yöneltebileceğimiz çıkmaz bir sokak bulalım. Korkacak bir şey yok, bütün bunlar fark</span></p>
<p class="calibre3"><span class="font">ettirilmeden olacak, okur şok geçirmeyecektir. Kim bilir? Belki şimdi, bunun sözünü ederken bile, bu pis iş başlamıştır ve biz de bir çıkmaz sokağa girmişizdir.</span></p>
<p class="calibre3"><a id="bookmark2"></a><span class="font">2</span></p>
<p class="calibre3"><span class="font">Annem içeri daldı, korkmuştu, çığlıklarımı kollarıyla sarmaladı, alevleri boğar gibi boğmak istedi onları, sevgisinin sıcaklığında soluksuz bırakmak. Dudaklarımı dudaklarıyla örttü ve benimle birlikte haykırdı.</span></p>
<p class="calibre3"><span class="font">Ama ben onu ittim, havayı yarıp geçen, kaybolmayan -pırıl pırıl, burgaçlanan toz zerrecikleriyle dolu olan- bir altın çubuğa, alev sütununa işaret ederek bağırdım: "Çıkart onu, çıkart onu!"</span></p>
<p class="calibre3"><span class="font">Sobanın ön yüzüne boyanmış olan kocaman renkli resim kıpkırmızı oldu; hindi gibi kabardı, damarlarının, kas tellerinin ve şişen anatomisinin çırpınmalarıyla sanki yerinden kopacak gibi oldu, kulakları delen, horoz ötüşü gibi bir haykırışla patlayacak, kendini kurtaracak gibiydi.</span></p>
<p class="calibre3"><span class="font">Kazık gibi kaskatı duruyordum, elim vecd içinde titriyor, parmaklarım gerilip uzuyor, öfke içinde, dikkatimi onun üzerinde toplamış, çılgınca işaret ediyordum.</span></p>
<p class="calibre3"><span class="font">Bana yabancı ve solgun elim beni yönetiyordu, beni peşinden çekiyordu bu kaskatı, bembeyaz el; kiliselerdeki adak tahtalarındaki balmumundan eller, dua ederken göğe kaldırılan meleklerin elleri gibiydi.</span></p>
<p class="calibre3"><span class="font">Kış sonuna doğruydu. Dünya, su birikintilerinde boğulmuş gibiydi, ama apansız yaşanan sıcak dalgaları ateş ve biber doluydular. Günün ballı hamuru gümüşsü yarıklara, renklerle, baharatlı tatlarla dolu prizmalara bölünmüştü. Ama bu günlerin bütün ateşi ve bütün pırıltılı anları, öğle vaktinin o daracık zaman aralığına toplanmıştı.</span></p>
<p class="calibre3"><span class="font">Sıcağı içinde tutamayan gün, o saatlerde gümüşsü, kıtır kıtır kalaylı teneke levhalar gibi kat kat soyuluyor, tabaka tabaka kalkarak dökme pırıltıdan oluşan çekirdeğini gözler önüne seriyordu. Ve sanki bu yeterli değilmiş gibi, bacalar tütüyor, parlak buhar dalgaları top top yükseliyor, göklerde uçan meleklere ve kanatların fırtınasına dönüşüp durmaksızın patlıyordu; bacalardan yeni çıkacak dumanları beklerken açık duran gökyüzü de bunları yutuyordu.</span></p>
<p class="calibre3"><span class="font">Göğe bakan pencere, bu sonu gelmez yükselişlerle şişiyor, perdeler alev alıyor, ateşin içinde tütüyor, altın gölgeler düşürüyor, havayı ışıltılı burgaçlara bölüyordu. Halının üzerinde yamuk, alev alev bir ışık dikdörtgeni yatıyor, yattığı yerden kurtulamıyordu. O ateşten sütun beni perişan etti. Büyülenmiş gibi, bacaklarım iki yana açık durdum, yabancısı olduğum bir sesle o sütuna kısa, ağır küfürler savurdum.</span></p>
<p class="calibre3"><span class="font">Kapının eşiğinde ve koridorda ürkek, şaşkın insanlar duruyorlardı: akrabalar, komşular, süslü püslü giyinmiş teyzeler. Ayak parmaklarının ucuna basarak yaklaştılar, sonra da dönüp gittiler, merakları giderilmemişti. Bense haykırıyordum:</span></p>
<p class="calibre3"><span class="font">"Gördünüz mü?" diye haykırıyordum, anneme, ağabeyime. "Her şeyin bitkin düştüğünü, sıkıntıya gömüldüğünü, kurtulamadığını söyleyip duruyordum! Şimdi bakın şu sele, şu çiçek-lenmeye, şu mutluluğa..."</span></p>
<p class="calibre3"><span class="font">Ve mutluluk ve yorgunluktan ağladım.</span></p>
<p class="calibre3"><span class="font">"Uyanın", diye bağırdım, "gelin de bana yardım edin. Bu sele nasıl tek başıma göğüs gerebilirim, bu tufanla nasıl baş edebilirim? Allahın bana yağdırdığı milyonlarca şaşırtıcı soruyu tek başıma nasıl yanıtlayabilirim?"</span></p>
<p class="calibre3"><span class="font">Onlar sessiz kalınca ben öfkeyle haykırdım: "Acele edin, kovaları doldurun, erzak toplayın!"</span></p>
<p class="calibre3"><span class="font">Ama kimse yardım edemiyordu bana; şaşkınlık içinde omuzlarının üstünden arkaya baktılar, komşularının arkasına gizlendiler.</span></p>
<p class="calibre3"><span class="font">Sonra ne yapmam gerektiğinin farkına vardım; dolaplardan eski <sup class="calibre4">İ</sup>ncilleri ve babamın yarı yarıya doldurulmuş ve parçalanıp dağılmakta olan dosyalarını çıkardım, onları yere, parlayıp havayı aydınlatan alev sütununun altına fırlattım. Kâğıtlar yetmiyordu. Annemle ağabeyim ellerinde eski gazeteler ve dergilerle içeri koştular, hepsini yere yığdılar. Ben de kâğıt yığınlarının ortasına oturdum, ateş gözlerimi kamaştırmıştı, gözlerim patlamalarla, fişeklerle ve renklerle doluydu; çılgınca, delice kâğıdın üzerini, yazılı ya da resimli sayfaları çizdim. Esinlenen boya kalemlerim okunamayan metinlerin üzerinde uçuştular, ustalıklı karalamalarla, tehlikeli zikzaklarla koşuştular, ansızın kalınlaşıp görsel anagramlar, parlak açıklamaların bulmacalarını oluşturdular ve sonra da çözülüp hayâli izlerin peşinde koşan şimşeklere dönüştüler.</span></p>
<p class="calibre3"><span class="font">Ah, yabancı bir el tarafından çizilmişe benzeyen o ışıl ışıl çizimler! Ah o saydam renkler ve gölgeler! Şimdi ne çok da düşlüyorum onları, sonra da, bunca yılın ardından onları eski çekmecelerin diplerinde, ışıl ışıl parlarken ve sabah kadar taze olarak yeniden keşfediyorum; günün ilk çiğinin nemini taşıyan o biçimler, manzaralar, yüzler!</span></p>
<p class="calibre3"><span class="font">Ah, sancı gibi saplanan korkuyla soluğunuzu kesen o maviler. Ah, mucizelerden de daha yeşil olan o yeşiller. Ah, adlandırılmayı bekleyen, yeni keşfedilmiş o renklerin cilveleri!</span></p>
<p class="calibre3"><span class="font">O günlerde onları, fazlaya sahip olmanın kayıtsızlığı içinde düşüncesizce, umursamazca neden ziyan ettim ki? Komşuların ortalığı karıştırıp resim yığınlarını yağmalamasına göz yumdum. Kucak kucak alıp götürdüler onları. Kim bilir hangi evlere gittiler, hangi çöp kutularına atıldılar? Adela onları duvar kâğıdı gibi mutfağa astı; mutfak, gece kar yağmışçasına aydınlandı, ışıdı.</span></p>
<p class="calibre3"><span class="font">Acımasızlık, tuzak ve gizli tehlikelerle dolu çizimlerdi bunlar. Yerde bir yay gibi gergin, hareketsiz oturup okurken, çevremdeki kâğıtlar güneşte pırıl pırıl parlıyordu. Kalemimin ucuyla yere mıhladığım resimlerden birinin kaçmaya yeltenmesi yetiyordu, o zaman yeni dürtüler ve kıpırtılarla kasılan elim, öfkeli bir kedi gibi atlıyordu üzerine. Vahşice, çılgınca, şimşek gibi saldırıp kalemimden kaçmaya çalışan o resmi ısırı-veriyordu. Kalemim, ancak o ölmüş ve hareketsiz kalmış leşler, bir bitkibilim kitabındaki gibi sayfanın üzerinde renkli ve fantastik anatomilerini sergilediği zaman kalkıyordu kâğıttan.</span></p>
<p class="calibre3"><span class="font"><sup class="calibre4">Ö</sup>lümcül bir takip, ölümüne bir savaştı bu. O öfke yumağının, çığlıklar ve korkulardan örülü o karışıklığın içinde kimin saldıran, kimin saldırılan olduğu bilinebilir miydi? Kimi zaman elim, iki ya da üç kez boşuna saldırıya geçmiş oluyor, kurbanına ancak dördüncü ya da beşinci hamlede ulaşabiliyordu. Çoğu kez, oluklu kalemimin altında kıvranan canavarların dişlerinin ve kıskaçlarının arasında acıyla, korkuyla irkiliyordu.</span></p>
<p class="calibre3"><span class="font">Saatler geçtikçe hayallerin sayısı artıyor, darboğazlar oluşuyordu; sonunda bir gün bütün anayollar ve yanyollar geçit alaylarıyla doldu, dolana dolana yürüyen ya da sert adımlar atan sıra sıra yaratıklarla, canavarların ve hayvanların sonu gelmez kafileleriyle kaplandı.</span></p>
<p class="calibre3"><span class="font">Nuh Peygamberin zamanında olduğu gibi, rengârenk kafileler, saçlar ve yeleler, kavisli sırtlar ve kuyruklar, adımlara ayak uydurarak, tekdüze, yukarı aşağı sallanan başlar bir ırmak gibi akıyordu.</span></p>
<p class="calibre3"><span class="font">Benim odam sınırdı, geçit kapısıydı. Kafileler burada birbirine sokulup duruyor, yalvarıyor, inliyor, kükrüyorlardı. Aynı yerde heyecanla, delice dönüp duruyorlardı. Hayvanlar âleminin çeşitli kılıklarına ve silahlarına bürünmüş, kambur, nasırlı yaratıklar; birbirlerinden korkuyorlar, kendi kılıklarından ür-küyorlar, korku dolu ve şaşkın gözlerle, kıllı maskelerinin arasından bakıyorlar, maskelerinin altında soluksuz kalmışlar gibi kederle böğürüyorlardı.</span></p>
<p class="calibre3"><span class="font">Onları adlandırmamı ve bulmacalarını çözmemi mi bekliyorlardı? Yoksa adlarının içine girebilmek ve o adları varlıklarıyla doldurabilmek için bana adlarının ne olduğunu mu soruyorlardı? Tuhaf canavarlar geldi üstüme, canavar sorular, canavar öneriler, ben de haykırmak ve onları ürkütüp kaçırmak zorunda kaldım.</span></p>
<p class="calibre3"><span class="font">Başlarını eğerek, yana bakarak, kendi içlerine geri çekildiler, kendi içlerinde kayboldular; sonra tarif olunamayan bir karmaşanın içinde çözülüp biçimlerin çöp kutusuna döndüler. O zaman elimin altından kaç dik ya da kambur sırt geçti, elim kaç başa kadifemsi bir okşayışla dokundu!</span></p>
<p class="calibre3"><span class="font"><sup class="calibre4">İ</sup>şte o zaman hayvanların neden boynuzları olduğunu anladım: Belki hayatlarına katamadıkları anlaşılmazlıkları bu boynuzların içinde barındırıyorlardı, çılgın ve ısrarcı huysuzluklarını, ruhsuz, yararsız inatlarını. Varlıklarının sınırlarını aşan bir saplantı oluşmuştu, başlarının boyunu aşmış ve birden -ışığı görünce- hissedilebilir ve katı bir kütleye dönüşmüştü. Sonra çılgın, inanılmaz ve önceden kestirilemeyen bir biçim almıştı bu kütle, girintili çıkıntılı olmuştu, gözleriyle göremiyor-lardı onu ama telaşlanıyorlardı: tehdidi altında yaşamak zorunda kaldıkları bilinmeyen bir markaydı o. Bu hayvanların neden mantıksızca ve çılgınca bir korkuya, paniğe kapıldıklarını anladım: Deliye dönüyorlar, birbirine girmiş bu boynuzlardan kurtulamıyorlar ve başlarını eğip bu boynuz cangılının arasından bir kaçış yolu bulmak istercesine kederle ve vahşi gözlerle bakıyorlardı.</span></p>
<p class="calibre3"><span class="font">Kediler, ışıktan daha da uzaktılar. Kusursuzlukları rahatlatıcıydı. Bedenlerinin kusursuzluğu ve yeteneği içinde hata ya da sapma nedir bilmiyorlardı. Bir an için varlıklarının derinlerine inerler, sonra yumuşacık kürkleri içinde hareketsiz kalırlar, ağırbaşlı ve tehdit edecek derecede ciddi olurlar, gözleriyse testekerlek olur, görünen her şeyi ateşli kraterlerinin içine çekerdi. Ama bir an sonra yeniden yüzeye çıkarlar, bön bakışlarından esneyerek sıyrılırlar, hayal kırıklığı içinde, hayalden yoksun kalırlardı. <sup class="calibre4">Ö</sup>zgüvenli bir zarafetle dolu, içe dönük hayatlarında herhangi bir seçeneğe yer yoktu. Bu kusursuzluk hapishanesinde sıkılıp hüzne kapılırlar, kırışık dudaklarıyla hırıldarlar, çizgilerin genişlettiği suratlarında ise soyut bir acımasızlık ifadesi okunurdu.</span></p>
<p class="calibre3"><span class="font">Daha aşağılarda, sansarlar, kokarcalar ve tilkiler gizlice süzülürlerdi; bunlar hayvanlar âleminin hırsızlarıydı, vicdan azabı çekerlerdi. Hayattaki konumlarına, yaratıcılarının amacının aksine, kurnazlıkla, entrikayla ve birtakım numaralarla kavuşmuşlardı; kendilerinden hep nefret edildiği için, hep tehdit edildikleri, hep savunmada oldukları, hep bulundukları yeri yitirme korkusu içinde oldukları için hırsızlama elde ettikleri o gizli varlıklarını tutkuyla severler, onu savunmak için mahvolmaya hazır olurlardı.</span></p>
<p class="calibre3"><span class="font">Sonunda hepsi önümden geçip gitmişti, odam bir kez daha sessizliğe gömüldü. Yeniden resim çizmeye başladım, yaz güneşini soluyan kâğıtlarıma gömüldüm. Pencere açıktı. Pencerenin pervazındaki güvercinleri ve kumruları ilkbahar esintisi üşütüyordu. Başlarını yana çevirip yuvarlak ve donuk gözlerini yandan gösteriyorlardı, korkmuş ve kaçmaya hazır gibiydiler. Gündüzler akşama yakın yumuşuyor, opalimsi ve yarı saydam oluyor, sonra yeniden sedefsileşiyor, puslu bir tatlılıkla doluyorlardı.</span></p>
<p class="calibre3"><span class="font">Paskalya gelince annemle babam evli olan ablamı ziyarete gittiler, beni evde bıraktılar, artık esinlerimin elinde oyuncaktım. Adela kahvaltılarımı ve yemeklerimi tepsiyle getiriyordu. Kapımın eşiğinde bayramlık giysileri içinde, üzerindeki tüller ve ipeklerden ilkbahar kokuları yayılarak durduğunda onun orada olduğunu fark etmiyordum.</span></p>
<p class="calibre3"><span class="font">Açık pencereden içeri tatlı bir esinti giriyor, odamın içine uzak manzaraların yansılarını dolduruyordu. Uzakların renkleri bir an için havada asılı kalıyor, ama bu uzun sürmüyordu. Çok geçmeden eriyorlar, yumuşak ve narin mavi gölgelere dönüşüyorlardı. Resim seli biraz uzaklaşıyor, hayal denizlerim durulup alçalıyordu.</span></p>
<p class="calibre3"><span class="font">Yere oturdum. Boya kalemlerimle düğmelerim çevreme yayılmışlardı; kutsal renkler, tazelik soluyan maviler, olabilirliğin sınırlarını zorlayan yeşiller. Elime kırmızı bir boya kalemi aldığımda kırmızı renkli mutlu fanfarlar yürüyüp dünyaya dağılıyor, bütün balkonlar dalgalanan kırmızı bayraklarla aydınlanıyor, sıra sıra evler sokaklar boyunca dizilip utkulu bir şerit oluşturuyorlardı. Aydınlatılmış mutlu sokaklardan, vişne kırmızısı üniformalar giymiş itfaiyeciler geçiyor, beyefendiler onları selamlamak için çilek rengi silindir şapkalarını havalandırıyorlardı. Lavanta kokulu havayı kiraz kırmızısı bir tatlılık ve saka kuşlarının kiraz kırmızısı cıvıltısı dolduruyordu.</span></p>
<p class="calibre3"><span class="font">Elimi mavi boyaya uzattığımda, sokak boyunca dizilmiş bütün pencerelere kobalt mavisi bir ilkbaharın yansısı vuruyordu; pencere camları peş peşe titriyor, gök mavisi ve göksel bir ateşle doluyordu; perdeler uyandırılmış gibi dalgalanıyorlardı; müslin perdelerle boş balkonlardaki zakkumların arasındaki geçitten keyifli bir esinti geçiyordu, sanki uzun ve aydınlık bir bulvarın öteki ucundan tam olarak seçilemeyen biri görünmüş ve yaklaşıyormuş gibi; ışıl ışıl biri, kendisinden önce iyi haberleri gelen, önceden sezilen, kırlangıç sürülerinin ve işaret ateşlerinin haber verdiği biri.</span></p>
<p class="calibre3"><span class="font">Paskalya zamanı, genellikle Mart sonu ya da Nisan başında, Tobias'ın oğlu Szloma, yaz ve sonbahar boyunca kalkıştığı saçmalıklar ve budalalıklar yüzünden kış boyunca tıkılmış olduğu hapishaneden salıverilirdi. O ilkbaharda, bir gün öğleden sonra, pencereden bakarken onu berber dükkânından çıkarken gördüm, bizim kasabada berber, hem saç keser hem de cerrahlık yapardı; Szloma'nın dükkânın pırıl pırıl parlayan camlı kapısını büyük bir dikkatle açıp üç tahta basamağı indiğini gördüm. Taze ve nedense olduğundan daha genç görünüyordu, saçı özenle kesilmişti. Kendisine kısa ve dar gelen bir ceket vardı üstünde, bir de kareli pantolon; kırk yaşında olmasına karşın incecik ve genç duruyordu.</span></p>
<p class="calibre3"><span class="font">O günlerde Kutsal <sup class="calibre4">Ü</sup>çlük Meydanı boş ve tertemizdi. Ükba-harda karların erimesinden sonra yağan şiddetli yağmurlar sulu çamurları süpürüp götürmüş, kaldırımlar tertemiz olmuştu. Karların erimesini dingin, suskun güzel günler izlemiş, uzun, geniş günler ölçüsüzce uzayıp akşamlara karışmış, akşam karanlığı, sonsuz, boş ve devasa beklentileri içinde tembel, hareketsiz görünmüştü. Szloma berber dükkânının camlı kapısını arkasından kapatır kapatmaz gökyüzü camlı kapıya dolmuştu, tıpkı tek katlı evin bütün küçük pencerelerine dolduğu gibi.</span></p>
<p class="calibre3"><span class="font">Merdivenden inince Szloma kendini geniş, ıssız meydanın kıyısında bir başına buluverdi; o öğle sonrasında meydan, kocaman bir balon, yeni, henüz başlamamış bir yıl gibiydi. Szlo-ma o solgun ve sönük meydanın eşiğinde durdu, maviliğe bulanmıştı, kullanılmamış bir günün kusursuz yuvarlaklığını bozabilecek bir karar almak gelmiyordu elinden.</span></p>
<p class="calibre3"><span class="font">Yalnız yılda bir kez, hapishaneden salıverilince, Szloma kendini bu kadar temiz, hafif ve yeni hissederdi. Sonra gün onu içine alır, günahtan arınmış, yenilenmiş ve dünyayla barışık olarak yüklenir, içini çekerek Szloma'nın önünde tatlı bir güzellikle taçlanmış ufuklarının lekesiz yuvarlağını açardı.</span></p>
<p class="calibre3"><span class="font">Szloma acele etmezdi. Günün kıyısında durur, içinden geçmeyi ya da ufak, genç, hafifçe aksayan adımlarıyla ikindinin, tatlı bir kemerle kıvrılan kabuğuna girmeyi göze alamazdı.</span></p>
<p class="calibre3"><span class="font">Kentin üstünde yarı saydam bir gölge olurdu. <sup class="calibre4">Ö</sup>ğle sonrası saat üçünün sessizliği, evlerin duvarlarından tebeşirin katıksız beyazlığını çekip alır, onu bir deste iskambil kâğıdı gibi sessizce ortalığa dağıtırdı. Birinci turu bitirince, Kutsal <sup class="calibre4">Ü</sup>çlük kilisesinin geniş barok önyüzünde depolanmış ne kadar beyaz varsa alıp ikinci tura geçerdi; beyazlık, gökyüzünden düşmüş devasa kutsal bir gömlek gibi yere konmadan önce, direklerin, çıkıntıların ve girintilerin üstünde katlanır, sütunların dokunaklılığı içine dolardı.</span></p>
<p class="calibre3"><span class="font">Szlorna başını kaldırıp havayı kokladı. Tatlı esinti, zakkum, tarçın ve süslü odaların kokusunu getiriyordu. Sonra gürültüyle hapşırdı, bu ünlü şiddetli aksırığı karakolun damındaki güvercinleri ürküttü, ürken güvercinler uçup gittiler. Szlorna kendi kendine gülümsedi: burun deliklerinin patlaması, Tan-rı'nın, ilkbaharın geldiğini işaret etmesi dernekti. Bu, leyleklerin gelişinden daha kesin bir işaretti, artık günler bu patlamalarla bölünecek, kentin gürültüsü içinde kaybolan bu patlamalar kentteki olayları değişik yönlerden gelen şakacı sataşmalar gibi sürekli keseceklerdi.</span></p>
<p class="calibre3"><span class="font">"Szlorna", diye seslendim, evimizin alçak birinci kat penceresinden.</span></p>
<p class="calibre3"><span class="font">Szlorna beni gördü, tatlı tatlı gülümsedi ve selam verdi.</span></p>
<p class="calibre3"><span class="font">"Bu meydanda bizden başka kimse yok, senden ve benden başka", dedim alçacık bir sesle, çünkü şişmiş gökküre boş bir fıçı gibi tınlıyordu.</span></p>
<p class="calibre3"><span class="font">"Senden ve benden", diye yineledi Szlorna, hüzünle gülümseyerek. "Bugün dünya ne kadar da boş!"</span></p>
<p class="calibre3"><span class="font">Dünyayı aramızda bölebilir, yeniden adlandırabilirdik; öylesine açık, savunmasız ve küçüktü. Böylesi günlerde Mesih, ufkun sınırına yaklaşır ve oradan yeryüzüne bakar. Onu gök mavisiyle çevrili soluk, sessiz ve dalgın görünce, göklerde kemer gibi uzayan bulutların çizdiği sınır görünmez olabilir ve ne yaptığının farkında olmadan Mesih yeryüzüne adım atabilir. Dalgın yeryüzüyse O'nu fark etmez bile, yollarına inen Mesih'i; insanlar ikindi uykularından uyandıklarında hiçbir şey hatırlamazlar. Bütün olay silinip gider, her şey, yüzyıllardır olduğu gibi, tarih çağı başlamadan önce olduğu gibi olur.</span></p>
<p class="calibre3"><span class="font">"Adela evde mi?" diye sordu Szloma gülümseyerek.</span></p>
<p class="calibre3"><span class="font">"Evde kimse yok, içeri gel de sana yaptığım resimleri göstereyim."</span></p>
<p class="calibre3"><span class="font">"Evde kimse yoksa seve seve gelirim; bana kapıyı aç."</span></p>
<p class="calibre3"><span class="font">Kapının eşiğinde durup iki yanına baktı, bir hırsız gibi süzülüp içeri girdi.</span></p>
<p class="calibre3"><a id="bookmark3"></a><span class="font">4</span></p>
<p class="calibre3"><span class="font">“Ne güzel resimler bunlar!" dedi Szloma, sanattan anlayan biri gibi. Renklerin ve ışığın yansımasıyla yüzü aydınlanmıştı. Sonra elini yuvarlayıp gözünün önüne tuttu ve bu doğaçlama dürbünden baktı, ciddi bir değerlendirme yapan biri gibi yüzünü buruşturmuştu.</span></p>
<p class="calibre3"><span class="font">"Diyebilirim ki", dedi, "dünya, kendini yenilemek için senin ellerinin arasından geçmiş, ellerinin arasında tüylerini döküp muhteşem bir kertenkele gibi deri değiştirmek için. Dünya bu kadar çaptan düşmeseydi, kokuşmasaydı, içindeki her şeyin yaldızı, Tanrı'nın ellerinin o uzak ışıltısı silinmemiş olsaydı, ben hırsızlık edip binlerce saçmalık yapar mıydım sanıyorsun? Her şey elinden alınınca, anlamı olan her şey bir yere kapatılınca ve durmadan, bir hapishanenin duvarlarını yumruklar gibi tuğlalara yumruk atarsan nasıl dayanırsın, nasıl cesaretini yitirmezsin? Ah Jozef, keşke daha önce doğmuş olsaydın".</span></p>
<p class="calibre3"><span class="font">Meydana açılan pencereye doğru uzayan büyük odamın yarı karanlığında duruyorduk, tatlı titreyişlerle bize ulaşan hava dalgaları sessizliğin üstüne çöküyorlardı. Her yeni dalga, sanki bir önceki yük kullanılıp tüketilmiş gibi, uzakların renkleriyle tatlandırılmış yeni bir sessizlik yükü getiriyordu. Karanlık odayı aydınlatan yalnızca pencerenin çok ötesindeki evlerin yansımalarıydı, evlerin renkleri pencereden geçip, karanlık kutunun arkasına vururcasına odanın duvarlarına vuruyordu. Pencereden bakınca, bir teleskoptan bakarcasına, karakolun damındaki tombul güvercinleri görebiliyordunuz, çatının kenar çıkıntısı boyunca yürüyorlardı. Bazen hep birlikte havalanıyorlar, meydanın üstünde yarım daire çizerek uçuyorlardı. Kuşların uçuşu bir an odayı aydınlattı, kanat çırpışlarının yansısıyla odam genişledi, aşağıya yönelen kuşlar kanatlarını kapayınca da yeniden karardı oda.</span></p>
<p class="calibre3"><span class="font">"Szloma", dedim, "bu resimlerin gizini sana açıklayabilirim. Ta başından beri bu resimleri gerçekten ben mi çizdim diye kuşku duyuyordum. Kimi zaman gözüme, istenmeden yaptığım bir çalıntı gibi görünüyorlar, sanki biri bana bunları ima etmiş, kopya vermiş, aklıma sokmuş gibi... Sanki tanımadığım bir şey, amacını bilmediğim bir şey için benim esinimden yararlanmış. Sana itiraf etmeliyim ki", dedim yavaşça, Szloma'nın gözlerine bakarak, "ben büyük <sup class="calibre4">Ö</sup>zgün Metni buldum ..."</span></p>
<p class="calibre3"><span class="font">"<sup class="calibre4">Ö</sup>zgün Metin mi?" diye sordu Szloma, yüzü aydınlanmıştı.</span></p>
<p class="calibre3"><span class="font">"Evet, ta kendisi, baksana", dedim, çekmeceli dolabın önünde diz çökerken. Dolaptan önce Adela'nın ipek giysisini çıkardım, sonra kurdelelerini koyduğu kutuyu, en sonunda da yüksek topuklu yeni ayakkabılarını. Havayı pudra ve parfüm kokusu doldurdu. Birkaç kitap çıkardım: çekmecenin dibinde uzun zamandır görmediğim, değerli, sevgili kâğıtlarım duruyordu.</span></p>
<p class="calibre3"><span class="font">"Szloma", dedim, heyecandan titriyordum. "Bak, işte burada... "</span></p>
<p class="calibre3"><span class="font">Ama Szloma düşüncelere dalmıştı, eline Adela'nın ayakkabısının tekini almış, dalgın dalgın seyrediyordu.</span></p>
<p class="calibre3"><span class="font">"Tanrı böyle bir şey söylemedi ama", dedi, "ben kesinlikle inanıyorum, duvara sıkıştırılıyorum ve son kanıtım da elimden alınıyor. Bu çizgiler dayanılmaz, şaşırtıcı derecede kesin ve tartışmasız; sorunun tam ortasına yıldırım gibi düşüyor. Sen kendin rüşvet yemişsen, düşük oy almışsan ve en sadık taraftarlarınca ihanete uğramışsan nasıl suçsuzum diyebilirsin, nasıl karşı koyabilirsin? Yaratılış'ın ilk altı günü kutsal ve parlaktı. Ama yedinci günde çöktü Tanrı. Yedinci günde parmaklarının altında yabancı bir doku hissetti, korkarak elini dünyadan çekti, oysa yaratıcı gücü daha günlerce, gecelerce sürebilirdi. Ah, Jozef, kendini yedinci günden sakın..."</span></p>
<p class="calibre3"><span class="font">Adela'nın zarif ayakkabısını huşuyla kaldırırken, rugan deriden o boş kabuğun ışıltılı albenisiyle baştan çıkarılmışçasına konuştu:</span></p>
<p class="calibre3"><span class="font">"Bu simgenin bir kadının ayağında ne kadar korkunç bir utanmazlığa sahip olduğunu anlayabiliyor musun? Böyle süslü topukların üzerinde cilveli cilveli yürüyüşünün insanı nasıl tahrik ettiğini? Seni bu simgenin etkisi altında nasıl bırakabilirim? Tanrı esirgesin, yapamam bunu..."</span></p>
<p class="calibre3"><span class="font">Bunları söyler söylemez hünerli elleriyle Adela'nın ayakkabılarını, giysisini ve boncuklarını cebine tıkıştırdı.</span></p>
<p class="calibre3"><span class="font">"N'apıyorsun Szloma?"</span></p>
<p class="calibre3"><span class="font">Ama o hızla kapıya doğru gitmeye başlamıştı bile, hafifçe aksıyor, kareli pantolonu bacaklarında dalgalanıyordu. Kapıda durup renksiz ve ifadesiz yüzünü bana çevirdi, elini, beni yatıştırmak istercesine kaldırdı. Sonra da gözden kayboldu.</span></p>
<p class="calibre3"><span class="font">Bu, bütün ilkbaharlardan çok daha gerçek, çok daha başdöndü-rücü ve parlak olan bir ilkbaharın öyküsüdür; konusunu ciddiye alan bir ilkbaharın öyküsü; heyecan verici bir metindir bu konu; mühür mumunun, takvimlerin parlak kırmızısıyla, boya kalemlerinin ve coşkunun kırmızısıyla, uzaklardan gelen mutlu telgrafların moruyla yazılmıştır...</span></p>
<p class="calibre3"><span class="font">Her ilkbahar böyle başlar, bir tek mevsimin beklentilerine sığmayan müthiş, baş döndürücü yıldız fallarıyla. Her ilkbaharda her şey bulunur: geçit alayları ve gösteriler, devrimler ve barikatlar. Her birinin içinde, belli bir anda, fanatizmin sıcak rüzgârı eser, karşılığını gerçek yaşamda boşuna arayan sınırsız bir yas ve sarhoşluk geçer.</span></p>
<div class="calibre6">
</div>


<div class="calibre6"><p class="calibre1"><span class="font4"><b class="calibre2">İlkbahar</b></span></p>
</div>
<p class="calibre3"><span class="font">Daha sonra, bu aşırılıklar, doruğa çıkmalar ve kendinden geçişler, çiçek açmaya, serin yaprakların bereketine, geceleri heyecanlı ilkbahar bahçelerine dönüşür ve yaprakların hışırtısında erir. İlkbaharlar böylece verdikleri söze ihanet etmiş olurlar; çiçeklenen parkların soluk soluğa fısıltısına dalan her ilkbahar, verdiği sözleri unutur, ahdinin yapraklarını birer birer döker.</span></p>
<p class="calibre3"><span class="font">Ama sözü edilen o ilkbaharın dayanacak, sözünü ve ilişkisini tutacak cesareti vardı. Birçok başarısız girişimden sonra sürekli bir biçim almayı başardı ve her yeri saran, mutlak ilkbahar olarak dünyayı kapladı.</span></p>
<p class="calibre3"><span class="font">Ah olayların rüzgârları, ah o fırtına gibi esen olaylar: başarılı coup </span><span class="font5">d'etat,</span><span class="font"> o muhteşem, utkulu, şatafatlı günler! Bu öykü-</span></p>
<p class="calibre3"><span class="font">nün gidişinin, o günlerin büyüleyici, heyecan dolu temposunu, o destandaki kahramanlık tonunu, o ilkbahar 'Marseillaise'inin yürüyüş ritmini yakalamasını nasıl da istiyorum!</span></p>
<p class="calibre3"><span class="font">Dkbaharın yıldız falı nasıl da bitimsiz! Binlerce değişik biçimde okunabilir, gözü kapalı yorumlanabilir, istenilen yönde hecelenebilir; kuşların insanın yolunu şaşırtan cıvıltıları arasında bir şeyleri çözebildiğiniz için mutlu olursunuz. Metni düzden ya da tersten okuyabilirsiniz, anlamını yitirip, birçok çeşitlemede, binlerce değişik seçenekte yeniden bulabilirsiniz. Çünkü ilkbaharın metni tümüyle tahminlerden, yarım kalmış cümlelerden ve bomboş gökyüzündeki çizgilerden, elipslerden oluşur; hecelerin arasındaki boşluklara kuşlar akıllarına gelenleri ve buldukları çözümleri yerleştirirler. Bu yüzden o metin gibi benim öyküm de birçok değişik yol izleyecek ve ilkbahar düşünceleri, iç çekişleri ve noktalarıyla bezenmiş olacaktır.</span></p>
<p class="calibre3"><a id="bookmark4"></a><span class="font">2</span></p>
<p class="calibre3"><span class="font"><sup class="calibre4">İ</sup>lkbahar öncesindeki o deli dolu ferah gecelerde, gökyüzünün henüz ham ve kokusuz ama alabildiğine geniş olduğu, gökteki yan yolların yıldızlı sonsuzluğa gittiği o gecelerde, babam bazen beni alıp pazar meydanındaki en uzak binaların arka duvarları arasına gizlenmiş bahçeli bir lokantaya akşam yemeğine götürürdü.</span></p>
<p class="calibre3"><span class="font">Rüzgârda tıslayan sokak lambalarının nemli ışığı içinde yürür, büyük, kavisli meydanı bir uçtan öbür uca geçerdik; tek başımıza, devasa gökyüzünün altında ezilmiş, onun bomboş genişliğinde yönümüzü yitirmiş olarak. Babam, yetersiz ışıkla yıkanan yüzünü kaldırır, gökteki anaforların sığlıkları arasına serpiştirilmiş yıldızsı iri kumlara korkuyla bakardı. Anaforların düzensiz ve sayısız kümeleri henüz takımyıldızı halini almamışlardı, kısır birikintilerden henüz hiçbir biçim oluşmuyordu.</span></p>
<p class="calibre3"><span class="font">Yıldızlı gökyüzünün hüznü kasabanın üstüne çöker, lambalar altlarındaki geceyi ışık oklarıyla deler, okların ucunu gelişigüzel düğümlerlerdi. Bu lambaların altında, dairesel ışığın içinde oradan geçenler ikili-üçlü gruplar halinde dururlardı;</span></p>
<p class="calibre3"><span class="font">lambaların ışığı bir an için bir yemek masasının üstündeki lambadan vuran ışığa benzerdi, oysa gece umursamaz ve sevimsiz davranır, gökyüzünü, yersiz yurtsuz bir rüzgârın darbelerine açık vahşi gök manzaralarına bölerdi. Konuşmalar kesintiye uğrardı; insanlar şapkalarının koyu gölgeleri altında gözleriyle gülümser, dalgın dalgın yıldızların uzaktan gelen mırıltısına kulak verirlerdi.</span></p>
<p class="calibre3"><span class="font">Lokantanın bahçesindeki yollar çakıltaşı döşeliydi. Ayaklı iki lamba yavaşça tıslardı. Beyaz örtülü masalarda, ikili üçlü gruplar halinde siyah redingotlu beyefendiler oturur, parlak tabaklarına boş gözlerle bakarlardı. Böylece otururken akıllarından gökyüzündeki kocaman satranç tahtasındaki hamleleri hesap eder, her biri, içinden, sıçrayan kaleleri ve kaybedilen piyonları ve hemen bunların yerini alan yeni takımyıldızları görürdü.</span></p>
<p class="calibre3"><span class="font">Sahnedeki çalgıcılar bıyıklarını acı birayla dolu kaplara daldırırlar, düşüncelere dalarak boş boş otururlardı. Kemanları ve soylu biçimli çelloları, sessiz bir sağanak gibi yağan yıldızların altına atılmış dururdu. Ara sıra içlerinden biri çalgısına uzanıp tıngırdatır, sessiz öksürüğüne uyum sağlayacak biçimde inleterek akort ederdi onu. Sonra da sanki çalgı henüz hazır değilmiş gibi, umursamazca akıp duran geceye henüz uyum sağlayamıyormuş gibi onu bir kenara bırakırdı. Sonra, çatallarla bıçaklar beyaz masa örtülerinin üstünde yavaşça takırdamaya başladıklarında, kemanlar yükselirdi; pek az önce çekingen ve kendilerinden emin olmasalar da ansızın olgunlaşırlar; uzun ve ince belli kemanlar zarifçe görevlerine başlarlar, ara verilmiş olan insanlık davasını yeniden ele alırlar, yıldızların umursamaz jürisi önünde bu davayı savunurlardı; bu jürinin ortasında, çalgıların biçimleri su işaretleri ya da anahtar parçaları gibi, tamamlanmamış lirler ve kuğular gibi süzülüp akarlardı; müziğin kıyısında yıldızların taklitçi, düşüncesiz bir yorumu.</span></p>
<p class="calibre3"><span class="font">Bir süredir yandaki masadan bize anlamlı anlamlı bakan kasaba fotoğrafçısı, sonunda bize katıldı ve bira bardağını masanın üzerine koyarak yanımıza oturdu. <sup class="calibre4">Ü</sup>stü kapalı gülümsedi, düşünceleriyle mücadele etti, parmaklarını ‘şaklattı, aklından kaçan bir noktayı bir türlü ele geçiremedi. Bir süredir, uzak yıldızların gözetimi altındaki lokantadaki bu doğal kampımızın, gecenin artıp duran isteklerini karşılayamayarak berbat bir biçimde çökmeye mahkûm olduğunu hissediyorduk. Bu dipsiz çöllerin karşısına neyi çıkarabilirdik ki? Kemanların sesi geceye destek verse de, o bizim insansı girişimimizi silip atıyor, ortaya çıkan boşluğa doluyor, takımyıldızlarını bu kazandığı yerlere kaydırıyordu.</span></p>
<p class="calibre3"><span class="font">Bahçedeki kamp hayatının dağılışına baktık, yarı katlanmış masa örtülerinin ve buruşuk peçetelerin savaş alanına baktık; bunların arkasında gece, ışıl ışıl ve devasa, utkuyla ilerliyordu. Biz de kalktık, bedenlerimizden önce davranan düşüncelerimiz, büyük, parlak yollarında ilerleyen yıldızsı arabaların izinden gitti.</span></p>
<p class="calibre3"><span class="font">Böylece yıldızların altında yürüdük, gözlerimiz yarı kapalı, gitgide artan parıltıları heyecanla bekleyerek. Ah, böyle bir utkulu gece ne de alaycıdır! Bütün gökyüzünü eline geçirmiş, gökyüzünde domino oynuyordu, tembelce ve hesap yapmadan, milyonlarca lirayı kayıtsızca kazanıp kaybederek. Sonra canı sıkılıyor, ters döndürülmüş masaların savaş alanında saydam karalamalar, gülümseyen yüzler çiziyor, aynı gülümsemeyi binlerce kez kopyalıyor, bu gülümseme bir süre sonra -çoktan sonsuzluğa ulaşmış olarak- yıldızlara karışıyor, yıldızlı umursamazlığın içinde akıp gidiyordu.</span></p>
<p class="calibre3"><span class="font">Eve dönerken pasta almak için bir pastaneye uğradık. Çıngıraklı, cam kapıdan geçip içi pırıl pırıl tatlılarla dolu beyaz, şekerleme dolu dükkâna girer girmez yıldızlı gece birden gerginleşti; kendisinden kaçacak mıyız diye meraklanmış, kaygılanmıştı. Tam bir saat sabırla bizi bekledi, biz içerde bütün dikkatimizi pasta seçmeye vermişken, o, kapının dışında nöbet tuttu, kıpırtısız yıldızlarıyla birlikte pencerenin aralığından içeri baktı.</span></p>
<p class="calibre3"><span class="font"><sup class="calibre4">İ</sup>şte Bianka'yı ilk kez orada gördüm. Tezgâhın önünde yan durmuştu, yanında dadısı vardı; incecikti ve sanki bir takımyıldızından az önce çıkmış gibi beyaz giysisi içinde dimdik duruyordu. Başını çevirip bakmadı, genç bir kıza yaraşır biçimde durup kremalı çöreğini yedi. Onu açık seçik göremiyordum, çünkü yıldızsı çizgilerin zikzakları hâlâ gözkapaklarımın altında duruyordu. Yıldız fallarımız ilk karşılaştıklarında henüz karışıktılar, buluşmuş ve kayıtsızlık içinde çözülmüşlerdi. Yıldızların bu erken konumundan yazgımızı henüz anlayamamıştık, camlı kapıyı tıngırdatarak dükkândan kayıtsızlık içinde çıkıp gittik.</span></p>
<p class="calibre3"><span class="font">Fotoğrafçı, babam ve ben eve dönerken yolu uzattık, uzaktaki dış mahallelerden geçtik. Evler gitgide alçaldı ve azaldı, sonunda hiçbir ev görünmez oldu. Tatlı, ılık bir ilkbahar iklimine girdik; az önce çıkan taze, menekşe moru ayın gümüşsü yansısı çamurlu yola vurmuştu. O ilkbahar öncesi gece hızlı adımlarla önden yürüyor, daha sonraki evrelerini heyecanla bekliyordu. Az öncesine kadar yılın bu zamanının olağan keskin kokusuyla bezenmiş olan hava, birden tatlandı, yumuşadı, yağmur, nemli toprak ve beyaz, büyülü gecenin içinde aybasmışçasına çiçek açan taze kardelen kokusuyla doldu. Bu cömert ayın altında gümüşsü su birikintilerinin kurbağa yumurtası kaynamaması şaşırtıcı, gecenin içinde, tatlı, parlak su damlalarının bütün gözeneklerini doldurduğu, çakıl taşı kaplı o ırmak kıyılarında çene çalan binlerce ağzın gecede yankılanmaması da! Bu gürültülü, fıkır fıkır kaynayan, gizli ürpertilerle dolu gecenin içindeki kurbağa ötüşlerini anlayabilmek için kendinizi zorlamanız gerekiyordu; öyle ki ay -biraz durakladıktan sonra- yoluna devam edebilsin, gökyüzünde yükselsin, gitgide beyazlaşsın, daha da aydınlık, büyülü ve yarı saydam olsun.</span></p>
<p class="calibre3"><span class="font">Büyüyen ayın altında böylece yürüdük. Babamla fotoğrafçı beni aralarında sürükler gibiydiler, yorgunluktan tökezliyordum, yürüyemeyecek durumdaydım. Nemli kumun içinde adımlarımız gıcırdıyordu. Çoktan ayakta uyumuştum, kapalı gözkapaklarımın altında, ışıklı işaretlerle, belirtilerle ve yıldızsı görüngülerle dolu gökyüzünün bütün yakamozlanmasını görüyordum. Sonunda açık bir alana vardık. Babam yere serdiği ceketinin üzerine yatırdı beni. Kapalı gözkapaklarımın ardından güneşi, ayı ve gökyüzünde sıralanmış önümden geçen on bir yıldızı görüyordum.</span></p>
<p class="calibre3"><span class="font">"Aferin Jozef!" dedi babam takdirle ve ellerini çırptı. Bir başka Jozef'ten çalınma bir övgüydü bu, bambaşka koşullara uygulanmıştı. Ama bunun için kimse sitem etmedi bana. Babam Yakup başını salladı, dudaklarını şaplattı, fotoğrafçı üç bacaklı sehpasını kuma oturttu, kamerasını bir akordeon gibi uzattı, siyah kumaşın kıvrımları arasında kayboldu; tuhaf bir olayın, gökyüzündeki parlak yıldız falının fotoğrafını çekiyordu, bense, başım dönerek, gözlerim kamaşarak yerde yatıyor ve kendimden geçmiş durumda düşümü herkese sunuyordum.</span></p>
<p class="calibre3"><a id="bookmark5"></a><span class="font">3</span></p>
<p class="calibre3"><span class="font">Günler uzadı, daha aydınlık ve daha hacimli oldu; o yoksul, belirsiz içeriklerine bakılırsa belki de gereğinden de çok hacım-liydiler. Ama büyümeye açık günlerdi bunlar, can sıkıntısının, sabırsızlığın soldurduğu, beklenti dolu günlerdi. Çıplak, güneşli bahçelerin soluğunun henüz bozamadığı ılık, ışıl ışıl bir esinti bu ıssız günlerin üstüne dokunup geçiyor, sokakları süpürüyor, sokakları, sanki gelişi duyurulan ama gelip gelmeyeceği belli olmayan birini beklercesine uzun, aydınlık ve bayram temizliğinde bırakıyordu. Güneş, gündüzle gecenin eşit olduğu noktaya yöneliyor, sonra hızını kesip ideal dengeyi tutturacağı örnek konuma ulaşıyor, dengedeyken ıssız ve açgözlü toprağa peş peşe alev selleri fışkırtıyordu.</span></p>
<p class="calibre3"><span class="font">Sürekli, ferah bir esinti ufku boylu boyunca kaplıyor, uzakların tertemiz çizgileri altında bulvarlar ve geçitler yaratıyordu. Eserken yatışıyor, sonunda soluk soluğa duruyor, parlak girintilerinin derinliğine doğru bir serap gibi uzamış kentin ideal tablosunu geniş aynasına katmak istercesine kocaman ve pırıl pırıl duruyordu; sonra dünya bir an için soluğunu tutup hareketsiz kalıyor, gözleri kamaşıyor, o yanılsamalı tabloya, önünde açılan o geçici sonsuzluğa bütün olarak girmek istiyordu. Ama o çekici öneri kayboluyor, rüzgârın aynası kırılıyor, Zaman yine bizi hükmü altına alıyordu.</span></p>
<p class="calibre3"><span class="font">Paskalya tatili geldi, bitmez tükenmez, upuzun bir tatildi. Okul olmayınca biz genç öğrenciler amaçsızca, gereksizce kasabada dolaşıyor, bu boş günlerden nasıl yararlanacağımızı bilemiyorduk. Baştan aşağı boş, amaçsız ve boşa harcanmış bir özgürlüktü bizimkisi. Kendimiz de amaçsız olduğumuzdan,</span></p>
<p class="calibre3"><span class="font">Zaman'dan bir şey bekliyorduk, oysa o da bir hedef gösteremiyordu bize, binlerce bahanenin arkasına gizlenerek kendini ziyan ediyordu.</span></p>
<p class="calibre3"><span class="font">Masalar kahvenin önündeki kaldırıma çıkarılmıştı bile. Parlak renkli giysileri içindeki hanımefendiler masalara oturmuşlardı; esintileri, sanki dondurmaymış gibi ufak ufak yu-dumluyorlardı. Etekleri hışırdıyor, alttan gelen rüzgâr, küçük öfkeli bir köpek gibi onları rahatsız ediyordu. Hanımefendilerin yüzlerine kan çıkıyor, kuru rüzgâr yanaklarını yakıyor, dudakları soyuluyordu. Tatil sürüyordu, getirdiği can sıkıntısı da. Dünya ağır ağır ve titreyerek bir sınıra yaklaşıyor, hedefine zamanından önce varıyor ve bekliyordu.</span></p>
<p class="calibre3"><span class="font">O günlerde hepimiz aç kurtlar gibi yemek yerdik. Rüzgârdan kuruyunca eve koşar, hiç konuşmadan koca koca yağlı ekmekleri mideye indirir ya da köşebaşlarında satılan taptaze kokulu gevrek bisküvilerden alır ya da kafalarımız bomboş, pazar meydanındaki bir evin geniş kemerli verandasında sıraya dizilip otururduk. Alçak kemerlerin arasından beyaz ve geniş meydanı görebilirdik. Duvarların dibinde dizili boş şarap fıçıları keskin bir koku yayardı. Pazar kurulan günlerde renkli köylü örtülerinin sergilendiği uzun bir bankın üzerine otururduk. Ne yapacağımızı bilemeden, can sıkıntısıyla bankın tahtalarını topuklarımızla döverdik.</span></p>
<p class="calibre3"><span class="font">Ağzı bisküvi dolu olan Rudolf, birden cebinden bir pul albümü çıkartıp önüme açıverdi.</span></p>
<p class="calibre3"><span class="font">4</span></p>
<p class="calibre3"><span class="font">O ilkbaharın o dakikaya kadar neden böylesine boş ve sıkıcı olduğunu bir anda anlayıverdim. Nedenini bilmeden içe dönük ve suskun kalmıştı, geri çekilmiş, anlamsız ve tanımsız bomboş bir gökmavisinin içinde açılan, bilinmeyen bir içeriğin içine girmesini bekleyen meraklı, boş bir kabuktu. Yeni uyanmışçasına mavi tarafsızlığı, her şeye böylesine genişçe ve adeta umursamazca hazır oluşu bu yüzdendi. O ilkbahar kendini soluk soluğa, kendinden geçerek sunuyordu, ıssız ve genişti, tek sözcükle de olsa bir açıklama bekliyordu. Bu açıklamanın Ru-dolf'un -hazır, tam donanımlı ve şaşırtıcı- pul albümünden çıkacağını kim tahmin edebilirdi ki?</span></p>
<p class="calibre3"><span class="font">Albümün içinde tuhaf kısaltmalar ve formüller, uygarlık tanımları, parmaklarımızın arasına iklimlerin ve ülkelerin ruhunu almamıza fırsat veren kullanışlı muskalar vardı. Bunlar, imparatorluklar ve cumhuriyetler, takımadalar ve kıtalar üzerine verilmiş senetlerdi. İmparatorlar ve zorbalar, fatihler ve diktatörler bundan fazlasına sahip olamazdı. <sup class="calibre4">Ü</sup>lkeler ve halklar üzerinde egemen olmanın tadını birden hissettim, bu içgüdüsel hırs ancak kudret sahibi olmakla yatıştırılabilirdi. Büyük <sup class="calibre4">İ</sup>skender'le dünyanın tamamını fethetmek istiyordum, bir karış toprağından bile vazgeçemezdim.</span></p>
<p class="calibre3"><a id="bookmark6"></a><span class="font">5</span></p>
<p class="calibre3"><span class="font">Cahilce, merakla ve yakıp kavuran bir arzuyla dolup taşarak yaratılışın geçit törenini izledim; ülkeler önümden geçiyordu; evrendeki bütün ırkların yürüyüşünün temposunda atan kalbimin pompaladığı kan yüzünden sersemlemiş olarak, yalnızca ara ara, kızıl karanlıklar arasında görebildiğim pırıltılı alaylardı bunlar. Rudolf bütün o taburları ve kıtaları gözümün önünden geçirtti; bu geçit törenini büyük bir heves ve beceriyle hazırlamıştı. Albümün sahibiydi o, ama gönüllü olarak yardımcı konumuna da soktu kendini, bana törensel bir havayla ve duygulanarak rapor verdi, sanki yemin ediyordu; rolünün belirsizliği onu biraz şaşırtmış gibiydi. Sonunda, ansızın cömertlik duygusuna kapılarak, Mayıs gibi ışıldayan pembe bir Tasman-ya ile üzerindeki harfler Çingene karmaşası gibi birbirine girmiş bir Haydarabad'ı bir madalya gibi göğsüme taktı.</span></p>
<p class="calibre3"><a id="bookmark7"></a><span class="font">6</span></p>
<p class="calibre3"><span class="font"><sup class="calibre4">İ</sup>şte her şeyi o zaman anladım: dünyanın alev alev güzelliği birden görünüverdi; o gizli haber, varoluşun sınırsız olanaklarının özel duyurusu tam zamanında ortaya çıkıverdi. Parlak renkli, ateşli, soluk kesici ufuklar açıldı, dünya titreyip eklem yerlerinden sarsıldı, tehlikeli bir biçimde yamuldu, ölçülerinden ve kurallarından kopacak gibi oldu.</span></p>
<p class="calibre3"><span class="font">Sevgili okur, bir pulun senin için anlamı nedir? Başına defne yaprağından bir taç oturtulmuş kabak kafalı <sup class="calibre4">İ</sup>mparator Franz Jozef'in profilinin senin için anlamı nedir? Bir sıradanlık simgesi midir, yoksa bütün olabilirliklerin simgesi midir, dünyanın bir daha çıkmamacasına içine sokulduğu aşılmaz sınırların güvencesi midir?</span></p>
<p class="calibre3"><span class="font">O sıralarda dünya, <sup class="calibre4">İ</sup>mparator 1. Franz Jozef'in hükmü altındaydı. Bütün ufuklarda o vardı; onun kaçınılmaz profili her köşebaşında karşımıza çıkıp dünyayı bir hapishane gibi çevreliyordu. Tam umudumuzu yitirmiş ve dünyanın hiç değişmeyeceği düşüncesini içimizden kabullenmişken -bunun teminatçısı 1. Franz Jozef'ti-, birdenbire ah Tanrım, yaptığın işin öneminin farkına bile varmadan önüme o pul albümünü koyuverdin, onun pırıltılı renklerine bakmama izin verdin, biri ötekinden daha göz alıcı ve ürkütücü hazinelerini birer birer önüme seren o sayfalara... Benim gözlerim kamaşarak, duyguların elinde oyuncak olarak orada durmama ve gözlerimden yaşlar boşanmasına kim ne diyebilir ki? Ne kadar çarpıcı bir görecelik bu, bütün kategoriler ve kavramlar nasıl da sel gibi akıyor! Ah tanrım, dernek varoluşun sayısız biçimi varmış, dernek senin dünyan uçsuz bucaksızmış! Bu benim en cüretkâr düşlerimde hayal ettiğimden bile öte! Böylece, aksine onca kanıt olsa da, içimi durmadan kemiren ve dünyadaki çeşitliliğin ölçülemeyecek boyutlarda olduğunu fısıldayan sezgim, dernek sonunda kanıtlanmıştı.</span></p>
<p class="calibre3"><span class="font">7</span></p>
<p class="calibre3"><span class="font">O sıralarda dünya, I. Franz Jozef'in kuşatması altındaydı. Her pulun, her metal paranın ve her damganın üzerindeki resmi, dünyanın değişmezliğini ve tek oluşunu sarsılmaz biçimde doğruluyordu. Dünya buydu işte ve bunun dışında başka dünyalar yoktu diyordu yaşlı hükümdarın resimli mührü. Bunun dışındaki her şey aldatmaca, kandırmaca ve gasptı. I. Franz Jo-zef, her şeyin üstünde oturuyor ve dünyanın büyümesini denetim altında tutuyordu.</span></p>
<p class="calibre3"><span class="font">Sevgili okur, biz doğuştan sadık olmaya eğimliyiz. Aynı zamanda uysal yaradılışlı olduğumuzdan, otorite karşısında duyarsız kalmayız. I. Franz Jozef, en üst otoritenin cisimleşmiş haliydi. O otoriter yaşlı adam bütün saygınlığını ortaya koyunca, arzularımız ve özlemlerimizden vazgeçip, sahip olduğumuz tek dünyada -yani hayallerin ve romantizmin olmadığı bir dünyada- elimizden geldiğince iyi yaşamak ve unutmaktan başka yapacağımız şey kalmıyordu.</span></p>
<p class="calibre3"><span class="font">Ama hapishanenin kapıları bir daha açılmamak üzere kapanmış göründüğünde, en son delik tuğlayla kapatıldığında, senden söz edilmemesi için ağız birliği edildiğinde, ah Tanrım, Franz Jozef kimsenin seni görmemesi için en son çatlağı bile tıkayıp üstüne mühür vurduğunda, denizlerden ve karalardan yapılma pelerininle doğruldun ve ona yalanı verdin. Sen Tanrım, kâfirin nefretini üstüne aldın ve bu kocaman, heybetli, renkli laneti dünyaya açıkladın. Ah muhteşem kâfir! O alev alev kitapla, Rudolf'un cebinden çıkarttığı o müthiş pul albümüyle beni çarptın; ben o sırada küçük boyda pul albümü olduğunu bilmiyordum, gözlerim öyle körleşmişti ki o gördüğümü, kimi zaman okulda öğretmenleri kızdırmak için sıraların altından ateş eder gibi yaptığımız karton tabancalardan biri sandım. Bu küçük albüm Tanrı'nın ateşli tiradını simgeliyordu, Franz Jozef'e ve onun sıkıcı mülküne karşı ateşli, görkemli ve sert bir söylevdi. Gerçeğin ve görkemin kitabıydı.</span></p>
<p class="calibre3"><span class="font">Onu açtım, renkli dünyaların, rüzgârsızlıktan kıpırda-yamayan mekânların ışıltısı gözlerimin önüne serildi. Tanrı, peşinden bütün kuşaklardan ve iklimlerden dokunmuş eteklerini sürüyerek sayfa sayfa içinden geçti onun. Kanada, Honduras, Nikaragua, Abrakadabra, Hipporabundiya... Tanrım, sonunda seni anladım. Sen zenginliklerini bu maskelerin altında gizliyordun, bunlar senin aklına gelen ilk gelişigüzel sözlerdi. Elini cebine sokup bir avuç bilye gösterir gibi dünyanın içerdiği olanaklarını gösterdin. Kesin olmaya çalışmadın, aklına ne gelirse onu söyledin. Panphibrass ya da Halleleevah da diyebilirdin ve palmiyelerin arasından görünen gökte karmakarışık papağan kanatları uçuşur, devasa, gökyakut bir kabak gülüne benzeyen ve ta dibine kadar patlayıp açılan gökyüzü senin bilgeliğinin ışıltısıyla parlar, olağanüstü bir koku salardı. Sen benim gözümü kamaştırmak istedin ey Tanrım, beni baştan çıkarmak, hattâ belki de övünmek; çünkü kendini beğendiğin zamanlarda sen de kibire kapılabilirsin! Ah o anları nasıl da seviyorum!</span></p>
<p class="calibre3"><span class="font">Nasıl da aşağılarda kalıverdin Franz Jozef, hem sen hem de senin yazılı <sup class="calibre4">İ</sup>ncil'in! Seni boşu boşuna aradım. Sonunda buldum. Kalabalığın arasındaydın, ama nasıl da ufak, önemsiz ve siliktin. Tozlu karayolunda insanlarla birlikte yürüyordun, Güney Amerika'nın hemen arkasında, Avustralya'nın önündeydin; ötekilerle birlikte 'Şükür Duası'nı söylüyordun.</span></p>
<p class="calibre3"><a id="bookmark8"></a><span class="font">8</span></p>
<p class="calibre3"><span class="font">Bu yeni <sup class="calibre4">İ</sup>ncil'in müridi oldum. Rudolf'la dostluk kurdum. Ona hayranlık duyuyor, ama onun yalnızca bir araç olduğunu, albümün bir başkasına ait olduğunu hayal meyal seziyordum. Aslında Rudolf'u albümün bekçisi gibi görüyordum. Pulları ayırıyor, takıp çıkarıyor, albümü yerine koyup çekmeceyi kilitliyordu. Aslında üzgündü, ben büyürken ufalan bir adam gibi üzgündü. Tanrının yollarını açmak için gelmiş birine benziyordu.</span></p>
<p class="calibre3"><a id="bookmark9"></a><span class="font">9</span></p>
<p class="calibre3"><span class="font">Bu albümün benim için yaratılmış olduğuna inanmam için nedenlerim vardı. Onun bir mesajı ve bana yönelik bir görevi olduğuna işaret eden pek çok belirti bulunuyordu. <sup class="calibre4">Ö</sup>rneğin hiç kimse, Rudolf bile kendini bu albümün sahibi gibi hissetmiyordu; Rudolf bu albümün uşağıymış gibi davranıyordu, görev bağıyla bağlı gönülsüz ve tembel bir uşak. Kimi zaman yüreği kıskançlıkla burkulurdu. Aslında kendisine ait olmayan bir hazineye bekçilik etme rolüne karşı içten içe isyan ederdi. Tüm bir renk yelpazesiyle yüzümde dalgalanan uzak dünyaların o yansısına hasetle bakardı. Bu sayfaların parıltısını ancak o yansıda görürdü. Yüzümden bu yansı kaybolduğunda Rudolf'un yüzüne bu sayfaların silik ışığı vurur, ama o hiçbir şey hissetmezdi.</span></p>
<p class="calibre3"><a id="bookmark10"></a><span class="font">10</span></p>
<p class="calibre3"><span class="font">Bir zamanlar bir hokkabaz görmüştüm. <sup class="calibre4">İ</sup>nce uzun bedeniyle herkesin görebileceği biçimde sahnenin ortasında durup bize silindir şapkasını göstermişti; şapkanın beyaz dibinde hiçbir şey yoktu. Sanatını uygularken kandırmacaya başvurmadığına bizi inandırdıktan sonra elindeki değnekle karmaşık bir sihirli işaret yaptı ve hemen arkasından abartılı bir kesinlik ve açıklıkla silindir şapkanın içinden kâğıt şeritler, renkli kurdeleler çıkartmaya başladı, metrelerce, hattâ kilometrelerce. Bu hışırtılı renkli kütle salonu doldurdu, salon yığın yığın parlak şeritlerle aydınlandı; sanatçıysa seyircilerin itirazlarına, heyecan çığlıklarına ve isterik hıçkırıklarına aldırmadan sonu gelmeyen şeritleri çekip duruyordu; sonunda bütün bu çabanın onu hiç etkilemediği, çünkü bu malzemeyi kendi kaynağından değil, ona açılan ve insan ölçülerinin ve hesaplarının çok ötesinde olan doğaüstü bir kaynaktan sağladığı anlaşıldı.</span></p>
<p class="calibre3"><span class="font">Bu gösterinin içyüzünü sezebilen bazı kimseler, dalgın ve büyülenmiş olarak evlerine gittiler, Tanrı'nın sınırsız olduğu gerçeğini az da olsa görebilmişlerdi.</span></p>
<p class="calibre3"><a id="bookmark11"></a><span class="font">11</span></p>
<p class="calibre3"><span class="font">Büyük <sup class="calibre4">İ</sup>skender'le bendeniz arasında bir paralel çizmenin zamanı belki gelmiştir. Büyük <sup class="calibre4">İ</sup>skender, ülkelerin kokusuna karşı duyarlıydı. Burun delikleri dile getirilmemiş olanakları önceden sezebilirdi. Kapalı gözkapaklarının ardından uzak dünyaların yansıları geçerken onlar bilmediklerini öğrensinler, sezgiler ve tahminlerle dolsunlar diye uyurlarken Tanrı'mn elini başlarına koyduğu adamlardandı. Ne var ki İskender, bu tanrısal imaları çok ciddiye aldı. Bir eylem adamı olduğu için de -yani ruhu sığdı- misyonunun dünyayı fethetmek olduğunu sandı. O da benim kadar tatminsiz hissetti kendini, onun göğsü de benimki gibi iç çekişlerle kalkıp indi, durmadan yeni ufukların ve yeni manzaraların özlemini çekti. Ona yanlışı gösterecek kimse yoktu. Aristoteles bile onu anlayamadı. Böy-lece, bütün dünyayı fethetmiş olsa da hayal kırıklığı içinde öldü, kendisinden kaçan Tanrı'dan ve Tanrı'nın mucizelerinden kuşku duyarak. Resmi birçok ülkenin metal paralarını ve mühürlerini süsledi. Sonunda da kendi çağının Franz Jozef'i oldu.</span></p>


<p class="calibre3"><a id="bookmark0"></a><span class="font">12</span></p>
<p class="calibre3"><span class="font">O ilkbaharın olaylarının devam ettiği ve sonunda bir sonuca bağlandığı o albüm konusunda okura hiç olmazsa yaklaşık bir fikir verebilmeliyim. O pulların bulvarlarında, armalarla ve flamalarla süslenmiş sokaklarında tanımlaması olanaksız, korkutucu bir rüzgâr esiyor, ufkun üstünde tehdit edercesine yükselen bulutların gölgesi altında uğursuz görüntüler ve işaretler çiziyordu. Sonra boş sokakta ilk haberciler göründü, kırmızı apoletli tören üniformaları içindeydiler, terli, şaşkın, ama görevlerinin tam olarak bilincindeydiler. Düşünceli ve ciddiydiler; sessizce işaret ettiler, yaklaşan geçit alayı sokağı bir anda kararttı, gösteriye katılan kalabalıkların adımları yan sokakları gölgelendirdi. <sup class="calibre4">Ü</sup>lkelerin katıldığı olağanüstü bir gösteriydi bu, evrensel Bir Mayıs günüydü, dünya, geçit töreni yapıyordu. Dünya, ant içercesine kaldırılmış binlerce elle gösteri yapıyordu; Franz Jozef'in değil de, ondan çok daha büyük birinin arkasında olduğunu binlerce sesten duyuruyordu. Gösteri soluk bir kırmızıya, neredeyse pembeye bulanmıştı, coşkunun özgürleştiren rengiydi bu. Santo Domingo'dan, San Salvador'dan, Florida'dan ateşli, soluk soluğa heyetler geliyordu; ahududu kırmızısı giysiler giymişlerdi, içlerinden ikişer üçer cıvıltılı saka kuşlarının çıkıp uçtuğu vişne çürüğü renginde silindir şapkalarını sallıyorlardı. Mutlu meltemler trampetlerin parıltısını keskinleştiriyor, çalgıların üstüne değip geçiyor, küçük küçük kıvılcımlar çıkartıyordu. Geçit törenine büyük kalabalıklar katılmasına karşın her şey düzen içindeydi; devasa geçit töreni sessizce ve plana uygun olarak ilerliyordu. Balkonlardan heyecanla sallanan, mor spazmlarla, leylak rengi sessiz çırpınışlarla kıvranan, coşkuyla dalgalanmak isteyip hayal kırıklığına uğrayan bayrakların, yoklama yapılacakmışçasına sustuğu oluyordu; uzaktaki karanlığın içinde dikkatle sayılan topçu ateşi -alacakaranlıkta duyulan tam kırk dokuz pareydi- boğuk boğuk yankılanırken bütün sokak kıpkırmızı oluyor, sessiz bir tehditle doluyordu.</span></p>
<p class="calibre3"><span class="font">Ve sonra, bir ilkbahar fırtınasının öncesinde olduğu gibi ufuk birden bulutlanıyor, çalgıların bakırsı pırıltısından başka bir şey görünmüyordu; sessizlikte, kararan gökyüzünün mırıltısı, uzak mekânların hışırtısı işitilirken, yakındaki bahçelerden yoğun bir çürük yaprak kokusu yükseliyor, havaya yayılıyordu.</span></p>
<p class="calibre3"><a id="bookmark1"></a><span class="font">13</span></p>
<p class="calibre3"><span class="font">Nisan sonlarına doğru, ılık ve gri bir sabahtı; insanlar önlerindeki toprak parçasına bakarak yürüyorlar, parktaki kara dallı ve çeşitli yerlerinden tatlı, cılk yaralarla patlayan ağaçların yanlarından geçtiklerini fark etmiyorlardı.</span></p>
<p class="calibre3"><span class="font">Ağaç dallarının kara ağına dolanmış, rüzgârların tepeleme yığdığı, olağanüstü ağır ve olağanüstü yüksek, gri, bungun gökyüzü insanların sırtına çökmüştü. Bu ılık nemin içinde insanlar, duyarlı antenleriyle tatlı çamuru koklayan uğur böcekleri gibi elleriyle ayaklarının üzerinde sürünerek ilerliyorlardı. Dünya bunaltıcıydı, büyüyor -adamakıllı bıkkınca-, kâh yukarı doğru, kâh arkaya ya da aşağı doğru uzayıp akıyordu. Arada bir duruyor, aklına belli belirsiz bir şey geliyor, dalların arasına giriyor, bu külrengi günün üstüne atılmış olan kuş cıvıltılarının sık dokunmuş, kıvılcımlı yuvasıyla cilveleşiyor, sonra da derine, yerin altında dallanıp budaklanan köklerin olduğu, solucanların ve kurtların bir şey görmeden kıpır kıpır kıpırdadığı yere, kara toprağın ve çamurun boğucu karanlığına inerdi.</span></p>
<p class="calibre3"><span class="font">Ve insanlar bu biçimi belirsiz yükün altında çömelip otururlardı; sersemlemiş durumda, hiçbir şey düşünemeden, başlarını ellerine dayayıp yere çökerlerdi; dizlerinin üzerinde bir gazete parçasıyla parktaki bankların üstüne kıvrılırlardı; gazetelerdeki yazılar günün geniş, gri anlamsızlığına akarken, insanlar hantalca, bir önceki günün konumunda orada bilinçsizce, salyalarını akıta akıta oyalanırlardı.</span></p>
<p class="calibre3"><span class="font">Onları uyuşturan belki de kuşların bu yoğun cıvıltısıydı, yorulmak nedir bilmeden gri çöplerini boşaltıp havayı karartan gelinciklerdi. Bu kurşun yağmuru altında uykulu uykulu yürürler, boşanan sağanak altında işaretlerle konuşurlar ya da tevekkülle susarlardı.</span></p>
<p class="calibre3"><span class="font">Ama sabahın saat on birinde, gökyüzünün herhangi bir yerinde, kocaman, kabarık bir bulut kümesinin arasından güneş kendini bulanık bir ışıltıyla belli ettiğinde, ağaçların dallarında bütün kuşlar bir cıvıltı tutturur, kuş cıvıltılarının ve şakımaların gri peçesi günün yüzünden soluk altın rengi bir ağ gibi kat kat kalkar, gün gözlerini açardı. Ükbahar gelirdi.</span></p>
<p class="calibre3"><span class="font">Az önce bomboş olan parkın ağaçlıklı yolları birdenbire sağa sola koşuşan insanlarla dolardı, orası sanki kentin merkezi olur, kadınların giysileriyle şenlenirdi. Biçimli bedenli genç kızların kimi, dükkânlardaki ya da bürolardaki işine, kimi de randevularına aceleyle koşuşur, ama birkaç dakika boyunca, ağaçlıklı yolun seraların nemli kokusunu taşıyan ve kuş cıvıltılarıyla beneklenen ajurlu sepetinden geçerken, bu ağaçlıklı yola ve bu saate ait gibi olurlar, kendileri bilmeseler de, o parktaki narin dallar ve yapraklarla birlikte yeniden doğmuşçasına ilkbahar sahnesinde birer figüran gibi yer alırlar. Onların cana can katan telaşları ve içeteklerinin hışırtısı, parktaki ağaçlıklı yolu doldurmuşa benzerdi. Ah bu havalı, yeni kolalanmış, ilkbahar koridorunun ajurlu gölgesinde gezintiye çıkarılan, nemli koltukaltları şimdi uzakların leylak rengi meltemlerinde kuruyan o iç gömlekleri! Ah bu genç, ritmik adımlar, sivilceleri ve kırmızılıkları, sıcakkanlı bedenleri ilkbaharda saran sağlıklı kırmızılıkları örten yeni tiril tiril ipek çorapları içinde, koşmaktan ısınmış bacaklar! Parkın tamamını utanmazca kabarcıklar bürür, bütün ağaçlar tomurcuklara durur, bu tomurcuklar cıvıltıdan patlardı.</span></p>
<p class="calibre3"><span class="font">Ve sonra ağaçlıklı yol boşalırdı, ağaçların oluşturduğu kemerin altında yüksek tekerlekler üstünde giden bir bebek arabasının tatlı gıcırtıları duyulurdu. Küçük cilalı teknenin içinde, kaskatı kolalı ketenlerin arasında, bir buket çiçek içinde yatar gibi ama bir çiçekten çok daha değerli bir şey uyurdu. Bebek arabasını süren genç kız zaman zaman arabanın üstüne eğilir, bembeyaz bir tazelikle parlayan bu sallantılı, gıcırtılı sepeti ön tekerleklerine bastırarak eğer, tülden buketi, ortasında uyuyan ve uykusunda masallardaki gibi bulutlar ve ışıklar akan tatlı çekirdeğe ulaşıncaya kadar sevgiyle kabartırdı.</span></p>
<p class="calibre3"><span class="font"><sup class="calibre4">Ö</sup>ğlen olunca parktaki yolları gölgeler ve ışık çaprazlama böler, kuşların cıvıltısı havadan eksik olmazdı; ama gezinti yolunun kıyısında yürüyen kadınlar yorulmuş olurlardı, migrenleri saçlarını donuklaştırır, ilkbahar yüzlerini yorardı. Daha sonra ağaçlıklı yol tümüyle boşalır, öğle sonrasının sessizliğinde parktaki lokantadan kokular yavaşça duyulmaya başlardı.</span></p>
<p class="calibre3"><a id="bookmark2"></a><span class="font">14</span></p>
<p class="calibre3"><span class="font">Her gün aynı saatte, yanında dadısıyla Bianka parkta yürürdü. Bianka için ne söyleyebilirim, onu nasıl tanımlayabilirim? Tek bildiğim, onun kendinden son derece hoşnut olduğu, programına tamı tamına uyduğu. Bir dansçı gibi uçarcasına yürüyerek, attığı her adımla benliğine büründüğünü ve yaptığı her hareketle, hiç farkında olmadan, hedefini vurduğunu görürken kalbim zevkten sıkışıyor.</span></p>
<p class="calibre3"><span class="font">Sıradan bir yürüyüşü var, abartılı bir zarafeti yok, ama bu sadelik insanın yüreğine dokunuyor ve Bianka böyle kolayca, zorlanmadan ve hileye başvurmadan kendi olabildiği için yüreğim mutlulukla doluyor.</span></p>
<p class="calibre3"><span class="font">Bir keresinde gözlerini yavaşça bana doğru kaldırdı ve bu bakıştaki ciddiyet bir ok gibi içime işledi. O zamandan beri Bi-anka'dan bir şey gizleyemeyeceğimi, onun benim bütün düşüncelerimi bildiğini biliyorum. O dakikada baştan aşağı ve hiç sakınmadan kendimi ona sundum. Gözlerini neredeyse belli belirsiz yumarak bunu kabul etti. Bütün bunlar hiç konuşmadan, birbirimizin yanından geçerken, bir tek bakışla gerçekleşti.</span></p>
<p class="calibre3"><span class="font">Bianka'yı zihnimde canlandırmak istediğimde bir tek anlamsız ayrıntı geliyor aklıma: Bir oğlan çocuğunki gibi dizlerindeki sıyrıklar; bu beni çok heyecanlandırıyor ve düşüncelerimi alıp mutlandırıcı anatomiler arasındaki dar geçitlere yöneltiyor. Onun dizlerinin üstünde ve altında kalan yerler tanımlanamıyor, hayal edilemiyor.</span></p>
<p class="calibre3"><a id="bookmark3"></a><span class="font">15</span></p>
<p class="calibre3"><span class="font">Bugün yine Rudolf'un pul albümünün altını üstüne getirdim. Ne harika bir çalışmaydı! Metinler, göndermeler, dokundurmalar, gizli işaretler ve iki anlamlı sözcüklerle dolu. Ama bütün satırlar Bianka'ya doğru götürüyor. Ne mutlandırıcı tahminler! Beklentilerim ve umutlarım gitgide daha da çarpıcı oluyor! Ah, nasıl da acı çekiyorum, beni bekleyen gizler karşısında kalbim nasıl da sıkışıyor!</span></p>
<p class="calibre3"><a id="bookmark4"></a><span class="font">16</span></p>
<p class="calibre3"><span class="font">Kentteki parkta her akşam bir orkestra çalıyor, ilkbahar giysileri içindeki insanlar bulvarları dolduruyor. Bir aşağı bir yukarı yürüyorlar, simetrik ve durmaksızın yinelenen yollar çizerek birbirlerinin yanından geçiyorlar. Delikanlıların başlarında yeni ilkbahar şapkaları var, ellerinde de gelişigüzel tuttukları eldivenleri. Birbirine koşut yollarda yürüyen genç kızların giysileri, çitlerin ve ağaç gövdelerinin arasından parıldıyor. Kızlar ikişer ikişer yürüyor, kalçalarını sallıyor, pembe ve beyaz kurdelelerin ve fırfırların köpüğünün altında kuğular gibi süzülüyorlar; bazen bahçedeki sıralara konuyorlar, bu başıboş gezintiden yorulmuşçasına; çiçekli, geniş müslin etekleri, yapraklarını dökmeye başlayan güller gibi yayılıyor oturdukları yere.</span></p>
<p class="calibre3"><span class="font">Sonra, bembeyaz gövdelerle birleşen, üst üste konulan ya da çaprazlama tutulan bacaklar ortaya çıkıveriyor ve önlerinden geçen delikanlılar, susup bembeyaz kesiliyorlar; önlerindeki kanıt tam yerini buluyor, onları tam anlamıyla ikna ediyor, fethediyor.</span></p>
<p class="calibre3"><span class="font">Karanlık çökmeden bir süre önce dünyadaki bütün renkler güzelleşiyor, bütün renkler daha parlak, daha ateşli ama yine de hüzünlü oluyorlar. Park hızla pembe bir yaldızla, öteki renkleri koyultan parlak bir cilayla kaplanıyor; her şey renkleniyor, aydınlanıyor. Ama çok geçmeden bu renklerin arasına koyu bir mavi karışıyor, göz alıcı hattâ kuşkulu bir güzellik. Az sonra da parkın yeni yeni yeşermeye başlayan, dalları henüz yapraklanmamış çalılıkları alacakaranlığın pembesine boyanıyor, serinliğe bulanıyor, olağanüstü güzel ama ölümlü şeylerin anlatılmaz hüznünü saçıyorlar.</span></p>
<p class="calibre3"><span class="font">Sonra parkın tamamı, devasa, sessiz bir orkestraya dönüşüyor, ciddi ve ağırbaşlı oluyor, orkestra şefinin havaya kaldırılmış değneği altında müziğin olgunlaşıp yükselmesini bekliyor; bu güçlü, ciddi orkestranın üstüne ansızın, sanki çalgıların içinde kabaran seslerle aşağı çekilmiş gibi gösterişli bir alacakaranlık yayılıyor. Yukarılarda, yaprakların taze yeşilini görünmez bir karganın sesi deliyor ve her şey birden, tıpkı akşam vakti bir ormanda olduğu gibi kasvetli, yalnız ve geç oluyor.</span></p>
<p class="calibre3"><span class="font">Ağaçların tepelerini belli belirsiz bir esinti yalıyor, kiraz çiçeklerinin yaprakları yağmur gibi yere iniyor. Yükseklerde, akşam karanlığına girmiş gökyüzünün altında keskin bir koku süzülüyor ve ölüm habercisi gibi havada asılı kalıyor; gecenin ilk yıldızları gözyaşlarını döküyorlar, solgun ve leylak rengi gecenin içinde mor salkımlarınki gibi acı bir koku oluyor.</span></p>
<p class="calibre3"><span class="font">İşte o zaman, gezinmekte ve düzenli aralıklarla buluşmakta olan delikanlıları ve genç kızları tuhaf bir kararlılık sarıyor. Her erkek kendini aşıyor, yakışıklı ve bir Don Juan kadar dayanılmaz oluyor, gözlerindeki ölümcül güç kadınların yüreğine korku salıyor. Genç kızların gözleri derinleşiyor, içlerinde dolambaçlı karanlık göller oluşuyor. Gözbebekleri şişiyor, kolayca açılıyor, onların donuk karanlığına bakan fatihleri içeri alıyor. Parktaki gizli yollar ortaya çıkıyor, gitgide derinleşen ve hışırdayan çalılıklara götürüyor, sahne arkasındaki kat kat kadife perdelerin ve gizli köşelerin içinde kaybolur gibi bu çalılıkların içinde kayboluyorlar. Bu tümüyle unutulmuş karanlık bahçelerin serinliğinden geçip karanlığın mayalandığı ve yozlaştığı, bitkilerin bir kenarda unutulmuş şarap fıçılarındaki gibi kokular saldığı tuhaf yerlere nasıl ulaştıklarını kimse bilmiyor.</span></p>
<p class="calibre3"><span class="font">Bahçelerin bu karanlık yumağı içinde körlemesine dolaşan gençler, sonunda, batmakta olan güneşin son mor ışığının altında, boş bir ağaçlıksız alanda, yıllardır çamura dönüşmekte olan bir gölün kıyısında buluşuyorlar; dünyanın arka kapısının yakınlarında bir yerde, çürümekte olan bir tırabzanın yanında, kendilerini yeniden var olmanın öncesinde, çoktan geçmiş bir hayatın içinde, uzak bir çağın davranışları içinde buluyorlar; hıçkırıp yalvarıyorlar, asla tutmayacakları sözler veriyorlar, doruklara tırmanıp gerisinde yalnızca ölüm ve adsız bir zevkin uyuşukluğu bulunan sınırlara ulaşıyorlar.</span></p>
<p class="calibre3"><a id="bookmark5"></a><span class="font">17</span></p>
<p class="calibre3"><span class="font">Hkbahardaki akşam karanlığı nedir?</span></p>
<p class="calibre3"><span class="font">Meselenin esasına geldik mi, yoksa burası yolun sonu mu? Söyleyecek şey bulamamaya başlıyoruz; sözcükler birbirine giriyor, tutarsızlaşıyor, sapıtıyor. O inanılmaz, müthiş ilkbaharı tanımlamak yine de bu sözcüklerin ötesinde. Akşam karanlığının mucizesi! Bu karanlık, ele avuca gelmez öğenin bulunduğu yere büyümüzün gücü erişemiyor. Orada sözcükler hecelerine bölünüyor, çözülüyor, yeniden kendi etimolojilerine dönüyorlar, derinliklerine ve uzaktaki bulanık köklerine iniyorlar. Derinliklerine ne demek? Biz bunu sözcük anlamıyla anlıyoruz. Sözcüklerimiz de kararıyor, bulanık bağlantılar arasında kayboluyorlar: Archeron, Orcus, yeraltı dünyası... Bu sözcüklerin içinden karanlığın sızışını, köstebek yuvalarının dağılışını, mahzenlerin, derinliklerin, mezarların kokusunu duyabiliyor musunuz? <sup class="calibre4">İ</sup>lkbahardaki akşam karanlığı nedir? Bir kez daha soruyoruz bu soruyu, araştırmamızın heyecanlı nakaratı bu ve yanıtlanmadan kalacak.</span></p>
<p class="calibre3"><span class="font">Ağaçların kökleri konuşmak istediğinde, çimenlerin altında birçok eski masal ve destan biriktiğinde, yeraltında fazlasıyla fısıltı, sözsüz maddeler ve sözcüklerin bulunmasından önce de var olan karanlık, isimsiz şeyler toplandığında ağaçların kabukları kararır, dağılıp kalın, kaba tabakalara ve derin yarıklara dönüşür. Yüzünüzü akşam karanlığının bu tüylü kürküne gömersiniz, her şey, bir tabutun içindeymiş gibi nüfuz edilemez ve havasız olur. O zaman gözlerinizi devirip kötü kötü bakmalı, nüfuz edilemeyenin arkasını görmeye çalışmalı, bulanık humusu bakışlarınızla delmeye çalışmalısınız; birden hedefinize varırsınız, öteki tarafa geçersiniz; Derindesinizdir artık, Yeraltında. Ve görebilirsiniz...</span></p>
<p class="calibre3"><span class="font">Burası sandığımız kadar karanlık değildir. Tam tersine, içerisi ışıl ışıldır. Elbette köklerin içsel ışığıdır bu, gezici bir fosfor, karanlığı hareleyen incecik ışık damarları, karabasanlardaki gelip geçici ışıltıdır. Aynı biçimde, biz uyurken, dünyadan kopmuşken, kendi içimize doğru yol alırken, kendi içimize dönüş yolculuğuna çıkmışken, kapalı gözkapaklarımızın ardından her şeyi açık seçik görebiliriz, çünkü içimizde düşüncelerimiz şamalı fitillerle tutuşturulur ve titreyerek tüterler. Kesin geri çekiliş böyle olur işte, kendi içine dönüş, köklere yolculuk. Hatıralara böyle dağılırız, içten içe gelen ürpertiler bizi böyle sarsar. Çünkü biz ancak yeryüzündeyken, gün ışığındayken bir avuç titrek, ne dediği anlaşılır ezgiyizdir; derinlere inince yeniden karanlık fısıltılara, karmakarışık mırıltılara, yarım kalmış sayısız öyküye dönüşürüz.</span></p>
<p class="calibre3"><span class="font"><sup class="calibre4">Ü</sup>zerinde ilkbaharın büyüdüğü toprağın ne olduğunu ancak şimdi anlarız, ilkbaharın neden böyle anlatılmaz derecede hüzünlü ve bilgelik dolu olduğunu da. Ah, kendi gözlerimizle görmeseydik buna inanmazdık! Burada derin dolambaçlar, depolar ve silolar var, sıcaklığını koruyan mezarlar, çöpler ve çürümüş şeyler. Çok eski masallar. Yedi kat (eski Truva'da olduğu gibi) koridorlar, odalar, define sandıkları, yan yana dizilmiş sayısız altın maske, yassılmış gülümsemeler, kemirilmiş suratlar, mumyalar, boş kozalar... Kolumbariyalar vardır burada, ölülerin konduğu çekmeceler; onların içinde kupkuru, kökler gibi kapkara yatıp zamanlarının gelmesini beklerler. Burada kocaman ecza depoları vardır, gözyaşı kaplarında, eritme kaplarında ve cam kavanozlarda satışa sunulurlar. Hiç müşteri çıkmasa da upuzun, ağırbaşlı sıralar halinde yıllar yılı bu raflarda beklemişlerdir. Belki de tümüyle iyileşip, tütsü kadar temiz ve kokulu olarak o güvercin yuvalarında canlanmışlardır, cıvıldaşan özel türler, uyanmış sabırsız ilaçlar, merhemler ve sabah kremleri; eski tatlarını dillerinin ucuyla ararlar. Duvara gömülü bu güvercin tünekleri, yumurtadan çıkan ve cıvıldaşmak için çabalayıp duran civcivlerle doludur. <sup class="calibre4">Ö</sup>lülerin sıra sıra uyandığı, iyice dinlenmiş olarak gözlerini açtığı bu uzun, boş, ağaçlı yollarda ne kadar da taptaze bir gün başlıyor!</span></p>
<p class="calibre3"><span class="font">Ama daha bitirmedik; daha da derine inebiliriz. Korkacak bir şey yok, bana elinizi uzatın, bir adım daha atın; artık köklere geldik, birden her şey, bir ormanın derinlerindeki gibi karanlık, keskin kokulu oluyor, her şey birbirine giriyor, çimen ve ağaç kökü kokuyor; birbirine karışmış kökler ortalıkta dolaşıyor, soluk alıp verirlerken, içlerindeki özsu pompayla yukarı çekilircesine yükseliyor. <sup class="calibre4">Ö</sup>teki tarafta, her şeyin tabanındayız, fosfor yüklü alacakaranlıktayız. Bir sürü hareket ve gidiş-ge-liş var, kaynaşma ve karışıklık, insanlar ve ırklar, binlerce kez çoğalmış âciller ve Üiadalar! Göçler ve kalabalıklar, tarihin karmaşası ve uğultusu! Bu yol bizi hiçbir yere götürmez. Tam dipteyiz şimdi, karanlık temellerde, Anne'lerin arasında. Dipsiz cehennemler, Ossian'ın umutsuz uzanılan, bütün o acınası Nibelungen burada. Tarihin kocaman cehennem kazanları, kurmaca fabrikaları, masalların ve fabllerin sisli buhar odaları burada. Hkbaharın büyük ve hüzünlü düzeneğini sonunda anlayabiliriz artık. Ah, tarihe dayanarak gelişiyor o! Onca olaya, onca başarıya, onca alınyazısına! Şimdiye dek okuduğumuz her şey, dinlediğimiz ve dinlememiş olsak da çocukluğumuzdan beri hayal ettiğimiz onca öykü; bütün bunların yuvası ve anayurdu burası, başka bir yer değil. Yazarlar bu birikimin, bu donmuş sermayenin, yeraltında tuzlanıp saklanan bu kaynağın farkında olmasalardı, nereden fikir bulurlar, bir şeyler keşfedecek cesareti nasıl edinebilirlerdi? Ne karmakarışık söylentiler, dünya nasıl da durmadan mırıldanıyor! Kulaklarınızda sürekli ikna sözcükleri zonkluyor. Gözlerini yarı kapatıp fısıltıların, gülümsemelerin ve fikirlerin sıcaklığından geçiyorsun, durmadan rahatsız ediliyorsun, binlerce sivrisinek sokar gibi sorularla rahatsız ediliyorsun. Kendilerinden bir şey almanı arzuluyorlar, herhangi bir şey, o kopuk, zamanötesi öykülerden bir tutam ve onu kendi genç yaşamına, kan dolaşımına katmanı istiyorlar; onu saklamam ve onunla yaşamayı öğrenmeni. Hkbahar tarihin yeniden canlanışı değilse nedir? Bütün bu kopuk şeylerin arasında canlı, gerçek, soğukkanlı ve bilge olan yalnızca ilkbahardır. Ah, bütün bu hayaletleri ve görüntüleri, larvaları ve makileri nasıl da kendine çekiyor, genç yeşil kanına, bitkisel cehaletine! Ve savunmasız ve naif ilkbahar, onları kendi uyuklamasının içine katıyor, onlarla birlikte uyuyor, şafak vakti dalgın uyanıyor ve hiçbir şey hatırlamıyor. Bu yüzden unutulan her şeyin ağırlığını taşıyor, bu yüzden böyle kederli, çünkü yalnızca o, bu reddedilmiş yaşamların yerine yaşayacak ve yitirilen her şey adına güzel olacak... Bütün bunları telafi etmek için de sunabileceği tek şey, içinde her şeyi barındıran ve bir tek, sonsuz ve bitimsiz bir sel halinde akıp giden kiraz ağaçlarının delişmen kokusu. Unutulmuş ne demektir? Eski öykülerin üstünde bir gecede taze yeşillik bitti, tatlı yeşil bir hav; bütün gözeneklerden düzenli bir büyüyüşle bir tabaka açık renkli tombul filiz fışkırmış, tıpkı bir erkek çocuğun saç tıraşı olmasını izleyen günkü başı gibi. Unutulmak ilkbaharı nasıl da yeşertiyor: yaşlı ağaçlar tatlı ve naif bir cahillikle nasıl da kabarıyorlar, uyandıklarında dalları büyümüş oluyor, kökleri eski olayların içine dalsa da hatıraların altında ezilmiyorlar. Bu yeşillik onları bir kez daha yenileyecek ve tazeleyecek, öyküler bu yeşillikten beslenip gençleşecek, sanki daha önce var olmamışlar gibi baştan başlayacaklar.</span></p>
<p class="calibre3"><span class="font">O kadar çok gerçekleşmemiş öykü var ki. Ah, köklerin arasındaki o hüzünlü, inleyen korolar, birbiriyle yarışan o öyküler, ansızın patlayıveren doğaçlamalar arasındaki o bitmez tükenmez monologlar! Onları dinleyecek sabrımız var mı? Bilinen en eski efsaneden önce hiç kimsenin duymamış olduğu başka efsaneler de vardı; bilinmeyen öncüler vardı; adı olmayan romanlar; müthiş ama silik ve yavan destanlar; biçimsiz lirik masallar; ufkun yerini kaydıran suratı belirsiz devler; akşam bulutlarının dramı için yazılmış karanlık metinler ve bunlardan da önce efsane kitaplar, yazılmamış kitaplar, ebedî amacın kitapları, </span><span class="font5">in partibus infidelium</span><span class="font"> kayıp kitaplar.</span></p>
<p class="calibre3"><span class="font"><sup class="calibre4">İ</sup>lkbaharın köklerinde kaynaşan bütün öyküler arasında bir tanesi var ki, uzun bir zaman önce gecenin egemenliği altına girmiş ve sonsuza kadar gökyüzünün dibine yerleşip yıldızlı mekânların ebedî eşlikçisi ve artalanı olmuştu. Her ilkbahar gecesi, gece boyunca ne olursa olsun, o öykü, kurbağaların ötüşü ve durmadan çalışan değirmenlerin üstünde açılır. Gecenin değirmenleri tarafından serpiştirilen donuk yıldızların altında bir adam yürür; pelerininin altında, kollarının arasında bir çocuk tutmaktadır; gökyüzünden geçer, hiç durmadan yürür, bitimsiz uzamda durup dinlenmeden yürüyen bir adam. Ah, yalnızlığın hüznü, gecenin enginliğinde öksüzlüğün dokunaklılığı! Ah uzak yıldızların ışıltısı! Bu öyküde zaman hiçbir şeyi değiştiremez. <sup class="calibre4">Ö</sup>ykü, yıldızlı ufukların içinden geçip yürür, büyük adımlarla yanımızdan geçer, hep de öyle olacaktır, hep yeniden başlayacaktır; zamanın yolundan çıktıktan sonra ayaklarının altında zemin kayacak, yinelemekle tükenmez olacaktır. <sup class="calibre4">İ</sup>şte orada, kucağında çocukla adam yürüyor; bu nakaratı, gecenin bu zavallı parolasını bilerek yineliyoruz, amacımız bu yürüyüşün kesik kesik ama sürekli olduğunu göstermek; bazen yıldızların karışıklığı bu sürekliliği engelliyor, sonsuzluğun melteminin hissedilebildiği uzun, suskun aralarda bu yürüyüş hiç görünmez oluyor. Uzak dünyalar el uzatılsa tutulacak yakınlığa geliyor, ürkütücü bir ışıltıyla parlıyor, sonsuzluğun içinden sessiz, sözsüz bir dille şiddetli işaretler gönderiyorlar; yolcuysa ilerliyor, küçük kıza durmadan ninni söylüyor, oradaki fısıltıların karşısında, gecenin müthiş tatlı kan-dırmacaları karşısında, sessizliğin dudaklarında kimse kulak vermezken biçimlenen tek sözcüğün karşısında güçsüz, tekdüze ve umutsuz bir sesle.</span></p>
<p class="calibre3"><span class="font">Bu öykü, kaçırılan ve bir başka çocukla değiştirilen prensesin öyküsü.</span></p>
<p class="calibre3"><span class="font">Gece geç saatte bahçeler içindeki geniş villaya döndüklerinde, hiçbir tuşundan ses gelmeyen siyah parlak bir piyanonun yer aldığı alçak tavanlı beyaz bir salona girdiklerinde, geniş cam duvarın arkasından, bir limonluğun camlarının arkasından bakarcasına, solgun ve yıldız dolu ilkbahar gecesi baktığında; kiraz ağaçlarının çiçeklerinin kokusu şişelerden ve kavanozlardan çıkıp içeri, serin beyaz yatak çarşaflarının üstüne süzüldüğünde; meraklı bir bekleyiş o uykusuz geceyi doldurur, insan uykuda konuşur, hıçkırır, koşar ve ışıklar içindeki, yaban kirazının kokusunu taşıyan, uzun, çiğli, pervane dolu gecenin içinde düşe kalka ilerler... Ah, sınırsız geceye derinlik veren bu yaban kirazıdır; uçmaktan bitkin düşen, mutlandırı-cı yarışlardan yorulan can, bir süre esintili bir sınırda dinlenmek, daracık bir dağ sırtında uyumak ister; ama o solgun gece yeni gecelere gebedir hep, daha da solgun, daha da soyuttur bunlar, ışıklı çizgilere ve büklümlere, yıldızların ve hafif uçuşların burgaçlarına bölünmüştür; genç kızların kanıyla tütsülenmiş görünmez sivrisineklerin iğneleriyle binlerce kez delinmiştir; yorulmayan can yine uykuda düşe kalka ilerlemek zorundadır; hayal kurar, çılgınlaşır; yıldızsı ve karmaşık işlere bulaşır; mehtapta korkmuş, telaştan soluk soluğa kalmış, ne olduğu anlaşılmayan büyülenmelere, yarı uyur-yarı uyanık ay düşlerine kapılmış, uyuşuk ürpermeler geçirmiştir.</span></p>
<p class="calibre3"><span class="font">Ah, gecenin bu el koymaları ve sürek avları, hileleri ve fısıltıları, zenciler ve miğferli adamlar, balkon parmaklıkları ve pancurlar, gecenin soluk soluğa kaçışının ardından dalgalanan bu müslin giysiler ve peçeler!</span></p>
<p class="calibre3"><span class="font">Apansız bir bayılmanın, donuk ve karanlık bir duraklamanın ardından sonunda öyle bir an gelir ki, bütün kuklalar kutularına girer, bütün perdeler çekilir, tutulan bütün soluklar sessizce bırakılır; o sırada geniş, dingin gökyüzünde ışıyan gün, uzak, pembe ve beyaz kentlerini, narin, yüksek pagodalarını ve minarelerini kurar.</span></p>
<p class="calibre3"><span class="font">ükbaharın yapısı, Kitap'ın dikkatli okuruna ancak şimdi açık ve anlaşılır olacaktır. Sabahları yapılan bütün bu hazırlıkların, günün erken saatlerindeki süslenmelerin, bütün tereddütlerin, kuşkuların ve seçme zorluklarının anlamları, pulları iyi tanıyan birinin önüne serilecektir. Pullar insanı, sabah koşullarının karmaşık oyununa sokarlar, günün son biçimini almasından önceki uzun tartışmalarla ve havanın kandırmacalarıyla tanıştırırlar. Rengârenk ve benekli Meksika, bir akbabanın gagasında kıvranan bir yılanla, dokuzuncu saatin kızıl puslarından çıkmaya çalışmaktadır; sıcacıktır, her yanını al basmıştır; öte yandan uzun ağaçların yeşilinin ortasındaki gökmavisi bir boşlukta papağanın biri inatla, 'Guatemala, Guatemala!' diye, düzenli aralıklarla, hep aynı vurgulamayla yineleyip duruyor; bu yeşil sözcüğün bulaştığı her şey ansızın tazelenip bol yaprak çıkarıyor. Yavaş yavaş, güçlükler ve çatışmalar arasında, bir oylama yapılıyor, tören düzeni, geçit töreninin sırası, günün diplomatik protokolu kuruluyor.</span></p>
<p class="calibre3"><span class="font">Mayıs'ta günler, Mısır pulları gibi pembe olurdu. Pazar meydanında gün ışığı parlayıp dalgalanırdı. Gökyüzünde yaz bulutları kümelenir -volkanik, keskin hatlı-, ışık çatlaklarının altında kıvrılırdı (Barbados, Labrador, Trinidad) ve her şey kırmızıya çalardı, sanki kırmızı gözlüklerin ardından görülüyor-muş gibi olurdu ya da şakaklara hücum eden kanın rengindey-miş gibi. Gökyüzünde bütün yelkenleri patlayacak gibi şişmiş olan büyük Guyana korveti süzülürdü. Kabaran yelkenleri, gergin halatların ve römorkörlerin arasında, saldırıya geçen martıların ve denizin kızıl parıltısı arasında yükselirdi. Sonra, halatlar, merdivenler ve yelken direklerinden oluşan devasa, birbirine girmiş bir kütle göğe yükselip iki yana yayılır, yelkenler genişçe açılınca, gökyüzünde, yelkenler, serenler ve prasya-lardan, tutamaklardan oluşan katmerli, çok katlı bir manzara gelişir, bu karmakarışık şeylerin arasından ufak, çevik zenci çocuklar, yelkenlerin dolambacında, fantastik, tropikal gökyüzünün üzerindeki işaretlerin ve şekillerin arasında bir görünüp bir kaybolurlardı.</span></p>
<p class="calibre3"><span class="font">Sonra gökteki manzara değişirdi: Bulut kütlelerinin arasında aynı anda üç pembe güneş tutulması birden meydana gelir, parlak lavlar akmaya başlar, bulutların (Küba, Haiti, Jamaika) keskin çizgilerini ışıkla belirginleştirirlerdi; dünyanın merkezi gerilere gider, parlak renkleri koyulaşırdı. Gökmavisi takımadalarıyla, neşeli akıntılarıyla, gelgitleriyle, ekvatoral ve tuzlu musonlarıyla kükreyen tropikal okyanuslar ortaya çıkarlardı. Elimde pul albümü, ilkbaharı inceliyordum. Zaman üzerinde büyük bir yorum, günlerin ve gecelerin açıklayıcı kitabı değil miydi o? <sup class="calibre4">Ö</sup>nemli olan, Büyük İskender'in yaptığı gibi şunu unutmamaktır: Meksika sonuncu yer değildir; orası Dünyanın geçmesi gereken bir geçittir, her Meksika'nın arkasında bir başkası, daha parlağı, olağanüstü renkleri ve aromaları olan bir başka Meksika açılmaktadır...</span></p>
<p class="calibre3"><a id="bookmark6"></a><span class="font">20</span></p>
<p class="calibre3"><span class="font">Bianka baştan aşağı gri. Esmer yüzü sönmüş küllerin renginde. Elinin dokunuşu inanılmaz olmalı.</span></p>
<p class="calibre3"><span class="font">Disiplinli kanında sayısız kuşağın özenli terbiyesi gizli. Görgü kurallarına uysalca uyuşu gerçekten insanın içine işliyor; bu, kırılmış inadın, dize getirilmiş başkaldırının, gizli gözyaşlarının ve çökertilen gururun kanıtı. Bianka'nın her hareketi, önceden belirlenmiş kalıplara, iyiniyetle ve hüzünlü bir zarafetle boyun eğişinin ifadesi. Gereksiz hiçbir şey yapmıyor, attığı her adımı ölçüp biçerek atıyor, geleneklere uyuyor, en ufak bir coşku göstermeksizin, yalnızca pasif bir görev duygusuyla geleneklerin ruhunu benimsiyor. Bianka, bu günlük yengilerden, zamanından önce olgunlaşmış deneyimlerini ve bilgeliğini kazanıyor. Bilinecek ne varsa biliyor Bianka, bilgisinin de keyfini çıkarıyora benziyor; ağırbaşlı ve hüzün dolu bu bilgelik, tıpkı bitimsiz bir güzelliğin çizgilerini taşıyan ağzı ve kusursuzca çizilmiş kaşları gibi. Hayır, onun bilgeliği kurallara boşvermesine yol açmıyor, yumuşamıyor, başıboş olmuyor. Tam tersine. Hüzünlü gözleriyle baktığı gerçek, ancak kurallara tam anlamıyla sadık kalmakla taşınabilir ve onlara sıkı sıkıya uymakla. Ve bu şaşmaz terbiye, geleneklere bu bağlılık, güçlükle üstesinden gelinmiş kocaman bir hüzünler denizini ve çileyi barındırıyor.</span></p>
<p class="calibre3"><span class="font">Yine de, gelenekler onu incitmiş olsa da, bu savaştan galip çıkıyor. Ama bu zafer ne özverilere mal oldu!</span></p>
<p class="calibre3"><span class="font">Bianka yürüdüğünde -incecik ve dimdik-, yürüyüşünün iddiasız ritminde, böyle doğallıkla, ne tür bir gururu taşıdığı belli olmuyor: Kendi yenilen gururunu mu, yoksa boyun eğdiği ilkelerin zaferini mi?</span></p>
<p class="calibre3"><span class="font">Ama gözlerini kaldırıp yüzünüze baktığında, ondan hiçbir şey gizleyemezsiniz. Gençliği, en gizli şeyleri tahmin etmesine engel değildir. Dingin serinkanlılığına ancak günler boyu ağlayıp inledikten sonra kavuşmuştur. Gözlerinin altında bu yüzden halkalar vardır, içlerinde bu yüzden nemli, sıcak bir alev saklıdır ve hedefini şaşırmayan kararlı bir bakış.</span></p>
<p class="calibre3"><a id="bookmark7"></a><span class="font">21</span></p>
<p class="calibre3"><span class="font">Bianka, o büyüleyici Bianka benim için bir sır. <sup class="calibre4">İ</sup>natla inceliyorum onu, tutkuyla ve de umarsızca, pul albümü de bana yol gösteriyor. Neden yapıyorum bunu? Bir pul albümü psikoloji kitabı gibi temel alınabilir mi? Ne cahilce bir soru! Bir pul albümü evrensel bir kitaptır, insan hakkında bilinebilecek her şeyin bir özetidir. Elbette ki yalnızca imalar, dokundurmalar ve üstü kapalı sözcüklerle. Kitabın sayfaları arasından geçen o kızıl ipi, alev alev yanan izi bulabilmek için belli bir zekâya, yürekliliğe, hayalgücüne ihtiyacınız olacaktır.</span></p>
<p class="calibre3"><span class="font">Ne olursa olsun bir şeyden kaçınmalısınız: darkafalılıktan, bilgiçlikten, dargörüşlü olmaktan. Birçok şey birbirine bağlıdır, birçok ip aynı makaranın ipidir. Bazı kitapların satırlarının arasından sürüler halinde havalanan kırlangıçları gördünüz mü hiç, mısra mısra uçuşan, titreşen, ince uzun kırlangıçları? Bu kuşların uçuşlarını okumak gerek...</span></p>
<p class="calibre3"><span class="font">Ama gelin Bianka'ya dönelim. Hareketleri ne kadar da içe dokunan bir güzellikte! Hepsini düşünerek yapıyor; yüzlerce yıl önce düşünülmüş, Tanrıya güvenle başlanmış hareketler, sanki kaderin onu nereye götüreceğini ve kaçınılmaz gelişmesini önceden biliyormuş gibi. Bazen parkta onun karşısında otururken ona gözlerimle bir şey sormak, düşüncelerimde ondan bir şey dilemek istiyorum. Ama daha ben dileğimi dile getiremeden o yanıt vermiş oluyor. Kısa, delici bir bakışla ve hüzünle yanıt vermiş oluyor.</span></p>
<p class="calibre3"><span class="font">Neden başını öne eğiyor? Böyle dikkatle, düşünceli düşünceli gözlerini diktiği şey ne? Hayatı bunca umarsızca üzüntülü mü? Her şeye rağmen o boyun eğişi saygınca ve gururla taşımıyor mu, sanki her şey olduğu gibi kalacakmış gibi; sanki elinden bütün sevinçleri alan o keşif, ona bunun yerine bir dokunulmazlık, yalnızca gönüllü boyuneğişte bulunabilecek daha üstün bir özgürlük sağlamış gibi.</span></p>
<p class="calibre3"><span class="font">Dadısıyla birlikte karşımdaki bankta oturuyor, her ikisi de kitap okuyor. Beyaz giysisi -zaten onu başka renk bir giysi içinde görmedim hiç- açılmış bir çiçek gibi oturduğu yere yayılmış. <sup class="calibre4">İ</sup>nce, esmer bacaklarını önde anlatılmaz bir zarafetle çap-razlamış. Ona dokunmak, salt böyle bir dokunuşun kutsallığı yüzünden acı verici olmalı.</span></p>
<p class="calibre3"><span class="font">Kitaplarını kapatıp kalkıyorlar. Bianka bana kısaca bir göz atıp ateşli selamıma karşılık veriyor, dadısının uzun, esnek adımlarının ritmine ayak uydurarak rahat adımlarla uzaklaşıyor.</span></p>
<p class="calibre3"><a id="bookmark8"></a><span class="font">22</span></p>
<p class="calibre3"><span class="font">Arazinin çevresindeki bütün alanı araştırdım. O geniş araziyi kuşatan yüksek çitin çevresinden defalarca dolaştım. Teraslı, geniş verandalı, beyaz duvarlı villayı her açıdan gördüm. Villanın arkasında bir park yer alıyor, yanı başında da üzerinde ağaç bulunmayan geniş bir arazi. Burada tuhaf yapılar var, kısmen fabrika, kısmen çiftlik binaları. Gözümü çitteki bir yarığa yapıştırıyorum, gördüğüm şey bir yanılsama olmalı. Sıcağın incelttiği ilkbahar havasında, kilometrelerce uzanan titreşimli havada, uzak ve yansımalı şeyler görebilirsiniz bazen. Yine de birbirine zıt düşünceler başımı çatlatıyor. Pul albümüne başvurmalıyım.</span></p>
<p class="calibre3"><span class="font">Böyle bir şey olabilir mi? Bianka'nın villası, uluslararası anlaşmaların güvencesi altında ve ülke yasalarının dışında bir bölge olabilir mi? Pul albümünü incelemek beni nasıl da şaşırtıcı keşiflere götürüyor! Bu hayret verici gerçeği bilen yalnız ben miyim? Yine de pul albümünün bu konuda sağladığı kanıtları ve izleri hafife alamıyor insan.</span></p>
<p class="calibre3"><span class="font">Bugün villanın her yanını yakından inceledim. Haftalardır dökme demirden süslü kapının çevresinden ayrılmamıştım. <sup class="calibre4">İ</sup>ki tane büyük boş araba bahçeden çıkarken aradığım fırsatı yakaladım. Kapılar kapatılmamıştı, görünürde de kimse yoktu. Kayıtsızca içeri daldım, cebimden resim defterimi çıkarttım, kapının direklerinden birine dayanarak mimarî ayrıntılardan birini çizer gibi yaptım. Banka'nın hafif adımlarının defalarca çiğnediği çakıl taşlı bir yolda duruyordum. Onu, üzerinde incecik beyaz bir giysiyle, terasa açılan camlı kapılardan çıkarken görebileceğim düşüncesi karşısında kapıldığım o coşkulu korku neredeyse yüreğimi durduruyordu. Ama bütün pencereler ve kapılardaki yeşil güneşlikler kapalıydı. O evin içinde hayat olduğunu gösteren en ufak bir ses yoktu. Ufukta gökyüzü bulutlanıyor, uzaklarda şimşekler çakıyordu. Ilık, seyrek dokulu havada hiçbir esinti yoktu. O sessiz gri günde, süslemeli mimarînin sessiz ama şatafatlı sözcükleriyle konuşan yalnızca villanın karbeyazı duvarlarıydı. Mimarînin zarafeti, süslemelerde, aynı motif üzerine yüzlerce uyarlamada yineleniyordu. Göz kamaştırıcı beyazlıktaki bir pervaz boyunca hafif kabartmalı çelenkler, iki yana ritmik kıvrımlarla uzanıyor, köşelere gelince ne yapacaklarını bilmeden durakalıyor-lardı. Ortadaki terastan aşağı gösterişli ve törensel bir mermer merdiven iniyor, düzgünce uzanan tırabzan parmaklıklarının ve vazoların arasından genişçe yere akıyor, aktıktan sonra da arkasından uzanan eteklerini derinden diz kırarak topluyor gibi görünüyordu.</span></p>
<p class="calibre3"><span class="font">Benim oldukça gelişmiş bir üslup duyum vardır. Nedenini bilemesem de, o binanın üslubu beni huzursuz, rahatsız etmişti. Onun dışavurulmamaya çalışılmış klasikliğinin, görünüş-</span></p>
<p class="calibre3"><span class="font">te soğuk zarafetinin altında birtakım başka, kaçamaklı etkiler gizli gibiydi. Tasarım, fazlasıyla yoğun, fazlasıyla keskin hatlı, beklenmedik süslemelerle fazlasıyla doluydu. Bilinmeyen bir zehirden mimarın damarlarına zerk edilmiş bir damla, onun tasarımını anlaşılmaz, patlayıcı ve tehlikeli kılmıştı.</span></p>
<p class="calibre3"><span class="font">Alt üst olmuştum, zıt dürtülerle titreyerek, ayak parmaklarımın ucuna basarak villanın önyüzü boyunca yürüdüm, merdivenin basamaklarında uyuklayan kertenkeleleri ürküttüm.</span></p>
<p class="calibre3"><span class="font">Şimdi kuru olan yuvarlak havuzun yanındaki toprak güneşten kavrulmuştu, henüz çıplaktı; yalnızca şurada burada, topraktaki bir çatlaktan, sabırsız, şaşırtıcı bir yeşillik başını uzatmıştı. Bu otlardan birazını koparıp resim defterimin arasına koydum. Heyecandan titriyordum. Havuzun üstündeki hava, yarı saydam ve parlaktı, sıcaktan kıvrımlanıyordu. Yakındaki bir direkte asılı olan barometre tehlikeli derecede düşük bir değer gösteriyordu. Ortalıkta hiçbir ses yoktu. Hiçbir kıpırtı da. Yaprak kımıldamıyordu. Villa uykudaydı, perdeleri çekilmişti, karbeyaz duvarları, cansız gri havanın içinde parıldıyordu. Birdenbire, bu durgunluk doruk noktasına ulaşmış gibi, renkli bir mayalanma havayı sarstı.</span></p>
<p class="calibre3"><span class="font">Aşk oyunlarıyla cilveleşen kocaman, ağır kelebekler çıkmıştı ortaya. Hantal, titrek kanat çırpışları, cansız havanın içinde bir süre kaldı. Kelebekler birbirlerini geçtiler, sonra yeniden eşlerine katıldılar, kararan havada renkli ışıltılarını, dağıtılan oyun kâğıtları gibi yaydılar. Yalnızca olgunlaşmış havanın çabucak çözülmesi miydi bu, afyon ve hayallerle yüklü havanın içindeki bir serap mıydı? Kasketimi sallayınca ağır, kadifemsi bir kelebek yere düştü, hâlâ kanatlarını çırpıyordu. Kelebeği yerden alıp sakladım. Bir kanıt daha...</span></p>
<p class="calibre3"><span class="font">24</span></p>
<p class="calibre3"><span class="font">Villanın üslubunun gizini keşfettim. Mimarîsinin çizgileri anlaşılmaz bir örneği o kadar çok ve o kadar ısrarla yineliyorlardı ki, onların bir muammaya benzeyen şifresini sonunda çözdüm: mimarînin maskesi gerçekten de kolayca düşürülecek gibiydi. Abartılı bir zarafetin bu karmaşık ve hareketli çizgileri fazlasıyla baharatlı, aşırı keskindiler, huzursuz, fazla atak, fazla gösterişliydiler; renkli ve sömürge tarzı bir yanları vardı... Aslında itici bir üsluptu bu, kösnül, abartılı, tropik ve olağanüstü sinikti.</span></p>
<p class="calibre3"><a id="bookmark9"></a><span class="font">25</span></p>
<p class="calibre3"><span class="font">Bu keşfin beni nasıl sarstığını söylememe gerek yok. <sup class="calibre4">İ</sup>puçları belirginleşti, benzerlikler ve koşutluklar yerine oturdu. <sup class="calibre4">Ö</sup>yle heyecanlanmıştım ki, bu keşfimi Rudolf'la paylaştım. Ama o, ilgilenmiş gibi görünmedi. Hattâ burnundan soludu, beni abartmakla, uydurmakla suçladı. Zaten bir süredir beni yalan söylemekle ve kasten esrarlı görünmeye çalışmakla suçluyordu. Pul albümünün sahibi olduğu için ona hâlâ az da olsa saygı duyuyordum duymasına ama bu kıskanç ve sert çıkışları ondan gitgide uzaklaşmama neden oluyordu. Ne yazık ki ona bağımlı olduğum için kızgınlığımı belli edemiyordum. Pul albümü olmasaydı ne yapardım? O da bunu biliyor ve bu üstünlüğünü sömürüyordu.</span></p>
<p class="calibre3"><a id="bookmark10"></a><span class="font">26</span></p>
<p class="calibre3"><span class="font"><sup class="calibre4">İ</sup>lkbaharda pek çok şey oldu. Onun o karanlık dehlizlerinde çok fazla özlem, iddia ve bastırılamayan hırs gizli. Sınırsızca genişliyor. Bu devasa, geniş ve aşırı büyük girişimi yönetmek benim gücümü tüketiyor. Bu yükü kısmen Rudolf'la paylaşmak istediğimden onu eş-yönetici atadım. Bir ünvan vermeden elbette. Pul albümüyle birlikte biz üçümüz resmi olmayan bir triumvirlik kurmuş olduk, bütün o anlaşılmaz ve bitmez tükenmez ilkbahar boyunca sorumluluk bu triumvirliğin omuzlarında.</span></p>
<p class="calibre3"><span class="font">Villanın arkasına dolaşacak yeterli cesareti bulamadım. Mutlaka biri fark ederdi beni. <sup class="calibre4">Ö</sup>yleyse, neden daha önce, uzun bir zaman önce, orada bulunmuşum duygusuna kapıldım? Hayatımızda gördüğümüz bütün manzaraları daha önceden bilmez miyiz zaten? Tümüyle yepyeni olan, varlığımızın ta derinlerinde uzun zamandır varlığını sezmediğimiz bir şey olabilir mi? <sup class="calibre4">Ö</sup>rneğin biliyorum ki, bir gün akşamın geç bir saatinde, bu bahçelerin eşiğinde Bianka ile el ele duracağım. Unutulmuş köşeler bulacağız, orada eski duvarların arasında zehirli bitkiler yetişiyor olacak ve baldıranotları, gelincikler ve kahkaha çiçekleriyle dolu Poe'nun yapay cennetleri, çok çok eski fresklerin kül rengi gökleri altında parıldayacak. Solmakta olan bir ikindinin sınırları dışındaki o marjinal dünyada boş gözlerle uyuyan beyaz mermerden heykeli uyandıracağız. Onun tek âşığını, katlanmış kanatlarıyla heykelin kucağında uyumakta olan kırmızı bir kanemici yarasayı ürkütüp kaçıracağız. Sessizce, yumuşakça ve dalgalanarak uçup gidecek, umarsız ve hayal gibi, kemiksiz, özsüz, parlak kırmızı bir zerre; daireler çizecek, kanat çırpacak ve durgun havada hiç iz bırakmadan çözülüp eriyecek. Dar bir kapıdan geçerek üzerinde hiçbir ağaç olmayan bir alana gireceğiz. Alandaki otlar kömürleşmiş tütün gibi olacaklar, pastırma yazı yaşayan bir bozkır gibi. Burası belki New Orleans belki de Louisiana eyaletinde olacak; ne de olsa ülkeler yalnızca birer bahanedir. Kare biçimli bir havuzun taş duvarının üzerinde oturacağız. Bianka beyaz parmaklarını sarı yapraklarla dolu ılık suya sokacak ve gözlerini kaldırmayacak. Havuzun öte yanında, kara, ince, peçeli biri oturuyor olacak. Fısıltıyla onun kim olduğunu soracağım, Bianka da başını sallayıp alçak bir sesle, "Korkma, bizi dinlemiyor", diyecek, "o gördüğün benim ölü annem, burada oturuyor". Sonra da bana en tatlı, en dingin ve hüzünlü şeylerden söz edecek. Avunmak mümkün olmayacak. Hava kararacak...</span></p>
<p class="calibre3"><span class="font">Olaylar çılgınca bir hızla birbirini izliyor. Bianka'nın babası geldi. Bugün Çeşme sokağıyla Scarab sokağının kesiştiği köşede duruyordum ki, önümden . bir deniz kabuğu kadar geniş ve yayvan, pırıl pırıl parlayan, üstü açık bir landon geçti. O beyaz, ipek astarlı midye kabuğunun içinde Bianka'yı gördüm, tül giysisinin içinde yarı yatar durumdaydı. Çenesinin altından kurdeleyle bağlanmış şapkasının kenarı narin profilini gölgeliyordu. Beyaz saten içinde sarıp sarmalanmış gibi neredeyse gözden kaybolmuştu. Yanında, siyah redingot ve beyaz bir pike yelek giymiş olan bir beyefendi oturuyordu; yeleğin üzerinde, süslemeli ağır bir altın zincir parlıyordu. Siyah silindir şapkasının altında favorili, asık, gri yüzü görünüyordu. Onu görünce ürperdim. Hiç kuşku yoktu. Bu adam Bay de V. idi.</span></p>
<p class="calibre3"><span class="font">Zarif araba, sağlam yaylı kutusunu hafif hafif tıkırdatarak yanımdan geçerken Bianka babasına bir şey söyledi, babası da arkaya dönüp kocaman koyu renkli gözlüğünün gerisinden bana baktı. Yelesi olmayan gri bir aslana benziyordu yüzü.</span></p>
<p class="calibre3"><span class="font">Heyecan içinde, çelişkili duygulardan neredeyse çıldırmış bir durumda, "Bana güvenin!" diye haykırdım, "kanımın son damlasına kadar... "&nbsp;Sonra da göğüs cebimden çıkarttığım bir tabancayla havaya ateş ettim.</span></p>
<p class="calibre3"><span class="font">29</span></p>
<p class="calibre3"><span class="font">Franz Jozef'in kudretli ama hüzünlü bir demiurgos olduğuna işaret eden pek çok şey var gibi görünüyor. <sup class="calibre4">Ü</sup>çgen biçimli kırışık deltalara gömülmüş donuk düğmelere benzeyen, birbirine yakın gözleri insan gözleri değildi. Japon şeytanlarınınki gibi geriye doğru taranmış olan karbeyazı favorileriyle yüzü, süngüsü düşük, yaşlı bir tilkinin yüzüydü. Bu yüzdeki kırışıklar öyle bir biçimlenmişti ki, uzaktan, örneğin Schönbrunn Sa-rayı'nın yüksek terasında dururken görünce, gülümsüyor gibi gelirdi göze. Yakındansa o gülümsemenin bir sertlik ifadesini, yavan bir müptezelliği gizlediği, en ufak bir düşünce kıvılcı-</span></p>
<p class="calibre3"><span class="font">mıyla aydınlanmadığı ortaya çıkardı. Yeşil general tüyleri içinde, hafifçe kamburunu çıkarmış olarak, mavi ceketi yere sürünerek, eğilip selam vererek dünya sahnesinde göründüğünde, dünyanın gelişiminde mutlu bir noktaya varılmış olunurdu. Sonu gelmeyen dönüşümler içinde özlerini tüketmiş olan bütün biçimler, yarı solmuş ve dökülmeye hazır olarak nesnelerin üstünde gevşekçe asılı olurlardı. Dünya, değişmeye hazır bir krizalite benzerdi; yeni, taze, adı duyulmamış renklerle yeniden doğar, eklemlerini ve kaslarını uzatarak keyifle geri-nirdi. Dünyanın haritasının, o yamalı örtünün bir yelken gibi şişerek göklerde süzülmesine ramak kalırdı. Franz Jozef, bunu kişisel bir hakaret olarak algılardı. Onun ilkesi, sıkıcılığın kurallarıyla, can sıkıntısı felsefesiyle yönetilen bir dünyaydı. Onun soluduğu hava, yüksek mahkemelerin, karakolların havasıydı. Daha da tuhafı, kişiliğinin en ufak beğenilesi bir yanı olmayan bu büzüşmüş yaşlı adamın insanların büyük bir bölümünü kendi tarafına çekebilmesiydi. Bütün sadık ve sağduyulu aile babaları, kendilerini de onunla birlikte tehdit edilmiş hissediyor ve bu kudretli şeytan her şeye ağırlığını koyup dünyanın arzularını denetim altına alınca rahat bir soluk alıyorlardı. Franz Jozef, dünyayı kâğıt gibi düzeltiyor, beratların yardımıyla dünyanın gidişini düzene sokuyor, onu göreneklerin sınırları içine hapsediyor, önceden tahmin edilemeyen, serüvenler içeren ya da ne olduğu bilinemeyen yollara kaymasını engelliyordu.</span></p>
<p class="calibre3"><span class="font">Franz Jozef, dürüst ve namuslu zevklerin düşmanı değildi. Bir tür halka iyilik yapma dürtüsüyle, soylu İmparatorluk piyangosunu, Mısır düş kitaplarını, resimli takvimleri ve soylu <sup class="calibre4">İ</sup>mparatorluk tütüncü dükkânlarını düşünüp ortaya koyan oydu. Cennetin görevlilerini bir düzene soktu, onlara simgesel mavi üniformalar giydirdi, sınıflara ve rütbelere bölerek dünyaya salıverdi; postacı, otobüs biletçisi ve vergi memuru kılığında meleklerdi bunlar. Cennetten gelen bu habercilerin en düşük rütbelisinin yüzünde bile, yaradanından aldığı saygın bir bilgelik ifadesi olurdu ve favorilerin çerçevelediği keyifli, lütufkâr bir gülümseme; oysa bu adamlar dünya yüzünde alabildiğine dolaştığı için ayakları ter kokardı.</span></p>
<p class="calibre3"><span class="font">Ama tahtın ayakucunda hayal kırıklığıyla sonuçlanan bir komplo olduğunu duyan oldu mu hiç, Kudretli Hükümdarın debdebeli yönetiminin başlangıcında sarayda bir isyanın önünün alındığını duyan? Kanla beslenen tahtlar sararıp solmazlar; canlılıkları, yapılan haksızlıklarla, sona erdirilen hayatlarla ve ortadan kaldırıp yadsıdıkları şeylerle çoğalır. Biz burada gizli ve yasak şeyleri konuşuyoruz açık açık; saklanmış, Üzerlerine binlerce mühür vurulup kapatılmış devlet sırlarına değiniyoruz.</span></p>
<p class="calibre3"><span class="font">Demiurgos'un bir erkek kardeşi vardı, onun kafa yapısı, düşünceleri tümüyle farklıydı. Kimin şöyle ya da böyle bir erkek kardeşi yoktur ki, kendisini bir gölge gibi izleyen, bir antitez gibi, sonsuz bir diyalogdaki ortağı gibi? Onun yalnızca kuzeni olduğunu söyleyenler de vardı, hiç doğmamış olduğunu da. Demiurgos'un uyurken belli ettiği korkularını ve sayıklamalarını dinleyenler yaratmıştı onu. Belki de biri uydurmuştu onu; bininci kez; bininci kez bile yinelense yine de eskimeyen o törensel, simgesel oyunu, o ölümcül olayı görkemli bir havayla yinelemişti. Koşullu olarak dünyaya gelen, rolü yüzünden adeta mesleksel hakkı yenilen bu bahtsız rakip, Arşidük Mak-similyen adını taşıyordu. Fısıldanarak söylenen o adı duymak bile damarlarımızda akan kanı tazeliyor, daha kırmızı ve daha parlak yapıyor; onun, coşkunun, kırmızı balmumunun ve mutlu iletilerin işaretlendiği kırmızı kalemin parlak renginde, hızla, nabız gibi atmasını sağlıyordu. Pembe yanakları vardı Mak-similyen'in, ışıl ışıl mavi gözleri; herkesin gönlünü kazanmıştı, neşeyle cıvıldaşan kırlangıçlar yolunu kesiyordu; adı hep dillerdeydi, süslü bir italik yazıyla yazılmış ve her yerde anlatılan mutlu bir alıntıydı o. Demiurgos bile seviyordu onu, seviyordu ama onu nasıl alaşağı edeceğini de tasarlıyordu. Güney denizlerine yapacağı bir seferde feci bir biçimde boğulur diye önce onu Levant filosunun komutanlığına atadı. Arkasından III. Na-polyon'la gizli bir anlaşma imzaladı, Napolyon da onu kandırarak Meksika serüvenine soktu. Her şey önceden tasarlanmıştı. Hayaller ve düşler kuran, Pasifik'te yeni ve daha mutlu bir dünya kurmanın umuduna kapılan genç adam, tahtın ve Habs-burg hanedanının varisi olarak sahip olduğu bütün haklarından feragat etti. </span><span class="font5">Le Cid</span><span class="font"> adlı Fransız gemisine binerek kendisine kurulan pusuya doğru yelken açtı. O gizli ittifakın belgeleri asla gün yüzüne çıkmadı.</span></p>
<p class="calibre3"><span class="font">Hoşnutsuz olanların son umudu da böylece uçup gitmiş oldu. Maksimilyen'in trajik ölümünden sonra, Franz Jozef, sarayın yasta olduğu gerekçesiyle kırmızı rengin kullanımını yasakladı. Yas renkleri olarak siyah ve sarı resmen kabul edildi. Hayranlığın mor kanatları o günden beri yalnızca kendisine tutkunların yüreğinde gizlice kanat çırpmakta. Ne var ki Demiurgos, bu rengi doğadan tümüyle silip çıkartmayı başaramadı. Ne de olsa güneş ışığının içinde var bu renk. Ükyaz güneşi altında her sıcak dalgasıyla onu gözkapaklannızın altında hissedebilmeniz için gözlerinizi yummanız yeterli. Fotoğraf kâğıdı da ilkyaz sıcağında aynı kırmızıyla yanar. Kentin güneşli sokaklarında boynuzlarına bağlı bez parçalarıyla koşturulan boğalar o rengi, parlak renkli paçavralarda görüp başlarını eğerler, güneşle yıkanan arenalarda korkuyla kaçışan hayalî boğa güreşçilerine saldırmaya hazırlanırlar.</span></p>
<p class="calibre3"><span class="font">Kimi zaman güneşteki patlamalarla, kenarları kırmızı bir ateşle çevrili küme küme bulutlarla yüklü koca bir gün geçer. Güneşten sersemleyen insanlar ortalıkta dolaşırlar, gözlerini kapatıp gözkapaklarının ardında roketler görürler, maytaplar ve barut fıçıları. Daha sonra, akşama doğru, bu ışıklı ateş fırtınası diner, ufuk kavislenir, güzelleşir; içinde dünyanın minyatür panoramasını taşıyan bir cam küre gibi gökmavisiyle dolar; bu panoramada, mutlulukla düzenlenmiş planlar ve bu planların üstünde, altın madalyalardan oluşan bir taca ya da akşam ibadeti için çalan kilise çanlarına benzeyen bulutlar bulunur.</span></p>
<p class="calibre3"><span class="font">Pazar alanında insanlar toplanırlar, devasa ışık kubbesinin altında hiç konuşmazlar, büyük, hareketsiz son perdenin gelişini, huşu uyandıran bir bekleme sahnesini karşılamak üzere kümelenirler. Bulutlar kabarıp gitgide pembeleşirler, bütün bakışlar dingindir, aydınlık uzaklıklar yansır onlarda. Ve ansızın, insanlar bekleşirken, dünya doruğa ulaşır, göz açıp kapayana kadar en üst, kusursuz noktasına erişir. Bahçeler ufkun kristal kâsesinin üzerinde düzene girerler, Mayıs yeşilliği köpürür, kadehten taşmak üzere olan şarap gibi kabarır; tepeler bulut biçimini alır; en üst noktasına ulaştıktan sonra dünyanın güzelliği çözülür, müthiş bir aromayla sonsuzluğa adım atar.</span></p>
<p class="calibre3"><span class="font"><sup class="calibre4">İ</sup>nsanlar böyle hareketsiz dururken, hâlâ hayallerle dolu olan başlarını öne eğerken, dünyanın bu büyük, ışıklı uçuşuyla büyülenmişken, farkında olmadan bekledikleri adam kalabalığın arasından fırlar; ahududu rengi kılığıyla, küçük çanlar, madalyalar ve nişanlarla bezenmiş, pembe yanaklı, soluk soluğa bir haberci. Herkes görebilsin diye ağır adımlarla meydanda altı yedi kez dolanır, utanmış gibi gözlerini yere dikmiştir, elleri belindedir. Ritmik adımları oldukça ağır göbeğini titretmektedir. Kara bir Boşnak bıyığının süslediği yüzü, gösterdiği çaba yüzünden akan terden parlamaktadır, göğsündeki çanlar, madalyalar ve nişanlar, bir koşum takımı gibi, adımlarıyla uygun olarak zıplayıp dururlar. Gergin bir parabol çizgisi çizerek köşeyi dönerken uzaktan görülebilir, bir yeniçeri ordusu gibi göğsüne dizili çanlarla, bir ilah kadar yakışıklı, inanılmaz derecede pembedir; hareketsiz gövdesiyle gelirken ta uzaktan görülebilir, peşindeki bir öbek havlayan köpeği elindeki kısa kamçıyla kaçırtır.</span></p>
<p class="calibre3"><span class="font">Bu evrensel uyumun çaresiz bıraktığı Franz Jozef sessizce ateşkes ilan eder, kırmızı rengin kullanımına izin verir. Ma-yıs'taki bu bir tek gün için şekerleme renginde açık kırmızıya izin verir ve dünyayla barışık olarak Schönbrunn Sarayı'nın açık duran penceresinde görünür; o anda bütün dünyada görülür; nerede sessiz kalabalıkların çevresini aldığı, temizlenmiş pazar alanlarında pembe haberciler koşuyorsa orada görülür. Artalanında bulutlarla, soylu imparatorluğun görkemi içinde görülür; eldivenli elleriyle pencerenin pervazına dayanmıştır, göğsünde kurdeleye takılı Malta Şövalyelerinin Büyük Haçı bulunan türkuvaz rengi bir ceket vardır üzerinde. Kırışıkların deltasına gömülü, acımasız, soğuk bakışlı birer mavi düğmeye benzeyen gözleri, gülümserken küçülmüştür. Böyle durur orada, karbeyazı favorileri arkaya doğru, kibir-sizlik taslarcasına taranmıştır. Uzaktan bakanlara, nüktesiz, zekâsız yüzüyle gülümseme taklidi yapan, dünyaya karşı nefretle dolu bir tilki.</span></p>
<p class="calibre3"><span class="font">Uzunca bir süre tereddüt ettikten sonra Rudolf'a son birkaç günde olup bitenden söz açtım. Yüreğimi sıkıştıran gizi daha fazla kendime saklayamayacaktım. Yüzü karardı; haykırdı, yalan attığımı söyledi, sonunda patlayıp kıskançlığını açıkça ortaya vurdu. Her şey uydurma, katıksız bir yalan, diye bağırdı, kolları havada, sağa sola koşarken. "Yasadışı! Maksimilyen! Meksika! Hah ha! Pamuk tarlalarıymış! Yeter artık, sonu geldi bu işin!" Bana bundan böyle pul albümünü ödünç vermeyecekmiş. Ortaklık buraya kadarmış. Sözleşmeyi iptal ediyormuş. <sup class="calibre4">Ö</sup>fke içinde saçlarını çekiştirdi. kendinden geçmişti, elinden bir kaza çıkabilirdi.</span></p>
<p class="calibre3"><span class="font">Çok korkmuştum, ona yalvarmaya başladım. nk anlatışta öykümün kulağa olanaksız, hattâ inanılmaz geldiğini kabul ettiğimi, kendimin de büyük bir şaşkınlık içinde olduğumu anlattım ona. Kendisi gibi hazırlıksız biri için bu öyküyü ilk duyuşta kabul etmenin güç olduğuna şaşmamak gerek dedim. Yüreğine ve onuruna seslendim. Olay tam karar aşamasına geldiğinde bana yardımını esirgemesine vicdanının elverip elvermeyeceğini sordum. Bu işten çekilerek her şeyi bozabilecek miydi? Sonunda, pul albümünü temel alarak her şeyin kelimesi kelimesine doğru olduğunu kanıtlamaya giriştim.</span></p>
<p class="calibre3"><span class="font">Rudof biraz yumuşayarak pul albümünü açtı. Daha önce hiç böyle güçle ve coşkuyla konuşmamıştım, kendimi aştım. Id-dialarımı pullarla kanıtlayarak yalnızca Rudolf'un bütün suçlamalarını çürütmekle ve kuşkularını dağıtmakla kalmadım, daha da ötesi, öylesine aydınlık sonuçlara vardım ki, önümde açılan görüş açıları beni bile şaşırttı. Rudolf sessiz ve yenilgin kaldı, ortaklığın sona erdirilmesi konusu da bir daha gündeme gelmedi.</span></p>
<p class="calibre3"><a id="bookmark11"></a><span class="font">31</span></p>
<p class="calibre3"><span class="font">Aşağı yukarı aynı günlerde büyük bir ilüzyon tiyatrosunun, muhteşem bir balmumu heykel sergisinin kasabamıza gelip</span></p>
<p class="calibre3"><span class="font">Kutsal Üçlük Alanı'na çadırını kurması bir rastlantı olarak görülebilir mi? Uzun zamandır bekliyordum böyle bir şeyi ve bu haberi Rudolf'a büyük bir heyecanla duyurdum.</span></p>
<p class="calibre3"><span class="font">Rüzgârlı bir akşamdı; hava yağmur yüklüydü. Sararmış, donuk ufukta gündüz vedaya hazırlanıyor, arka arkaya dizilmiş ve serin uzaklıklara sıralar halinde yönelmek üzere bekleyen arabalarının üzerine aceleyle yağmur geçirmez gri örtülerini seriyordu. Yarı kapalı, koyu renkli bir perdenin altında batan güneşin son ışıkları bir an göründü, sonra dümdüz, bitimsiz bir ovanın, soluk yansımalı bir göl manzarasının içine gömüldü. Bu ışıklardan çıkan ürkek, sarı, peşin yazgılı bir parıltı gökyüzünün yarısına yansıdı; perde çok çabuk iniyordu. Evlerin soluk damları nemli bir yansımayla parlıyordu; hava kararıyordu ve damlardaki su olukları tekdüze bir sesle şarkı söylemeye başlıyordu.</span></p>
<p class="calibre3"><span class="font">Balmumu heykeller sergisi açılmıştı. Şemsiyelerinin altına sığınan öbek öbek insanlar, batmakta olan günün yarım ışığı altında çadırın önündeki boşlukta sıraya girmişler, bilet paralarını törensel bir tavırla, takıları ve altın dişleri ışıldayan, dekolte giysili bir bayana uzatıyorlardı; ayakları kadife perdelerin gölgesinin içinde kaybolmuş, canlı, dantelli ve boyalı bir gövdeydi bu.</span></p>
<p class="calibre3"><span class="font">Aralık duran bir perdenin arasından geçip aydınlık bir mekâna girdik. İçerisi kalabalıktı. Islak paltolarının yakalarını kaldırmış öbek öbek insanlar oradan oraya sallana sallana yürüyorlar, arada bir yarım daire oluşturup bekleşiyorlardı. Bu insanların arasında yalnızca dış görünüşte bu dünyaya ait olanları kolaylıkla ayırt ettim; aslında kaideleri üzerinde gösteri yaparcasına ve havaice farklı, ağır başlı, yalıtılmış bir yaşam sürüyorlardı. Bu kişiler hiç konuşmadan, koyu renkli ve ısmarlama dikilmiş redingotları ve kaliteli kumaştan dikilmiş takım elbiseleri içinde, solgun yüzleriyle, ölmelerine neden olan hastalığın ateşiyle yanakları pençe pençe kızarmış olarak duruyorlardı. Uzunca süredir kafalarında tek bir düşünce olmamıştı bunların, yalnızca kendilerini her açıdan gösterme alışkanlıkları olmuştu, boş varlıklarını sergileme alışkanlığı. Çok uzun bir zaman önce yataklarına yatmış, buz gibi örtülerin altına girmiş, ilaçlarını almış olmalıydılar. Daracık kaidelerinin üzerinde, kaskatı oturdukları koltuklarında, sımsıkı rugan ayakkabılarıyla, bundan önceki yaşamlarının kilometrelerce uzağında, donuk gözlerinde en ufak bir bellek izi olmadan bunları bu saate kadar uyanık tutmak terbiyesizlikti.</span></p>
<p class="calibre3"><span class="font">Bu insanların hepsinin dudaklarından, boğularak öldürülmüş bir adamın dili gibi cansızca son bir çığlık sarkıyordu; bu çığlığı, bu son meskenlerine girmeden önce, deli sanıldıkları için Araf'ta kalır gibi kaldıkları akıl hastanesinden çıkarken atmışlardı. Yo, bunlar gerçek bir Dreyfus, Edison ya da Lucc-heni değillerdi, bunlar yalnızca taklitlerdi. Gerçekten birer deli olabilirdi bu insanlar, parlak bir saplantının akıllarına düştüğü an suçüstü yakalanmış olabilirlerdi; gerçeklik ânı ustaca damıtılmış ve onların bir element kadar katıksız ve değişmez yeni yaşamlarının en önemli noktası olmuştu. O günden bugüne o bir tek düşünce kafalarında bir soru işareti gibi kalmış, onlar da tek ayaklarının üzerinde, havada asılı gibi durarak ya da bir el hareketinin tam ortasında ona sarılmışlardı.</span></p>
<p class="calibre3"><span class="font">Kümelenenlerin arasında kaygıyla dolaşarak Maksimil-yen'i aradım. Sonunda onu buldum, ama üzerinde ne </span><span class="font5">Le Cid </span><span class="font">amiral gemisiyle Meksiko'ya gitmek üzere Toulon'dan hareket ettiğinde giydiği görkemli amiral üniforması vardı, ne de son günlerinde giydiği, süvari generallerinin yeşil frakı. Üzerinde sıradan bir takım elbise vardı, uzun, kıvrımlı etekleri olan bir redingot ve açık renkli bir pantolon; kravat takılmış yüksek yakası çenesine dayanıyordu. Rudolf'la ben, onun önünde yarım daire oluşturmuş insanların arasına karışıp saygıyla durduk. Birden donup kaldım. Bizden birkaç adım ötede, ilk sıradaki seyircilerin arasında, beyaz giysili Bianka duruyordu, yanında da dadısı vardı. Orada durmuş seyrediyordu. Son günlerde ufak yüzü daha da solmuştu, altında koyu renkli halkalar olan gölgeli gözlerinde çok derin bir keder ifadesi vardı.</span></p>
<p class="calibre3"><span class="font">Kıpırdamadan duruyordu orada, birbirine kenetlediği ellerini giysisinin kıvrımlarının altına gizlemişti, ciddi kaşlarının altından kederli gözlerle bakıyordu. Onu böyle görünce yüreğim sızladı. Farkında olmadan bakışlarını izledim, gördüğüm şuydu: sanki canlanmış gibi Maksimilyen'in yüz hatları kıpırdadı, dudaklarının kenarı bir gülümsemeyle kıvrıldı, gözleri parladı, gözbebekleri fıldır fıldır döndü, nişanların süslediği göğsü, aldığı solukla kabardı. Bir mucize değildi bu, yalnızca basit bir teknik aldatmacaydı. Uygun bir biçimde kurulmuş olan Arşidük, düzeneğinin ilkelerine uyarak ve tıpkı hayattayken yaptığı gibi zarif ve törensel bir biçimde halkını kabul ediyordu. Gözleriyle izleyicileri tarıyor, gözleri sırayla herkesin üzerinde duruyordu.</span></p>
<p class="calibre3"><span class="font">Gözleri bir an Bianka'nınkilere takıldı. Gözlerini kırpıştırdı, duraksadı, bir şey söylemek istermiş gibi güçlükle yutkundu, ama bir an sonra düzeneğine baş eğerek yüzünde aynı davetkâr ve ışıltılı gülümsemeyle gözlerini ötekilerin yüzlerinde gezdirmeyi sürdürdü. Bianka'nın varlığının farkında olmuş muydu, bu varlık onun yüreğine seslenmiş miydi? Kim bilir? Maksimilyen kendisi bile değildi tam olarak, yalnızca önceki varlığının benzeriydi, daha küçüğü ve derin bir bitkinlik içinde olanı. Gerçek göz önüne alınırsa, onun bir bakıma kendi kendinin en yakın akrabası olduğu kabul edilmeliydi; hattâ belki de, ölümünden bunca yıl sonra ve bu koşullar altında olabildiği kadar kendisiydi. Balmumundan yeniden canlanırken, insanın kendi kendisi olması çok güç olmuş olmalıydı. Onun varlığının içine yepyeni ve ürkütücü bir şey sızmış olmalıydı; megalomanisi içinde onu yaratmış olan manyak dahinin çılgınlığından yabancı bir parça kopup ona eklenmiş olmalıydı; ve görünüşe göre bu da şimdi Bianka'nın içini huşu ve dehşetle dolduruyordu. Bırakın böyle beceriksizce diriltilen birini, ağır hasta biri bile değişip kendi kendine yabancılaşırdı. Kendi kanından canından olanlara karşı nasıl davranıyordu şimdi? Yapmacık bir neşe ve cesaret gösterisiyle, görkemle ve gülümseyerek o maskaraca saray komedisini oynamayı sürdürüyordu. Saklayacak çok şeyi mi vardı, yoksa kendisiyle ötekilerin hastane kurallarına uyarak kaldıkları o balmumu heykeller hastanesinde sergilenirken kendisini gözleyen görevlilerden mi korkuyordu? Bir kişinin çılgınlığından bin bir zahmetle damıtılan, temizlenip sağaltılan ve ölümden kurtulmuş olan Maksimilyen, yeniden karmaşanın ve gürültü patırtının içine dönme olasılığı karşısında titriyor muydu?</span></p>
<p class="calibre3"><span class="font">Yeniden Bianka'ya döndüğümde, yüzüne bir mendil kapamış olduğunu gördüm. Dadı kolunu onun omuzuna doladı, mavi mineli boş bakışlı gözlerini ona dikti. Bianka'nın çektiği acıyı daha fazla seyredemedim, içimden ağlamak geldi. Ru-dolf'u kolundan çekiştirdim, çıkışa doğru yürüdük. Arkamızda, o uydurma ata, hayatının baharındaki o büyükbaba, oradaki herkese gösterişli saray selamları verip duruyordu; hattâ bir ara coşunca elini bile kaldırdı, o kıpırtısız sessizlikte, gaz lambalarının tıslaması ve çadırın üstüne sessizce vuran yağmur arasında neredeyse bize öpücük de gönderiyordu; gücünün son damlasıyla ayak parmaklarının ucunda yükseldi, ötekiler gibi ölümcül hastaydı, kefenini arzuluyordu.</span></p>
<p class="calibre3"><span class="font">Girişteki bayan kasiyerin makyajlı gövdesi bize bir şey söylerken büyülü perdelerin artalamnın üzerinde elmasları ve altın dişleri ışıl ışıl parlıyordu. Nemli ve yağmurla ılıklaşan geceye çıktık. Damlar ıslak ıslak parlıyor, su olukları tekdüze hırıldıyordu. Sağanak altında koştuk, yağmurun altında tıngırdayan sokak lambalarının ışığı üzerimize vuruyordu.</span></p>
<p class="calibre3"><a id="bookmark12"></a><span class="font">32</span></p>
<p class="calibre3"><span class="font">Ah o insan sapkınlığının sınırsızlığı, ah o şeytansı entrika! En çılgın hayal gücünün bile erişemeyeceği pervasızlıkta olan o zehirli ve şeytanca düşünce kimin zihninde doğmuş olabilirdi? Onun kötücüllüğüne ne kadar nüfuz edersem, o canavarca düşüncenin hainliği ve ondaki şeytanca dehanın pırıltısı karşısında duyduğum hayret de o kadar artıyor.</span></p>
<p class="calibre3"><span class="font">Demek önsezilerimde yanılmamışım! Burada, yakınımızda, düzmece bir yasallık altında, antlaşmalarla güvence altına alınan bir barış döneminde, insanın tüylerini diken diken eden bir suç işleniyordu. Sessizlik içinde kopkoyu bir dram sahneleniyordu; öylesine gizlilik içinde yürütülüyordu ki bu, kimse böyle bir şeyden kuşkulanmıyor ve o ilkbaharın masum görüntüleri altında hiçbir şey sezemiyordu. O gözlerini deviren, ağzı tıkalı, suskun balmumu heykelle, narin, özenle yetiştirilmiş ve görgülü Bianka arasında bir aile trajedisi oynandığından kim kuşkulanırdı? Bianka aslında kimdi? Sonunda bu gizi açıklayacak mıyız? Bianka, ne Meksika'nın yasal imparatori-çesinin ne de gezgin bir operanın sahnesinden Arşidük Mak-similyen'i güzelliğiyle fetheden Izabella d'Orgaz'ın soyundan gelmiyorsa bile ne önemi var?</span></p>
<p class="calibre3"><span class="font">Annesi, Maksimilyen'in Conchita diye çağırdığı küçük Kreol kızıysa ve bu ad altında tarihe adeta arka kapısından girdiyse bile ne fark eder? Pul albümünün yardımıyla bu kadın hakkında toplayabildiğim bilgiler birkaç sözcükle özetlenebilecek kadar.</span></p>
<p class="calibre3"><span class="font">İmparator tahttan düştükten sonra Conchita yanına küçük kızını da alarak Paris'e gitmiş, dulluk maaşıyla geçindiği bu kentte soylu aşığının anısına büyük bir bağlılıkla sadık kalmış. Bu noktada, bu ilginç kişi tarihin sayfalarında kaybolmuş, bundan sonrası tahminler ve yakıştırmalarla sürmüş. Kızının evliliği ve daha sonra başına neler geldiği konusunda bilinen bir şey yok. Bilinen tek şey, 1900 yılında Bayan de V. adında olağanüstü, egzotik bir güzelliğe sahip birinin, sahte pasaportla ve yanında kocası ve küçük kızı da olduğu halde Fransa'dan ayrılıp Avusturya'ya geçmiş olduğu. Salz-burg'da, Avusturya-Bavyera sınırında, Viyana trenine aktarma yaparken, Avusturyalı jandarmalar bu aileyi durdurup tutuklarlar. İşin ilgi çekici yanı, sahte belgeleri incelendikten sonra Bay de V.'nin serbest bırakılması, ancak karısıyla kızını kurtarmaya çalışmaması. Aynı gün Fransa'ya geri dönüyor ve o günden sonra izi bulunamıyor. Bundan sonra bu öykü, içinden çıkılmaz oluyor. Bu nedenle, pul albümünün yardımıyla bu kaçakların izini bulunca çok heyecanlandım. Bunu benden başka keşfeden yoktu. Bay de V.nin çok kuşkulu biri olduğunu ve başka bir ülkede bambaşka bir ad altında bulunduğunu ortaya çıkarmayı başardım. Ama susalım!.. Bu konuda henüz daha fazla bir şey söyleyemeyiz. Bianka'nın hangi soydan geldiğinin, hiçbir kuşkuya yer bırakmayacak biçimde saptandığını söylemek yeterli.</span></p>
<p class="calibre3"><span class="font">Bu kadar ruhanî hikâye yeter! Ama resmî hikâye eksik kalıyor. Kasıtlı olarak bırakılmış boşluklar var onda, ilkbaharın hemencecik fantezileriyle doldurduğu uzun, sessiz aralıklar. İlkbahar bu delikleri bir anda kendi sıradışılıklarıyla kapatıyor, birbiriyle yarışırcasına pıtır pıtır açan sayısız yaprakla örüyor; akortsuz kuş cıvıltılarıyla, bu kanatlı yaratıkların zıtlıklar ve yalanlarla, saf sorular ve yanıtlarla, inatçı, yapmacıklı yinelemelerle dolu tartışmalarıyla dolduruyor. İlkbaharın bu anlaşılmaz çılgınlıklarının içinde gerçek olanı bulmak için oldukça sabırlı olmak gerek. Bunu, ilkbaharı dikkatle çözümleyerek, sözlerini ve cümlelerini, dilbilgisi açısından dikkatle irdeleyerek sağlayabiliriz. Kim? Kimin? Ne? Neyi? Kuşların bu baştan çıkarıcı gevezelikleri -onların o sivri zarfları, sıfatları, cilveli önekleri- safdışı edilmeli ki, yavaş yavaş sağlıklı bir anlam çıkarılabilsin. Benim araştırmamda pul albümü pusula görevi görüyor. Budala, fark gözetmeyen ilkbahar! Her yeri bitki örtüsüyle kaplıyor, anlamla anlamsızlığı birbirine katıyor, aklı bir karış havada! Acaba o da Franz Jozef'le işbirliği yapıyor olabilir mi, suçortaklığı onları birbirine bağlıyor olabilir mi? Şu da unutulmamalı ki, bu ilkbahardan çıkacak en ufak bir mantıklı iş bile, hemen oracıkta bin bir yalanla, çığ gibi inen saçmalıklarla süpürülüp gider. Kuşlar bütün kanıtları silerler, bütün noktalama işaretlerini değiştirerek sözcük sıralamasını bozarlar. Böylece gerçek, dört bir yandan ilkbaharın gür bitkileriyle sıkıştırılır, bu bereket her boş yeri, her çatlağı yeşilliğiyle kaplar. Gerçek, kimsenin kendisini aramadığı bir yere sığınmayacak da, böyle bir yere saklanmayacak da nereye saklanacak? Doğrudan pul albümlerinin bir uzantısı olan panayır takvimlerine ve yıllıklarına, dilencilerle serserilerin türkü defterlerine.</span></p>



<p class="calibre3"><a id="bookmark0"></a><span class="font">34</span></p>
<p class="calibre3"><span class="font">Güneşli haftaların arkasından sıcak ve bulutlu günler geldi. Gökyüzü, tıpkı eski fresklerde olduğu gibi karardı; o boğucu sessizlikte, Napoli Okulunun tablolarındaki trajik savaş alanla-</span></p>
<p class="calibre3"><span class="font">rı gibi bulutlar kümeleşti. Bu kurşunî, külrengi bulutları arkasına alan karbeyazı evler parıldadı, bu evlerin saçak silmeleri ve duvarayaklarındaki derin gölgeler bu beyazlığı daha da vurguluyordu. İnsanlar yürürken başlarını önlerine eğiyorlardı, fırtına öncesinde havaya statik elektrik yüklenir gibi içlerinde yoğunlaşan bir gerginlik vardı.</span></p>
<p class="calibre3"><span class="font">Bianka bir daha parka gelmemişti. Belli ki sıkı bir denetim altındaydı, dışarı çıkmasına izin verilmiyordu. tehlike kokusu almış olmalıydılar.</span></p>
<p class="calibre3"><span class="font">Kasabada birkaç beyefendi görmüştüm, siyah jaketatayları ve silindir şapkalarıyla pazar alanından birer diplomat gibi ölçülü adımlarla geçiyorlardı. Kurşunî havada, önlerinde gözüken beyaz gömlekleri ışıl ışıl parlıyordu. Evlerin değerini biçer gibi onlara sessizce bakıyorlar, yürürken ağır, ritmik adımlar atıyorlardı. Özenle tıraş edilmiş yüzlerinde kapkara bıyıkları vardı, parlak gözleri anlam yüklüydü, sanki yağlanmış gibi gözbebekleri fırıl fırıl dönüyordu. Ara sıra şapkalarını kaldırıp alınlarını siliyorlardı. Hepsi de ince, uzun boylu ve orta yaşlıydılar, gangsterler gibi karanlık yüzleri vardı.</span></p>
<p class="calibre3"><a id="bookmark1"></a><span class="font">35</span></p>
<p class="calibre3"><span class="font">Günler karanlıklaştı, bulutlu ve külrengi oldu. Ufkun üstünde gece-gündüz uzak ve olası bir fırtına asılı duruyor, boşalıp hafiflemiyordu. O büyük sessizliğin içinde yağmur kokusu ve nemli, taze bir esinti taşıyan, dinçleştirici bir soluk, zaman zaman o çeliksi havayı delip geçiyordu.</span></p>
<p class="calibre3"><span class="font">Daha sonra bahçeler havaya derin soluklar veriyor, gece gündüz çalışıp yapraklarını çabucak büyütüyorlardı. Bütün bayraklar ağırlaşıp karararak yere sarkıyor, kalan son renk kırıntılarını o yoğun auranın içine umarsızca akıtıyorlardı. Bazen, bir sokak başında, biri, karanlığın içinden beliren yüzünü ve şaşkın bakışlı, parlak gözlerini gökyüzüne çeviriyor, ağaçların hışırtısına, yükselen bulutların elektrik yüklü sessizliğine kulak veriyordu; titreyen, sivri gövdeli siyah-beyaz kırlangıçlar, havanın derinliğini mermi gibi delip geçiyordu.</span></p>
<p class="calibre3"><span class="font">Ekvador ve Kolombiya silahlanıyor. O tehditkâr sessizliğin içinde beyaz pantolonlu, göğüsleri çapraz beyaz kayışlı sıra sıra piyade erleri rıhtımlara doluyorlar. Şili'nin tek boynuzlu atı şaha kalkıyor. Geceleri o patetik hayvanı, gökyüzünü fon alarak nallarını yukarı kaldırmış olarak, kımıldamadan, tehdit edercesine dikilirken görebilirsiniz.</span></p>
<p class="calibre3"><a id="bookmark2"></a><span class="font">36</span></p>
<p class="calibre3"><span class="font">Günler gitgide gölgeleniyor, hüzünleniyor. Gökyüzü içine kapandı, karanlık, tehditkâr bir fırtınayla kabarıp aşağı sarktı. Kavrulmuş, alaca bulaca toprak soluğunu tuttu; yalnızca bahçeler, çılgın ve sarhoş bahçeler büyümeyi sürdürüyor, yaprak açıyor ve bütün boşluklarını serin bir yeşillikle dolduruyor. Tombul tomurcuklar kaşınan bir kızarıklık gibi yapışkandılar, acıyorlardı ve cılk yara içindeydiler. Şimdi, taze açan yeşille sağalıyorlar, yaraları yaprak yaprak kapanıyor, yeşil bir sağlık kazanıyor, ölçüsüzce, sayısızca çoğalıyorlar. Guguk kuşunun yitik seslenişlerini yeşillerinin altına gizlemişler, kuşun uzak ötüşü şimdi yaprakların mutlu seliyle boğulmuş olarak çalılıkların derinlerinden hafifçe duyuluyor.</span></p>
<p class="calibre3"><span class="font">O koyu manzaranın içinde evler neden böyle parlıyor? Hışırtılı parklara karanlık çökerken evlerin kireç badanası, o güneşsiz havada yanık toprağın sıcak yansımasıyla ışıldayıp iyice gözünü alıyor insanın; sanki az sonra salgın bir hastalığın kırmızı lekeleriyle beneklenecekmiş gibi. Burunlarını havaya dikmiş köpekler sersem sersem koşuşuyorlar, heyecan içinde, çılgınca o köpük köpük yeşilliği kokluyorlar. Bu karanlık günlerin sık yapraklı gürültüsünde bir şeyler mayalanıyor; şaşırtıcı, hayrete düşürücü, inanılmaz derecede dehşet verici bir şey.</span></p>
<p class="calibre3"><span class="font">Müthiş bir elektrik yüküne dönüşen bu beklentilerin olumsuz toplamıyla hangi olay başa çıkabilir, barometrenin bu feci derecede düşüşüne denk gelecek bir şey var mıdır diye düşünüyorum.</span></p>
<p class="calibre3"><span class="font">Büyüyen şey, doğayı bir derin çukura hazırlıyor, en baygın leylak kokularıyla donanmış olsalar da bahçeler bu çukuru dol-duramazlar.</span></p>
<p class="calibre3"><a id="bookmark3"></a><span class="font">37</span></p>
<p class="calibre3"><span class="font">Zenci, öbek öbek Zenci! Şurada burada, kentin aynı anda birçok yerinde görülmüşlerdi. Gürültülü, sersefil bir ordu halinde sokaklarda koşuyorlar, bakkal dükkânlarına dalıyorlar, yiyecek çalıyorlardı. Şakalaşıyorlar, itişiyorlar, gülüyorlar, gözlerini deviriyorlar, gırtlaklarından sesler çıkarıyorlar, beyaz parlak dişlerini ortaya çıkarıyorlardı. Milis kuvvetleri harekete geçirile-meden adamlar ortadan kayboluverdiler.</span></p>
<p class="calibre3"><span class="font">Bunun olacağım sezmiştim ben; kaçınılmazdı. meteorolojik gerginliğin doğal sonucuydu. O sıralarda neler hissetmiş olduğumu ancak şimdi fark ediyorum: ilkbahar, Zencilerin gelişini duyuruyordu bize. Nereden gelmişlerdi bunlar? Çizgili pamuklu pijamalar giymiş bu bir alay kara adam neden burada ortaya çıkmıştı? Peşinde insanlar, hayvanlar ve şeytanlardan oluşan ordusuyla buraya gelen büyük Barnum, yakınımızda sirkini mi kurmuştu? Durmaksızın gevezelik eden hayvanlar ve akrobatlarla tıka basa dolu vagonları buralarda bir yerde mi durmuştu? Hiç de değil. Barnum çok uzaklardaydı. Kuşkulanıyorum, ama tek bir sözcük bile çıkmayacak ağzımdan. Senin için sessiz kalacağım Bianka, ne işkence görersem göreyim, hiçbir itirafta bulunmayacağım.</span></p>
<p class="calibre3"><a id="bookmark4"></a><span class="font">38</span></p>
<p class="calibre3"><span class="font">O gün ağır ağır, özenle hazırlandım. Sonunda, aynanın önüne geçip yüzüme dingin ve kesin kararlılık yansıtan bir ifade oturttum. Tabancamı dikkatle doldurdum, sonra pantolonumun arka cebine yerleştirdim. Bir kez daha aynaya göz attım, içine birtakım belgeler gizlemiş olduğum göğüs cebime elimle dokundum. Adamla karşılaşmaya hazırdım. Serinkanlı ve kararlı hissediyordum kendimi. Bianka'nın geleceği tehlikedeydi, bense onun uğruna her şeyi yapmayı göze almıştım. Rudolf'a açılmaya karar verdim. Onu yakından tanıdıkça kapasitesiz biri olduğunu, günlük yaşamın sıradanlığı dışına çıkamayacağını daha da güçlü olarak seziyordum. Onun, her yeni keşfim karşısında ya şaşkınlıktan donup kalan ya da kıskançlıktan sararan suratını görmekten bıkmıştım.</span></p>
<p class="calibre3"><span class="font">Derin düşünceler içinde o kısa mesafeyi çabucak yürüdüm. Büyük demir kapılar, dışa vurmayan titreşimlerle arkamdan gürültüyle kapandığında, birden kendimi bambaşka bir ortamın içinde buldum: değişik hava akımlarının ortasında, önemli bir yılın serin ve yabancı alanında. Ağaçların kara dalları bir başka, soyut zamanı işaret ediyorlardı; henüz yapraklanmamış, çatallı dorukları, bir başka, yabancı alanın beyaz göğüne uzanmışlardı; çıkışı olmayan, çevresinden kopmuş, oraya sıkışıp kalmış bir koy gibi bulvarlarla çevrilmişlerdi. Gökyüzünün geniş boşluğunda kaybolup boğulan kuş sesleri, sessizliği bölüyordu; ağır ve yüklü bir sessizlikti bu, derin düşüncelere, hiçbir amacı ya da hedefi olmayan kocaman, düzensiz topraklara açılıyordu.</span></p>
<p class="calibre3"><span class="font">Başımı dik tuttum, sakince ve özgüven içinde, geldiğimin bildirilmesini istedim. Sessiz bir lüksün hissedildiği loş bir hole alındım. Açık duran yüksek bir pencereden içeri bahçenin kokusu tatlı, okşayıcı dalgalarla süzülüyordu. Uçuşan perdelerin tatlı süzgecinden geçen bu yumuşak akıntı, nesnelere canlılık veriyordu; camlı bir dolabın içine dizilmiş Murano kristalleri ufak titreşimlerle çınlıyorlar, duvar kâğıdındaki yapraklar gümüşsü ve ürkek hışırdıyorlardı.</span></p>
<p class="calibre3"><span class="font">Eski odaların karanlık, karmaşalı geçmişlerini bir türlü unutamamaları, sessizlikleri içinde geçip gitmiş tarihi durmadan diriltmeye çalışmaları, aynı olayları bitmek bilmeyen uyarlamalarda yinelemeleri, duvar kâğıtlarıyla tabloların yararsız konuşmalar ve tartışmalarla bu olayların ellenmedik yerini bırakmamaları ne tuhaf. Bozulan, morali çöken sessizlik bin bir çeşit düşünceye, yararsız yakınmalara kapılır, duvar kâğıtları da bunları alıp çılgın gibi, şimşek gibi taşırlar. Neden saklama-lı bunu? Bu ölçüsüz heyecanlar ve ateşli nöbetler geceler boyu gizli ilaçlar verilerek yatıştırıldı, duvar kâğıtları da uzak, yansı-lı suların ve tatlı manzaraların hayalî görüntülerini sağladılar.</span></p>
<p class="calibre3"><span class="font">Bir hışırtı duydum. Bir valeyi izleyerek merdivenden aşağı inen bir adam gördüm, kısa boylu, sağlam yapılı, el kol hareketleri yapmayan, büyük, kıskaçlı gözlüğünün üzerine yansıyan ışıktan gözleri kamaşmış bir adam. Onunla ilk kez bu kadar yakından karşılaşıyordum. Yüzü ifadesizdi, ama hoşnutlukla farkına vardım ki, ağzımdan çıkan ilk sözcüklerle birlikte yüzünde kaygısını ve öfkesini belirten iki kırışık oluştu. Gözlüğünün arkasında yüzünü muhteşem bir kibir maskesinin ardına gizlese de ben gitgide paniğe kapıldığını görebiliyordum. İlgisi gitgide artarken, dikkatini üzerimde toplamasından en sonunda beni ciddiye almaya başladığı apaçık belli oluyordu. Beni yan taraftaki çalışma odasına buyur etti. Biz odaya girerken, beyaz giysili bir kadın, sanki orada durup bizi dinlemiş gibi, kapının yanından geri sıçradı, evin içinde gözden kayboldu. Bi-anka'nın dadısı mıydı o kadın? Odaya girerken, bir cangıla girdiğim izlenimi edindim. Pencerelerdeki pancurların uçuk gölgeleri odadaki opak, yeşile çalan loşluğu çizgilere boğmuştu. Duvarlarda bitki resimleri asılıydı; kocaman kafeslerde ufak, rengârenk kuşlar çırpınıyordu. Belki de zaman kazanmak için, adam bana ilkel silah örnekleri gösterdi -ciritler, bumeranglar ve savaş baltaları-, bunlar duvarda sergileniyordu. Keskin koku alma duygumla kürar kokusunu aldım hemen. Adam eline bir tür ilkel balta aldığında dikkatli olmasını önerdim ona, tabancamı çıkararak da bu uyarıma destek verdim. Kuru kuru gülümsedi, biraz şaşırmıştı, silahı yerine koydu. Abanozdan yapılma kocaman bir masanın başına oturduk. Bana sunduğu püroya teşekkür ettim, ama kullanmadığımı söyledim. Belli ki bu kanaatkâr davranışım onu etkilemişti. Sarkık dudaklarının arasına bir püro yerleştirip bana hiç de güven duygusu çağrıştırmayan bir hoşnutlukla baktı. Sonra, çek defterinin sayfalarını çevirirken birdenbire bir uzlaşma önerdi bana, dört haneli bir rakam söyledi, gözbebeklerini deviriyordu. Benim yüzümdeki alaycı gülümseme onun konuyu hemen değiştirmesine neden oldu. İçini çekerek kocaman bir dosyayı açtı, bana iş durumunu anlatmaya koyuldu. Bianka'nın adı bir kez bile geçmedi, oysa ağızlarımızdan çıkan her sözcük onunla ilgiliydi. Hiç kıpırdamadan ve dudaklarımdaki alaycı gülümsemeyi hiç silmeden baktım ona. Sonunda yoruldu, koltuğunda geriye yaslandı.</span></p>
<p class="calibre3"><span class="font">Kendi kendisiyle konuşur gibi, "Sizinle başa çıkılmaz", dedi. "İstediğiniz nedir?"</span></p>
<p class="calibre3"><span class="font">Yeniden söze başladım. Tatlı bir sesle, coşkumu belli etmeden konuşuyordum. Yanaklarım kızarmıştı. Titreyerek üst üste Maksimilyen'ın adını dile getirdim, üstüne basarak söyledim, karşımdakinin yüzünün gitgide sarardığını gördüm. Sözlerimi bitirdiğimde güçlükle soluk alıyordum. Çok sarsılmıştı. Ansızın yaşlanan ve bitkinleşen yüzündeki ifadeyi de-netleyemiyordu.</span></p>
<p class="calibre3"><span class="font">"Sizin kararınız", dedim, "işlerin yeni konumunu ve anlayıp anlamadığınızı ve bunu yapacaklarınızla uygulamaya hazır olup olmadığınızı gösterecek. Ben gerçekleri istiyorum, başka bir şey değil... "</span></p>
<p class="calibre3"><span class="font">Titreyen eliyle zile uzandı. Elimi kaldırarak onu durdurdum, parmağım tabancanın tetiğinde geri geri giderek odadan çıktım. Kapıda, uşak bana şapkamı verdi. Güneşle yıkanan bir terasta buldum kendimi, gözlerim hâlâ yarı karanlığın etkisin-deydi. Başımı hiç çevirmeden merdivenden indim, gururluydum, evin kapalı pancurlarının ardında silahını bana doğrultacak bir katil olmayacağına emindim artık.</span></p>
<p class="calibre3"><a id="bookmark5"></a><span class="font">39</span></p>
<p class="calibre3"><span class="font">Önemli konular, devletin üst düzey işleri, beni şimdi Bianka'yla sık sık, mahrem görüşmeler yapmaya zorluyor. Bu konuşmalara titizlikle hazırlanıyorum, gece geç saatlere kadar masamın başında oturuyorum, soyağacı konusunda oldukça nazik ayrıntılar üzerinde kafa yoruyorum. Zaman geçiyor, açık pencerenin dışında gece sessizce duruyor, olgunlaşıyor, ağırbaşlı oluyor, gitgide karanlıklaşan tabakalarda gelişiyor, yoğunlaşıyor, sonunda çaresizce iç çekerek silahını bırakıyor. Karanlık oda, uzun uzun, ağır ağır parkın havasını içine çekiyor, tüylü tohumlarını ve polenlerini, yumuşak bir uçuşla duvarların çevresinde dolanan sessiz, tüylü pervanelerini. Duvar kâğıdı korkuyla kabarıyor, cangıl desenleri, Mayıs gecesini dolduran o dingin coşkuları, fantezileri, tanımlanmaz ürküleri ve başdön-melerini hışırdayan yaprakların arasından süzüp alıyorlar. Bu gecenin saydam ve camsı faunası, sivrisineklerin hafif mikroorganizması, kâğıtların üstüne eğildiğimde ve gecenin ilerleyen saatlerine kadar çalıştığımda üzerime düşüyor. Kâğıtlarımın üzerine çekirgeler ve sivrisinekler konuyor, neredeyse salt gece düşüncelerinin saydam dokusundan oluşuyor bunlar; camdan örümcekler, incecik monogramlar, gecenin yarattığı arabeskler, büyüyüp inanılmaz boyutlara geliyorlar, elyazısı ve havadan oluşan kocaman yarasalar ya da vampirler oluyorlar.</span></p>
<p class="calibre3"><span class="font">Sınır tanımayan böylesi gecelerde uzam anlamını yitirir. Çevremde beni parlak bir çember gibi saran sivrisineklerle, sonunda hazırlayabildiğim bir deste kâğıtla, bilinmeyen bir yöne doğru birkaç adım atarım, bir ucunda bir kapı, Bianka'nın kapısı bulunması gereken gecenin çıkmaz sokaklarından birine girerim. Kapı kolunu bastırıp odadan odaya geçercesine içeri girerim. Eşiği aşarken, geniş kenarlı siyah şapkam rüzgâra ka-pılmışçasına kıpırdar. Çok gizli belgelerle dolu evrak çantamı göğsüme bastırırken çarpılmış kravatım esintide tuhaf tuhaf hışırdar. Sanki gecenin bekleme odasından çıkıp gerçek geceye geçmiş gibiyimdir. Gecenin temiz havasını nasıl da derinden içine çekebiliyor insan! İşte cangıl burada, yasemin kokulu gecenin çekirdeği burada!</span></p>
<p class="calibre3"><span class="font">Gecenin asıl öyküsü burada başlar. Yatağın başucunda pembe gölgelikli büyük bir lamba yanıyor. Lambanın pembe ışığında Bianka kocaman yastıklara dayanmış; geniş, açık duran bir pencerenin altında, yatak örtülerinin üzerinde gece akıntısında yatar gibi yelken açmış. Bianka beyaz dirseğine dayanmış kitap okuyor. Yakından bakınca güzelliği bastırılmış gibi, göz almıyor. Burnunun biçiminin pek de soylu olmadığını, yüz hatlarının kusursuz olmadığını neredeyse saygısızlığa varan bir keyifle fark ediyorum. Bunu fark edince de rahat bir soluk alıyorum, oysa soluğum kesilmesin ve dilim tutulmasın diye Bianka'nın bana karşı bir tür acıma beslediğinden çekiciliğini denetim altında tuttuğunu da biliyorum. Güzelliği, uzaklığın yardımıyla canlanıyor ve sonra acı veriyor, benzersiz ve dayanılmaz oluyor.</span></p>
<p class="calibre3"><span class="font">Başıyla işaret etmesinden cesaret alarak yatağının kenarına oturuyorum ve hazırladığım belgelerin yardımıyla rapor vermeye başlıyorum. Bianka'nın başının gerisindeki açık pencereden ağaçların çılgınca hışırtısı duyuluyor. Sıra sıra ağaçlar geçiyor, duvarlardan içeri giriyor, yayılıyor ve her şeyi kucaklıyor. Bianka beni dinlerken dalgın. Okumaya ara vermemiş olması beni rahatsız ediyor. Her konuyu derinlemesine tartışmama, olumlu ya da olumsuz noktaları sıralamama izin veriyor; sonra başını kitabından kaldırıp kirpiklerini dalgın dalgın kırpıştırarak acele, baştan savma, ama şaşırtıcı derecede uygun bir karar alıyor. Dikkatimi toplayıp sözlerine kulak veriyorum, sesinin tonunu dikkatle dinliyorum, amacım onun gizli amaçlarını anlamak. Sonra elimdeki kâğıtları imzalaması için uysalca uzatıyorum ona. Bianka gözlerini öne eğip imzalıyor, kirpiklerinden uzun gölgeler düşüyor, ben de imzalarken hafif bir alaycılıkla beni gözlüyor.</span></p>
<p class="calibre3"><span class="font">Belki de geceyarısından sonraki bu geç saat, dikkatimizi devlet sorunları üzerinde toplamak için uygun değil. En uç sınırlarına ulaşan gece çözülmek üzere. Biz konuşurken odanın yanılsaması soluyor; neredeyse bir ormanın ortasındayız artık. Her köşede öbek öbek eğreltiotu var, yatağın arkasında karmakarışık çalılıklardan oluşan kıpır kıpır bir perde hareket ediyor. O yaprak duvarından koca gözlü sincaplar, ağaçkakanlar ve çeşitli gece yaratıkları çıkıyor ve fırlak, parlak gözleriyle, hiç kıpırdamadan gece lambasının ışığına bakıyorlar. Belli bir anda, yasadışı bir zamana geçiyoruz, her türlü aşırılığa ve çılgınlığa açık, denetimdışı bir geceye. Şimdi olup bitenin pek önemi yok, önemsiz şeyler, taşkınlıklar ve gece yaramazlıkları bunlar. Bi-anka'nın tavrındaki tuhaf değişikliklerin nedeni bu olmalı. Her zaman kendine hâkim ve ciddi olan, bir disiplin ve terbiye simgesi olan Bianka, artık kaprisli, zıt ve anlaşılmaz oluyor. Kâğıtlar, onun bir ova gibi serilmiş yatak örtüsünün üzerine yayılmış. Bianka kâğıtları kayıtsızca alıyor, bir göz atıyor, gevşeyen parmaklarının arasından yere kaydırıyor. Solgun kollarından birini başının altına sokuyor, dudaklarını büküyor, kararını erteliyor ve beni bekletiyor. Ya da başını öte yana çeviriyor, elleriyle kulaklarını kapatıyor, yalvarmalarımı ve ikna etme çabalarımı dinlemiyor. Sonra, tek bir sözcük etmeden, yatak örtüsünün altındaki ayağıyla tekme atarak bütün kâğıtları yere atıyor, gözlerini iri iri açıp yastığının hizasından, kolunun üstünden bakarak benim yere çömelip onları özenle toplamamı, Üzerlerindeki çam iğnelerini üfleyip atmamı gözlüyor. Kendi içlerinde oldukça çekici olan bu küçük şımarıklıklar, benim saltanat naibi olarak üstlendiğim güç ve sorumluluk isteyen görevi hiç de kolaylaştırmıyor.</span></p>
<p class="calibre3"><span class="font">Biz konuşurken, ormanın hışırtısı ve yaseminlerin kokusu odanın içinde manzaralar yaratıyor. Yanımızdan sayısız ağaç ve çalılık, koca koca orman manzaraları geçiyor. Sonra trene benzeyen bir şeyin içinde bulunduğumuz çıkıyor ortaya, kentin kıyısındaki ormanların içinden, dar ve derin bir dere çukuru boyunca ağır ağır giden bir gece treninin. Kompartımanın içinden geçen o tatlı esintinin nedeni bu. Birdenbire elinde bir fener tutan bir kondüktör çıkageliyor, ağaçların arasından beliriyor, elindeki makinesiyle biletlerimizi deliyor. Karanlık yoğunlaşıyor, esinti daha da çarpıyor insanı. Bianka'nın gözleri parlıyor, yanakları kızarıyor, dudakları büyüleyici bir gülümsemeyle aralanıyor. Acaba bana içini dökmek mi istiyor? Bir gizini mi açıklayacak? Bianka ihanetten söz ediyor ve yüzü heyecandan alev alev oluyor; beni en kutsal görevime ihanet etmekle suçlarken ve yatak örtüsünün altında bir kertenkele gibi kıvrılırken gözleri zevkten kısılıyor. Sararan yüzümden güzel gözlerini ayırmıyor, bu gözler neredeyse şaşı bakmaya başlıyor.</span></p>
<p class="calibre3"><span class="font">"Hadi yap", diye fısıldıyor yakarırcasına, "hadi. Sen de onlar gibi olacaksın, o kara Zenciler gibi..."</span></p>
<p class="calibre3"><span class="font">Çaresizlik içinde, ant içercesine parmağımı dudaklarıma koyduğumda, Bianka'nın narin yüzü birden kötü ve zehirli bir ifade alıyor.</span></p>
<p class="calibre3"><span class="font">"Şu katı sadakatin ve görev duygunla ne de gülünçsün. Vazgeçilmez olduğunu sana düşündürten nedir bilmem. Ya Ru-dolf'u seçersem? Onu sana yeğliyorum, seni can sıkıcı ukalâ! Ah, o benim sözümü dinler, benimle birlikte suç işler, mahvola-na kadar peşimden gelir!"</span></p>
<p class="calibre3"><span class="font">Sonra, yüzünde utkulu bir ifadeyle soruyor:</span></p>
<p class="calibre3"><span class="font">"Çamaşırcı Antonia'nın kızı Lonka'yı anımsıyor musun, hani şu küçükken birlikte oyun oynadığın?"</span></p>
<p class="calibre3"><span class="font">Şaşkınlıkla Bianka'ya bakıyorum.</span></p>
<p class="calibre3"><span class="font">"O kız bendim", diyor kıkır kıkır gülerek, "ama o zamanlar erkektim. Benden hoşlanıyor muydun?"</span></p>
<p class="calibre3"><span class="font">Ah, ilkbaharın özünde çürüyen ve dağılan bir şeyler var. Bianka, Bianka, sen de mi beni hayal kırıklığına uğratacaksın, sen de mi?</span></p>
<p class="calibre3"><a id="bookmark6"></a><span class="font">40</span></p>
<p class="calibre3"><span class="font">Elimdeki kozu zamanı gelmeden ortaya sürmekten korkuyorum. Ortaya koyduğum sermaye çok yüksek, bu yüzden onu tehlikeye atamam. Rudolf'a gelişmelerden söz etmeyeli uzun zaman oldu. Hem son günlerde onun davranışlarında bir değişiklik var. Onun kişiliğinin önde gelen özelliği olan kıskançlık, yerini bir tür yücegönüllülüğe bıraktı. Ne zaman rastlantıyla karşılaşsak, onun hareketlerinde ve beceriksiz sözlerinde hevesli, hattâ mahçup bir dostluk görünür oldu; oysa eskiden sessiz ve beklentili bir çekingenlik belirtisi olan somurtkan bir ifade altında hiç olmazsa içini kemiren bir merak, bu konuyla ilgili yeni ayrıntılara duyulan açlık vardı. Şimdiyse tuhaf bir biçimde dinginleşti, söyleyeceğimle hiç ilgilenmiyor gibi. Bu da benim işime geliyor, çünkü her gece, Balmumu Heykel Sergisinde çok önemli toplantılara katılıyorum, bu toplantılardan şimdilik kimsenin haberi olmamalı. Bolca sağladığım içkinin uyuşturduğu bekçiler, odalarında namuslu insanların derin uykusuna dalıyorlar, bense tüten birkaç mumun ışığında bu saygıdeğer heykellerle toplantı yapıyorum. Onların arasında birkaç tane soylu kişi var ki, onlarla müzakere etmek hiç de kolay olmuyor. Geçmişlerinden gelen ama artık uygulanması olanaksız içgüdüsel bir kahramanlığa sahipler; ilkeleri uğruna can vermeye, hayatlarını tehlikeye atmaya hazırlar. Bir zamanlar hayatlarına yön vermiş olan idealler, günlük hayatın sıradan-lığı içinde birer birer geçersiz kalmış, ateşleri sönmüş; fitilleri yanıp bitmiş, harcanacak enerjileri var hâlâ; gözleri deli deli parlıyor, son rollerine başlamak için işaret bekliyorlar. Böyle tehlikesiz ve savunmasız olunca onlara yanlış başlama işaretini vermek, akla ilk gelen düşünceyi öne sürmek ne kadar kolay! Bu da benim işimi kolaylaştırıyor elbette. Öte yandan, öylesine içleri boşalmış ki, onlara ulaşmak, onların içinde ilgi kıvılcımını tutuşturmak çok güç.</span></p>
<p class="calibre3"><span class="font">Onları uyandırmak bile oldukça büyük bir çabaya maloldu bana. Hepsi yataklarındaydı, yüzleri ölü gibiydi, soluk almaya çalışıyorlardı. Her birinin üstüne eğilip can alıcı sözcükleri fısıldamam gerekti, elektrik akımı verilmiş gibi onları sarsacak sözcükleri. O zaman tembelce bir gözlerini açtılar. Bekçilerden korktukları için ölü ve sağır numarası yaptılar. Yanımızda kimse olmadığına ikna olunca yataklarında doğruldular, sargılar içindeydiler, parçalardan bir araya getirilmişlerdi, tahta uzuvlarını hissediyorlardı, yapay ciğerlerini ve uydurma böbreklerini. İlk başta hiç güvenleri yoktu, ezberledikleri rolleri oynamak istiyorlardı. Kendilerinden değişik bir şey istenmesinin nedenini anlayamıyorlardı. Öylece orada kaskatı oturdular, zaman zaman inliyorlardı bu bir zamanların debdebeli adamları, insanlığın seçkin temsilcileri: Dreyfus ve Garibaldi, Bismarck ve I.Viktor Emanuel, Gambetta ve Mazzini; ve başkaları. En güç ikna edilen, Arşidük Maksimilyen'in kendisi oldu. Kulağına durup dinlenmeden Bianka'nın adını fısıldadım, o ise yalnızca gözlerini kırpıştırdı, beni anladığını gösteren hiçbir ışıltı yoktu yüzünde. Ama ben belli belirsiz Franz Jozef'in adını söylediğimde yüzünde vahşi bir ifade belirdi, şartlı bir refleksti bu, duyguları işin içine karışmamıştı. Bu kompleksi çoktandır vicdanından silip atmıştı o; bununla, insanın içini yakan bu nefretle nasıl yaşardı yoksa, o ki Queretaro'daki kanlı infazdan sonra parçaları bir araya getirilerek yapılmıştı? Ona hayatını baştan başlayarak öğretmem gerekti. Belleği çok zayıftı. Onun bilinçaltındaki duygu ışıltılarına başvurmak zorundaydım. Onun ruhuna sevginin ve nefretin tohumlarını ekiyordum, ama daha bir gün geçmeden her şeyi unutuyordu. Kendisinden daha zeki olan meslektaşları ona yardım etmeye, göstermesi gereken tepkileri harekete geçirmeye çalışıyorlardı; yeniden gördüğü bu eğitim ağır ilerliyordu, adım adım oluyordu. Çok ihmal edilmişti, bekçiler onun ruhunu çorak bırakmışlardı; bununla birlikte sonunda, Franz Jozef'in adını duyar duymaz kılıcına davranmasını öğrettim ona. Yolundan zamanında çekilmeyen 1. Viktor Emanuel'i neredeyse kılıcıyla yaralıyordu.</span></p>
<p class="calibre3"><span class="font">Aslında o harika topluluğun büyük bir kısmı, benim düşüncemi o bahtsız Arşidük'ten çok daha çabuk ve daha büyük bir hevesle benimsedi. İnanılmaz derecede hevesliydiler. Onları zaptedebilmek için büyük çaba harcamak zorunda kaldım. Uğruna savaşmaları gereken ideali bütün kapsamıyla anlayıp anlamadıklarını söylemek güç, ama davaların özünü kavramak onların işi değildi. Herhangi bir dogmanın ateşinde yanmak yazılıydı kaderlerinde, benim sayemde uğruna coşkuyla savaşırken ölebilecekleri bir kavram bulmuş olmak büyülemişti onları. İpnotizma kullanarak onları yatıştırdım, bir gizi nasıl koruyacaklarını sabırla gösterdim onlara. Onların kaydettiği ilerleme beni gururlandırıyordu. Hangi önderin emrinde böyle tanınmış insanlar, böylesine ateşli ruhlara sahip generaller, üyelerinin hepsi sakat olsa da yine de birer dahi olan bir tabur vardı?</span></p>
<p class="calibre3"><span class="font">Sonunda beklenen gün geldi; hazırlanmakta olan her şey, fırtınalı ve rüzgârlı bir gecede gerçekleştirilecekti. Gökyüzü şimşeklerle yırtılıyor, yeryüzünün kanlı ve ürkütücü derinlikleri açılıp kapanıyordu. Yine de dünya, ağaçların uğultusunda, ormanların geçit töreninde, kayan ufuklarda dönmeye devam ediyordu. Karanlığa sığınarak sergiden ayrıldık. Şiddetli topallamalar ve takırdamalar, koltuk değneklerinin ve metalin çatırtıları arasında ilerleyen hevesli grubun en önünde yürüyordum. Kınından çıkarılmış kılıçları şimşekler yalıyordu. Tökezleyerek villanın kapısına vardık. Kapı açıktı. Kaygılanmıştım, ihanet kokusu almıştım, meşalelerin yakılmasını istedim. Ateşlenen reçineli yongalar havayı kızıla boyadı, ürken kuş sürüleri havalanıp kırmızı aydınlığın içinde yükseldi ve bu renkli ışığın içinde villayı açık seçik gördük; terasları ve balkonlarını alevler aydınlatmıştı. Damdan beyaz bir bayrak sallanıyordu. Kötü bir önseziyle savaşçılarımın başında avluya yürüdüm. Başkâhya terasta göründü. Öne eğilerek devasa merdivenden aşağı indi ve tereddütle, kendinden emin olmayarak bize yaklaştı. Kılıcımla onu gösterdim. Sadık savaşçılarım kımıldamadan duruyorlardı, yanan meşalelerini havaya kaldırmışlardı; alevlerin tıslaması sessizlikte duyulabiliyordu.</span></p>
<p class="calibre3"><span class="font">"Bay de V. nerede?" diye sordum.</span></p>
<p class="calibre3"><span class="font">Ellerini umarsızca iki yana açtı.</span></p>
<p class="calibre3"><span class="font">"Gitti efendim", dedi.</span></p>
<p class="calibre3"><span class="font">"Öyle mi, görürüz. Peki İnfanta nerede?"</span></p>
<p class="calibre3"><span class="font">"Majesteleri de gittiler, hepsi gittiler..."</span></p>
<p class="calibre3"><span class="font">Bu sözlerden kuşkulanmam için bir neden yoktu. Biri bana ihanet etmiş olmalıydı. Yitirilecek zaman yoktu.</span></p>
<p class="calibre3"><span class="font">"Birlik at bin!" diye haykırdım. "Yollarını kesmeliyiz!"</span></p>
<p class="calibre3"><span class="font">Ahırlara koştuk. Ilık karanlıkta atları bulduk. Bir dakika geçmeden hepimiz o şaha kalkan ve kişneyen atlara binmiştik. Atları dörtnala koşturarak uzun bir sıra oluşturduk ve yola çıktık.</span></p>
<p class="calibre3"><span class="font">"Ormanın içinden ırmağa doğru", diye emir verdim ve ormanın içindeki bir patikaya yöneldim. Orman bizi sarıp sarmaladı. Çağlayan gibi akan seslerin, huzuru kaçan ağaçların ve dörtnala giden upuzun sıramızı aydınlatan meşalelerin arasında at sürdük. Kafamdan karmakarışık düşünceler geçiyordu. Bianka kaçırılmış mıydı acaba, yoksa babasının soysuz kanı annesinin kanının sesine ve ona aşılamak için boşu boşuna çabalayıp durduğum görev bilincine üstün mü gelmişti? Patika daraldı, çukur bir yolcuğa dönüştü, bunun sonunda geniş, ağaçsız bir alan açılıyordu. İşte orada onlara yetiştik. Geldiğimizi görünce arabalarını durdurdular. Bay de V. arabadan inip kollarını göğsünde kavuşturdu. Bize doğru yürüdü, gözlüğünün camları meşalelerin ışığında kızıl kızıl parlıyordu. Kınından sıyrılmış on iki kılıç onun göğsüne doğrultulmuştu. Geniş bir yarım daire çizerek sessizce ona yaklaştık, atlarımız tırıs gidiyordu. Daha iyi görebilmek için elimi gözlerime siper ettim. Meşalelerin alevi arabanın üzerine vuruyordu şimdi, arabanın içinde Bianka'yı gördüm, yüzü bembeyaz kesilmişti, yanında Rudolf oturuyordu. Bianka'nın elini tutmuş göğsüne bastırıyordu. Yavaşça atımdan indim ve titreyerek arabaya yaklaştım. Rudolf, arabadan inip benimle konuşmak istercesine ayağa kalktı.</span></p>
<p class="calibre3"><span class="font">Arabanın yanında durdum, kılıçlarını çekmiş ağır ağır peşimden gelen süvarilere döndüm ve "Beyler", dedim, "sizi boşu boşuna zahmete soktum. Bu insanlar özgürdür, isterlerse rahatsız edilmeden yollarına devam edebilirler. Kıllarına dokunulmayacak. Siz görevinizi yaptınız beyler. Lütfen kılıçlarınızı kınlarına sokun. Hizmet etmenizi istediğim ideali ne dereceye kadar anladığınızı bilemiyorum, bu idealin sizin hayal gücünüzü ne kadar ateşlediğini de. Gördüğünüz gibi bu ideal başarısızlığa uğradı. Kendi açınızdan pek fazla yara almadan bu yenilgiyi atlatabilirsiniz, çünkü siz bundan önce bir kez de kendi ideallerinizin yenilgisine katlanabilmiştiniz. Artık hiçbir şey zarar veremez size. Bana gelince... ama boşverin bunu. Bu olanların..." bunu söylerken arabanın içindekilere döndüm, “beni tam olarak hazırlıksız yakaladığını düşünmenizi istemem. Durum böyle değil. Uzun zamandır bekliyordum bunu. Eğer bunca zamandır bu hata üzerinde bunca ısrarla kalmışsam, gerçeği kendi kendime itiraf etmek istememişsem, bunun nedeni, benim yeteneğimin üzerindeki şeyleri bilmenin ya da bazı olayları açıkça tahmin etmenin pek uygun düşmeyeceğini düşünmemdir. Kaderin bana çizdiği rolün dışına çıkmak istemiyordum, görevimi yapıp ele geçirdiğim konuma sadık kalmak istiyordum. Çünkü, şimdi pişmanlıkla itiraf etmeliyim ki, hırsımın kışkırtmalarına rağmen ben bir gaspçıydım. Körlüğüm içinde, metin üzerinde yorum yapmaya girişmiş, Tanrının sözlerinin yorumcusu olmaya çalışmıştım; pul albümünün sayfaları arasında bulduğuma inandığım o yetersiz izleri ve işaretleri yanlış anlamıştım. Ne yazık ki bunları birleştirip bir şey uydurmuştum. Bu ilkbahara kendi kafamdakileri zorla kabul ettirmiş, henüz gelişmesi başlamadan kendi programımı hazırlayıp uygulatmış, o ilkbahara gem vurmak, kendi düşüncelerime göre yönetmek istemiştim. İlkbahar beni bir süre önüne katıp sürükledi; sabırlıydı, kayıtsızdı, benim pek farkımda da değildi. Onun bu kayıtsızlığını hoşgörü olarak yorumladım, dayanışma olarak, hattâ işbirliği olarak. Onun özelliklerini, en derin amaçlarını kendisinden bile daha iyi çözebileceğimi, onun ruhunu okuyabileceğimi ya da kendi büyüklüğünün altında ezileceği için dile getiremeyeceği şeyi tahmin edebileceğimi düşündüm. Onun vahşi ve denetimsiz bağımsızlığının bütün işaretlerine boşverdim, onun şiddetli ve bilinemeyen heyecanlarını görmezden geldim.</span></p>
<p class="calibre3"><span class="font">"Megalomanim içinde işi o dereceye vardırdım ki, soyluların hanedanla ilgili sorunlarına bile burnumu sokmaya cüret ettim ve sizleri Demiurgos'a karşı seferber ettim beyler. Sizin içinize düzmece ve tahripkâr bir doktrinin tohumlarını ekebilmek için, ateşli idealistliğinizden gereksiz, düşüncesizce yürütülen bir eylem için yararlanmak amacıyla sizin düşüncelere açık oluşunuzu kötüye kullandım, saygıdeğer safdilliğinizi de. Hırsımın beni sürüklediği bu üstgörevlere uygun olup olmadığımın kararını vermek istemiyorum. Büyük olasılıkla onları başlatmak için başvuruldu bana, sonra da terk etmem istendi. Yeteneğimin sınırlarını aştım, ama bu da önceden tahmin edilmişti. Aslında kaderimde neler yazılı olduğunu ta başından biliyordum. O bahtsız Maksimilyen'de olduğu gibi, benim kaderim de Habil'in kaderinin aynıydı. Benim özverimin Tanrı'nın gözüne tatlı ve hoş göründüğü bir an oldu, o sırada senin hiç şansın yoktu Rudolf. Ama kazanan hep Kabil'dir. Kazanan kartlar benimki olmayacaktı."</span></p>
<p class="calibre3"><span class="font">Tam o anda uzaktan duyulan bir patlama havayı sarstı, ormanın üstünde bir alev sütunu yükseldi. Orada bulunanlar başlarım çevirip baktılar.</span></p>
<p class="calibre3"><span class="font">"Telaşlanmayın", dedim, "Balmumu Heykel Sergisi yanıyor. Biz oradan ayrılmadan önce oraya fitilini ateşlediğim bir barut fıçısı bıraktım. Evleriniz elinizden gitti, soylu beyler, artık evsizsiniz. Bunun sizleri fazla etkilemediğini umarım."</span></p>
<p class="calibre3"><span class="font">Ancak bu bir zamanların güçlü insanları, insanlığın önderleri sessiz duruyorlardı; gözlerini çaresizlik içinde deviriyorlar, ateşin uzaktan gelen aydınlığında savaş düzeninde dikiliyorlardı. Birbirlerine bakıyorlar, dalgın dalgın gözlerini kırpıştırıyorlardı.</span></p>
<p class="calibre3"><span class="font">"Siz bayım", diye Arşidük'e döndüm, "haksızdınız. Belki siz de megalomandınız. Dünyayı sizin adınıza düzene sokma hakkım yoktu. Belki sizin amacınız da bu değildi. Ne de olsa kırmızı da ötekiler gibi renktir yalnızca, bütün renkler bir araya gelerek ışığı oluştururlar. Size yabancı olan amaçlar uğruna adınızı kötüye kullandığım için beni bağışlayın. l. Franz Jozef çok yaşasın!"</span></p>
<p class="calibre3"><span class="font">Bu adı duyar duymaz sarsıldı Arşidük, kılıcına davrandı, duraksadı ve vazgeçti; ama boyalı yanaklarının kırmızısı canlandı, dudaklarının kenarları yukarı kıvrıldı, gözleri yuvalarında dönmeye başladı, düzgün adımlarla, büyük bir zarafetle oradakileri dolaşmaya, yüzünde ışıl ışıl bir gülümsemeyle birer birer herkesin önüne gitmeye başladı. İnsanlar öfke içinde geri çekildiler. Hiç de uygun olmayan bir anda saraylıların adlarının yeniden çağrıştırılması olabilecek en kötü izlenimi doğurmuştu.</span></p>
<p class="calibre3"><span class="font">"Kesin şunu efendim", dedim, "saray törelerini ezbere bildiğinizden kuşkum yok, ama şimdi sırası değil. Sizlere soylu beyefendiler ve size İnfanta, tahttan feragatnamemi okumak istiyorum. Tahttan bütünüyle feragat ediyorum. Triumvirliğe son veriyorum. Rudolf'un lehine hükümdarlıktan vazgeçiyorum. Siz soylu beyefendiler", bunu söylerken maiyetime döndüm, "gidebilirsiniz. Amacınız kusursuzdu, vazgeçilen idealimiz adına size yürekten teşekkür etmek istiyorum", -gözlerime yaşlar dolmuştu- "her şeye rağmen..."</span></p>
<p class="calibre3"><span class="font">Tam o anda yakınlarda bir yerde bir silah sesi duyuldu. Hepimiz başlarımızı o yöne çevirdik. Bay de V., elinde dumanı tüten bir tabancayla, kaskatı ve bir yana yaslanmış olarak orada duruyordu. Yüzünü buruşturdu, sonra da sendeleyip yüzüstü yere düştü.</span></p>
<p class="calibre3"><span class="font">"Baba! Baba!" diye haykıran Bianka yerde yatan adamın üzerine kapandı. Ortalık karıştı. Yaralardan iyi anlayan yaşlı Garibaldi adamın üstüne eğildi. Kurşun kalbi delmişti. Piye-monte Kralıyla Mazzini onu omuzlarından dikkatlice tutup bir sedyeye yatırdılar. Bianka hıçkırarak ağlıyordu, Rudolf da ona destek oluyordu. Az önce ağaçların altında belirmiş olan zenciler efendilerinin çevresini almışlardı. Hep bir ağızdan, "Massa, Massa, iyi yürekli Massa", diye inliyorlardı.</span></p>
<p class="calibre3"><span class="font">"Ne ölümcül bir gece!" diye bağırdım. "Bu trajedi sonuncusu değil. Ama itiraf etmeliyim ki böyle bir şeyi beklemiyordum. Ona haksızlık ettim. Aslında onun göğsünde soylu bir yürek atıyordu. Şu anda onun hakkındaki kararımı değiştiriyorum, bu karar, belli ki dar görüşlü ve önyargılı bir karardı. O, mutlaka iyi bir baba, kölelerine iyi bir efendiydi. Bu noktada da mantıklı düşünemedim, ama bunu pişmanlık duymadan itiraf ediyorum. Rudolf, Bianka'yı avutmak sana düşüyor, aşkını ikiye katlamak, onun babasının yerini almak. Herhalde babasının cesedini gemiye almak isteyeceksin. Bir tören alayı oluşturup limana yürüyelim. Buharlı geminin düdüğünü duyuyorum."</span></p>
<p class="calibre3"><span class="font">Bianka arabaya döndü; biz de atlarımıza atladık. Zenciler sedyeyi omuzlarına aldılar, hepimiz limana doğru yürüdük. Bu hüzünlü alayın en arkasında süvariler yer alıyordu. Ben konuşurken fırtına dinmişti, meşalelerin alevleri ağaçların arasında uzun, derin yarıklar açıyordu, sağımızdan solumuzdan kaçışan kara gölgeler arkamızda yarım daire çiziyorlardı. Sonunda ormandan çıktık. Kocaman çark tahtalarıyla buharlı gemi uzaktan görülüyordu.</span></p>
<p class="calibre3"><span class="font">Söylenecek pek fazla bir şey kalmadı, öykümüz sonuna yaklaşıyor. Bianka'yla Zencilerinin hıçkırıkları arasında ceset gemiye çıkarıldı. Son bir kez sıraya girdik.</span></p>
<p class="calibre3"><span class="font">"Bir şey daha var Rudolf", dedim, ceketinin düğmesini tutarak. "Buradan büyük bir servetin varisi olarak ayrılıyorsun. Öneride bulunmak istemiyorum, bu evsiz barksız kahramanların yaşlılıkta rahat etmelerini sağlamak benim görevimdi, ama ne yazık ki beş param yok."</span></p>
<p class="calibre3"><span class="font">Rudolf hemen elini çek defterine attı. Baş başa kısa bir görüşme yaptık ve çabucak anlaştık.</span></p>
<p class="calibre3"><span class="font">"Beyler", dedim, taburumdakilere, "benim yüzümden zarara uğradınız, geçim sıkıntısına düştünüz, evinizi kaybettiniz, bu cömert arkadaşım bu zararınızı telafi etmeye karar vermiştir. Bütün bu olanlardan sonra hiçbir balmumu müzesi sizi kabul etmez, zaten büyük rekabet var bu alanda. Hırsınızı biraz törpülemeniz gerekecek. Bunun karşılığında hepiniz özgür olacaksınız, bu da sanırım hoşunuza gidecek. Ne yazık ki herhangi bir meslek konusunda eğitilmediniz, yalnızca temsil görevleri için öngörüldünüz; bu yüzden bu arkadaşım Karaor-manlardan gelme on iki tane laterna almaya yetecek bir bağışta bulunacak. Bütün dünyaya dağılacak, insanlara keyif vermek !ç!n çalacaksınız. Çalacağınız müziği kendiniz seçeceksiniz. Sizler birer gerçek Dreyfus, Edison ve Napolyon olmadığınıza göre sözümü neden esirgeyeyim? Daha iyisi olmadığı için bu adları kabullendiniz. Artık sizden önceki atalarınızın, kimse tarafından tanınmadan dünyada dolaşan o binlerce adsız Gari-baldi'nin, Bismarck'ın ve Macmahon'un sayısını şişireceksiniz. Yüreklerinizin derinliğinde siz hep olduğunuz gibi kalacaksınız. Ve şimdi, sevgili dostlarım ve saygıdeğer beyefendiler, evlenecek çifte hep birlikte mutluluk dileyelim: Rudolf ve Bianka çok yaşasın!"</span></p>
<p class="calibre3"><span class="font">"Rudolf ve Bianka çok yaşasın!" diye bağırdı herkes bir ağızdan.</span></p>
<p class="calibre3"><span class="font">Zenciler, bir Zenci halk şarkısı söylüyorlardı. Şarkıyı bitirdiklerinde elimin bir hareketiyle onları yeniden sıraya soktum, sonra tabancamı çıkartıp haykırdım:</span></p>
<p class="calibre3"><span class="font">"Ve artık elveda beyler, şimdi görecekleriniz size bir uyarı olsun, Tanrının amaçlarını tahmin etmeye de çalışmayın. İlkbaharın amaçlarını da kimse çözmeye çalışmasın. </span><span class="font5">Ignorabimus, </span><span class="font">beyler, </span><span class="font5">ignorabimusV'</span></p>
<p class="calibre3"><span class="font">Tabancayı şakağıma dayadım, tam tetiği çekecektim ki, biri dime vurup aldı onu. Yanımda Feldjager'lerden bir subay duruyordu, elinde kağıtlar vardı.</span></p>
<p class="calibre3"><span class="font">"Sen Jozef N. misin?" diye sordu bana.</span></p>
<p class="calibre3"><span class="font">"Evet", dedim.</span></p>
<p class="calibre3"><span class="font">"Sen bir müddet önce", dedi subay, "Kutsal Kitap'taki Jo-zef'in standart düşünü görmedin mi?"</span></p>
<p class="calibre3"><span class="font">"Belki... "</span></p>
<p class="calibre3"><span class="font">"Demek itiraf ediyorsun", dedi subay kâğıtlarına bir göz atarak. "Bu düşünün yüksek makamlarca fark edildiğini ve ciddi olarak eleştirildiğini biliyor musun?"</span></p>
<p class="calibre3"><span class="font">"Düşlerimden sorumlu tutulamam", dedim.</span></p>
<p class="calibre3"><span class="font">"Evet, tutulursun. Seni Majesteleri İmparator ve Kral adına l utukluyorum!"</span></p>
<p class="calibre3"><span class="font">Gülümsedim.</span></p>
<p class="calibre3"><span class="font">"Adaletin çarkı ne kadar ağır dönüyor. Majesteleri İmparatorun bürokrasisi oldukça yavaş işliyor. O düşten çok daha teh-1 ikeli olan eylemlerim, eskiden gördüğüm o düşü geride bıraktı, hayatıma kıyarak onları telafi etmek istiyordum. ama bakın bu eski düş benim hayatımı kurtardı... Emrinizdeyim."</span></p>
<p class="calibre3"><span class="font">Bana doğru yaklaşan taburlar gördüm. Ellerime kelepçe takılsın diye kollarımı öne uzattım, bir kez daha başımı çevirdim. Bianka'ya son bir kez baktım. Buharlı geminin güvertesinde durmuş mendilini sallıyordu. Savaş gazilerinin muhafız kıtası beni sessizce selamlıyordu.</span></p>
</body>
</html>