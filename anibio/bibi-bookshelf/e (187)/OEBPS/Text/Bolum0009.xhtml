<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Bay Charles</span></b></h2>
<p class="calibre3"><span class="font">Cumartesi öğleden sonra erkenden, yaz bekârı Charles Amca, karısıyla çocuklarının yaz aylarını geçirmekte oldukları ve yaya olarak bir saatte gidilen tatil yöresine doğru yola çıktı. Karısı gitti gideli ev hiç temizlenmemiş, yatak düzeltilmemişti. Charles, eve gece geç vakit dönmüş, bomboş ve sıcak günlerin baskısına dayanamayıp katıldığı gece eğlenceleri onu yormuş, tüketmişti. Serin, buruşuk, karmakarışık yatak çarşafları, onun gözüne kutsal bir liman, fırtınalı bir denizde günlerce, geceler-ce oradan oraya savrulmuş bir kazazedenin, geriye kalan son gücünü kullanarak ulaşmayı başardığı güvenlik dolu bir ada gibi göründüler.</span></p>
<p class="calibre3"><span class="font">Karanlıkta el yordamıyla ilerleyerek kendini beyaz, serin kuştüyü tümseklerinin arasına bıraktı, daha yatağa değmeden uyumaya başlamıştı; yatakta çaprazlama ya da başı aşağı sarkar durumda yatıyordu, gecenin içinde güçlü bir dağ kütlesi gibi yükselen kuştüyü yatak takımlarını uykusunda oymak, derinlere dalmak istermiş gibi yastıkların yumuşaklığına gömüldü. Akıntıya karşı yüzen bir yüzücü gibi uykusunun içinde yatakla savaşıyor, onu yoğuruyor, kocaman bir çanak dolusu hamur gibi onu bedeniyle biçimlendiriyordu; gün doğarken soluk soluğa, ter içinde, gece yaptığı savaşımda hakkından gelemediği o yatak takımı yığınının kıyılarına fırlatılmış olarak uyandı.</span></p>
<p class="calibre3"><span class="font">Baygınlığın derinliklerinden yukarıya yarı çıkmış olarak hâlâ gecenin kıyısına tutunuyor, soluk alabilmek için uğraşıyordu; o arada yatak takımları çevresinde büyüyor, kabarıyor, mayalanıyordu - sonra da yeniden ağır, beyazımsı bir hamur dağının içine alıyorlardı onu.</span></p>
<p class="calibre3"><span class="font">Böylece sabah geç saatlere kadar uyudu; o arada yastıklar geniş, yassı bir düzlüğe dönüşmüşlerdi, artık durulan uykusu bu düzlükte geziniyordu. Bu beyaz yollarda gezinirken yavaş yavaş kendine geldi, günışığına, gerçeğe döndü - sonunda da, trende uyurken tren bir istasyonda durunca gözlerini açan bir yolcu gibi açtı gözlerini.</span></p>
<p class="calibre3"><span class="font">Tatsız bir alacakaranlık, odayı yalnızlık, sessizlik içinde geçen pek çok günün tortusuyla doldurdu. Pencerede sinek sürülerinin sabah vızıltıları duyuldu; yalnızca perdeler ışıl ışıl parlıyorlardı. Charles esneyerek bir gün öncesinin kalıntılarını bedeninden, bedenindeki bütün boşlukların derinliklerinden dışarı attı. Esnediği zaman bedeni katılıp kalmış gibi oldu; sanki içini dışına çıkarmak istiyordu. Böylelikle kumdan, safradan, bir gün öncesinin sindirilmemiş artıklarından kurtulmuş oluyordu.</span></p>
<p class="calibre3"><span class="font">Böylece rahatladıktan sonra, yaptığı harcamaları bir not defterine yazdı, bir şey hesapladı, toplama yaptı, düşüncelere daldı. Sonra uzun süre hareketsiz kaldı; su rengini alan ıslak gözleri dışarı fırlamışlardı, cam gibi bakıyorlardı. Perdelerin arkasında kalan sıcak günün ateşiyle aydınlanan odanın içine yayılan alacakaranlıkta gözleri, tıpkı miniskül aynalar gibi, parlayan bütün nesneleri yansıtıyordu: Pencerenin çatlaklarından sızan güneşin beyaz ışığını, perdelerin altın rengi dikdörtgenini; tüm halıların, iskemlelerin sessizliğiyle birlikte odayı da bir su damlası gibi içlerine alıyorlardı bu gözler.</span></p>
<p class="calibre3"><span class="font">Bu arada, güneşliklerin gerisinde kalan gün, güneşin çılgına çevirdiği sineklerin vızıltısıyla giderek daha da kötü çınlıyordu. Pencere bu beyaz yangının önünü alamadı, o parlak dalgalanmalar perdeleri soluklaştırdı.</span></p>
<p class="calibre3"><span class="font">Sonunda Charles sürünerek yataktan çıktı; bir süre inleyerek yatağın üzerinde oturdu. Otuz yaşını geçince bedeni kalınlaşmaya başlamıştı. Yağdan şişip kabaran, cinselliğe düşkünlüğü yüzünden yorgun düşen, ama hâlâ spermalı sıvı salgılayan bedensel sistemi o sessizlik içinde, gelecekteki yazgısını yavaşça biçimlendiriyor gibiydi.</span></p>
<p class="calibre3"><span class="font">Charles oracıkta öyle, kendini kan dolaşımına, soluk alıp vermeye, bedenindeki doğal sıvıların derinden derine zonklamasına bütünüyle teslim etmiş olarak, kafası bomboş, bitkisel bir uyuşukluk içinde otururken, terleyen bedeninin içinde onu bilinmedik bir yöne doğru iten, tanımadığı, tanımlayamadığı bir gelecek oluştu; sanki içinde korkunç bir büyüme vardı. Ondan korkmuyordu Charles, çünkü yaklaşan o bilinmedik, kocaman şeyle özdeşleştiğini duyumsuyordu zaten; hiç karşı koymadan onunla tuhaf bir işbirliğine giriyor, sabırlı bir huşuyla uyuşmuş olarak onunla birlikte büyüyordu; içine çevirdiği gözlerinin önünde olgunlaşan o aşırı üretkenlikte, o ilginç tümörlerde gelecekteki kendisini görüyordu. O zaman gözlerinden biri, sanki alıp başını başka bir yöne gidecekmiş gibi hafifçe dışa doğru şaşılaştı.</span></p>
<p class="calibre3"><span class="font">Daha sonra bu umutsuz düşüncelerden sıyrılıp yaşadığı anın gerçekliğine döndü. Halının üzerinde duran ve bir kadın ayağı gibi tombul, narin olan ayaklarına baktı, sonra da yavaşça gömleğinin manşetlerindeki altın kol düğmelerini çıkardı. Mutfağa gitti, loş bir köşede bir kova su buldu, onu bekleyen yuvarlak, sessiz, tetik bir aynaydı bu su - o boş evdeki tek canlıydı, her şeyi bilen tek nesneydi.</span></p>
<p class="calibre3"><span class="font">Lavaboya su doldurdu, suyun pek taze olmayan tatlı, diri ıslaklığını teninde duydu.</span></p>
<p class="calibre3"><span class="font"><sup class="calibre4">Ö</sup>zenle, ama acele etmeden, her bir işlemin arasında uzun uzun durarak giyindi.</span></p>
<p class="calibre3"><span class="font">Boş, ihmal edilmiş odalar onu onamıyor, eşyalar, duvarlar ona sessiz bir eleştiriyle bakıyorlardı.</span></p>
<p class="calibre3"><span class="font">O sessizliğe girerken kendini, değişik, apayrı bir zaman kavramı olan bir sualtı krallığına izinsiz giren biri gibi duyumsadı.</span></p>
<p class="calibre3"><span class="font">Kendi çekmecelerini açarken hırsızmış duygusuna kapıldı; elinde olmadan parmaklarının ucuna basarak yürüdü; en küçük bir uyarmayla patlayacak gibi olan, heyecan içinde fırsat kollayan gürültülü, şiddetli yankılara neden olmaktan korkuyordu.</span></p>
<p class="calibre3"><span class="font">En sonunda, çekmeli dolapla elbise dolabının arasında gidip gelerek gereksinimi olan her şeyi birer birer buldu, kendisine sabırla, sessizce katlanan eşyaların ortasında g!ymmeyi tamamladı, her şeyiyle hazır olduktan sonra, o düşmanca sessizliği bozacak sözcüğü son anda bile bulamamaktan dolayı oldukça büyük bir utanç duyarak şapkası elinde orada kalakaldı; sonra uysallıkla, başını öne sarkıtarak, yavaşça kapıya doğru yürüdü; aynı anda bir başkası, sonsuza dek kaçan biri, aynı hızla karşı yöne, var olmayan odalardan geçerek aynanın derinliklerine yürüyordu.</span></p>
</body>
</html>