<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Yalnızlık</span></b></h2>
<p class="calibre3"><span class="font">Artık dışarı çıkabilmek benim için ne büyük rahatlık! Ama ne kadar da uzun bir süre odamda kapalı kaldım! Güç geçen aylar ve yıllardı bunlar.</span></p>
<p class="calibre3"><span class="font">Eski bebek odasında yaşamakta olmamın nedenini açık-layamam -evimizin arka tarafında, balkondan girilen odada-; eskiden de zaten pek az kullanılırdı bu oda, sanki bize ait bir yer değilmiş gibi unutulmuştu. O odaya nasıl gelmiş olduğumu hatırlayamıyorum. Sanırım sıvı beyaz, aydınlık ve aysız bir geceydi. Yıldızların loş ışığında her ayrıntıyı görebiliyordum. Sanki az önce içinden biri kalkmışçasına dağınıktı yatak, sessizliğin içinde uyuyan insanların soluklarını duyuyordum. Ama burada kim soluk alabilirdi ki? O zamandan beri burası benim yuvam oldu. Yıllardır buradayım ve oldukça da canım sıkılıyor artık. Biraz yiyecek tedarik etmeyi neden daha önce düşünmedim ki? Ah, siz elinde olanak olanlar, buna hâlâ zaman bulanlar, yiyecek sağlayın, buğday biriktirin -iyi cins, besleyici, tatlı buğday-, çünkü sizi upuzun bir kış bekliyor, yok-yoksul ve açlıkla geçecek yıllar: burası bereketli topraklar da değil hem. Heyhat, karınca gibi sağduyulu değildim ben, her zaman gamsız bir ağustosböceği oldum, yarını düşünmeden geçirdim günlerimi, açlığa karşı dayanıklı olmamla gurur duydum. Tıpkı bir fare gibi, açlık bana ne yazar, diye düşündüm. <sup class="calibre4">İ</sup>ş o dereceye gelirse tahtaları ya da kâğıtları kemirebilirim. Hayvanların en yoksulu, Yaratılış Kitabının sonuna eklenmiş gri bir kilise faresi olarak, yemeden de yaşayabilirim. Böylece bu ölü odada yaşıyorum. Uzun bir zaman önce bir sürü sinek öldü burada. Kulağımı tahtalara dayayıp bir tahtakurdunun sesini duymaya çalışıyorum. <sup class="calibre4">Ö</sup>lüm sessizliği. Yalnızca ben, ölümsüz fare, yalnız ve ölümsüz, bu odada fışır fışır dolaşıyorum, masanın, rafların, iskemlelerin üzerinde koşturup duruyorum. Yerlere kadar uzanan gri bir elbise giymiş olan Tekla teyze gibi dolaşıyorum ortalıkta; hızla, ufacık ve çevik, peşimden de hareketli kuyruğumu sürükleyerek. Şimdi günışığında masanın üzerinde oturuyorum, doldurulmuş bir hayvan gibi hiç kıpırdamadan; gözlerim iki fırlak, parlak boncuğa benziyor. Yalnızca burnumun ucu alışkanlıktan, ufacık çiğneme hareketleriyle belli belirsiz zonkluyor.</span></p>
<p class="calibre3"><span class="font">Elbette ki bir mecaz olarak anlaşılmalı bu. Aslında emekli bir memurum ben, fare değil. Mecazların içinde parazit gibi var olmak, benim varlığımın bir parçası; önüme ilk çıkan mecazın çekiciliğine kendimi kolayca kaptırıveririm. Kapılınca da dönüş yolunu güçlükle bulabilirim, aklım başıma yavaş yavaş</span></p>
<p class="calibre3"><span class="font">g<sup class="calibre4">elir</sup>.</span></p>
<p class="calibre3"><span class="font">Ben neye benziyorum? Bazen aynada kendime bakarım. Tuhaf, gülünç ve acı veren bir şey. ftiraf etmek utandırıyor beni: kendime hiç tam karşıdan bakmam. Daha geride, daha uzakta dururum, aynanın tam karşısında değil; hiç kıpırdamadan, hafif yan durur, dalgın dalgın yana doğru bakarım. Aynadaki benle bakışlarımız artık karşılaşmıyor. Ben hareket ettiğimde yansım da hareket ediyor, ama sanki benim varlığımdan habersizmiş gibi, yarı arkaya dönük, sanki birkaç aynanın içinden geçip gelmiş de geriye dönemiyormuş gibi. Onu böyle çok yabancı ve kayıtsız görünce yüreğim sızlıyor. Sensin, demek istiyorum, sen her zaman benim sadık yansım oldun, bunca yıl bana eşlik ettin, ama bak beni tanımıyorsun artık! Ah Tanrım! Bir yabancı gibi, yan tarafta bir yere bakarak, orada duruyor, derinlere kulak verir, bir ses bekler gibi görünüyorsun; o camsı derinlikteki bir başkasının sözünü dinler, bir başka yerden gelecek emirleri bekler gibisin.</span></p>
<p class="calibre3"><span class="font">Çoğunlukla masada oturup üniversitede tuttuğum not defterimin sararmış yapraklarını çeviririm, tek okuduğum şey bu-dur.</span></p>
<p class="calibre3"><span class="font">Güneşin soldurduğu, tozdan kaskatı kesilmiş perdeye bakarım, pencereden esen soğuk rüzgârda hafifçe oynar. Perdenin kornişinde beden hareketleri yapabilirim, mükemmel bir çıtadır. Odanın o bayat, tüketilmiş havasında, bu kornişin üzerinde kolaylıkla takla atılabilir. Kendinizi hiç zorlamadan zarif bir </span><span class="font5">salto mortale</span><span class="font"> yapabilirsiniz, serinkanlılıkla, öylesine, adeta tasarlayarak. Ayak parmaklarınızın üzerinde durup başınız tavana değerek çıtanın üzerinde denge tutturunca, yukarıda havanın daha ılık olduğu gibi bir izlenime kapılırsınız; sanki daha ılık bir bölgedeymişsiniz yanılsaması. Ta çocukluğumdan beri odama hep kuşbakışı bakmak istemişimdir.</span></p>
<p class="calibre3"><span class="font">Böylece oturup sessizliği dinlerim. Odam beyaz badanalıdır. Beyaz tavanda kimi zaman kırışığa benzeyen bir çatlak oluşur, kimi zaman da badana pul pul kalkıp çıtırdayarak kopar. Odanın dört duvarla çevrili olduğunu açıklamalı mıyım? Nasıl olur bu? Duvarla çevrilmek? Nasıl çıkabilirdim odadan? Durum şu: <sup class="calibre4">İ</sup>nsan isterse bir yol bulunur. <sup class="calibre4">İ</sup>rade güçlü olunca her şeyi fethedebilir. Bir kapı hayal etmem yeter, tıpkı çocukluğumun mutfağındaki gibi demir kulplu ve sürgülü, eski, dost bir kapı. Duvarla çevrili olsa da, böylesine güvenilen bir kapının açama-yacağı hiçbir oda yoktur, önemli olan insanın böyle bir kapının var olduğunu düşünecek kadar gücü olmasıdır.</span></p>
</body>
</html>