<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Fırtına</span></b></h2>
<p class="calibre3"><span class="font">O bomboş geçen, uzun kış boyunca, kentimizi saran karanlığın hasadı oldukça bol, her zamankinin yüz katı oldu. Evlerin çatılarıyla ambarları uzun süre karmakarışık kalmışlardı, eski tencereler, tavalar üst üste yığılmış, işi biten boş şişeler dizi dizi sıralanmışlardı.</span></p>
<p class="calibre3"><span class="font">Çatıların oluşturduğu bu kömür karası, bol kirişli ormanlarda karanlık çılgınca yozlaşıp mayalanmaya başladı. Çatı aralarında tavaların kara meclisleri toplanıyor, gereksiz sözlerle dolu sonuçsuz toplantılar yapılıyor, şişeler gurul gurul sesler çıkarıyor, kapaklı damacanalar kekeleyerek konuşuyorlardı. Sonunda bir gece, tavalarla şişelerden oluşan taburlar kalkıp büyük, şişip taşan bir kütle olarak kente yürüdü.</span></p>
<p class="calibre3"><span class="font">Artık içlerindeki karışıklıktan kurtulan çatılar açılıp ferahladılar; çatıların yankılanan siyah geçitlerinden ışık alayları, çam ağacından yapılma dizlerinin üzerine çöken tahta sehpalardan oluşan askerî birlikler geçiyorlardı; çatılar artık geceyi kirişlerinin takırtısıyla, gürültüsüyle doldurmakta özgürdüler.</span></p>
<p class="calibre3"><span class="font">Sonra küvetlerin, su tenekelerinin kara ırmakları taştı, gecenin ortasından aktılar. Onların siyah, parlak, gürültülü kalabalığı kenti kuşattı. Su kaplarından oluşan o çete, karanlığın içinde dur durak tanımaz bir istilaya kalkışmış konuşkan bir balık ordusu, geveze, çenebaz kovalar gibi kaynaşmaya, öne doğru ilerlemeye başladı.</span></p>
<p class="calibre3"><span class="font">Fıçılar, kovalar, su tenekeleri davul çalar gibi iki yanlarına vura vura üst üste dizildiler; toprak kaplar sağa sola dağıldılar;</span></p>
<p class="calibre3"><span class="font">eski melon şapkalar, opera şapkaları birbirlerinin üzerine tırmandı, göğe doğru kule gibi yükselip sonunda devrildiler.</span></p>
<p class="calibre3"><span class="font">Bütün bunlar olurken tahta gibi dillerini beceriksizce takırdattılar, kaskatı ağızlarıyla küfürler savurup gecenin her yerine çamurdan lânetler yağdırdılar, sonunda bu lânetler amacına ulaştı.</span></p>
<p class="calibre3"><span class="font">Kapkacağın patırtısının, şamatasının çağrısına uyarak gelen rüzgârın güçlü kervanları geceyi ele geçirdiler. Kentin tepesinde kocaman, siyah, kıpır kıpır bir anfitiyatro oluştu, güçlü helezonlar çizerek aşağı kaymaya başladı. Karanlığın içinde büyük, şiddetli bir fırtına patladı, üç gün üç gece boyunca ortalığı kasıp kavurdu...</span></p>
<p class="calibre3"><span class="font">Sabah olunca annem, "Bugün okula gitmeyeceksin", dedi, "fırtına patlamış".</span></p>
<p class="calibre3"><span class="font">Odayı reçine kokulu bir dumanın incecik perdesi kapladı. Soba, sanki içine bir av köpeği ya da şeytan sürüsü kapatılmış gibi kükreyip tıslıyordu. Sobanın şişkin karnındaki kocaman surat resmi yüzünü gözünü oynatıyor, yanaklarını abartılı bir biçimde şişiriyordu.</span></p>
<p class="calibre3"><span class="font">Yalınayak pencereye koştum. Şiddetle esen rüzgâr, gökyüzünü uzunlamasına tarıyordu. Uçsuz bucaksız gökyüzü gümüş rengindeydi; gökte kopacak kadar gerilmiş enerji alanları, tenekeden, kurşundan katmanlara benzeyen ürkütücü yarıklar oluşmuştu. Manyetik alanlara bölünmüş gökyüzü, elektriğin boşalmasıyla sarsılıyor, gizli bir elektrik yüküyle dolup taşıyordu. Fırtınanın çizdiği grafikleri gökte izleyebiliyorduk, kendisiyse hiç görünmeden, ele avuca gelmeden, gücünü sahneye yüklüyordu.</span></p>
<p class="calibre3"><span class="font">Fırtınayı görmek olanağı yoktu. Onun izlerini evlerde, hiddetini aşağı geçiren çatılarda görebiliyorduk: Parmağını değdirdiği her tavan arası, birbiri peşi sıra, şişmeye, çıldırıp patlamaya başlar gibiydi.</span></p>
<p class="calibre3"><span class="font">Fırtına, bütün alanları süpürüp temizliyor, ardında, sokaklarda beyaz bir boşluk bırakıyordu; Çarşı Alanı'nda hiçbir şey kalmadı. Yalnızca sağda solda, rüzgârın şiddeti karşısında iki büklüm olan bir adamın, bir evin köşesine tutunmaya çalıştığı görülebiliyordu. Şiddetle esen rüzgârın altında bütün Çarşı Alanı saçsız bir baş gibi parlıyordu.</span></p>
<p class="calibre3"><span class="font">Fırtına, gökyüzüne doğru soğuk, ölü renkler savuruyordu -yeşil, sarı ve mor çizgiler- çizdiği helezonların uzak kemerleri, yarım daireleri. Damlar simsiyah, çarpılmış görünümleriyle uzaktan hayâl gibi beliriyorlar, acı içinde bekler gibi duruyorlardı. <sup class="calibre4">İ</sup>çlerine rüzgârın sızabildiği damlar, yükselip komşu damların boyunu aşıyorlar, dağınık gökyüzünün altında kıyamet gününün geldiğini haber veriyorlardı. Sonra o güçlü soluğu artık tutamaz duruma gelince düşüp ölüyorlardı; rüzgârın soluğuysa ilerlemesini sürdürüp tüm evreni dehşetiyle, gürültüsüyle dolduruyordu. Bunun üzerine başka evler çığlık çığlığa yükseliyor, geleceği görerek, felaketin yakın olduğunu duyuruyorlardı.</span></p>
<p class="calibre3"><span class="font">Kilisenin çevresindeki yüksek kayın ağaçları korkutucu imgelere tanık olmuş gibi kollarını havaya kaldırmış, çığlık çığlığa bağrışıyorlardı.</span></p>
<p class="calibre3"><span class="font">Daha aşağıda, Çarşı Alanı'ndaki damların ötesinde, dış mahallelerdeki evlerin çıplak duvarlarını, pencerelerindeki sivri çıkıntıların uçlarını görüyordum. Bu evler korkudan felce uğramış gibi birbirinin üstüne binip yükselmişlerdi. Belli belirsiz, soğuk, kırmızı bir ışık onları sonbahar renkleriyle sıvamıştı.</span></p>
<p class="calibre3"><span class="font">Fırınlı ocakta yakılan ateş, mutfağa halka halka duman püskürttüğü için bugün öğle yemeği yiyemedik. Bütün odalar buz gibiydi, rüzgârın kokusu vardı hepsinde. <sup class="calibre4">Ö</sup>ğleden sonra iki sularında dış mahallelerde yangın çıktı, hızla çevreye yayıldı. Annemle Adela yatak takımlarımızı, kürk paltolarımızı, değerli şeylerimizi toplamaya başladılar.</span></p>
<p class="calibre3"><span class="font">Gece oldu. Rüzgâr giderek şiddetlendi, sınır tanımaz bir biçimde arttı, tüm bölgeyi kapladı. Artık evlerden, damlardan çekilmiş, kentin üstünde çok katlı, çok tabakalı bir helezon, yukarı doğru hiç durmadan büyüyen siyah bir dolambaç oluşturmaya başlamıştı. O dolambaçtan çıkarak odalardan geçiyor, gökgürültüleri arasında uzun koridorlardan koşuyor, sonra da bütün bu düş ürünü yapıların yıkılmasına göz yumarak dağılıp yayılıyor, biçimini yitirmiş olan stratosfere yükseliyordu.</span></p>
<p class="calibre3"><span class="font">Odalarımız hafifçe sallandı; duvarlardaki resimler tıkırdadı; lâmbanın ışığı, pencerenin camlarında yağlı yağlı yansıdı. O fırtınalı gecenin soluğu perdeleri şişirdi. Ansızın babamı sabahtan beri görmediğimiz geldi aklımıza. Erken çıkıp dükkâna gitmiş olmalıydı; büyük bir olasılıkla oradayken fırtınaya yakalanmış, eve gelememişti.</span></p>
<p class="calibre3"><span class="font">"Bütün gün bir şey yememiştir o", diye sızlandı annem. Dükkânın baştezgâhtarı olan Theodore, babama yiyecek götürmek için fırtınalı geceye çıkmaya gönüllü oldu. Ağabeyim de onunla birlikte gitmeye karar verdi.</span></p>
<p class="calibre3"><span class="font">Ayı postundan geniş paltolara sarındılar; fırtınanın kendilerini savurmasını önlemek için de ceplerine ütüler, pirinç havan tokmakları, madensel ağırlıklar doldurdular. Geceye çıkmak için kapıyı dikkatlice açtılar. Ağabeyimle Theodore, karanlığın içine bir adım atmışlardı ki, daha evimizin eşiğindeler-ken gece onları yutuverdi. Rüzgar, onların gidişiyle ilgili tüm izleri anında siliverdi.</span></p>
<p class="calibre3"><span class="font">Onları yuttuktan sonra rüzgâr biraz dindi. Adela'yla annem yeniden mutfaktaki fırınlı sobayı yakmayı denediler: Ama kibritlerin hepsi söndü, sobanın açılan kapağından bütün odaya kül ve kurum savruldu. Evin giriş kapısının arkasında durup dışarıya kulak verdik. Fırtınanın iniltisi arasında kulağımıza her tür ses, soru, seslenme, bağırma geliyordu. Babamın sesini duyduğumuzu sandık; fırtınanın içinde yolunu yitirmiş, yardım çağırıyordu; ya da ağabeyimle Theodore kapının önünde hiç umursamadan gevezelik ediyor gibiydiler. Sesler o kadar yanıltıcıydı ki, bir ara Adela kapıyı açtı, gerçekten de karşısında Theodore'la ağabeyimi buldu; boğazlarına kadar batmış oldukları fırtınadan zar zor çıkmaya çalışıyorlardı.</span></p>
<p class="calibre3"><span class="font">Soluk soluğa içeri girdiler, kapıyı arkalarından güçlükle kapadılar. Girişteki rüzgâr o kadar şiddetle esiyordu ki bir an kapıya dayanmak zorunda kaldılar. Sonunda kapının sürgüsünü ittiler, rüzgâr da kovalamacasını bir başka yerde sürdürdü.</span></p>
<p class="calibre3"><span class="font">Ağabeyimle Theodore, neredeyse abuk sabuk sayılacak sözlerle korkunç karanlığı, fırtınayı anlattılar. Kürk paltoları rüzgârı emmiş, mis gibi temiz hava kokuyordu. Işığı görünce gözlerini kırpıştırdılar; gözkapaklarını her açıp kapayışlarında hâlâ geceyle dolu olan gözlerinden karanlık fışkırıyordu. Dükkâna ulaşamadık dediler; yollarını yitirmişler, geri dönüş yolunu da güçlükle bulmuşlardı; kent tanınmaz bir durumdaydı, sanki bütün sokakların yeri değiştirilmişti.</span></p>
<p class="calibre3"><span class="font">Annem onların doğruyu söylemediklerinden kuşkulandı. Aslında hepimiz onların hiçbir yere gitmeden birkaç dakika pencerenin altında beklemiş olduklarını düşünüyorduk. Yoksa kentle Çarşı Alanı yok olmuşlar, fırtına ile gece birleşip evimizi koyu renkli sahne payandalarıyla, dışarıdaki ulumaları, ıslık seslerini, inlemeleri yansılayan bir makineyle mi kuşatmışlardı? Belki de rüzgârın aklımıza getirdiği bu kocaman, kederli boşluklar hiç yoktu; belki uçsuz bucaksız dolambaçların, helezonların, pencereli koridorların oluşturduğu ve rüzgârın üfleyerek çaldığı uzun siyah flüt de yoktu. Gitgide, fırtınanın, gecenin uydurduğu bir şey olduğunu, rüzgârın acıklı, kozmik yurtsuzluğunun, yalnızlığının sınırlı bir sahnede kötü bir temsilinden başka bir şey olmadığını düşünmeye yöneliyorduk.</span></p>
<p class="calibre3"><span class="font">Artık sokak kapımız art arda açılıyor, pelerinlerine, şallarına sıkı sıkı sarınmış konuklar içeriye giriyorlardı. Soluk soluğa kalan bir komşumuz ya da dostumuz, üstündekileri yavaşça çıkarıyor, gecenin taşıdığı tehlikeleri aşırı abartarak karmakarışık, birbiriyle ilintisiz sözler söylüyordu.</span></p>
<p class="calibre3"><span class="font">Hepimiz iyice aydınlatılmış olan mutfakta oturuyorduk; mutfaktaki fırınlı sobayla bacanın geniş, siyah çıkıntısının arkasında kalan birkaç basamakla çatının kapısına ulaşılırdı. Şimdi Theodore bu basamaklara oturmuş, kulağını rüzgârla sarsılan çatıdaki seslere vermişti. Rüzgârın şiddetle estiği anlar arasındaki, boşluklarda kirişlerin körük gibi katlanıp üst üste binişini, içindeki hava boşalınca iri bir akciğer gibi gevşeyip aşağı sarkan damın çıkardığı sesleri dinliyordu; sonra damın yeniden içine hava çekişini, kirişlerini gerip uzatışım, Gotik tarzı bir kemer gibi büyüyüşünü, kocaman bir kontrbasın gövdesi gibi ses verişini dinledi.</span></p>
<p class="calibre3"><span class="font">Sonra fırtınayı unuttuk. Adela bir havanda tarçın dövmeye başladı. Perasia Teyze bizi ziyarete geldi. Ufak tefek, hayat dolu, çok hareketli bir kadındı; siyah şalının dantelli ucunu başına sarmıştı; mutfakta koşuşturmaya, az önce bir yavru horozun tüylerini yolmuş olan Adela'ya yardım etmeye başladı. Ocağın ızgarasına bir avuç kâğıt koyup tutuşturdu. Adela, yavru horozu boynundan yakalayıp kalan tüylerini ütülemek için alevlerin üstüne tuttu. Horoz ansızın ateşin içinde kanatlarını gerdi, bir kez öttü, sonra da yandı. Bunu gören Perasia Teyze bağırıp çağırmaya, küfretmeye başladı. <sup class="calibre4">Ö</sup>fkeden titreyerek Adela'ya ve anneme doğru yumruklarını salladı. Bütün bunların ne demek olduğunu anlayamıyordum, Perasia Teyze öfkesini sürdürüyor, el kol hareketlerinden, lânetlerden oluşan ufacık bir bohçaya benziyordu. O öfke nöbeti sırasında parçalanıp ayn ayrı hareketlere bölünecek, yüzlerce örümceğe dönüşecek, delice koşturup duran hamamböceklerinden oluşan parlak siyah bir ağ gibi yere serilecek sandım. Bunun yerine ansızın büzüldü, ufaldı; hâlâ tir tir titriyor, beddualar yağdırıyordu. Sonra mutfakta kesilmiş odunları yığdığımız köşeye gitti, iyice ufalmış, kamburu çıkmıştı. Lânetler okuyup öksürerek o yankılı odunları büyük bir telâşla karıştırdı, sonunda iki tane ince, sarı odun buldu. Titreyen elleriyle onları kavradı, bacaklarına dayayıp ölçtü, sonra üstlerine basıp yükseldi, tahta bacakların üstünde yürü-yormuş gibi ortalıkta dolaşmaya başladı, yürürken döşemenin üstünde takır tukur sesler çıkarıyor, tahta zeminin eğimli yüzeyi üstünde sağa sola sıçrıyor, gittikçe hızlanıyordu; sonunda çam ağacından bir sıranın yanına gelince durdu, oradan çanak çömleğin bulunduğu rafa tırmandı, mutfağın duvarında bir baştan bir başa uzanan, çıngır çıngır sesler çıkaran bir raftı bu. Perasia Teyze ayaklıklara tutunarak raf boyunca yürüdü, bir köşeye büzüldü. <sup class="calibre4">İ</sup>yice ufaldı; solan, kavrulan bir kâğıt gibi simsiyah olmuş, kıvrılmıştı, oksitlenip külden bir çiçek yaprağına dönüşmüş, çözülüp dağılmış, unufak olmuş, yoklara karışmıştı.</span></p>
<p class="calibre3"><span class="font">Bu kendi kendini yok eden öfke gösterisi karşısında, hepimiz ne yapacağımızı bilemeden kalakalmıştık. <sup class="calibre4">Ö</sup>fke nöbetinin sonundaki acınacak gelişmeyi üzülerek izledik, acıklı olay sona erince de ferahlayarak kendi işlerimize döndük.</span></p>
<p class="calibre3"><span class="font">Adela, yeniden havanı tıkırdatarak tarçın dövdü; annem yarıda kesilen konuşmasına döndü; Theodore ise, çatı katından gelen kehanetlere kulak vererek suratını gülünç biçimlere soktu, kaşlarını kaldırıp kendi kendine yavaşça kıkır kıkır güldü.</span></p>
</body>
</html>