<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><span class="font3">DÜŞ CUMHURİYETİ</span></h1>
<p class="calibre3"><span class="font">Burada, Varşova kaldırımlarında günler karmaşa, sıcak ve ışık içinde geçerken, zihnimde, düşlerimin o uzak kentine çekiliyorum; hayal gücümü genişletip o alçak, yayvan, çok biçimli kırsalı, benekli bir çarşaf gibi gökkubbenin eteklerine atılmış olan Tanrının o koca pelerinini içime alıyorum. Çünkü o toprak, kendini göklere tam anlamıyla sunar; renk kubbelerinin, kemerli koridorların, üçlü kemerlerin, vitray camlarındaki güllerin, sonsuzluğa açılan pencerelerin türlü biçimlerde birbirine girdiği gökyüzünü başında taşır. Yıllar geçtikçe o ülke göklere doğru genişler, şafağın kızıllığına karışır, engin atmosferin yansımalı aydınlığında saf bir görünüm alır.</span></p>
<p class="calibre3"><span class="font">Oldukça güneyde, haritada gösterilen ve güneşten deve-tüyü rengini almış, yaz sıcağında olgun bir armut gibi bronz-laşıp yanmış toprakların yer değiştirdiği yerde, o seçilmiş toprak, o özel taşra kenti, dünyada bir benzeri olmayan o kasaba, güneşte yatan bir kedi gibi yayılır. Kutsal şeylere saygısı olmayanlara buranın sözünü etmenin anlamı yoktur; bu toprak parçacığının; yaz sıcağıyla kavrulan kırsala soluk veren o sipsivri, bir dil gibi uzayan topraklardan, güneye bakan o alev alev yanan ada parçasından, Macaristan'ın koyu renkli bağları arasından sıyrılıp dışa uzanan o yalnız dağ sırasından, bütün bu manzaralar toplamından ayrıldığını ve hiç ayak basılmamış bir patikadan tek başına inerek bağımsız bir dünya kurmaya çalıştığını açıklamanın da bir anlamı yok. O kasaba ve çevresindeki topraklar, kendilerini, kendine yeten bir mikro-kozmosun içine hapsederek sonsuzluğun tam kıyısına yerleşmişlerdir.</span></p>
<p class="calibre3"><span class="font">Kasabanın dışındaki bahçelik araziler, sanki dünyanın kıyısındaymış gibi ekilirler, çitlerin üzerinden sahipsiz ovanın sonsuzluğuna bakarlar. Kasabaya giriş kapılarının hemen dışında bölgenin haritası, Kenan <sup class="calibre4">Ü</sup>lkesi* gibi başı boşlaşır, genişler. O dar, ıssız toprak parçasının üstünde, birkaç katlı, kocaman, geniş ağızlı bir kubbeye benzeyen, her yerdekinden daha derin ve daha geniş bir gökyüzü, yarım kalmış freskleri ve doğal süsleri, kıvrımlı plileri ve dik yükselişleriyle açılır yeniden.</span></p>
<p class="calibre3"><span class="font">Bunu sözcüklere nasıl sığdırmalı? Başka kasabalar ekonomilerini büyütürken, istatistiklerini geliştirirken, sayılara dönüşürken, bizimki özüne geri döndü. Burada hiçbir şey rastlantıya bağlı değildir, bir amacı olmadan, önceden üzerinde düşünülmeden hiçbir şey yapılmaz. Burada olaylar, kısa ömürlü, sığ hayaletler değillerdir; kökleri her şeyin derinine iner, özünün içine işler. Burada her an kararlar alınır ve bu kararlar kesin örnek teşkil eder. Burada her şey bir tek kez olur ve geriye dönüşü yoktur. Burada olanların böylesine etkili olması, böylesine güçlü vurgulanması, böylesine hüzün içermesi bu yüzdendir.</span></p>
<p class="calibre3"><span class="font"><sup class="calibre4">Ö</sup>rneğin, şu anda avlular ısırganotuna ve yabanotuna boğulmuş; harap, yosun tutmuş kulübeler ve ek yapılar, padavralı damların ta saçaklarına kadar uzamış kocaman dikenli dul-av-ratotuna gömülmüş. Kasaba, yabanotu burcunda yaşamakta; basit, kaba bir yeşillikle fışkıran yabanıl, doymak bilmez, kıpır kıpır bitkilerin dünyasında; zehirli, kokmuş ve asalak bitkilerin. Yeşillik, güneşin hokkabazlığı altında ışıldıyor, yaprakların karınları klorofil depoluyor; dizginsiz, doymak bilmez ısırganotu orduları çiçek ekilen yerleri yalayıp yutuyor, bahçelere dalıyor, geceleyin evlerin ve ahırların bekçisiz arka duvarlarına yayılıyor, yol kıyısındaki çukurlarda çılgınca boy veriyor. Yeşilin bu ateşli dokunuşunda, güneşle yeraltı sularının bu imbikten çekilmiş sıvısında hayat bulan canlılık, çılgın, hantal ve işe yaramaz olsa da çok şaşırtıcı. Bu yaz günlerinin ateşinde, bir tutam klorofilden, o cömert ve boş dokuyu çekip alır, o yeşil özü yüzlerce kez çoğaltıp milyonlarca tüylü ya da kabarık yapraksal yüzeye, damarlarında sulu bitki kanı dolaşan yarı saydam yeşilliğe verir, kırların keskin otsu kokusu çevreye yayılır.</span></p>
<p class="calibre3"><span class="font">O mevsim, yapraklardaki yansımanın, hafif kımıldanışların, yaprak yaprak dalgalı yeşilliklerin, yani arka avludaki bu</span></p>
<p class="calibre3"><span class="font2">* Eski metinlerdeki Filistin ülkesi. Çeşitli kaynaklarda sınırlan farklı biçimde tarif edilmiştir. (Ç.N.)</span></p>
<p class="calibre3"><span class="font">biçimsiz bereketin bütün o abartılı aşırılıklarının yeşil pırıltılı perdesi, dükkânın deposunun arkaya bakan penceresini adeta körleştirdi. Adamakıllı loşlaşan depoyu, anormal bir yeşilliğin her tonu taradı, yeşil yansımalar bir ormanın ıslıklı mırıltısı gibi, odanın kemerleri boyunca büküle büküle yayıldı.</span></p>
<p class="calibre3"><span class="font">Kasaba o yabanıl bolluğun içine, derin mi derin bir uykuya dalar gibi dalmıştı; yaz sıcağı ve ışığından gevşeyip sersemlemiş, örümcek ağlarıyla yeşilliğin boş ve soluk alınması güç dolambacına düşmüştü. Pencerelerdeki sabah ışığıyla, sualtınday-mışçasına donuk yeşil aydınlanan odalarda, tabur tabur sinekler kalan son kanatlarıyla çırpınıyorlardı; bir kenara atılmış bir şişenin dibinde sonsuza dek hapsedilmişçesine uzun, tekdüze sızlanmalar ya da öfke ve keder haykırışlarıyla dile getirdikleri derin bir acıya mahkûm olmuş gibiydiler. Pencere zamanla, bütün o dağınık böcek krallığının ölmeden önce son bir kez, bir dantel gibi, toplandığı alan olmuştu: Epey zaman önce yanlış yönlendirilmiş bir uçuş sonucu boğuk bir ses çıkararak duvarlara toslamış ve camlardan birine son bir kez, sersemlemiş olarak konmuş iri bostan sinekleri; bu pencerede kök salan, sonra da oradan sağa sola dağılan ve ağır ağır göç ederek camın üzerinde yayılan sinek ve pervane soyları; kum gibi kaynaşan, gökmavisi, metalik, donuk, minik kanatlı birkaç kuşak sinek.</span></p>
<p class="calibre3"><span class="font">Mağazaların vitrin camlarının üstünde, büyük, açık renkli, ışık geçirmeyen tenteler, sıcak esintide tembelce çırpınıyorlar; alevlerin içinde kızaran dalgalı çizgiler. <sup class="calibre4">Ö</sup>lü mevsim boş alanlara, rüzgârın taradığı sokaklara egemen olmak istiyor. Bahçelerin toplayıp büzdüğü uzak manzaralar, sıcaktan kavrulan gökyüzünde kendinden geçerek, baygınlık içinde yatıyorlar, sanki göklerin kovuklarından gelen parlak, enli, gösterişli bir kumaş gibi uçuşarak henüz yere inmişler, uçarken buruşmuşlar ve tükenmişler de kendilerini yenileyecekleri yeni bir parlaklıkla donanmak üzere bekliyorlarmış gibi.</span></p>
<p class="calibre3"><span class="font">Ne yapılırdı o günlerde, sıcacık bir öğle vakti görülen karabasan gibi insanın göğsüne çöken o ağır yükten, o yangından kaçıp nereye gidilirdi? <sup class="calibre4">Ö</sup>yle günlerde, annem bir araba kiralar, hepimiz onun kapkara gövdesine doluşurduk; mağazada çalışanlar arabanın tepesinde kemerlerle bağlanarak ya da yaylara tutunarak otururlar, hep birlikte kasabadan çıkıp Küçük Tepeye yollanırdık. Ondüleli, tepelik kırlara doğru giderdik. Araba, karayolunun sıcak altın tozundan geçerek tümsekli tarlaların arasındaki uzun, ıssız yola vururdu kendini.</span></p>
<p class="calibre3"><span class="font">Atların enli boyunları gerilip şişer, kuyruklarından sık sık fırçamsı darbeler yiyen, terden parlayan sağrıları gösterdikleri çabadan kabarırdı. Tekerlekler ağır ağır dönerken aksları gıcır-dardı. Yaşlı atlar, köstebek yuvalarıyla bezenmiş düz otlaklardan geçerdi; kemik, yumru ve yarıklardan oluşan biçimsiz, çıkıntılı topaklara benzeyen, boynuzlu, arkaya kaykılmış sığırlar, bu otlakların üzerinde birer kambur gibi dururdu. İri sığırlar orada anıtsal birer höyük gibi yatar, dingin bakışlarında uzak ve yer değiştiren ufuklar yansırdı.</span></p>
<p class="calibre3"><span class="font">Sonunda Küçük Tepeye varır, alçak taş yapı hanın yanında dururduk. Han, iki araziyi ayıran bir omurgaya benzeyen doruk çizgisinin üzerinde, damı göğe karşı uzamış durumda, tek başına duran bir yapıydı. Atlar dik yamacı tırmanırken zor-lanırlardı, sonra, iki dünyayı birbirinden ayıran kargılı kapıda, sersemlemişçesine, kendiliklerinden dururlardı. Bu kapı, ka-rayollarıyla taranmış, solmuş duvar kâğıdı gibi silik ve opalsi olan, gökmavisi ve bomboş uzanan havayı soluyan geniş bir manzaraya açılırdı. Uzaklarda yayılan o düzlükten bir esinti yükselir, atların yelelerini havalandırır, yüksek, bulutsuz göğün altından süzülüp geçerdi.</span></p>
<p class="calibre3"><span class="font">Burada gecelerdik, ya da babam, bir harita kadar geniş, ka-rayollarıyla örülmüş o araziye doğru gitmemiz için işaret verirdi bize. Herde, kıvrıla kıvrıla uzanan yollarda, güçlükle görebildiğimiz ve bizden önce buraya ulaşmış arabalar sürünerek ilerlerlerdi; iki yanında kiraz ağaçları dizili aydınlık şosede, pınarların, akan suların ve mırıltılı yaprakların gevezeliğiyle dolu dar bir vadide sıkışmış, o zamanlar küçük bir han olan binaya yönelirlerdi.</span></p>
<p class="calibre3"><span class="font">Çok eskide kalmış o günlerde, bizim oğlanlar çetesi, önce çok daha ötelere, o hanın ötesine, hiç kimsenin bulunmadığı sahipsiz arazilere gitmek, tarafsız ya da ihtilaflı sınırlarda boy göstermek, sınır çizgilerinin sonunun geldiği, rüzgâr gülünün gökkubbenin altında yanlış yönlere döndüğü yerlere uzanmak gibi yakışıksız ve olanaksız düşüncelere kapılıverirdi. İşte orada biz, kazılar yapmayı, çevremizde toprak tabyalar yükseltmeyi, büyüklerimiz gibi bağımsız olmayı, onların yetke alanlarından tümüyle çıkmayı, Gençler Cumhuriyetini ilan etmeyi arzulardık. Burada yeni ve özerk bir millet meclisi kurar, standartlar ve değerlerin hiyerarşisini yeniden düzenlerdik. Şiirin ve serüvenin, sonu gelmez işaretlerin ve mucize belirtilerinin koruması altında bir hayat olurdu bu. Hayatlarımızın, temel bir gücün etkisine girmesi, öngörülmeyen şeylerin sel gibi üstümüze akması, romantik serüvenlerin ve harika olayların baskınına uğramamız için yapmamız gereken tek şey, engelleri ve göreneklerin sınırlarını, insan ilişkilerinin yolunda gitmesini engelleyen o eski yol işaretlerini bir kenara itmemizdi, ya da bize öyle geliyordu. Hayatlarımızı, bu masalların seline, tarihsel olayların bu hayalî baskınına teslim etmek, kendimizi onun kabaran dalgalarının kucağına bırakmak istiyorduk. Doğanın ruhunun özünde müthiş bir masalcılık yatardı. Onun çekirdeğinden, fabllerin ve romanların, romansların ve destanların tatlı söylevleri, karşı konulmaz bir dere gibi akardı. Hava, tıka basa öykü doluydu. Gökyüzünün altına bir kapan kurarak gökte dolup taşan hayaletlerden birini yakalayabilir, rüzgârın altına bir tahta direk dikerek masal şeritlerinin o direğin ucuna takılmasını sağlayabilirdiniz.</span></p>
<p class="calibre3"><span class="font">Kendimize yeterli olmaya, yeni bir yaşam ilkesi geliştirmeye, yeni bir çağ yaratmaya, dünyayı yeniden kurmaya kararlıydık; küçük ölçekte elbette; yalnız kendimiz için, ama kendi zevkimize ve seçimimize uygun olarak.</span></p>
<p class="calibre3"><span class="font">Komşularımızı yönetimimiz altına alabileceğimiz bir kale, bir gözetleme kulesi, sağlam bir üssümüz olacaktı. Orası, kısmen kale, kısmen tiyatro, kısmen de hayallerimizin laboratuva-rı olacaktı. Amacımız için doğanın tümünü boyunduruk altına alacaktık. Shakespeare'de olduğu gibi, bu gem bilmez tiyatro, doğanın içine taşacak, genişleyip gerçeğe adım atacak, bütün öğelerden esinlenip içinde dürtüler uyanacak, doğal akıntıların büyük gelgitiyle dalgalanacaktı. Biz burada, doğanın bedeninden geçen bütün işlemlerin boğum yerlerini, onun büyük puslu ruhunda parıldayan bütün öykülerin ve fabllerin giriş noktalarını saptayacaktık. Don Kişot gibi, bütün bu tarihlerin ve romansların aktığı kanalı kendi yaşamlarımıza yöneltmek, hayal âleminde kendi kendini aşan engin gökyüzünde hazırlanan bütün bu entrikaların, karışık ve karmaşık işlerin sınır kapılarını açmak istiyorduk.</span></p>
<p class="calibre3"><span class="font">O bölgenin bilinmeyen bir tehlikenin tehdidi altında olduğunu, gizemli bir tehlikeyle iç içe olduğunu hayal ediyorduk. Bu tehlikeye ve tehdide karşı koyabilmek için kalemize sığınıp güvenlikte olacaktık. O kırlık yerlerde kurt sürüleri cirit atıyor, karayolu çeteleri ormanı istila ediyordu. Kendimize barınaklar ve siperler hazırlıyor, hoş olmadığını söyleyemeyeceğimiz önseziler ve zevkli ürpertilerle sarsılıp kendimizi kuşatmalara karşı hazır tutuyorduk. Eşkıyanın bıçaklarından kurtulanlar bize geliyor, yanımızda kendilerine sığınak ve barınak buluyorlardı. Vahşi hayvanların kovaladığı atlı arabalar çılgınca koşarak kapılarımıza geliyorlardı. Gizemli, saygın yabancılara evsahipliği ediyor, kimliklerini öğrenmek için yanıp tutuşarak bin bir tahminde bulunuyorduk. Akşamları hepimiz büyük salonda toplanıyor, orada titrek mum ışığında, birbiri peşi sıra masallar ya da açıklamalar dinliyorduk. Kimi zaman bu öykülerin içindeki olaylar dizisi anlatımın çerçevesinden dışarı çıkıyor, kendine av arayarak, kıpır kıpır aramıza dalıyor, bizi tehlikelerle dolu sarmalına çekiyordu. Apansız kavramalar, beklenmeyen açıklamalar, olasılıkdışı bir karşılaşma özel yaşamlarımıza zorla giriyordu. Ayaklarımızın altındaki zemin kayıyor, kendimizin başı boş bırakıverdiği olasılıklar yüzünden tehlikeye giriyorduk. Uzaklarda uluyan kurtların sesi havadan süzülüp geliyor, romantik ilişkiler üzerinde kafa yoruyorduk; biz bu ilişkilerin kıvrımlarına yarı dolanmışken, pencerenin öte tarafında, ne olduğu bilinmeyen arzularla, ateşli, anlaşılmaz mahremiyetlerle yüklü, bilinmez, tükenmez, dolambaçlı büklümlerle düğümlenmiş, nüfuz edilemeyen bir gecenin hışırtısı duyulurdu.</span></p>
<p class="calibre3"><span class="font">Bugün bu uzak düşleri yeniden anımsıyorum; nedeni de var. Ne kadar tuhaf ya da anlamsız olursa olsun, hiçbir düş, evrende ziyan olup gitmez. Her düşün içinde, somutlaşma hırsı vardır zaten, gerçeğin üzerine bir zorunluluk yükleyen, belli etmeden bir </span><span class="font5">bona fide</span><span class="font"> talebe, ödenmesi gereken bir borç senedine dönüşen bir arzu vardır. O kaleyle ilgili düşlerimizi çoktan unuttuk, ama yıllar sonra biri çıkıp onlarla ilgileniyor, onları ciddiye alıyor; samimi, içtenlikli biri, onları tam olarak anlayan, somut şeyler olarak ele alan ve basit, sorunsuz şeyler olarak gören biri. Ben bu kişiyi gördüm, onunla konuştum. Gözleri inanılmaz canlılıkta bir gökmavisiydi, çevreye bakmak için değil de, düşlerin gökmavisi özüne dalmak için yaratılmış gibiydiler. Sözünü ettiğim bölgeye, o adı olmayan, bakir, sahipsiz araziye gelince, bir anda şiirin ve serüvenin kokusunu aldığını, o bölgenin üstünde asılı duran mitlerin canlı biçimini algıladığını anlattı bana. Atmosferde, bu kavramın önceden biçimlenmiş çizgilerini, düzlükleri, yükseltileri ve taş tabletlere yazılmış verileri keşfetmiş. Birinin kendisine seslendiğini duymuş, içinden gelen bir sesmiş bu; tıpkı kendisine verilen buyrukları ve talimatları duyan Nuh Peygamber gibiymiş.</span></p>
<p class="calibre3"><span class="font">Atmosferde başı boş dolaşan bu oluşumun ruhu, o kişinin içine işlemiş. Bir Düş Cumhuriyeti kurmuş, bağımsız bir şiir alanı. Birkaç dönüm arazide, ormanın içine çarşaf gibi serilen, bir tabaka sığ toprak parçası üzerinde, kurmacanın özel ülkesini kurmuş. Kazıklar çakıp sınırlarını belirlemiş, kale yapmak için temel hazırlamış, bütün o alanı kocaman bir gül bahçesine döndürmüş. Konuk evleri ortaya çıkmış, münzeviler için düşünme hücreleri, yemekhaneler, yatakhaneler, kitaplıklar, parkın içine yerleştirilmiş kulübeler, çardaklar, pavyonlar ve güzel manzaralar da...</span></p>
<p class="calibre3"><span class="font">Ense kökünde kurtlar ya da haydutlar olup da bu kalenin kapılarına ulaşabilen adam kurtulmuş sayılır. Utkulu bir törenle onu içeri alırlar, kirli giysilerini çıkartırlar. Neşeli, keyifli, coşkulu bir durumda cennet bahçelerine girer, gül kokulu tatlı havayı içine çeker. Kentler ve dünyevi işler, günler ve günlerin heyecanı geride kalır. Pırıl pırıl, yepyeni bir tatil düzenine girmiş, kendi bedenini kemikli bir kabuk gibi silkip atmış, yüzünde kalıplaşmış ifade maskesini çıkartmış, kendisini özgür bırakan dönüşümü tamamlamıştır.</span></p>
<p class="calibre3"><span class="font">Gökmavisi gözlü adam bir mimar değildir. Daha ziyade bir yöneticidir, kozmik alanların ve görünümlerin yöneticisi. Onun sanatı, doğanın amaçlarını daha başında yakalamak, onun gizli hırslarının nasıl yorumlanacağını bilmektir. Çünkü doğanın içinde mimarlık yatar, planlar ve yapılar içerir doğa. Eski çağların usta mimarları farklı mı davranmışlardı? Geniş alanlardaki müthiş heyecanlara, uzakların hareketli perspektiflerine, simetrik yolların sessiz pantomimine kulak vermişlerdi. </span><span class="font5">Versa-illes</span><span class="font"> yapılmadan çok önce, yaz akşamlarının engin göklerindeki bulutlar, içinde tarikatların yaşadığı ve tapındığı geniş avlular biçiminde -göklerin megalomanyak konutları- dizilmişlerdi bile; yerleştirme planları yapmaya çalışmışlar, üst üste binen yapılar yükseltip aşırı büyük, dünyayı kaplayan maketler hazırlamışlardı. Sınırlarla çevrilmemiş boşluğun o büyük sahnesinde fikirler tükenmez, tasarılar ve yeni başlangıçlar da; olağanüstü esinli bir mimarînin, göksel, bir tür deneyüstü kentçiliğin sanrıları vardır orada.</span></p>
<p class="calibre3"><span class="font"><sup class="calibre4">İ</sup>nsanın yapıtlarının tuhaf bir yanı vardır: bir kez tamamlanınca gizeme bürünürler, doğadan koparlar, kendilerine özgü bir temele sıkı sıkıya otururlar. Oysa, Mavi Gözlü'nün çalışması, tam tersine, kendini büyük kozmik ortamdan koparmamış-tır; bu ortamın içine dalmış, insan başlı at gibi yarı insanlaşmış olarak oraya dahil olmuş, tam olarak bitmeyen ve büyümesini sürdüren doğadaki üstün çalışmalara katılmıştır. Mavi gözlü adam herkesin çalışmaya devam etmesini, yoktan var etmesini, her şeyi birlikte yaratmasını ister; ne de olsa hepimiz doğuştan hayalciyiz, mala burcunun altında kardeşleriz, usta mimarlar olmak var alınyazımızda...</span></p>
</body>
</html>