<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Kuşlar</span></b></h2>
<p class="calibre3"><span class="font">Sarı kış günleri geldi, can sıkıntısıyla dolu. Pas rengi toprak, delik deşik karın oluşturduğu eski püskü, ince bir örtüyle örtüldü. Damların bazılarında yeteri kadar kar yoktu; o nedenle siyah, kahverengi, ince tahta ya da saz kaplı olarak öylece duruyorlardı; çatı katlarının isli uzantılarını barındıran koca teknelerdi bunlar -kirişler, putreller ve direklerin oluşturduğu desteklerin üstünde dimdik duran kömür karası katedraller-kış rüzgârlarının karanlık ciğerleri. Her gündoğumu, karanlıkta türemiş olan, gece rüzgârlarınca oluşturulan yeni yeni baca kulelerini, baca başlıklarını gözler önüne seriyordu: Şeytanın orgunun kara borularıydı bunlar. Baca temizleyicileri, geceleri kilisenin çevresindeki ağaçların dallarını canlı, kara yapraklar gibi kaplayan, sonra kanatlarını çırparak havalanan, geri gelip her biri kendi dalındaki kendi yerine konan, ancak gün ağarınca is fırtınası gibi, lapa lapa kir gibi, dalga dalga düş gibi, geniş sürüler halinde uçup giden, ısrarlı ötüşleriyle küflü, sarı ışık huzmelerini karartan kargalardan kurtulamıyorlardı. Soğuk ve can sıkıntısı, günleri sertleştiriyor, geçen yıldan kalan ekmeklere benzetiyordu. İnsan onları iştahsızca, tembelce bir kayıtsızlık içinde, kör bıçaklarla kesmeye başlıyordu.</span></p>
<p class="calibre3"><span class="font">Babam artık dışarı çıkmıyordu. Sobaları küllüyor, ateşin o ele geçirilmez özünü inceliyor, bacanın boğazındaki parlak isi yalayan kış semenderlerinin tuzlu, madensel tadını, dumanlı kokusunu duyuyordu. O sıralarda, odaların üst bölümlerindeki her türlü ufak tefek onarım işiyle severek ilgileniyordu. Onu günün her saatinde bir merdivenin tepesinde çömelmiş olarak, tavanın altında, yüksek pencerelerin üstündeki kornişlerde, avizelerin denge ağırlıklarında, zincirlerinde bir şeyler yaparken görebilirdiniz. Ev ressamlarının çalışırken yaptıkları gibi o da birkaç basamağı kocaman, uzun, tahta bacaklar gibi kullanıyor, gökyüzüne, tavandaki yaprak ve kuş resimlerine yakın olan bu kuşbakışı görüş açısında olmaktan büyük mutluluk duyuyordu. Günlük işlerden gitgide uzaklaştı. Babamın durumundan kaygı duyan, ona üzülen annem, işle, ay sonu ödemeleriyle ilgili olarak onunla konuşmaya çalışınca, babam hiç aklını vermeden dinledi onu, dalgın bakışlarında huzursuzluk vardı. Ara sıra eliyle uyararak annemin sözünü kesiyor, odanın bir köşesine koşuyor, kulağını döşemedeki bir çatlağa dayıyor, yaptığı araştırmanın önemini vurgulamak için her iki elinin işaret parmağını havaya kaldırıyor, sonra da büyük bir dikkatle dinlemeye koyuluyordu. O sıralarda henüz bu tuhaflıkların üzücü kaynağını, babamın içinde olgunlaşmakta olan bu acınası karmaşayı anlayamamıştık.</span></p>
<p class="calibre3"><span class="font">Babamın üzerinde annemin hiç etkisi yoktu, ama babam, Adela'y,ı oldukça saygı dolu bir ilgi gösteriyordu. Odasının temizlenmesi babam için büyük, önemli bir törendi. Temizlik yapılırken kendisi de orada durur, tatlı bir heyecan ve korku karışımı bir duyguyla Adela'nın bütün hareketlerini izlerdi. Kızın her yaptığında, görünürde olduğundan daha derin, simgesel bir anlam bulurdu. Kız, gençlik dolu, sert hareketlerle uzun saplı bir süpürgeyi döşemenin üzerinde oynatırken, babam buna zor katlanırdı. Gözlerinden yaşlar boşanır, yüzü sessiz bir kahkahayla biçim değiştirir, bedeni zevkten kasılarak sarsılırdı. Öyle gıdıklanırdı ki delirecek gibi olurdu. çılgınca bir paniğe kapılıp kapıları arkasından çarparak bütün odalardan koşarak geçmesi, sonunda en uzaktaki odada yatağın üzerine düşüp dayanılmaz bulduğu gıdıklanmayı düşleyerek katıla katıla gülüp debelenmesi için Adela'nın parmaklarını ona doğru gıdıklar gibi sallaması yeterliydi. Bu yüzden, Adela'nın babamın üstündeki etkisi neredeyse sınırsızdı.</span></p>
<p class="calibre3"><span class="font">O günlerde, babamın hayvanlara karşı duyduğu yoğun ilgiyi ilk kez ayrımsadık. Her şeyden önce bu, bir avcıyla bir sanatçının tutkusunun aynı kişide birleşmesiydi. Aynı zamanda, belki de bir yaratığın, benzer olduğu kadar değişik de olan yaşam biçimlerine karşı duyduğu daha derin, biyolojik bir yakınlık, yaşamın bulgulanmamış bölgelerinde yürütülen bir tür deneydi. Olayların o gizemli, karmaşık, temelde günah dolu yola girip, doğal olmayan bir biçimde gelişmesi, daha sonraki bir evrede gerçekleşti; bu değişikliği açığa çıkarmamak daha doğru olacak.</span></p>
<p class="calibre3"><span class="font">Ama her şey, kuş yumurtalarından çıkan yavrularla başladı.</span></p>
<p class="calibre3"><span class="font">Babam, büyük çaba ve para harcayarak Hamburg'dan ya da Hollanda'dan ya da Afrika'daki zooloji merkezlerinden kuş yumurtaları getirtip, bunları Belçika'dan getirttiği iri kuluçka tavuklarının altına yerleştirdi. Bu olay -biçimleriyle renkleri gerçekten anormal olan bu yavruların yumurtadan çıkması- beni de büyüledi. İri, garip gagalarını doğar doğmaz iyice açan, gırtlaklarının arka duvarını göstererek açgözlülükle tıslayan bu canavarlara, narin, çıplak gövdeli bu kambur kertenkelelere bakıp da gelecekte bunların tavuskuşlarına, sülünlere, orman tavuklarına ya da akbabalara dönüşeceklerine inanmak zor geliyordu insana. Sepetlerin içinde pamukların üstüne yerleştirilen, kuluçkadan çıkma bu canavarlar, incecik boyunlarının üstündeki kör vc şaşı gözlü kafalarını yukarı dikiyorlar, konuşamayan gırtlaklarından sessizce ötüyorlardı. Üstüne yeşil çuhadan bir önlük giyen babam, bir kaktüs serasındaymış gibi rafların arasında dolaşıyor, yaşamla dolu olarak nabız gibi atan bu kör kabarcıkları, dışlarındaki dünyayı yalnızca gıda olarak algılayan bu aciz şişkinlikleri, ışığa doğru körlemesine tırmanan yaşamın yüzeyindeki bu oluşumları yoktan var ediveriyor-du. Birkaç hafta sonra maddenin bu kör goncaları patlayıp açılınca, odalar bu yeni konukların canlı gevezelikleriyle, coşkulu cıvıltılarıyla dolardı. Kuşlar perdelerin kornişlerine, gardıropların tepelerine tünerler, avizelerin birbirine girmiş teneke dallarının, ampullerin metal süslerinin arasına sığınırlardı.</span></p>
<p class="calibre3"><span class="font">Babam, kocaman ornitoloji kitaplarının içine gömülüp okurken, onların renkli baskılarını incelerken, bu tüylü imgeler sanki sayfalardan çıkıp odaları renklerle, koyu kırmızı lekelerle, gökyakut, bakır pası, gümüş rengi şeritlerle doldururlardı. Beslenme saatlerinde, yerde alaca bulaca, dalgalı bir yatak, canlı bir halı oluşturur, yabancı birinin gelmesiyle dağılır, parçalara ayrılır, havada kanat çırpar, en sonunda da yükselip tavanın hemen altına yerleşirlerdi. Özellikle belirli bir akbabayı, yüzü kırışık, yamru yumru, boynu tüysüz olan kocaman bir kuşu anımsıyorum. Sıska bir derviş, bir Budist lamaydı bu kuş, davranışları dingin bir vakarla doluydu, soylu cinsinin katı kuralları yönetiyordu onu. Onurlu yalnızlığının sığınağına bütünüyle kapanmak için, gözlerini örten beyazımsı perdeyi gözbebeğinin üzerinden yana doğru kaydırdığı, hiç kocamayan Mısır Tanrılarının anıtsal pozunu alıp babamın karşısında kımıldamadan oturduğu zaman, sert profiliyle ağabeyiymiş gibi görünürdü. İkisinin bedeniyle kasları sanki aynı maddeden yapılmıştı: Aynı sert, kırışık cilt, aynı kuru, kemikli yüz, aynı boynuzsu, derin göz yuvaları. Akbabanın pençeleri bile babamın sağlam eklemli, yuvarlak tırnaklı, etli, uzun ellerine benziyordu. Uyuyan akbabaya baktığımda, önümde bir mumyanın -babamın kurumuş, büzülmüş bir mumyasının- bulunduğunu düşünmeden edemiyordum. Üzerinde hiç konuşmasak da, bu tuhaf benzerliğin annemin de dikkatini çektiğini sanıyorum. Üstelik akbaba, babamın oturağını da kullanıyordu.</span></p>
<p class="calibre3"><span class="font">Yumurtalardan çıkan yeni kuş örnekleriyle yetinmeyen babam, tavan arasında kuşları çiftleştirmeye başladı; sağa sola arabulucular yolladı; deliklere, çatıdaki çatlaklara istekli, göz alıcı kuşlar bağladı, çok geçmeden evimizin çatısı, çift kat tahta kaplı o kocaman çatı, gerçek bir kuş hanına, ilgisiz yerlerden uçup gelen her türlü tüylü yaratığın doluştuğu Nuh'un gemisine dönüştü. Bu kuş cenneti ortadan kalktıktan çok sonra bile kuşların dünyasındaki bu gelenek sürdü; ilkbahar göçleri sırasında çatımız turna, pelikan, tavuskuşu ve başka kuş sürüleri tarafından kuşatılıyordu. Ama kuşların saltanatı kısa sürdü; babamın girişimi üzücü bir biçime dönüştü.</span></p>
<p class="calibre3"><span class="font">Çok geçmeden babamı evin üst katına, daha önce kiler olarak kullanılan iki odaya taşımamız gerekti. Gündoğumun-da oradan çeşitli kuş sesleri duyulurdu. Eğimli yan duvarların altında kalan boşluktaki yankılanmanın da etkisiyle, çatıdaki odaların ahşap duvarları kükremelerle, kanat sesleriyle, karga sesleriyle, guruldamalarla, çiftleşirken atılan çığlıklarla çınlar oldu. Birkaç hafta boyunca babamı hiç görmedik. Aşağı kata çok seyrek olarak iniyordu. Geldiğinde de onu büzülmüş, ufalmış, zayıflamış görüyorduk. Ara sıra kendini unutur, masada oturduğu iskemleden kalkar, kollarını kanat gibi çırpardı, gözleri donuklaşır, ağzından upuzun bir kuş sesi çıkardı. Sonra adamakıllı utanır, bizimle birlikte gülüp, konuyu geçiştirmeye, olup biteni şakaya vurmaya çalışırdı.</span></p>
<p class="calibre3"><span class="font">Bir gün, bahar temizliği sırasında Adela ansızın babamın kuş krallığına giriverdi. Kapıda durdu; döşemenin, masaların, sandalyelerin üzerindeki hayvan pisliklerinin tüm odayı saran ağır kokusu burnuna gelince ellerini ovuşturdu. Hemen pencereyi açtı, uzun bir süpürgenin yardımıyla bütün o kuş sürüsünü dürtükleyip canlandırdı. Bir tüy ve kanat bulutu düşmanca çığlıklarla yükseldi. Adela da, kutsal değneğinin yol açtığı kasırganın koruduğu öfkeli bir şarap perisi gibi ölüm dansına başladı. Panik içinde kollarını sallayan babam, tüylü kuşlarıyla birlikte havalanmaya çalıştı. Kanatlı bulut giderek seyreldi, sonunda savaş alanında, yorgunluktan tükenen, soluk soluğa kalan Adela ile yüzünde kaygılı, ürkek bir ifadeyle kesin yenilgiyi kabule hazır olan babam kaldı.</span></p>
<p class="calibre3"><span class="font">Biraz sonra babam aşağı indi - bitkindi, tacıyla tahtı elinden alınan, sürgündeki bir kral gibiydi.</span></p>
</body>
</html>