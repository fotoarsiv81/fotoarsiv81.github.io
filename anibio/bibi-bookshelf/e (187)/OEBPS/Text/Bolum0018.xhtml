<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Öteki Sonbahar</span></b></h2>
<p class="calibre3"><span class="font">Babamın, felaketler ve talihsizliklerden nasibini bolca almış, serüven dolu ve fırtınalı yaşamının arasında seyrek yaşadığı huzur ve içsel dinginlik dönemlerinde yaptığı bilimsel araştırmalar arasında kendine en yakın bulduğu, karşılaştırmalı gökbilim çalışmalarıydı; özellikle de bizim pek çok bakımdan tuhaf olan eyaletimizin iklimi üzerine olanlar. <sup class="calibre4">İ</sup>klim değişikliklerinin ustalıklı bir çözümlemesi için temelleri kuran babamdı. </span><span class="font5">Sonbaharın Genel Sistematiğinin Taslağı</span><span class="font"> adlı çalışması, bu mevsimin özünü kesin bir biçimde açıklıyordu; bu mevsim, bizim taşranın ikliminde, bitmek bilmeyen, parazit gibi yayılan, çoğalan bir biçim alıyor, 'pastırma yazı' adı altında renkli kışlarımızın ta içlerine kadar uzanıyordu. Daha başka ne diyebilirim ki? Bu geçe kalan mevsimin ikincil, türemiş niteliğini ilk açıklayan babam olmuştu, müzelerimizi dolduran barok sanatının yozlaşmış örneklerince sızdırılan pis buğulardan zehirlenen iklimimizin bir sonucundan başka bir şey değildi bu mevsim. Sıkıntıdan ve unutulmuşluktan çürüyen ve hiçbir çıkış yolu bulamayan o müze sanatı, bayat reçeller gibi şekerlenir, iklimimizi tatlılaştırır ve bizim uzamış sonbaharımızı sarartıp solduran bu sıtma ateşinin, bu olağanüstü sayıklamaların nedeni olur. Çünkü, babamın da söylediği gibi, güzellik bir hastalıktır, ne olduğu bilinmeyen bir mikrobun bulaşması sonucu çıkar ortaya, kokuşmanın karanlık bir .habercisidir, kusursuzluğun derinliklerinden yükselir bu haberci ve kusursuzluk tarafından büyük sevinç gösterileriyle selamlanır.</span></p>
<p class="calibre3"><span class="font">Bu noktada, bizim taşradaki müze konusunda birkaç söz söylemek uygun olur. Bu müze ta on sekizinci yüzyıla dayanmakta ve Aziz Bazil tarikatının o takdir edilesi toplama hırsından kaynaklanmaktadır; bu tarikatın keşişleri hazinelerini kente bağışlamışlar ve böylece kentin bütçesine aşırı ve gereksiz bir masraf yüklemişlerdir. Birkaç yıl boyunca, yoksul tarikattan bu koleksiyonu yok pahasına almış olan Cumhuriyetin Hazine'si, daha çok bir saraya yakışacak olan bu koleksiyon için oldukça fazla harcama yapmıştır. Ama bir sonraki kuşağın şehir eşrafı, pratik ve ekonomik gereklilikleri daha dikkate alan kişiler oldukları için, bir arşidüke ait koleksiyonun sergilendiği müzenin müdürleriyle satış konusunda sonuçsuz görüşmelere girdikten sonra müzeye kilit vurmuşlar, yöneticilerin işine son vermişler ve müzenin sona kalan memuruna da ömür boyu aylık bağlamışlardı. Bu görüşmeler sürerken, koleksiyonun değerinin yerel yurtseverler tarafından abartılmış olduğunu uzmanlar ifade ettiler. Saygıdeğer keşişler, o telaşları içinde birden çok sahte eser almışlardı. Müzede usta elinden çıkmış bir tek tablo bile yoktu, ama üçüncü ya da dördüncü sınıf ressamların bütün eserleri mevcuttu; sanat tarihçilerinden başka kimsenin tanımadığı taşra ressamlarının bütün eserleri bulunuyordu.</span></p>
<p class="calibre3"><span class="font">Tuhaf bir şey: Saygıdeğer keşişlerin askerî eğilimleri vardı ve tabloların çoğu savaş sahneleri gösteriyordu. Zamanla bozulmuş bu tuvallerin üzerine solgun, altın rengi bir alacakaranlık çökmüştü. Kalyonlar, karavelalar ve çoktan unutulmuş büyük donanmalar kapalı körfezlerde çürümeye terk edilmişlerdi, şişen yelkenleri uzak ülkelerin soylu armalarını taşıyorlardı hâlâ. <sup class="calibre4">İ</sup>slenmiş ve kararmış verniklerin altında atlı savaşlarının izleri belli belirsiz seçilebiliyordu. Karanlık ve trajik bir gökyüzünün altında, güneşten kavrulmuş çıplak düzlüklerden tehlikeli bir sessizlik içinde süvari alayları geçiyor, sağlı sollu uzak şimşekler ve topçu ateşlerinin dumanları onlara eşlik ediyordu.</span></p>
<p class="calibre3"><span class="font">Napoli Okulu tablolarında, bulutlu öğle sonraları, koyu renkli bir şişenin içinden görülürcesine sonsuzluk içinde eskirler. O manzaralarda, soluk bir güneş, kozmik bir felaket öncesi gözümüzün önünde parlaklığını yitirir gibidir. Gezgin komedyenlere kucak kucak balık satan esmer balıkçı kadınların canayakın hareketleri ve gülümsemelerinin bunca anlamsız görünmesi bu yüzdendir. Bütün o dünya uzun bir zaman önce lanetlenip unutulmuştur. Geriye kalan ve sonsuza kadar donan son hareketlerin bu bitimsiz tatlılığı da bu yüzdendir. Komedyenlerin, soytarıların ve kafesli kuş satıcılarının kaygısız ırkının doldurduğu o ülkenin daha da derinlerinde, hiçbir gerçekliği ya da niteliği olmayan o ülkede, tombul küçük elleri olan küçük Türk kızları tahta tezgâhların üzerinde sıra sıra duran ballı çörekler yoğururlar; Napoli tarzı şapkalar takmış iki erkek çocuğu, direğin ucuna takılı bir sepette gürültücü güvercinler taşırlar; direk, kuğuran, tüylü yüküyle ağır ağır sallanır. Artalanın daha da uzağında, akşamın tam kıyısında, bir öbek sararmış kenger otunun boşluğun sınırında sallandığı son toprak parçasının üzerinde, çoktan kendini göstermeye başlamış karanlık çökmeden önce son bir el iskambil oynanır.</span></p>
<p class="calibre3"><span class="font">Eski bir güzelliği taşıyan bu kıvır zıvır odası, sıkıntılı geçen yılların ağırlığı altında acılı bir damıtıma tabi tutulmuştur.</span></p>
<p class="calibre3"><span class="font">"Anlayabiliyor musun", diye sorardı babam, "o mahkûm güzelliğin, onun günlerinin ve gecelerinin umarsızlığını? O güzellik, peş peşe hayalî açık artırmalara katlanmak, başarılı satışlar ve gürültülü, kalabalık sergiler hazırlamak, delice bir kumar tutkusuna kapılmak, fiyatların düşmesini beklemek, elindekini dağıtmak, onları manyakçasına çarçur etmek zorunda kaldı; ayılınca da bütün bunların boşuna olduğunu, benmerkezci bir kusursuzluktan öteye gidemediğini, aşırılığa sahip olmanın acısını geçiremeyeceğini fark etti. Güzelliğin, umarsızlığının ve sabırsızlığının yansısını en sonunda bizim göklerimizde bulmasına, bu yüzden göklerimizde parlamasına, soysuzlaşıp atmosferde hokkabazlıklar yapmasına, koca koca fantastik bulut kümelerine, yani benim yalancı ya da öteki sonbahar adını taktığım şeye dönüşmesine şaşmamak gerek. Eyaletimizdeki bu öteki sonbahar, hastalıklı bir Fata Morgana'dan, müzelerimizde ölmekte olan, kapatılmış güzelliğin binlerce kez büyüterek göklerimize yansıttığı bir ışından başka bir şey değildir. Sonbahar, yalancı şiirin kocaman bir gezgin tiyatrosundan başka bir şey değildir, katlarının her birinin altından yepyeni manzaralar sunan kocaman, pembe kabuklu bir soğandır. Ortasına asla varamazsınız. Ayrılıp bir kenara konan her kanadın arkasında yeni ve parlak sahneler açılır, bir an gerçek ve canlı gibi görünürler, sonunda onların kartondan olduğunu fark edersiniz. Bütün perspektifler resimdirler, bütün manzaralar kartondandır, gerçek olan yalnızca kokularıdır, sararan kulislerin kokusu, tiyatroların, boya ve parfüm dolu giyinme odalarının kokusu. Ve sabah karanlığında, kulislerde karmaşa ve gürültü patırtı hüküm sürer, bir yana atılan kostümler üst üste yığılmıştır, düşmüş, sararmış yaprakların arasında dolaşır gibi bunların arasında sonsuza kadar dolaşabilirsiniz. Büyük bir karışıklık vardır: Herkes perdelerin iplerini çekmektedir ve gökyüzü, o büyük sonbahar gökyüzü, arka perdelerin yırtıklarında asılı kalır, makaraların gıcırtılarıyla dolar. Her yerde hummalı bir telaş vardır, gecikmiş bir karnaval havası, gece yarısından sonra boşalmak üzere olan bir balo salonu, gerçek giysilerini bulamayan maskeli insanların paniği".</span></p>
<p class="calibre3"><span class="font">Sonbahar, yılın İskenderiye dönemi, güneşin üç yüz altmış beş günlük dönüşünün yararsız bilgeliğini kocaman kitaplığında toplayan sonbahar. Ah o eskimiş sabahlar, parşömen kadar sarı, akşamın geç saatleri kadar tatlı bir bilgelikte! Bilge papirüsler gibi kurnazca gülümseyen, sararmış kitaplardaki sayfa sayfa metinlere benzeyen o öğle önceleri! Ah o sonbahar günleri, solmuş sabahlığıyla merdivenleri el yordamıyla tırmanan ve bütün yüzyıllardan ve uluslardan kaşık dolusu tatlı reçellerin tadına bakan o yaşlı kurnaz kütüphaneci! Gördüğü her manzara, onun için eski bir romanın bir bölümünün önünde açılması gibidir. Eski öykülerin kahramanlarını o puslu, bal renkli gökyüzünün altında, ışığın bulanık ve hüzünlü, geç tatlılığının içinde gezmeye çıkarırken ne kadar da eğleniyor! Don Kişot, Soplikovo'da hangi yeni serüvenlerle karşılaşacaktır? Robinson Crusoe, doğduğu yer olan Belechow'a dönünce hayatı nasıl olacaktır?</span></p>
<p class="calibre3"><span class="font">Güneşin ateşten bir top gibi batışını izleyen kasvetli, durgun akşamlarda, babam bize müsveddesinden bölümler okurdu. Bir sel gibi akan düşünceler, bazen onun Adela'nın odadaki uğursuz varlığını unutmasını sağlardı.</span></p>
<p class="calibre3"><span class="font">Sonra Romanya'dan gelen ılık rüzgârlar esmeye başlar, geniş, sarı bir durgunluğu, güneyin havasını getirirdi. Sonbahar bitmezdi. Sabun köpüğünden balonlar gibi günler gitgide güzelleşir ve hafifleşirdi; her bir gün öylesine kusursuz görünürdü ki, her ânı ölçüsüzce genişleyen bir mucize gibi olur, neredeyse acı verirdi.</span></p>
<p class="calibre3"><span class="font">O derin ve güzel günlerin sessizliğinde yaprakların özü belli etmeden değişir, sonra günün birinde, yaprakların değişimi bir saman alevi gibi sarardı bütün ağaçları, renkli konfetiyle kaplanmışçasına tatlı bir kırmızıya bürünürler, olağanüstü güzellikte birer tavuskuşu ya da anka kuşu olurlardı; bu görkemli tüyleri -o hafif, seyrelmiş, gereksiz tüy örtüsünü- dökmeleri için en ufak bir kıpırtı ya da kanat çırpış yeterdi.</span></p>
</body>
</html>