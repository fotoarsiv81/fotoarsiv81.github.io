<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Krokodil Sokağı</span></b></h2>
<p class="calibre3"><span class="font">Babamın büyük yazı masasının en alttaki çekmecesinde, oturduğumuz kentin eski, çok güzel bir haritası vardı. Bu harita, daha önceden keten şeritlerle birbirine tutturulmuş olan bir tomar parşömen sayfasından oluşuyor, bu sayfalar birleşince kocaman bir duvar haritası, kuşbakışı bir panorama oluyorlardı.</span></p>
<p class="calibre3"><span class="font">Duvara asılınca, bu harita neredeyse duvarın bütününü kaplıyor, Tysmienica Irmağı'nın geçtiği geniş bir açıyla yukarıdan görmemizi sağlıyordu. Irmak, geniş bir alana yayılmış göllerin, bataklıkların dolambacında, önce hafifçe daha sonra kat kat güneye doğru yükselen arazide, ufuktaki puslu sarı sise doğru uzaklaştıkça küçülen, silikleşen yuvarlak tepelerden oluşan bir satranç tahtasında soluk altın renkli, dalgalı bir kurdele gibi kıvrılıyordu. Kent, uzaktaki o belli belirsiz sınırlarda doğuyor, haritanın ortasına doğru büyüyerek ilerliyordu: <sup class="calibre4">Ö</sup>nce ayırt edilemeyen bir kütle, sokakların derin vadileriyle bölünen dörtgenlerle binaların oluşturduğu kalabalık bir yerleşim birimi halinde; daha sonra, ön plandaysa dürbünle görülen bir manzara kadar açık seçik resmedilmiş, tek tek evlerden oluşan bir küme halinde. Haritanın o bölümünde, oyma resim ustası, dikkatini, onca çok, onca değişik ve onca karışık sokağa, bütün sivri köşeleri, girintileri, gölgenin koyu kahverengine iyice bulayan geç, bulutlu bir öğleden sonranın koyu altın rengiyle aydınlanan çatı pervazlarının, sütun başlıklarının, kemerlerin, gömme sütunların keskin çizgilerinde toplamıştı. O gölgenin katı biçimleri, prizmaları, sokakların oluşturduğu vadilerin karanlığını peteklendiriyor, şurada bir sokağın yarısını, burada evlerin arasındaki bir boşluğu sıcak bir renge buluyordu. Bunlar, soğuk, romantik bir gölge oyunuyla ka::rıaşık mimarî çoksesliliği bir tiyatro yapıtına, bir müzik parçasına çeviriyorlardı.</span></p>
<p class="calibre3"><span class="font">Barok panoramalar tarzında yapılmış o haritada, Krokodil Sokağı'nın bulunduğu alanda genellikle kutup bölgeleri ya da haklarında hiçbir şeyin bilinmediği keşfedilmemiş ülkeler için kullanılan boş bir beyazlık parlıyordu. Yalnızca birkaç sokak siyah çizgilerle belirtilmiş, adları da öteki adların soylu yazısına benzemeyen yalın, süssüz bir yazıyla yazılmıştı. Herhalde kartograf, o semti kente katmayı pek istememişti; açığa vurmadığı düşünceleri, onun haritaya karşı davranışında kendilerini belli ediyordu.</span></p>
<p class="calibre3"><span class="font">Bu düşünceleri anlayabilmek için, kentin öteki yerlerine hiç benzemeyen bu tuhaf bölgenin karanlık, kuşkulu niteliğine dikkati çekmemiz gerekir.</span></p>
<p class="calibre3"><span class="font">Burası bir sanayi ve ticaret bölgesiydi, soğuk faydacı niteliği göze batacak biçimde vurgulanmıştı. Dönemin ruhu, ekonomi düzeneği bizim kentimizi de eline geçirmiş, kıyısındaki bir bölgeye yerleşmişti; burası sonradan bir asalak mahalleye dönüştü.</span></p>
<p class="calibre3"><span class="font">Kentin eski mahallelerinde her gece bir tören havası içinde yarı gizli bir alışveriş yapılırken, yeni semtte birdenbire çağdaş, ciddi ticaret usulleri gelişivermişti. Kentin eski, dağılan çekirdeğine aşılanan düzmece Amerikancılık, bu semtte gösterişçi bir bayağılığın bol çeşitli, ama verimsiz, sağlıksız bitkileri olarak hızla gelişiyordu. Orada, kaba saba cepheleri korkunç, çatlak bir sıvayla kaplanmış basit gecekondu evleri görebilirdiniz. Varoşlardaki eski, sallantılı evlere aceleyle hazırlanmış geniş, süslü kapılar eklenmişti, yakından bakılınca bunların büyük kentlerdeki görkemin sefil bir yansılamasından başka bir şey olmadıkları anlaşılıyordu. Sokağın karanlık görüntüsü, kapıların hatalı rendelenmiş ahşabı, içlerindeki yüksek rafların çatlamış, ufalanıp dökülen duvarları, örümcek ağlarıyla, kalın bir toz tabakasıyla kaplanmış evlerin o sıkıcı atmosferi, sokaktaki iç karartıcı, kirli, kusurlu pencere camlarında dalga dalga yansıyor, bu dükkânlara vahşi Klondike yöresinin damgasını vuruyordu. Terzi dükkânları, giyim eşyası satıcıları, porselenciler, bakkal dükkânları, berberler sıra sıra dizilmişlerdi. Geniş, eski görünümlü vitrinlerinin camında kalın yaldızlı harflerle, kıvrık, eğik bir yazıyla şunlar yazılıydı: CONFISERIE, MANUCU-RE, İNGİLTERE KRALI.</span></p>
<p class="calibre3"><span class="font">Kentteki eski ve köklü halk, ayaktakımının, en düşük taba-kadakilerin yerleşmiş olduğu bu bölgeden uzak duruyordu - buradakiler kişiliksiz, düzeysiz yaratıklar, bunun gibi kısa ömürlü toplumlarda ortaya çıkan o aşağılık insan türüydüler; bir tür ahlâk çöplüğüydü burası. Ama kent halkından birinin, umutlarının kırıldığı günlerde ya da ahlâkının zayıfladığı zamanlarda, yarı rastlantıyla o kuşkulu semte gitmeyi göze aldığı olurdu. Aralarından en iyileri bile, kendilerini gönüllü olarak aşağılatmak, toplumsal sınıf engelini yıkmak, içinde dostluk bulabilecekleri, kolayca yakınlık kurabilecekleri, her şeyin birbirine iğrenç bir biçimde karıştığı o sığ çamura dalmak dürtüsüne pek karşı koyamazlardı. Bu ahlâk kaçkınları için o bölge bir El Dorado idi. Orada her şey kuşkulu, kaçamaklı görünüyordu; gizlice işaretleşmelerle, alaycı el kol hareketleriyle, havaya kalkan kaşlarla her şey en bayağı umutların gerçekleşeceği sözünü veriyor, her şey en sefil içgüdülerin zincirlerinden boşanmasına yardımcı oluyordu.</span></p>
<p class="calibre3"><span class="font">O bölgenin tuhaf özelliklerini yalnızca birkaç kişi anlayabilmişti: <sup class="calibre4">Ö</sup>lümcül bir renksizlik egemendi oraya - sanki o niteliksiz, çabucak gelişen bölge böyle bir lüksü kaldıramayacakmış gibiydi. Siyah-beyaz fotoğraflarda ya da ucuz resimli kataloglarda olduğu gibi, orada her şey griydi. Bu benzerlik bir eğretileme olmaktan çok, gerçek anlamdaydı, çünkü insan ara sıra o sokaklarda dolaşırken, bir broşürün sayfalarını çeviriyormuş, içlerinde asalak gibi yuvalanmış kuşkulu bildirilerin, belirsiz uyarıların, gizli bir anlamı olan resimlerin yer aldığı sıkıcı reklamların doldurduğu sütunlara bakıyormuş duygusuna kapılırdı. Sonunda bu gezintinin de pornografik albümleri dikkatle incelerken duyulan heyecan kadar boş, amaçsız olduğu ortaya çıkardı.</span></p>
<p class="calibre3"><span class="font"><sup class="calibre4">Ö</sup>rneğin, bir takım elbise -o bölgeye özgü ucuz bir şıklık yansıtan bir takım- ısmarlamak üzere bir terzi dükkânına girdiğinizde, dükkânın içinin büyük ve boş, salonlarının yüksek tavanlı ve renksiz olduğunu görürdünüz. Salonun nerede bittiği belli olmayan tavanına doğru sıra sıra kocaman raflar yükselir, gözlerinizi gökyüzü -o semtin adi, solgun gökyüzü- olması olanağı da bulunan tavana doğru çekerlerdi. <sup class="calibre4">Ö</sup>te yandan, kapının aralığından görülebilen depolar kutularla, sandıklarla tıka basa dolu olurlardı - çatıya kadar yükselen dev gibi bir dosya dolabı, boşluğun geometrisinin, yokluğun kerestelerinin içinde yoklara karışırdı. Bir muhasebe defterinin sayfaları gibi düzgün çizilmiş büyük gri pencerelerden içeri günışığı girmezdi, ama dükkân yine de gölge düşürmeyen, hiçbir şeyi belirgin-leştirmeyen, tatsız, ne olduğu belirsiz gri bir ışıkla dolu olurdu. çok geçmeden ne istediğinizi öğrenmek, sizi durmak bilmeyen yavaş satıcı gevezeliğine boğmak üzere, şaşırtıcı derecede alçakgönüllü, yumuşak başlı, zayıf, genç bir adam görünürdü. Ne var ki durmaksızın konuşarak kocaman bir kumaş parçasını açtığında, kumaşı üzerinize koyup katlayıp büküp hayâlî ceketlere, pantolonlara dönüştürdüğünde, bütün bu yaptıkları ansızın gerçekdışı oluverir, yapmacık bir komediye, her şeyin gerçek anlamını gizlemek için uydurulmuş bir şeye benzeyive-rirdi.</span></p>
<p class="calibre3"><span class="font">Uzun boylu, esmer satıcı kızların her birinde bir güzellik kusuru olurdu (malların ucuza satıldığı o semte pek de uygun düşüyordu bu), kızlar gidip gelirler, kapı ağızlarında durur, satış görevlilerinin deneyimli ellerine teslim edilmiş işin kıvamını bulup bulmadığına bakarlardı. Satış görevlileri pişmiş kelle gibi sırıtırlar, ortalıkta travestiler gibi cakayla dolaşırlardı. Böyle bir satıcı, gözlerinde gizli, anlamlı bir bakışla, hiç konuşmadan, kumaşın üzerindeki markayı, apaçık bir simgeselliğin markasını gösterirken, insanın içinden o adamın geriye çektiği çenesini tutup yukarı kaldırmak ya da pudralı, soluk yüzünü çimdiklemek gelirdi.</span></p>
<p class="calibre3"><span class="font">Takım elbise seçimi, yavaş yavaş yerini, planın ikinci bölümüne bırakırdı. Müşterinin içinden geçen en gizli kıpırdanmaları bile kaçırmayan o kadınsı, kokuşmuş gençler, artık müşterinin önüne en bilinmedik seçme markaları, bir sürü etiketi, ince zevkli bir uzmanın koleksiyonunu sergileyen dolaba koyarlardı. <sup class="calibre4">İ</sup>şte o zaman, giyim eşyası satan dükkânın yalnızca ön yüzünün böyle olduğunu, aslında arkasında oldukça kuşku uyandırıcı bir kitap ve özel baskı koleksiyonuna sahip bir dükkânın bulunduğunu anlardınız. Alçakgönüllü satış görevlisi tavana kadar kitaplarla, resimlerle, fotoğraflarla dolu olan başka ambarlar da açardı size. Bu oyma ve yakma resimler, en cüretli beklentilerimizin bile üstündeydi: Böylesine derin bir yozlaşmayı, ahlâksızlığın bu kadar çok çeşidini düşlerimizde bile görmeyi ummazdık.</span></p>
<p class="calibre3"><span class="font">Satıcı kızlar kitap sıralarının arasında bir aşağı bir yukarı yürürlerdi, gri parşömen kâğıdına benzeyen yüzlerinde esmerlere özgü koyu renkli lekeler olur, parlak gözleriyle ansızın sağa sola hamamböceğini andıran çapraz bakışlar fırlatırlardı. Ama bu kızların yüzlerindeki koyu kızarıklık, bedenlerinin etkileyici, güzel köşeleri, üst dudaklarındaki incecik ayva tüyleri bile onların koyu, siyah kanını ele verirdi. Mis kokulu kahvelere benzeyen koyu renkleri, zeytin rengi ellerine aldıkları kitapları lekeliyordu âdeta; sanki dokunuşları sayfalardan aşağı akıp havada koyu renk beneklerden oluşan bir iz, tütün rengi bir duman bırakıyordu - bir yermantarı, sarhoş edici, hayvansı kokusunu nasıl bırakırsa öyle.</span></p>
<p class="calibre3"><span class="font">Bu arada şehvet düşkünlüğü yaygınlaşmıştı. Kendi ateşli üstelemesinden yorulan satış görevlisi, yavaşça kadınsı bir suskunluğa bürünürdü. <sup class="calibre4">Ü</sup>stünde oldukça açık yakalı bir ipek pijamayla kitap raflarının arasında duran kanepelerden birine uzanırdı. Kızlardan bazıları birbirlerine kitapların kapaklarındaki pozları, duruşları gösterirken, ötekiler açılır kapanır yataklara yerleşip uyumaya hazırlanırlardı. Müşterinin üstündeki baskı azalırdı. Müşteri, artık o ateşli ilginin odağı olmaktan çıkar, hemen hemen yalnız kalmış sayılırdı. Hiç durmadan konuşan satıcı kızlar artık ona dikkat etmezlerdi. Ona arkalarını döner, kendini beğenmiş pozlar takınır, ağırlıklarını bir ayaklarından ötekine verir, tuhaf görünüşlü ayakkabılarıyla oynar, ince bedenlerinin uzuvlarını yılan gibi kıvırır, böylece yapmacık bir kayıtsızlık maskesi takınarak görmezlikten geldikleri heyecanlı izleyiciyi abluka altına alırlardı. Onların bu geri çekilmesinin amacı, konuğu kendi başına girişimde bulunması için rahat bırakır görünürken onu daha da çok etkilemekti.</span></p>
<p class="calibre3"><span class="font">Ama gelin, dikkatlerin dağıldığı bu andan yararlanalım ve terziye yapılan bu masum ziyaretin umulmadık sonuçlarını arkamızda bırakıp yeniden sokağa çıkalım.</span></p>
<p class="calibre3"><span class="font">Bizi durduran kimse yok. Kitapların arasındaki koridorlardan, dergilerle, resimlerle dolu uzun raf sıralarının arasından geçerek dükkândan çıkıyor, kendimizi Krokodil Sokağı'nın, üstten bakınca insanın, sokağı neredeyse baştan sona, uzaktaki tren istasyonunun henüz bitmemiş binalarının bulunduğu yere kadar görebildiği bölümünde buluyoruz. O semtte her zaman olduğu gibi yine gri bir gün yaşanıyor; evler, insanlar, arabalar öylesine gri, öylesine tek boyutlu ki, tüm tablo ara sıra resimli bir dergideki fotoğrafa benziyor. Gerçek bir kâğıt kadar ince yüzeyindeki bütün çatlaklar, yapaylığını ele veriyor. Bazen bir kentin işlek caddesinin noktacı resim geleneğiyle yapılmış bir tablosunun içine yalnızca hemen burnumuzun dibindeki küçük bölümün düştüğü izlenimine kapılır insan, o bölümün her iki yanındaysa, doğaçlama bir maskeli balo dağılmaya, dayanma gücü bulamadan arkamızda ufalanıp alçıya, testere talaşına, kocaman, boş bir tiyatro deposuna dönüşmeye başlamıştır. Karşımızdaki resmin yüzeyinde titreşen şey, yapay bir pozun gerginliğinden, bir maskenin hayâlı ciddiyetinden, eğreti bir acıma uyandırma duygusundan başka bir şey değil.</span></p>
<p class="calibre3"><span class="font">Ama biz bu yalanı açığa vurmak istemiyoruz. Yanlış olduğunu bile bile o semtin ucuz görünümlü, cafcaflı çekiciliğine kapılıyoruz. Hem bu kent bozuntusu kimi bakımlardan kendi kendiyle alay da ediyor gibi. Küçük, tek katlı varoş evleriyle yüksek binalar birbirini izliyor; kartondan yapılmışa benzeyen bu binalar, içini göstermeyen büro pencerelerinin, gri camlı vitrinlerin, yatay şeritlerin, reklâmların, sayıların bir bileşimi. Evlerin arasından insan kalabalıkları akıyor. Cadde, bir kent bulvarı kadar geniş, ama araçların geçtiği yer tıpkı köy alanı gibi: Dövme kilden yapılmış, su birikintileriyle dolu, her yanını otlar bürümüş. O bölgenin sokaklarındaki trafik, kentte dilden dile dolaşır olmuş; orada oturan herkes bundan gururla, gözlerinde anlamlı bir bakışla söz ediyor. O renksiz, kimliksiz kalabalık, rolünün oldukça bilincinde, büyük kente yönelik özlemlerini destekleyecek bir yaşam sürdürmeye hevesli. Yine de, böyle ko-şuştursalar da, amaçlarının bilincinde olsalar da, insan onların tekdüze, amaçsızca dolaştıklarını, uyuklayan kuklalar gibi sıra sıra yürüdüklerini sanıyor. Sahneye tuhaf bir önemsizlik havası egemen oluyor. Kalabalık tembelce akıp geçiyor önümüzden; söylemesi garip gelse de, ancak belli belirsiz görebiliyorsunuz onları; insanlar hafif bir karmaşa içinde geçip gidiyorlar; ana çizgileri hiçbir zaman bütünüyle netleşmiyor. Yalnızca ara sıra karmakarışık bir sürü kafa arasında koyu, canlı bir bakış, eğik takılmış bir melon şapka, az önce susmuş olan dudaklarda biçimlenen bir gülümsemeyle bölünen yarım bir yüz, bir adım atmak üzere öne uzatılan, sonsuza dek o konumda kalan bir ayak ilişiyor gözümüze.</span></p>
<p class="calibre3"><span class="font">O semte özgü bir başka özellik de, sürücüsüz, başıboş dolaşan arabalardır. Arabacı olmadığı anlamına gelmez bu, ama kalabalığın arasına karışan, kendilerine ait binlerce işle uğraşan sürücüler arabalarıyla ilgilenmezler. Herkesin yalan dolanla, yararsız hareketlerle vakit geçirdiği o bölgede hiç kimse bir araba gezisinin gerçek amacına önem vermez; yolcular da bu taşıt araçlarına, buradaki her şey için geçerli olan bir düşüncesizlikle kendilerini emanet ederler. Zaman zaman tehlikeli köşelerde o yolcuları bir arabanın kırık tavanından adamakıllı dışarı uzanmış, birisine yetişmek için ellerindeki dizginlerle numaralar yaparken görebilirsiniz.</span></p>
<p class="calibre3"><span class="font">Bu semtte tramvaylar da var. Kent encümen üyelerinin düşü, bu konuda en büyük utkusunu kazanmıştır. Ne var ki bu tramvayların dış görünüşü acınacak durumdadır, çünkü sıkıştırılmış kartondan yapılan bu araçlar, yıllar boyu kötü kullanıldıkları için her yanları eğrilmiş, içine göçmüş, çoğunlukla önleri açık, böylece geçerken, içinde dimdik oturan, çok terbiyeli davranan yolcuları görebilirsiniz. Bu tramvayları kasabanın hamalları iter. Ama hepsinden tuhaf olanı, Krokodil Sokağı'n-daki demiryolu düzenidir.</span></p>
<p class="calibre3"><span class="font">Ara sıra, hafta sonuna doğru günün değişik saatlerinde bir kavşakta tren bekleyen insan öbekleri görebilirsiniz. Trenin gelip gelmeyeceğini, ya da gelirse nerede duracağını hiçbir zaman bilemezsiniz. Bu nedenle, durağın nerede olduğu konusunda anlaşamadıkları için insanların iki ayrı yerde bekledikleri çok olur. Rayların belli belirsiz seçilen çizgilerinin yanında siyah, suskun bir kalabalık olarak dikilip uzun süre beklerler; yandan görünen yüzleri, kaygı dolu bir ifadeyle donup kalmış soluk kâğıt bebekler gibidir.</span></p>
<p class="calibre3"><span class="font">Sonunda tren ansızın görünür: Gelmesi beklenen yan sokaktan çıkar ortaya, bir yılan gibi yere yapışmıştır; dumanlar çıkaran bodur lokomotifiyle küçücük bir trendir bu. Karanlık koridora girer, vagonlardan çevreye yayılan kömür tozu sokağı karartır. Derin derin soluyan motor, tuhaf, kederli bir ciddiyet dalgası, bastırılan bir telâş ve heyecan, sokağı, bir an, için kışın erken bastıran alacakaranlığı altındaki bir tren istasyonunun salonuna çevirir.</span></p>
<p class="calibre3"><span class="font">Tren biletleri karaborsasıyla genellikle uygulanan rüşvet, kentimizin başına bela olan dertlerden ikisidir. En son dakikada, tren istasyona girdikten sonra, yozlaşmış tren memurlarıyla sinirli bir telâş içinde pazarlık yapılır. Bu iş bitmeden tren harekete geçer, peşinden de düş kırıklığı içindeki bir yolcu kalabalığı hattın ta aşağılarına kadar treni izledikten sonra dağılır.</span></p>
<p class="calibre3"><span class="font">Sıkıntıyla, uzak yolculuğun soluğuyla dolu olan bir istasyonu hiç yoktan var etmek üzere bir an için ufalan sokak, yeniden genişler, hafifler, gevezelik ederek dolaşanların oluşturduğu o kaygısız kalabalıkların, vitrinlerin -niteliksiz mallarla, uzun balmumu mankenlerle, berber bebekleriyle dolu olan o pis, gri karelerin- önünden geçmelerine yeniden izin verir.</span></p>
<p class="calibre3"><span class="font">Gösteriş olsun diye kenarları dantelli uzun giysiler giymiş sokak kadınları dolaşmaya başlamışlardır. Bunlar berberlerin ya da lokantalardaki orkestra şeflerinin karıları bile olabilirler. Sert, açgözlü adımlarla yaklaşırlar; kötülüğün çarpıttığı yüzlerinde ufak bir kusur bulunur: Gözlerinde kötü, çarpık bir şaşılık olabilir; tavşan dudaklıdırlar, ya da burunlarının ucu yoktur.</span></p>
<p class="calibre3"><span class="font">Kentte oturanlar, Krokodil Sokağı'ndan yayılan bu kokuşmuşluk kokusuyla oldukça övünürler. "Hiçbir şeyimizin eksik kalmasına gerek yok", derler gururla birbirlerine, "büyük kentlerdeki gibi gerçek kötü alışkanlıklarımız bile var". O semtteki her kadının fahişe olduğunu öne sürerler. Gerçekten de onlardan birine gözünüzü dikip bakmanız yeterlidir; anında ısrarlı, yapışkan bir bakışla karşılaşıverirsiniz; o bakışlardaki kararlılık sizi dondurur. Kız öğrenciler bile saçlarındaki kurdeleleri kendilerine özgü bir biçimde bağlarlar; ince, uzun bacaklarıyla tuhaf adımlar atarlar; gözlerinde saflıktan uzak bir ifade vardır, gelecekte nasıl bozulacaklarını önceden anlarsınız.</span></p>
<p class="calibre3"><span class="font">Yine de, yine de - o semtin en son gizini, Krokodil Sokağının o özenle saklanan gizini açığa vuracak mıyız?</span></p>
<p class="calibre3"><span class="font">Bu anlattıklarımızı anlatırken birçok kez uyarı işaretleri verdik, düşüncelerimizi nazikçe, dolaylı bir biçimde dile getirdik. Bu nedenle dikkatli bir okur şimdi söyleyeceklerimize hazırlıksız yakalanmış sayılmaz. Bu bölgenin öykünmeciliğin-den, göz boyayıcılığından söz ettik; ama bu sözlerin anlamı, orasının iyi düşünülmemiş, üzerinde bir karara varılmamış gerçeğini tanımlayamayacak kadar kesin ve açıktır.</span></p>
<p class="calibre3"><span class="font">Dilimizde, sözün gelişi, gerçeğin derecesini tartabilecek ya da onun inceliklerini dile getirecek tanımlamalar yoktur. Gelin açıkça söyleyelim: O bölgenin şanssızlığı, orada hiçbir şeyin hiçbir zaman başarılı olamaması, hiçbir şeyin hiçbir zaman kesin bir sonucu ulaşmamasında yatar. El kol işaretleri havada asılı kalır, hareketler tamamlanmadan kesilir, belli bir süredurum noktasını aşamaz. Bu semtin özelliklerinden biri olan şeyi, yani amaçlardaki, tasarılardaki, beklentilerdeki aşırı gösterişliliği, bolluğu zaten görmüş bulunuyoruz. Buysa, gerçekte, zamanı gelmeden uyarılan, bu nedenle de kısır, sonuçsuz kalan isteklerin coşmasından başka bir şey değildir. Her şeyin aşırı kolay olduğu bir ortam var; her gelgeç istek alevleniyor; her geçici heyecan kabarıp yararsızca, asalakça büyümeye başlıyor; yumuşacık yabanotlardan, renksiz gelinciklerden oluşan açık gri renkte bir bitki topluluğu filiz verip büyüyor: karabasanlarla haşhaşın ağırlıksız, ortak dokusu bu. Her yerde günahın tembel, ahlâksız kokusu duyuluyor; evler, dükkânlar, insanlar zaman zaman bu bölgenin ateşli bedenindeki bir ürpertiden, hummalı düşlerinin diken diken olan derisinden başka bir şey değillermiş gibi duruyorlar. Orada olduğu kadar başka hiçbir yerde, olanakların bizi korkuttuğunu duyumsamıyor, amacımıza ne kadar yaklaştığımızı görüp sarsılmıyor, gerçekleşmenin keyifli katılığı karşısında sararıp solmuyoruz. <sup class="calibre4">İ</sup>şte hepsi bu kadar.</span></p>
<p class="calibre3"><span class="font">Belli bir gerginlik noktasını aşınca gelgit sona eriyor; sular çekilmeye başlıyor; ortam bulanık, sıkıntılı oluyor; olanaklar silikleşip bir boşlukta yok oluyorlar, heyecanın çılgın gri gelincikleri kül olup dağılıyorlar.</span></p>
<p class="calibre3"><span class="font">Belli bir anda, o hafifçe kuşkulu terzi dükkânından çıktığımız için hep pişmanlık duyacağız. Orasını bir daha asla bulamayacağız. Bir tabeladan bir tabelaya seyirtecek, binlerce kez yanılacağız. Sayısız dükkâna girecek, birbirine benzeyen bir sürü yer göreceğiz. Yan yana dizilmiş kitap rafları boyunca dolaşacak, dergileri, resimleri gözden geçirecek, yüzleri lekeli, güzellikleri kusurlu genç kadınlarla mahrem, uzun konuşmalar yapacağız, ama onlar bizim ne istediğimizi anlayamayacaklar.</span></p>
<p class="calibre3"><span class="font">Bütün telâşımız, heyecanımız gereksiz bir çabanın, yararsız bir kovalamanın içinde tükenip gidinceye kadar biz hep birtakım yanlış anlamaların ortasında bulacağız kendimizi.</span></p>
<p class="calibre3"><span class="font">Umutlarımız bir yanılgıydı, dükkânların, içinde çalışanların kuşkulu görünüşleri bir aldatmacaydı, oradaki giysiler gerçek giysilerdi, satış görevlilerinin de gizli bir güdüleri yoktu. Ahlâksal önyargıların, sıradan bayağılığın kalın tabakaları altında soluk alamayan Krokodil Sokağı'nın kadınları ancak önemsiz sayılacak ölçüde baştan çıkmışlardır. Niteliksiz insanlarla dolu bu kentte hiçbir içgüdü gelişemez, hiçbir gizemli, alışılmadık tutku uyandırılamaz.</span></p>
<p class="calibre3"><span class="font">Krokodil Sokağı, kentimizin çağdaşlaşmaya, büyük kentlere özgü yozlaşmaya teslim olmasıydı. Belli ki, kâğıttan bir yansılamadan, geçen yılın çürüyen gazetelerinden kesilen resimleri bir araya getirmekten başka bir şey gelmemişti elimizden.</span></p>
</body>
</html>