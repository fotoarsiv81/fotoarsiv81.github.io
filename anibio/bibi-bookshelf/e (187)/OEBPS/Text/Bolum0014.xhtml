<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Büyük Mevsimin Gecesi</span></b></h2>
<p class="calibre3"><span class="font">Herkes bilir ki, birtakım olağan, olaysız yıllar içinde zaman denilen o garip şey ara sıra değişik yıllar üretir, ötekilere benzemeyen, bir fazlalığı olan yıllardır bunlar, böylesi yıllardan -ayağımızdaki altıncı parmak benzeri- hilkat garibesi gibi on üçüncü bir ay doğar.</span></p>
<p class="calibre3"><span class="font">Hilkat garibesi sözcüğünü bilerek kullanıyoruz, çünkü bu on üçüncü ayın, gelişimini tamamladığı pek sık görülmez; anneliği geç yaşta tadan bir kadının çocuğu gibi, bu ayın gelişmesi de gecikmeli olur; kambur bir ay, yarım akıllı bir filizdir o, kalıcı olmaktan çok, bugün var yarın yoktur.</span></p>
<p class="calibre3"><span class="font">Bütün suç, yaz mevsiminin o aptalca aşırılığında, çok gecikerek başlattığı apansız, şehvetli saldırılardadır. Zaman zaman ağustos ayı bitmesine karşın, yaz mevsiminin geriye kalan yaşlı gövdesi alışkanlıkla üretkenliğini sürdürür. Çürüyüp ufalan gövdesinden yengece benzeyen yararsız günler türer; anlamsız, bunak günlerdir bunlar, sonradan akla gelen bir düşünce gibi eklenmişlerdir gövdeye; güdük, yararsız, anlamsız ve boşturlar, şaşkın ve tam anlamıyla gereksizdirler. Sürgün verirler, ama bu sürgünler eğri büğrü, çarpık ve biçimsizdir; ağacın gövdesine bir canavarın elindeki parmaklar gibi eklenmişlerdir, uçları kesilmiş sonra da yumruk yapılmış parmaklar gibi.</span></p>
<p class="calibre3"><span class="font">Bu günleri, yılın kocaman kitabındaki bölümlerin arasına gizlice yerleştirilen bir apokrifa'ya, kimse görmeden eklenen eski parşömenlere ya da boş, beyaz sayfalara benzetenler vardır; okumaktan ve sözcüklerin algılanan biçimlerinden yorulan gözler, bu beyaz sayfaların boşluğuyla giderek solan renkler, resimler görür gibi olabilir, ya da kitabın yeni bölümlerinde yeni serüvenler aramayı sürdürmeden önce bu sayfaların tarafsızlığında dinlenebilirler.</span></p>
<p class="calibre3"><span class="font">Ah, yılın o eski sararmış aşkı, takvimin o çürüyüp dökülen, kocaman bölümü! Kendisi zamanın arşivinin bir yerinde unutulmuş olarak dururken, özü mukavvaların arasında büyümeyi sürdürüyor; ayların gevezeliğiyle, içinde çoğalan yalanların, saçmasapan sözlerin, düşlerin kendi kendilerini ölümsüzleştirmeleriyle hiç durmadan kabarıyor. Ah, bu masalları yazarken, babamla ilgili öyküleri metinlerin yıpranmış kenarlarında düzeltirken, ben de o masalların çürümekte olan o olağanüstü kitabın sararan sayfalarına karışmalarını, hafifçe hışırdayan bu sayfalara gömülerek orada eriyip gitmelerini gizlice umut etmiyor muyum?</span></p>
<p class="calibre3"><span class="font">Şimdi anlatacağım olaylar, yılın on üçüncü ayında, o gereksiz, hilkat garibesi ayda, takvimin o büyük güncelerinin boş sayfalarında yer aldılar.</span></p>
<p class="calibre3"><span class="font">Sabahlar, alışılmadık bir biçimde ferahlatıcı ve keskindiler. Zamanın daha durgun, daha dingin akışına, havadaki yepyeni kokuya, ışığın koyuluğunun değişmesine bakarak yeni bir gün dizisine başlandığını, Tanrının yılında yeni bir dönem açıldığını anlayabilirdiniz.</span></p>
<p class="calibre3"><span class="font">Bu yepyeni gökyüzünün altında sesler yankılanarak hafifçe titreşiyorlardı; tıpkı cila, boya ve hazırlanmış, ama henüz kullanılmamış şeyler kokan, henüz kimsenin oturmadığı yeni bir evde olduğu gibi. Tuhaf bir duyguya kapılıp yeni yeni yankılar deniyor, bir yolculuk öncesinde serin, dingin bir sabah vakti taze ve hâlâ sıcaklığını koruyan bir dilim üzümlü ekmeği ısırır gibi o yankılara dişlerinizi merakla geçiriyordunuz.</span></p>
<p class="calibre3"><span class="font">Babam yine dükkânın gerisindeki ufak, alçak tavanlı bir odada oturuyordu; dosya dolapları bu odayı arı kovanına benzeyen birçok hücreye bölmüştü, dolaplardan dışarıya ardı arkası gelmeyen kâğıtlar, mektuplar, faturalar taşıyordu. Kâğıtların hışırtısı, durmaksızın çevrilen sayfaların arasından kare biçimindeki o odanın yararsız varlığı yükseliyordu; antetli kâğıtlara yazılmış sayısız mektubun durduğu dosyaların sürekli hareketi o havasız yeri yüceltiyor, orada dimdik duran isli bacalarla dolu bir sanayi kentinin kuşbakışı serabını yaratıyordu; kentin çevresi madalyalarla, gurur yansıtan 'Ve ortakları' sözcüklerinin kıvrıntı ve süsleriyle oluşturulmuş bir tokalaşmayla kuşa-lılmıştı.</span></p>
<p class="calibre3"><span class="font">Babam orada, sanki bir kuşhanedeymiş gibi yüksek bir iskemlede otururdu; dosya dolaplarının en üst raflarındaki kâğıt yığınları hışırdar, tüm bölmeleri sayıların cıvıltısı doldururdu.</span></p>
<p class="calibre3"><span class="font">Dükkânın derinliklerine yığılan ince kumaşlar, yünlü kumaşlar, kadifeler, fitilli kadifeler oraya günden güne daha koyu, daha zengin bir görünüm verdiler. Serin, keçe dokumalar loş raflarda, ambarlarda, depolarda olgunlaştılar, çoğaldılar. Sonbaharın güçlü anamalı çoğaldı, yumuşadı, büyüdü, olgunlaştı, genişleyerek yayıldı, en sonunda raflar büyük bir amfi-tiyatronun içindeki sıralara benzediler. Votkayla karışık taze sonbahar kokan sakallı hamallar, sabah serinliğinde ahlayıp oflayarak kapı gibi geniş omuzlarına yükledikleri sandık ve balyaların içinde yeni yeni mallar getiriyorlar, dükkândaki anamala ekliyorlardı. Dükkândaki yardımcılar yeni gelen malları boşaltıyor, yüksek dolapları, tüm deliklerini, aralıklarını, macunla tıkar gibi, bu malların parlak, bükümlü renkleriyle dolduruyorlardı. Bu renkler sonbaharın bütün tonlarını yansıtıyor, renk oktavlarını yukarıdan aşağı, aşağıdan yukarı tarıyorlardı. Aşağıdan başlayarak, ürkekçe, sızlanarak kontralto yarım tonları deniyorlar, uçuk, soluk grilere, goblen mavisine geçiyorlar, daha da geniş akortlarla yukarı çıkıp koyu mavilere, uzak ormanların çivit mavisine, hışırtılı parkların tüylü örtüsüne ulaşıyor, sonra da koyu sarılardan, kırmızılardan, açık kahverengilerden, koyu kahverengilerden geçerek, solan bahçelerin fısıltılı gölgelerine giriyor, sonunda mantarların yoğun kokusuna, sonbahar akşamlarının derinliklerindeki hafif küf kokusuna, en karanlık basların iç karartıcı eşliğine dönüyorlardı.</span></p>
<p class="calibre3"><span class="font">Babam, sonbahar mallarının sıralandığı bu askerî donanım deposunda dolaşıyor, kumaş yığınlarının kabaran enerjisini, mevsimin gücünü bastırıyor, yatıştırıyordu. Depoladığı o renklere olabildiğince uzun süre el sürmek istemiyordu. Sonbaharın o güçlü mal stokunu kullanmaktan, onu paraya çevirmekten korkuyordu. Yine de sonbahar rüzgârının çok geçmeden geleceğini, dolapların içine doğru esip her şeyi altüst edeceğini, dolapların bu rüzgâra teslim olacaklarını, hiçbir şeyin o sele engel olamayacağını, tüm kentin o renk ırmaklarının içinde boğulacağını biliyor, duyumsuyordu.</span></p>
<p class="calibre3"><span class="font">Büyük mevsim yaklaşıyordu. Sokaklar canlanmaya başlamıştı. Akşamları saat altı olunca kent hareketleniyor, evler adamakıllı temizlenmiş oluyor, yüzleri içlerinden gelen bir alevle aydınlanan, gözleri güzel, ama yine de fesat bir sevinç ateşiyle parlayan insanlar göz alıcı renklere bürünüp dolaşıyorlardı.</span></p>
<p class="calibre3"><span class="font">Kentin yan sokakları, geceye karışan o durgun sular bomboştu. Yalnızca çocuklar küçük alanlardaki balkonların altında soluk soluğa, gürültüyle saçmasapan oyunlar oynuyorlardı. Dudaklarının arasına aldıkları küçük balonları havayla dolduruyor, öten kırmızı horozlara, tuhaf, gülünç renkli sonbahar maskelerine dönüşmek istiyorlardı. Onlar böyle şişinip öterlerken, renkli, uzun zincirler oluşturarak havada dolaşmaya başlayacaklarını, göçmen kuşlar gibi, ipek kâğıttan, sonbahar havasından yapılma küçük filolar gibi kentin üstünden uçuve-receklerini sanıyordunuz. Çocuklar bazen de tıkırtılı küçük el arabalarına oturup birbirlerini iterlerdi, bu arabaların gürültülü tekerleklerinden, dingillerinden, oklarından kulağımıza ezgiler gelirdi. Çocukların sevinç çığlıklarıyla dolan el arabaları yokuş aşağı iner, geniş bir alana yayılan akşamın sarı rengini alan ırmakla buluşur, orada parçalanıp tekerlekler, tahta çiviler ve çomaklardan oluşan karmakarışık bir yığma dönüşürlerdi.</span></p>
<p class="calibre3"><span class="font">Çocukların oyunları giderek daha gürültülü, daha karışık olduğunda ve kenti saran kızarıklık mora döndüğünde, ansızın bütün dünya solmaya, kararmaya, her şeye bulaşmış olan belirsiz bir alacakaranlığı dışarıya sızdırmaya başlardı. Alacakaranlığın bu hain, zehirli vebası yayılır, bir nesneden ötekine geçerdi; onun dokunduğu her şey kararır, çürür, toza karışırdı. Sessiz bir paniğe kapılan insanlar kaçışır, ama veba onlara hep yetişir, karanlık bir saldırıyla alınlarına yayılırdı. <sup class="calibre4">İ</sup>nsanların yüzleri büyük, biçimsiz lekelerin altında görünmez olurdu. Yüzlerinin hiçbir çizgisi görünmeden, gözleri bile olmadan yollarına giderler, yürürken de maskelerini peş peşe dökerler, alacakaranlığı kaçarken attıkları kurtçuklarla doldururlardı.</span></p>
<p class="calibre3"><span class="font">Sonra karanlığın kocaman, çürük kabuğu her şeyi örtmeye başlardı. Aşağılarda, çabucak sona ermenin yarattığı sessiz panik içinde her şey dağılıp bir hiç olurken, yukarılarda günbatımının geleceğini gösteren belirtiler büyüyerek sürerdi; gümüş rengi uçsuz bucaksız sonsuzluğa doğru birlikte uçan milyonlarca görünmez tarlakuşunun havalanışıyla harekete geçen milyonlarca minik çan, çıngırdayarak havayı titretirdi. Sonra ansızın gece bastırırdı; uçsuz bucaksız bir geceydi, şiddetle esen rüzgârın baskısıyla gece daha da büyürdü. Sayısız dolambacının içine ışıklı yuvalar kurulurdu: içleri mallarla, telâşlı alıcılarla dolu dükkânlardı bunlar - tıpkı kocaman, renkli fenerler gibiydiler. Bu fenerlerin parlak camlarından içeri bakınca sonbahar alışverişinin gürültülü, ama tuhaf bir biçimde de ciddi ayinini görebilirdiniz.</span></p>
<p class="calibre3"><span class="font">O büyük, dalga dalga sonbahar gecesinin içinde gölgeler yükselir, rüzgârlar geceyi genişletirlerdi; gecenin kıvrımlarının arasında ışıklı köşeler, sokak satıcılarının sattıkları karmakarışık şeyler gizliydi: çikolatalar, bisküviler, değişik şekerler. 13u satıcıların küçük kulübeleri ile el arabaları boş sandıklardan yapılmış, dış yüzleri reklamlarla kaplanmıştı; arabaların ya da kulübelerin içleri sabunlarla, göz alıcı kıvır zıvırla, değersiz yaldızlı eşyalarla, kalaylı kâğıtlarla, borazanlar, kâğıt helvaları, renkli naneşekerleriyle tıka basa dolu olurdu; bu arabalar ve kulübeler geniş, çapraşık, rüzgârla sarsılan gecenin eteklerine dağılmış kaygısızlık durakları, sevincin ileri karakollarıydı.</span></p>
<p class="calibre3"><span class="font">Yoğun kalabalık karanlıkta yol aldı; düzensiz ve gürültücüydüler; binlerce ayak döşeme taşlarına sürtüyor, binlerce ağız aynı anda konuşuyordu - sonbaharı yaşayan kentin damarları boyunca ilerleyen, düzensiz, karmakarışık bir göç kervanıydı bu. Gürültüyle, karanlık bakışlarla, kurnazca göz kır-pışlarla dolu olan, konuşmalarla bölünüp kahkahalarla kesilen bu ırmak, dedikodu, karmaşa, gevezelik yüklü bu kocaman Ba-bil, öylece akıyordu.</span></p>
<p class="calibre3"><span class="font">Sanki önümüzden tohumlarını çevreye saçan kuru haşhaş başları ordu gibi geçiyordu.</span></p>
<p class="calibre3"><span class="font">Babam, yanakları pençe pençe, gözleri ışıl ışıl, bayram yeri gibi ışıklandırılmış dükkânında bir aşağı bir yukarı dolaşıyordu. Heyecanlıydı, kulağı seslerdeydi.</span></p>
<p class="calibre3"><span class="font">Dükkânın vitrin ve kapı camlarından kentin gürültüsü, dolaşan insanların tekdüze sesleri uzaktan uzağa duyuluyordu. Dükkândaki sessizliğin üstünde, tavandan bir yağ lâmbası sallanıyor, bütün köşe bucaktaki, aralıklardaki gölgeleri bile uzaklaştırıyordu. Boş zemin sessizliğin içinde çatırdıyor, enine ve boyuna parlayan parkelerin aydınlığını, lâmbanın ışığına katıyordu. Bu satranç tahtasının geniş parçaları birbirleriy-le ufak, kuru çıtırtılar çıkararak konuşuyorlar, ara sıra da daha yüksek bir sesle birbirlerini yanıtlıyorlardı. Kumaş parçaları yumuşacık, sessizce, hiç kıpırdamadan yayılmış yatıyor, babamın arkasından duvar boyunca birbirlerine bakıyor, aynı görüşü paylaştıklarını göstermek için dolaptan dolaba sessizce işaretleşiyorlardı.</span></p>
<p class="calibre3"><span class="font">Babam, çevresini dinliyordu. Gecenin sessizliği içinde kulağı sanki büyümüş, pencerenin dışına uzanmıştı: Harika bir mercan, gecenin karmaşasını izleyen kırmızı bir polip gibiydi.</span></p>
<p class="calibre3"><span class="font">Babam çevresini dinlerken, gittikçe artan bir korkuyla, yaklaşan kalabalığın uzaktan uzağa işitilen gelgitini duydu. Boş dükkânda ürkerek çevresine bakındı, yardımcıları arandı. Ne yazık ki o esmer, kırmızı saçlı yönetici melekler kaçıp bir yerlere gitmişlerdi. Babam yapayalnızdı, az sonra yağmacı, gürültücü bir çete halinde dükkânın dinginliğini bozacak olan kalabalıktan korkuyordu; o insanlar gelip yıllar yılı biriktirdiği, korunaklı büyük deposunda sakladığı bütün o zengin sonbaharı aralarında paylaşacaklar, açık arttırmaya çıkaracaklardı.</span></p>
<p class="calibre3"><span class="font">Dükkândaki yardımcılar da neredeydiler? Kumaşlardan oluşan karanlık kale burçlarının savunmasıyla görevlendirilen o yakışıklı çocuklar nereye gitmişlerdi? Babam, yüreğinde acı veren bir kuşkuyla, belki de binanın kuytu bir köşesinde başka adamların kızlarıyla birlikteler diye düşündü. Kaygıyla, hiç kımıldamadan duruyor, gözleri dükkândaki lâmbanın aydınlattığı sessizlikte parlıyordu; evin içinde, o büyük, renkli fenerin arka odalarında nelerin olup bittiğini ruhunun kulağıyla duyuyordu. Ev, gözlerinin önünde iskambil kâğıdından yapılma bir ı*v gibi salon salon, oda oda açılıyordu; babam da dükkândaki yardımcıların Adela'yı iyice aydınlatılmış bomboş odalarda kovaladıklarını, sonunda kızın onlardan kurtularak mutfağa kaçlığını, orada mutfak dolabının arkasına gizlendiğini görüyordu.</span></p>
<p class="calibre3"><span class="font">Adela, orada soluk soluğa, keyifle, kendi kendine gülümseyerek duruyor, upuzun kirpiklerini kırpıştırıyordu. Dükkândaki yardımcılar, kapının arkasında yere çömelmiş, kıkır kıkır gülüyorlardı. Mutfak penceresi düşlerle, engellerle dolu kapkara geceye açılmıştı. Aralık duran karanlık pencere camlarında belirsiz bir ışığın yansıması parlıyordu. Her bir yanda hiç kıpırdamadan duran tertemiz tavaların, kapların üstlerindeki cam gibi tabakalar ışık saçıyordu. Adela gözlerini kırpıştırarak boyalı, parlak yüzünü dikkatle pencereden dışarı uzattı. Kendisine pusu kurulduğunu sezerek karanlık avluda gözleriyle dükkândaki yardımcıları aradı. Sonra gördü onları, tek sıra olmuş, o anda nereden geldiği belli olmayan ışıklarla kıpkırmızı parlayan duvar boyunca uzanan pencerenin altındaki dar çıkıntının üstünde yavaşça, dikkatle kendisine yaklaşıyorlardı. Babam öfkeyle, umutsuzlukla bağırdı, ama tam o anda gürültülü sesler oldukça yaklaştı; vitrinlerin önünü gevezelik eden ağızları, gülmekten çarpılmış suratları, ışıltılı camlara yapışan burunlarıyla insanlar doldurdu. Babam öfkeden mosmor kesildi; tezgâhın üzerine sıçradı. Asanlar onun kalesine saldırıp şamatacı bir kalabalık halinde dükkânına dolarlarken, babam bir sıçrayışta kumaşların olduğu raflara ulaştı, kalabalığın tepesinde durdu, alarm vermek için kocaman bir boruyu tüm gücüyle üflemeye başladı. Ne var ki tavanda babamın yardımına koşan meleklerin kanatlarının hışırtısı duyulmadı - bunun yerine borudan çıkan her feryadı kalabalığın yüksek sesli, alaycı korosu yanıtladı:</span></p>
<p class="calibre3"><span class="font">"Jakob, haydi işe başla! Jakob satmaya başla!" diye bağırdılar; üst üste yinelenen bu tekdüze sözler, bir ritim kazandı, herkesin birden koro halinde söylediği bir ezgiye dönüştüler. Babam karşı koymanın boşuna olacağını görerek üzerinde durduğu duvar çıkıntısından aşağı atladı, bağırarak kumaş siperlerin bulunduğu yere doğru ilerledi. Duyduğu öfkeyle sanki boyu uzamıştı, başı da şişip mor bir yumruğa dönüşmüştü;</span></p>
<p class="calibre3"><span class="font">savaşçı bir peygamber gibi kumaş surların üstüne doğru koştu, onlara saldırmaya başladı. Tüm gücüyle kocaman balyalara dayanıyor, onları tutup kaldırıyordu. Omzunu kumaşın altına koyuyor, topu boğuk bir sesle tezgâhın üzerine atıyordu. Toplar ters dönüyor, havada kocaman bayraklar gibi açılıyorlardı; sanki Musa'nın değneğiyle dokunmuş gibi, raflardan kumaşlar fışkırıyor, çağlayan gibi kumaş akıyordu.</span></p>
<p class="calibre3"><span class="font">Dolaplardaki yedek kumaşlar dışarı çıkarıldılar; acımasız, geniş bir ırmak gibi aktılar. Raflarda duran renkli kumaşlar ortalığa saçılıp çoğaldı; bütün tezgâhları, masaları kapladılar.</span></p>
<p class="calibre3"><span class="font">Kumaş dünyasının doğumu sırasındaki oluşumların içinde, görkemli masif sıradağlar halinde yükselen kumaş yığınlarının altında dükkânın duvarları görünmez oldu. Yamaçların arasında geniş vadiler açıldı; büyük ovaların sancılı görünümlerinin içinden sıra sıra anakaralar yükseldi. Dükkânın içi göllerle, uzak yerlerle dolu bir sonbahar manzarasının panoramasına dönüştü. O fon perdesinin önünde babam harika güzellikte bir cennetin kıvrımları, vadileri arasında dolaşıyordu. Ortalıkta dolanırken ellerini bir peygamber gibi açıp bulutlara dokunmak istiyor, içinden gelen esinle önündeki toprağa biçim veriyordu.</span></p>
<p class="calibre3"><span class="font">Aşağıda, babamın öfkesinin yarattığı Sina Dağının dibindeyse, biriken kalabalık el kol hareketleriyle küfrediyor, o düzmece Tanrı Baal'e tapınıyor, pazarlık ediyordu. Ellerini dokumaların yumuşak katlarının arasına daldırıyorlar, renkli kumaşları bedenlerine sarıyorlar, durmaksızın saçmasapan konuşuyorlardı.</span></p>
<p class="calibre3"><span class="font">Babam, duyduğu öfkeyle daha da irileşmiş gibiydi; ansızın bir müşteri kalabalığının tepesine dikiliveriyor, etkili, güçlü sözcüklerle bu putperestlere kükrüyordu. Sonra birden umutsuzluğa kapılıyor, dolapların tepelerine tırmanıyor, çıkıntılarla raflar boyunca o çıplak yapı iskelesinin yankılanan tahtalarının üzerinde deli gibi koşuyordu; böyle koşarken, arkasında gemi azıya aldığını hissettiği utanmasız şehvetin görüntüleri, gözlerinin önüne geliyordu. O arada, pencereyle bir düzeyde olan demir balkona ulaşan yardımcı çocuklar, parmaklıklara tutunarak Adela'yı belinden yakaladılar, pencereden dışarı çektiler.</span></p>
<p class="calibre3"><span class="font">Adela'ysa kirpiklerini kırpıştırmayı sürdürerek ipek çoraplar içindeki ince uzun bacaklarını da dışarıya çıkardı.</span></p>
<p class="calibre3"><span class="font">Bu iğrenç günah babamı dehşete düşürmüştü; el kol hareketlerini dükkânın huşu uyandıran manzarasıyla birleştirince, Tanrı Baal'in kaygısız kulları iyice azgınlaşıp şenlik havasına girdiler. Hepsi birden gülme krizine yakalandılar. Bu geveze, fındıkkıran insan soyundan zaten nasıl ciddiyet bekleyebilirdiniz! Hiç durmadan sözcükleri öğütüp renkli bir hamura çeviren bu yel değirmenlerinin, babamı kaygılandıran şeylere onlayış göstermelerini nasıl isteyebilirdiniz? Bu ipek kaftanlı tüccarlar, babamın kehanetlerle dolu gazabına kulaklarını tıkamışlar, katlı duran kumaş yığınlarının çevresinde küçük öbekler halinde yere çömelmişlerdi; kahkahalar arasında keyifle malların niteliğini tartışıyorlardı. Hızlı hızlı konuşan bu kara giysili tüccarlar, içerinin soylu ruhunu bozuyor, karmakarışık konuşmalarıyla bu ruhu küçültüyorlar, neredeyse yutuyorlardı.</span></p>
<p class="calibre3"><span class="font">Dükkânın başka yerlerinde, hafif kumaşlardan oluşan çağlayanların önünde renkli gabardin giysileri, başlarında yüksek kürk şapkalarıyla öbekler halinde Yahudiler duruyorlardı. Bunlar 'Büyük Cemaat'in üyeleriydiler, kibar ve ağırbaşlı kişilerdi; bakımlı uzun sakallarını sıvazlayarak dengeli, ustalıklı konuşmalar yapıyorlardı. Ama o ciddi konuşmalarında, bakışmalarında bile alaycı gülümsemelerinin pırıltıları belli oluyordu. Bu kalabalıkların çevresinde sıradan insanlar, yüzü, kişiliği olmayan biçimsiz bir kalabalık kaynaşıyordu. Bu kalabalık her nasılsa tablonun boşluklarını dolduruyor, düşüncesiz gevezeliğin çanları, çıngıraklarıyla arka planı oluşturuyorlardı. Bunlar, ciddi olarak alışverişi düşünmeden hokkabazlık yaparak sağda solda başlayan pazarlıklarla alay eden soytarılar, dans eden palyaçolar, maskaralardı.</span></p>
<p class="calibre3"><span class="font">Ne var ki bu neşeli kalabalık, yaptığı şakalardan yorularak tablonun en uzak köşelerine çekildi; orada kayalık uçurumların, vadilerin arasında yavaşça gözden kayboldu. Tıpkı oyun oynamaktan yorulunca şenlik evinin köşe bucağında, arka odalarında gözden kaybolan çocuklar gibi, bu soytarılar da herhalde birer birer arazinin çatlaklarının, kıvrımlarının arasına gömülmüşlerdi.</span></p>
<p class="calibre3"><span class="font">Bu arada, kentin büyükleri, Yüce Synhedrion'un üyeleri, ağırbaşlı, ciddi kalabalıklar halinde gidip geliyor, alçak sesle önemli konuları tartışıyorlardı. O geniş, dağlık bölgenin her yerine dağılmışlar, uzak, dolambaçlı yollarda ikili-üçlü gruplar halinde dolaşıyorlardı. Koyu renkli kısa karaltıları çöldeki o yaylayı dolduruyordu; bazılarının üstündeki gökyüzü karanlık, kapalı, bulutluydu; uzun, koşut yarıklarla, gümüşümsü beyaz çizgilerle bölünmüştü; derinliklerinde daha da uzak hava tabakaları olduğu anlaşılıyordu.</span></p>
<p class="calibre3"><span class="font">Lâmbanın ışığı o bölgede yapay bir gün yaratmıştı - tuhaf bir gündü bu, ne gündoğumu vardı, ne de günbatımı.</span></p>
<p class="calibre3"><span class="font">Babam giderek yatıştı. Tablonun etkisiyle öfkesi dindi, bastırıldı. Şimdi yüksek rafların arasındaki koridorda oturuyor, önündeki uçsuz bucaksız sonbahar ülkesine bakıyordu. Uzaklardaki göllerde balık avlayan insanları gördü. <sup class="calibre4">İ</sup>stiridye kabuğuna benzeyen ufacık kayıklarında ikişer ikişer oturan balıkçılar, ağlarını suya daldırıyorlardı. Kıyıda erkek çocuklar, başlarının üzerinde, içleri çırpınıp duran gümüş rengi balıklarla dolu sepetler taşıyorlardı.</span></p>
<p class="calibre3"><span class="font">Sonra babam uzakta dolaşan kalabalıkların başlarını havaya kaldırdıklarını, elleriyle yukarıda bir şeyi işaret ettiklerini gördü.</span></p>
<p class="calibre3"><span class="font">Çok geçmeden gökyüzünde renkli bir saldırı başladı; büyüyen, yayılan lekeler görüldü; göğün her yanını, birbirini çaprazlama kesen büyük helezonlar çizerek dönen, kendi çevrelerinde dolanan tuhaf bir kuş sürüsü kapladı. Kanatlarını çırparak gururla uçarken, sessiz gökyüzünü görkemli kavislerle dolduruyorlardı. içlerinden bazıları -iri leylekler- kanatlarını dingince iki yana açmış, hemen hemen hiç kıpırdamadan havada süzülüyorlardı; renkli madalyonlara ya da ilkel andaçlara benzeyen başka kuşlarsa sıcak hava akımlarının üzerinde kalabilmek için durmaksızın, beceriksizce kanat çırpıyorlardı; daha başka kuşlar da vardı; güçlü bacakları, tüysüz enseleri, biçimsizce bir yığıntı olan kanatlarıyla, içlerine gelişigüzel doldurulmuş talaşları dökülen akbabalara benziyorlardı.</span></p>
<p class="calibre3"><span class="font">Bu kuşların arasında iki kafalı olanları, çok kanatlı olanları, hattâ sakat olanları vardı, tek kanatlarıyla havada aksayarak ürkek ürkek uçuyorlardı. Gökyüzü artık eski duvar resimlerindeki göklere benziyordu; dönüp duran, elips çizerek birbirlerinin yanından geçen, uzaklaşan canavarlar ve hayV'anlarla doluydu.</span></p>
<p class="calibre3"><span class="font">Babam, tünediği yerden kalktı; gözlerinde apansız beliren bir parıltıyla ellerini öne uzattı; eski bir büyüyü deneyerek kuşları yanına çağırdı. Onların kim olduğunu anladığında derin bir heyecan duydu. Bunlar, Adela'mn bir zamanlar gökyüzünün dört bir yanına göndermiş olduğu kuş soyunun unutulan torunlarıydı. O tuhaf damızlıklar, o sakat, yararsız kuş soyu, şimdi artık yozlaşmış, ya da çok irileşmiş olarak geri dönüyordu. Anlamsız ölçüde büyük, aptalca gelişmiş olan bu kuşların içi boştu, cansızdı. Tüm canlılıkları tüylerine, dış süslerine gitmişti. Bir müzede sergilenen soyu tükenmiş türler, bir kuş cennetinin sandık odası gibiydiler.</span></p>
<p class="calibre3"><span class="font">Bazıları sırtüstü uçuyorlardı, gagalarının biçimi iyice bozulmuş, asma kilide benzemişti, gözleri görmüyordu, ya da bedenleri tuhaf renkli yumrularla kaplanmıştı.</span></p>
<p class="calibre3"><span class="font">Kuşların böyle umulmadık bir anda geri dönmeleri babamı ne kadar da etkiledi! Bu kuşların içgüdüleri, bu sürgüne gönderilmiş kabilenin soyları sona ermeden bir gün önce anayurtlarına kaç kuşak sonra dönebilmek için yüreklerinde bir söylence gibi yaşattıkları <sup class="calibre4">Ü</sup>stad'a olan bağlılıkları babamı ne kadar da şaşırttı!</span></p>
<p class="calibre3"><span class="font">Ama ne var ki, kâğıttan yapılma bu kör kuşlar, babamı tanımadılar. Babam eski yöntemlerine başvurdu, kuşların unutulmuş diliyle konuşarak boşu boşuna onları çağırıp durdu -ama kuşlar onu ne duydular ne de gördüler.</span></p>
<p class="calibre3"><span class="font">Ansızın havada taşlar uçuşmaya başladı. Aşağıda eğlenenler, o kafasız, düşüncesiz insanlar, kuşların doldurduğu o güzelim gökyüzünü taşlamaya başlamışlardı.</span></p>
<p class="calibre3"><span class="font">Babam o insanları boşuna uyardı, büyü yapar gibi hareketlerle boşuna yalvardı onlara - onu ne duydular, ne de önemsediler. Kuşlar yere düşmeye başladı. Taşlar kendilerine çarptığında havada asılı kalıyor, bir süre duruyorlardı. Daha yere çarpmadan da biçimsiz bir tüy yığınına dönüşmüş oluyorlardı.</span></p>
<p class="calibre3"><span class="font">Yayla bir anda alışılmamış tuhaf leşlerle dolmuştu. Babam katliam yerine ulaşamadan, o bir zamanların görkemli kuşları ölmüş, kayaların üstüne serilmişlerdi bile.</span></p>
<p class="calibre3"><span class="font">Babam onlara yaklaşınca, o yitik soyun ne kadar sefil bir soy olduğunu, ikinci sınıf sayılacak anatomisinin saçmalığını ilk kez gördü. Bu kuşlar, içlerine eski leşlerin doldurulduğu kocaman tüy yumaklarından başka bir şey değildi. Pek çoğunun kafalarının yeri belli olmuyordu, çünkü gövdelerinin biçimi bozulmuş olan o parçasının yerini belirleyecek bir ruhun varlığından yoksundular. Bazıları bizon kürkü gibi kıvırcık, donuk renkli bir kürkle kaplıydı, berbat kokuyordu. <sup class="calibre4">Ö</sup>tekilerse insana hörgüçlü, tüysüz, ölü develeri anımsatıyordu. Daha başkalarıysa sanki bir tür kartondan yapılmıştı; içleri boştu, ama dışları göz alıcı bir biçimde renkliydi.</span></p>
<p class="calibre3"><span class="font">Bazılarını yakından inceleyince bunların, gizli bir işlemle içlerine yaşama benzer bir şeyin üflendiği uzun tavuskuşu tüylerinden, renkli yelpazelerden başka bir şey olmadıkları ortaya çıkıyordu.</span></p>
<p class="calibre3"><span class="font">Babamın nasıl keyfi kaçmış bir halde geriye döndüğünü gördüm. Sıradan bir sabahın renkleri, o yapay günü hafifçe renklendirdi. Boşalan dükkânda en üstteki raflar sabah göğünün yansımalarıyla yıkanıyordu. Ortadan yok olan tablonun parçalarının ortasında, gecenin bozulan dekorlarının arasında babam uykudan uyanan yardımcılarını gördü. Kumaş toplarının arasından doğrulup güneşe doğru esnediler. Üst kattaki mutfakta henüz uykunun sıcaklığı içindeki, saçı başı dağınık Adela, beyaz göğsüne dayadığı bir el değirmeninde kahve çekiyor, kırık çekirdeklere bedeninin sıcaklığını aktarıyordu. Kedi, güneşte durmuş yalanıp temizleniyordu.</span></p>
</body>
</html>