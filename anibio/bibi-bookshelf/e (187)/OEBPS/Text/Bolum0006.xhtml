<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Terzi Mankenleri Üzerine Tez, ya da İkinci Bir Yaratılış Kitabı</span></b></h2>
<p class="calibre3"><span class="font">"Demiurgos'un" dedi babam, "yaratılış üzerinde tekeli yoktur; çünkü yaratılış bütün ruhlara tanınan bir ayrıcalıktır. Madde, sınırsız bir doğurganlıkla, tükenmez bir canlılıkla, aynı zamanda bizi de yaratılıcılığa yönelten baştan çıkarıcı bir dürtü gücüyle donatılmıştır. Maddenin derinliklerinde belli belirsiz gülümseyişler biçimlenir; gerginlikler birikir; biçim oluşturma çabaları görünür. Maddenin bütünü, içinde sessiz ürpertilere yol açan sonsuz olanaklarla nabız gibi atar. Ruhun can veren soluğunu beklerken, durmaksızın hareket eder. Bizi, kendi hayâlinde körlemesine yarattığı binlerce tatlı, yumuşak, yuvarlak biçimle baştan çıkarır.</span></p>
<p class="calibre3"><span class="font">Madde, girişimci olmaktan uzaktır; her şeye göz yuman bir uysallık içindedir; bir kadın gibi yumuşak başlıdır; her dürtüye boyun eğer; orada hiçbir yasa işlemez; her çeşit şarlatana, sanat meraklısına açıktır; Demiurgosvari, kuşkulu hilelerin görülebileceği, kötüye kullanılabilecek bir alandır. Madde, evrendeki en eylemsiz, en savunmasız özdür. Herkes yoğurabilir, biçimlendirebilir onu; o, herkese uyar. Maddeyi bir düzene sokma konusundaki tüm girişimler süreksizdirler, geçicidirler, kolayca tersine çevrilebilir, yok edilebilirler. Yaşamı, değişik, yeni biçimlere sokmanın kötü bir yanı yoktur. Adam öldürmek günah değildir. Bazen, artık eğlendirici olmayan, direngen, kemikleşmiş yaşam biçimlerine uygulanması gereken bir zorbalıktır. Hattâ, önemli, büyüleyici bir deney uğruna yapılırsa övgüye değer bile sayılabilir. İşte bu, sadizmi savunmak için bir başlangıç noktasıdır."</span></p>
<p class="calibre3"><span class="font">Babam bu olağanüstü öğeyi -maddeyi- göklere çıkarmaktan hiç bıkmıyordu.</span></p>
<p class="calibre3"><span class="font">"Cansız madde yoktur", derdi bize, "cansızlık yalnızca arkasında bilinmedik yaşam biçimlerinin gizlendiği bir maskedir. Bu biçimlerin kapsamı sonsuzdur; dereceleriyle ayırtılan sınırsızdır. Demiurgos'un elinde önemli, ilginç yaratıcı formüller vardı. Bunların sayesinde, kendilerini kendi olanaklarıyla yenileyebilen birtakım türler yarattı. Bu formüllerin yeniden kullanılıp kullanılmayacağını kimse bilmiyor. Ama bu zaten gereksiz, çünkü klasik yaratılış yöntemleri sonsuza kadar ele geçirilemeseler bile, geride hâlâ birtakım yasadışı, benimsenmiş öğretilere aykırı, suç sayılacak yöntemler vardır."</span></p>
<p class="calibre3"><span class="font">Babam kozmogoninin genel ilkelerinden kendi özel meraklarının daha sınırlı alanına geçerken, sesi alçalıp etkileyici bir fısıltıya dönüştü; söylevi giderek karmaşıklaştı; izlenmesi zorlaştı, vardığı sonuçlar da kuşkulu, tehlikeli olmaya başladılar. Hareketlerine gizemli bir ağırbaşlılık egemen oldu. Gözünün birini yarı kapadı; iki parmağını alnına dayadı; yüzüne olağanüstü bir kurnazlık ifadesi geldi. Bakışlarıyla dinleyicilerini yerlerine mıhladı; yüzünde alaycı bir ifadeyle onların en mahrem, en özel gizlerine el uzattı; sonunda çekildikleri en uzak köşede onlara ulaştı; onları duvara sıkıştırdı; kinayeli sözlerle gıdıkladı; en sonunda o insanlar onu anladıklarını ufacık bir kahkahayla gösterdiler; sözlerini onayladıklarını, benimsediklerini gülerek belirttiler; koşullu olarak teslim olduklarının işaretini verdiler.</span></p>
<p class="calibre3"><span class="font">Kızlar, hiç kımıldamadan oturuyorlardı; dikiş makinesinin iğnesinin altındaki kumaş parçası çoktan kayıp yere düşmüştü; makine boşa dönüyordu; diktiği yalnızca pencerenin dışındaki kış karanlığı balyasından açılan yıldızsız siyah kumaştı.</span></p>
<p class="calibre3"><span class="font">"Çok uzun bir süredir Demiurgos'un benzersiz kusursuzluğunun dehşeti altında yaşadık", dedi babam. "Yarattığı şeylerin kusursuzluğu, bizim kendi yaratıcılığımızı felce uğrattı. Onunla yarışmak istemiyoruz. Onun gibi olalım diye bir hırsımız yok. Biz aşağıdaki kendi dünyamızda yaratıcı olmak istiyoruz; yaratıcılığın ayrıcalığına sahip olmak, yaratıcılık zevkini tatmak -tek sözcükle- Demiurgos'luk istiyoruz." Babamın kimin adına bu istemlerde bulunduğunu, hangi topluluğun ya da kuruluşun, hangi mezhebin ya da tarikatın onu bağlılıkla destekleyip sözlerine gereken gücü sağladığını bilmiyorum. Bize gelince, biz bu Demiurgosvari arzuları paylaşmıyorduk.</span></p>
<p class="calibre3"><span class="font">Ama babam, bu arada bu ikinci Demiurgosluğun programını, varlıkların ikinci yaratılışının tanımını hazırlamıştı; bu tanım, içinde bulunduğum çağa açıkça karşı çıkacaktı.</span></p>
<p class="calibre3"><span class="font">"Sonu gelmeyen yaratılışlarla, uzun süreli varoluşlarla ilgilenmiyoruz", dedi; "bizim yarattıklarımız, birkaç ciltlik aşk serüvenlerinin başkişileri olmayacaklar. Rolleri kısa, az ve öz olacak; kişilikleri bir geçmişe dayanmayacak. Zaman zaman, tek bir hareket, tek bir sözcük için onlara can verme zahmetine gireceğiz. Açıkça kabul ediyoruz: Yaptığımız işin kalıcı olmasında ya da sağlam bir ustalıkla yapılmasında ısrar etmeyeceğiz. Yarattıklarımız geçici olacak; bir tek kez işe yarayacaklar. Eğer insan olacaklarsa, onlara, örneğin, yalnız bir tek profil, bir el, bir bacak, rolleri için gerekli olan tek organı vereceğiz. Gerekli olmayan öteki bacağı dert etmek, işe yaramayacak bir ayrıntıyla boşu boşuna uğraşmak sayılır. Sırtları yelken bezinden yapılabilir ya da salt badanalanır. Amacımızı şu gururlu sloganla belirteceğiz: Her bir hareket için değişik bir oyuncu. Her bir eylem, her bir sözcük için değişik bir insana can vereceğiz. Bizim hevesimiz bu işte; dünya biz nasıl istersek ona göre yönetilecek. Demiurgos, kusursuz, görkemli, karmaşık gereçlere âşıktı; bizse değersiz şeylere öncelik vereceğiz. Gereçlerin ucuzluğu, eski püskülüğü, aşağılıklığıdır bizi kendimizden geçiren ve büyüleyen.</span></p>
<p class="calibre3"><span class="font">Bu düşkünlükteki derin anlamı, renkli dokumalar, mukavvalı alçılar, yumurtalı boyalar, üstüpü ve testere talaşı için duyduğum tutkuyu anlayabiliyor musunuz?" diye sordu babam. Karamsar bir gülümsemeyle sürdürdü sözünü. "Bu tutku, mad-de'nin kendisine, yumuşacık ya da gözenekli oluşuna, eşsiz, gizemli uyumuna duyduğumuz aşkın kanıtıdır. Demiurgos, o büyük usta ve sanatçı, maddeyi görünmez yaptı; yaşamın yüzeyinin altında yok etti. Bizse' tam tersine', maddenin gıcırdamasını, direnmesini, biçimsizliğini seviyoruz. Her bir hareketin, her bir kıpırdamanın arkasında onun süredurumunu, ağır çabalarını, ayı gibi hantal olduğunu görmekten hoşlanıyoruz."</span></p>
<p class="calibre3"><span class="font">Kızlar hiç kıpırdamadan oturuyorlardı; gözleri cam gibiydi. Yüzleri dinlemekten uzamış, aptallaşmıştı; yanakları kızarmıştı. Evrenin yaratılışının ilkine mi, ikincisine mi ait olduklarına o anda karar vermek herhalde çok güç olurdu.</span></p>
<p class="calibre3"><span class="font">"Özetlersek", diye sözlerini tamamladı babam, "insanı ikinci bir kez yaratmak istiyoruz - bir cansız manken biçiminde ve görünüşünde."</span></p>
<p class="calibre3"><span class="font">Burada, anlattıklarımızın eksiksiz olması açısından, dersin bir noktasında ortaya çıkan, üzerinde fazla durmadığımız ufak, önemsiz bir olaydan söz etmemiz gerekir. Olayların akışı içinde bütünüyle saçma ve anlaşılmaz görünen bu ufak olayı nedeni ve sonucu olmayan, eskiden kalma bir otomatizm olarak açıklayabilir, cansız nesnelerin içlerindeki kinin, ruhbilim alanına aktarılması olarak görebiliriz belki de. Okurun, aynı bizim gibi, bu olayın üstünde fazla durmamasını öneriyoruz. Neler olduğuna gelince:</span></p>
<p class="calibre3"><span class="font">Babam "manken" der demez, Adela kolundaki saate bir göz attı, Polda'yla anlamlı anlamlı bakıştılar. Sonra Adela sandalyesini öne itti, ayağa kalkmaksızın giysisini yukarı sıyırıp siyah ipek çorap içindeki ayağını gösterdi, sonra da onu bir yılan başı gibi dimdik öne uzattı.</span></p>
<p class="calibre3"><span class="font">Adela bütün o sahne boyunca öylece, dimdik, iri gözleri atropinden parlayarak, titreyerek oturdu, Polda'yla Pauline iki yanındaydılar. Her üçü de gözlerini iri iri açmış, babama bakıyorlardı. Babam sinirli sinirli öksürdü; suskunlaştı; ansızın kıpkırmızı kesildi. Az öncesine kadar öylesine etkileyici, canlı olan yüz çizgileri, bir dakika içinde duruldular; yüzüne alçakgönüllü bir ifade geldi.</span></p>
<p class="calibre3"><span class="font">Babam -kendisi göklere yükselten bulutlardan henüz inen o esin dolu inançsız adam- ansızın çöktü, iki büklüm oldu. Yoksa yerine başka bir adam mı geçmişti? O başka adam şimdi dimdik, kıpkırmızı, gözleri yerde oturuyordu. Polda, onun yanına gidip üstüne eğildi. Sırtına hafifçe vurarak tatlı, yüreklendirici bir ses tonuyla konuştu: “Jakob akıllı olmalı. Jakob söz dinlemeli. Jakob inat etmemeli. Lütfen Jakob... Lütfen ..."</span></p>
<p class="calibre3"><span class="font">Adela'nın öne uzanmış duran terliği hafifçe titriyor, yılan dili gibi parlıyordu. Babam yavaşça kalktı, gözleri hâlâ yerdeydi, öne doğru robot gibi bir adım attı, dizlerinin üstüne düştü. Odanın sessizliği içinde lâmba tıslıyor, etkileyici bakışlar duvar kâğıdındaki ağaç desenleri boyunca yukarı aşağı gidip geliyor, zehirli dillerin fısıltıları havada asılı kalıyor, karışık düşünceler. ..</span></p>
<p class="calibre3"><span class="font">Ertesi akşam babam, karanlık ve karmaşık konusuna tazelenmiş bir heyecanla yeniden döndü. Derin çizgilerle dolu yüzündeki her bir kırışık, inanılmaz bir kurnazlık yansıtıyordu. Cildinin her kırışığının arasında bir alay oku gizliydi. Ama ara sıra bu kırışıkların helezoni çizgileri, duyumsadığı esinle genişliyor, adamakıllı şişiyor, sessiz çemberler halinde kış gecesinin derinliklerine çöküyorlardı.</span></p>
<p class="calibre3"><span class="font">"Mumyalar müzesindeki heykeller", diye başladı sözüne babam, "hattâ panayır alanında gördüğümüz beceriksizce taklit edilmiş cansız mankenler bile ciddiye alınmalıdırlar. Maddenin hiç şakası yoktur: Her zaman korkunç derecede ciddi şeylerle doludur o. Maddeyle oynanabileceğini, onun bir şaka uğruna biçimlendirilebileceğini düşünmeye, şakanın bir yazgı gibi, alınyazısı gibi o maddenin içine yerleşemeyeceğine, onu kemirmeyeceğine inanmaya kim cesaret edebilir? Neden olduğu gibi olması gerektiğini, neden kendisine zorla verilen, gerçekteyse gülünç bir taklitten başka bir şey olmayan bu biçimde kalması gerektiğini bilmeyen bu mankenin çektiği acıyı, maddesinin içine yerleştirilen, oraya hapsedilen o sessiz ıstırabı gözünüzde canlandırabiliyor musunuz? Biçimin, anlatımın, yalandan yapmanın gücünü, umarsız bir kütleye zorla benimsetilen, o kütleyi kendi acımasız, zorba ruhunu yönetircesine yöneten keyfî acımasızlığı anlıyor musunuz? Yelken beziyle üstüpüden yapılma bir surata bir kızgınlık ifadesi veriyorsunuz, o ifade o kafada öylece kalıyor: Hiçbir çıkış kapısı bulamayan</span></p>
<p class="calibre3"><span class="font">kör bir öfke, bir daha hiç çıkmamacasına hapsedilmiş bir kasılma, gerginlik. Kalabalık bu gülünç taklide gülüyor. Ağlayın hanımlar, kendi alınyazınıza ağlayın, hapsedilen maddenin sefaletini gördüğünüzde, ne olduğunu ve neden olduğunu ne de sonsuza dek kendisine zorla kabul ettirilen hareketin nereye varacağını bilen, acı çeken maddenin sefaletini gördüğünüzde ağlayın.</span></p>
<p class="calibre3"><span class="font">Kalabalık gülüyor. O kahkahadaki korkunç sadizmi, evrenin yaratıcısına özgü o heyecan verici acımasızlığı anlayabiliyor musunuz? Yine de tecavüze uğramış, kendisine karşı korkunç bir hata işlenmiş olan, maddenin sefaletini görünce kendi yazgımıza ağlamalıyız hanımlar. Kendi gülünç yüz hatları üzerine acıklı acıklı düşünceye dalan bütün mankenlerin, bütün kuklaların insanı ürküten kederlerinin nedeni, bu korkunç hatadır.</span></p>
<p class="calibre3"><span class="font">Avusturya Prensesi Elisabeth'in katili olan anarşist Lucc-heni'ye bakın; Sırbistan'ın şeytanî ve mutsuz kraliçesi Draga'ya bakın; köklü ailesinin umudu ve gururu olan, ama ne yazık ki otuz bir çekmeye alışıp mahvolan o genç dâhiye bakın. Ah bu adlardan, bu kasılmalardan geriye ne kaldığına bakın!</span></p>
<p class="calibre3"><span class="font">Balmumundan yapılma heykelinde Kraliçe Draga'dan hiçbir şey kalmış mı? Onu andıran bir şey, onun varlığının en küçük bir gölgesi bile? Ama benzerlik, gibilik, ad bize güvence veriyor, o talihsiz bedenin kendi içinde, kendi başına ne olduğunu sormaktan bizi alıkoyuyor. Yine de biri olmalı o, adsız biri, ürkütücü, mutsuz biri, dilsiz yaşamı boyunca Kraliçe Draga'nın adını hiç duymamış olan bir varlık. ..</span></p>
<p class="calibre3"><span class="font">Panayırdaki bölmelere kapatılmış bu balmumu bedenlerin geceleri nasıl korkunç uluduklarını duydunuz mu? Hapsedildikleri yerin duvarlarını yumruklayan bu tahta ya da porselen bedenlerin acıklı korosunu dinlediniz mi?"</span></p>
<p class="calibre3"><span class="font">Babamın yüzü, karanlıkların içinden bulup çıkardığı imgelerin dehşetiyle sarsılmıştı, bu yüzdeki kırışıklıklar helezoniaş-mıştı; dibinde bir peygamberin ürkütücü gözünün parladığı bu girdap giderek derinleşti. Sakalı tuhaf bir biçimde diken diken oldu, siğillerinden, benlerinden, burun deliklerinden fışkıran tutam tutam kıllar havaya kalktılar. Babam dimdik duruyordu, gözleri alev alevdi; mekanizması bozulmuş bir otomatik aygıt gibi içindeki çatışma tir tir titretiyordu onu.</span></p>
<p class="calibre3"><span class="font">Adela, iskemlesinden kalktı; biraz sonra olacaklardan gözlerimizi kaçırmamızı istedi. Sonra babamın yanına gitti, ellerini beline dayayıp adamakıllı kararlı bir poz takınarak açık seçik konuştu.</span></p>
<p class="calibre3"><span class="font">Öteki kızlar dimdik oturuyorlardı, gözlerini yere dikmişlerdi, tuhaf bir uyuşukluk vardı Üzerlerinde...</span></p>
<p class="calibre3"><span class="font">Sonraki akşamların birinde babam söylevini sürdürerek şöyle dedi: "Terzi mankenleriyle ilgili konuşma yapacağımı bildirdiğim zaman, yanlış anlamanın cisimleşmiş halleri, aşağılık, sıradan bir zevksizliğin ürünü olan o acıklı taklitlerden söz etmek istememiştim. Aklımda başka bir şey vardı."</span></p>
<p class="calibre3"><span class="font">Babam bunları söyledikten sonra gözlerimizin önünde hayâlinde yarattığı </span><span class="font5">generatio aequivoca'nm</span><span class="font"> resmini çizmeye başladı; bir tür yarı organik varlıklar, bir çeşit yalancı hayvan topluluğu ve bitki örtüsü, maddenin tuhaf bir biçime dönüşmesinin sonucu olan şeylerdi tanımladığı.</span></p>
<p class="calibre3"><span class="font">Bunlar, yalnızca dış görünüşleriyle kabuklu hayvanlara, omurgalılara, kafadanbacaklılara benzeyen canlılardı. Gerçekteyse bu benzerlik yanıltıcıydı - iç yapıları olmayan biçimsiz yaratıklardı onlar; maddenin bellekten yararlanarak, alışkanlıkla, daha önce benimsenmiş biçimleri yineleyen öykünme eğiliminin ürünleriydiler. Genel olarak maddenin yapıbilgisi sınırlıdır; varoluşun çeşitli evrelerinde belli sayıda biçim durmadan yinelenir.</span></p>
<p class="calibre3"><span class="font">Hareketli, uyarılara karşı duyarlı, ama yine de gerçek yaşamın sınırlarının dışında olan bu yaratıklar, mutfak tuzu eriyiklerinin içine belirli bazı koloit bileşikleri sarkıtılarak oluşturulabilirler. Birkaç gün sonra bu koloitler hayvan topluluğunun sınıflarını andıran madde çökelmesi biçimine girerler.</span></p>
<p class="calibre3"><span class="font">Bu yolla oluşan yaratıklarda solunum ve metabolizma olduğu görülebilir, ama yapılan kimyasal çözümlemeler sonu-</span></p>
<p class="calibre3"><span class="font">cunda onlarda ne albümin ne de karbon bileşiklerine rastlanmıştır.</span></p>
<p class="calibre3"><span class="font">Yine de bu ilkel biçimler, kesin ayırıcı özelliklere sahip olan çevrelerde -örneğin sayısız yaşantının ve olayın kalıntılarıyla tıka basa dolu olan eski evlerde-, insan düşlerinin zenginleştirdiği kullanılmış atmosferlerde, anıların, özlemlerin, yararsız can sıkıntılarının humusuyla dolu olan çöp yığınlarında ara sıra görünen yalancı hayvan topluluğu ve bitki örtüsünün biçim zenginliğiyle ve görkemiyle karşılaştırıldığında sıradan şeylerdi. Böyle bir toprakta bu yalancı bitkiler bolca sürgün verirlerdi, ama kısa ömürlüydüler, ansızın, görkemli bir biçimde serpilen, ama hemen solup yok olan kısa ömürlü döller verirlerdi.</span></p>
<p class="calibre3"><span class="font">Bu tür apartman dairelerinde duvar kağıtları herhalde ritim hızlarındaki ardı arkası kesilmeyen değişikliklerden sıkılmışlar, usanmışlardır; onların bilinmedik, tehlikeli düşlerden etkilenmelerine şaşmamak gerek. Mobilyanın özü değişkendir, yozlaşmıştır, anormal dürtülere açıktır; ancak böyle olursa bu hasta, yorgun, boş toprakta renkli, bereketli bir küf, olağanüstü bir biçimde, eşsiz güzellikteki bir kızıllık halinde gelişir.</span></p>
<p class="calibre3"><span class="font">"Sizin de mutlaka bileceğiniz gibi", dedi babam, "eski apartman dairelerinde kimi zaman unuttuğumuz odalar olur. Aylar boyunca kimse girmez içlerine, eski duvarların arasında ilgisizlikten sararıp solarlar, kendi içlerine kapanırlar, tuğlalar bürür onları, belleğimizden silinirler; böylece de sanki cezalandırılıp var olma hakkını yitirirler. Arka merdivenin sahanlığından onlara açılan kapıları, insanlar o kadar uzun zamandır görmemişlerdir ki, bu kapıları duvardan ayırt edemezsiniz, onunla bütünleşirler, bu kapılara ait bütün izler, çizgi ve çatlakların karmaşık ağı içinde yok olur.</span></p>
<p class="calibre3"><span class="font">Bir keresinde, kış sonlarına doğru bir sabah erkenden" diye sürdürdü sözünü babam, "birkaç ay hiç uğramadıktan sonra, işte böyle unutulmuş bir koridora girdim, odaların görünümü beni hayrete düşürdü.</span></p>
<p class="calibre3"><span class="font">Döşemedeki bütün çatlaklardan, bütün pervazlardan, her bir oyuktan odanın kül rengi havasını, yaprakların ışıldayan telkari danteliyle dolduran incecik filizler uzamıştı: Fısıltılarla, titrek ışıklarla dolu bir sera ormanı - yalancı, sevinç dolu bir ilkbahardı gördüğüm. Yatağın çevresinde, lâmbanın altında, dolapların yanında narin ağaç kümeleri büyüyor, bu ağaçlar ışıklı dallarını, pınar gibi fışkıran dantelimsi yapraklarını uzatıp, tavandaki cennet resmine klorofil püskürtüyorlardı. O hızlı çiçek açma süreci sırasında gözlerinizin önünde tomurcuklar patlıyor, yaprakların arasından kocaman beyaz, pembe çiçekler etli pembe bölümlerini gözler önüne serecek biçimde serpiliyor, taç yapraklarını döküyor, çabucak çürüyüp dağılıyorlardı.</span></p>
<p class="calibre3"><span class="font">Havayı yumuşak bir hışırtıyla, tatlı bir mırıltıyla dolduran, incecik dalların arasından konfeti gibi dökülen o beklenmedik çiçeklenmeyi görmek", dedi babam, "beni mutlu etti".</span></p>
<p class="calibre3"><span class="font">Bu zamansız çiçeklenmeyi, bu gürlüğü kışkırtan, ağır ağır dökülen kocaman, pembe çiçek demetleriyle odaya eşsiz güzellikte bir kar yağdıran zakkumların solmasına yol açan bu dolgun atmosferin mayalanışını, havanın titreştiğini görebiliyordum.</span></p>
<p class="calibre3"><span class="font">Gece olmadan, diye tamamladı sözünü babam, "o görkemli çiçeklenmeden geriye hiçbir iz kalmamıştı. Elden kaçıveren o görüntünün tümü bir serap, yaşamın benzerini yaratmış olan maddenin tuhaf bir örneğiydi."</span></p>
<p class="calibre3"><span class="font">O gün babamın üstünde alışılmadık bir canlılık vardı; gözlerindeki ifade -kurnaz, alaylı bakış- yaşam doluydu, şakacıydı. Sonra ansızın ciddileşti; çok çeşidi olan maddenin girebileceği sınırsız sayıdaki değişik biçimleri yeniden çözümledi. Medyumların çağırdığı ruh gibi kuşku uyandırıcı, sorunlu biçimler onu büyülüyordu; madde taslakları da büyülüyordu; yani bazı durumlarda esrime halindeki kişinin ağzından çıkan, bütün masaya yayılan, bütün odayı dolduran, katalepsili beynin yaydığı, bedenle ruh arasındaki sınırda yıldız hamuru olarak havada asılı duran seyrek doku.</span></p>
<p class="calibre3"><span class="font">"Dünyada ne kadar acı çeken, sakat, eksik yaşam biçimleri olduğunu kim bilir", dedi; "örneğin çivilerle çabucak birbirine tutturulan kutularla masaların yapay olarak yaratılan yaşamları, çarmıha gerilmiş o keresteler, insanların acımasız yaratıcılığının sessiz kurbanları. Birbiriyle uyumsuz, düşman tahta ırkları arasındaki korkunç doku iletimi, bunların tek bir piç kişilikte birleşip kaynaşmaları.</span></p>
<p class="calibre3"><span class="font">Eski, bildik gardıroplarımızın cilalı damarlarında, oyuklarında, budaklarında eskilerden kalma ne acılar var acaba? Onların üzerinde neredeyse dümdüz edilmiş, tanınmayacak derecede cilalanmış olan o eski çizgileri, gülümseyişleri, bakışları kim tanımlayabilir ki?"</span></p>
<p class="calibre3"><span class="font">Bunları söylerken babamın yüzünü düşünceli kırışıklar doldurdu; üzerindeki tüm anıları dümdüz edilip silinmiş, budaklarla, damarlarla dolu eski bir kalasa benzemeye başladı. Bir an için, ara sıra olduğu gibi, babamın duyumsamazlığa düşeceğini sandık, ama ansızın kendini toparladı, konuşmasını sürdürdü:</span></p>
<p class="calibre3"><span class="font">"Söylencelerde adı geçen çok eski kabileler ölülerini mumyalarlardı. Evlerinin duvarları oralara hapsedilmiş gövdelerle, başlarla doluydu. Oturma odasının bir köşesinde bir baba dururdu - içi doldurulmuş olarak; karısının tabaklanmış derisi masanın altında halı görevi görürdü. Öldürülen metresinin bedeninden Malaya'lı mumyacıların yaptıkları lambayı kamarasında kullanan bir kaptan tanımıştım. Kadının başında kocaman boynuzlar vardı. Kamaranın sessizliği içinde kadının yüzü tavanda, boynuzların arasında gerilmiş olarak durur, gözka-pakları hafifçe aralanırdı. Yarı aralık dudaklarında bir tükürük kabarcığı parıldar, sonra en hafif bir fısıltı üzerine dağılırdı. Avize yerine kirişlerden sallanan ahtapotlar, kaplumbağalar, kocaman yengeçler o sessizliğin içinde bacaklarını hiç durmadan oynatırlar, yürürler, yürürler, yürürler, hiç kımıldamadan yürürlerdi... "</span></p>
<p class="calibre3"><span class="font">Aklına kim bilir hangi bağlantılar gelince karışan düşünceleri, onu yeni örnekler vermeye zorladı, babamın yüzüne tasalı, üzgün bir ifade geldi.</span></p>
<p class="calibre3"><span class="font">"Öz kardeşimin", diyerek alçak bir sesle konuştu, "uzun ve umarsız bir hastalık sonucu giderek bir tomar lastik boruya dönüştüğünü, zavallı kuzenimin onu gece gündüz yastığının üzerinde taşıyarak o talihsiz yaratığa kış gecelerinde bitmek bilmeyen ninniler söylemek zorunda kaldığını sizden gizleyecek miyim? Bir lavman gerecinin lastik borusuna dönüşen bir insandan daha üzücü bir şey olabilir mi acaba? Anne ve babası için ne büyük bir can sıkıntısı, ne büyük bir duygu karmaşası, geleceği parlak o gençliği çevreleyen umutlar açısından ne büyük bir düş kırıklığı! Yine de, o değişim sırasında bile, kuzenim onu bağlılıkla sevdiğini göstermekten geri kalmadı."</span></p>
<p class="calibre3"><span class="font">"Ah, lütfen, bunu daha fazla dinleyemeyeceğim, gerçekten dinleyemeyeceğim!", diye inledi Polda, iskemlesinin üzerine eğilerek. "Onu durdur, Adela... "</span></p>
<p class="calibre3"><span class="font">Kızlar ayağa kalktılar; Adela, parmağını babamı gıdıklayacakmış gibi öne doğru uzatarak onun yanına gitti. Babam desteksiz kaldı, hemen konuşmasını kesti, dehşete kapılarak Ade-la'nın oynayıp duran parmağından kaçmaya başladı. Adela'ysa parmağıyla tehdit ederek ardına takıldı, onu adım adım odanın dışına itti. Pauline esnedi, gerindi. Polda'yla birbirlerine yaslandılar, bakışıp gülümsediler.</span></p>
</body>
</html>