<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Pan</span></b></h2>
<p class="calibre3"><span class="font">Barakalarla ek binaların arka yüzlerinin arasında kalan bir köşede, avludan dışarı giden bir ara yol vardı; tuvaletle kümesin bahçesinin arasına sıkışmış tam bir çıkmaz sokak; ilerisinde ne olduğu görünmeyen sıkıcı bir yerdi.</span></p>
<p class="calibre3"><span class="font">Burası dünyanın ucu, avlunun Cebelitarık'ıydı, yatay dizilmiş kalasların oluşturduğu arkası görünmeyen bu küçük dünyaya kesin bir sınır koyan tahta perdeye kafasını umarsızca çarpıyor.</span></p>
<p class="calibre3"><span class="font">Tahta perdenin altından siyah, pis kokulu bir dere akıyordu: hiçbir zaman kurumayan bu çürük, yağlı çamur damarı, tahta perdenin sınırının arkasında uzanan dünyaya giden tek yoldu. O kokuşmuş ara yolun umutsuzluğu, önüne bir engel gibi dikilen tahta perdeye o kadar uzun bir süredir yükleniyordu ki kalaslardan biri gevşemişti. <sup class="calibre4">İ</sup>şin geri kalanını da biz oğlanlar tamamladık, kalası söküp çıkardık. Böylece orada bir gedik oluşturarak güneşe bir pencere açmış olduk. Su birikintisinin üstüne köprü niyetine yerleştirdiğimiz kalasa ayağını basan bir avlu mahkûmu, o deliğin içinden büzülüp geçebilir, kendini iç açıcı meltemlerin estiği yepyeni, daha geniş bir dünyanın kucağına bırakabilirdi. Orada, içindeki bitkilerin iyice uzayıp birbirini örttüğü büyük bir bahçeyle karşılaşırdı. Orada, gümüş rengi hışırtılı yaprakları olan, köpük beyazı, ışıklı bir ağla örtülü sayısız yüksek armut ağacı, kocaman elma ağaçları vardı. Hiçbir zaman biçilmeyen karmakarışık, sık çimen, dalga dalga kabaran toprağı yumuşacık bir halıyla kaplıyordu. Orada, yumuşacık yüzeyli sıradan çayır otları, incecik telkâri işlemeli yaban-maydanozları, kaba, buruşuk yapraklı yer sarmaşıkları, nane kokan cansız ısırganotları yetişirdi. Pas lekeli, parlak damarlı muzlar, yukarı kıvrılırdı; kalın, kırmızı tohum hevenkleri ortaya çıkardı. Bu orman, baştan başa yumuşacık bir havanın içine batırılmış, mavi meltemlerle doldurulmuştu. Çimenliğe uzandığınızda kendinizi bulutların, yelken açmış karaların gökma-visi haritasının altında bulur, gökyüzünün tüm coğrafyasını soluğunuzla içinize çekerdiniz. Havayla olan bu birliktelikleri sonucunda yuvarlak, ince uzun yapraklar, incecik bir tüy tabakasıyla, yumuşak bir havla ya da ucu kıvrık sert kıllarla kaplanırlardı; görünüşe göre bunlar oksijen dalgalarını tutup yakalamalarına yarıyordu. O incecik, beyaz tabaka, bitkilerle atmosfer arasındaki bağlantıyı sağlıyor, onlara havanın gümüş grisi rengini, güneşin bir görünüp bir yok olduğu iki an arasındaki gölgeli sessizlikleri veriyordu. Bitkilerden biri, soluk dalları sütsü bir sıvıyla dolu, şiş, sarı bir bitki, boş filizlerinin içinden saf hava çıkarttı dışarıya; rüzgârın savurduğu ve mavi suskunluğun içinde gürültüsüzce yok olup giden top gibi, tüylü karahindiba çiçekleri kadar saf.</span></p>
<p class="calibre3"><span class="font">Bahçe çok büyüktü, uzantıları vardı, ayrıca çeşitli bölgeleriyle iklimleri de. Bir yanından gökyüzüne ve havaya açılıyor, orada yeşil tarhların en yumuşağım, en narinini sunuyordu bize. Ama toprağın uzayıp alçak bir kıstağa dönüştüğü, ıssız bir soda fabrikasının arka duvarının gölgesine karıştığı yerde bahçe, çirkinleşiyor, otlar uzayıp birbirine karışıyor, kimse ilgilenmediği için yabanileşiyor, düzensizleşiyordu; devedikenlerinin yabanıl bir görünüm verdiği bahçe ısırganotlarıyla kaplanıyor; yabanotların saldırısına uğruyor, sonunda, en ucunda, duvarların arasında, dikdörtgen biçimindeki açık bir koyda aklı başından gidip çıldırıyordu. Bahçe, orada bir meyve bahçesi olmaktan çıkıyor, delice coşuyor, bir öfke, alaycı utanmazlık, şehvet patlaması biçimini alıyordu. Orası hayvanca özgürlükleri içinde tutkularının dizginlerini koyuvermiş, uzayıp birbirine karışmış, verimsiz, lahana başlı kozalakların egemenliği altındaydı -gündüz vakti geniş eteklerini silkeleyen iriyarı cadılar, bu etekleri birbiri peşi sıra aşağı atarlardı, ta ki şişen, hışırdayan delik deşik paçavralar o kavgacı piç dölünün hepsini çılgın örtüsünün altına alana kadar. Etekler hâlâ kabarır, sürüklenir, birbirinin üstüne biner, durmadan yayılırlar, büyürlerdi - bir barakanın alçak saçağına kadar yığılmış tenekemsi yapraklar. Tüm yaşamım boyunca onu ilk ve tek kez olmak üzere orada gördüm; korkunç sıcak bir öğle saatinde. Deliren, çıldıran zamanın, olayların tekdüzeliğinden kopup kaçak bir serseri gibi tarlalarda bağırarak koştuğu bir andı. <sup class="calibre4">Ö</sup>yle anlarda yaz çığrından çıkar, delice bir dürtüyle her yandan evrenin tümüne yayılır, bilinmedik, çılgın bir yöne doğru ikiye-üçe katlanarak giderdi.</span></p>
<p class="calibre3"><span class="font"><sup class="calibre4">İ</sup>şte o saatte ben kudurup kelebekleri kovalamaya başlar, tutuşan havada titreyerek ürkek zikzaklar çizen bu parlak noktaların, serüven peşinde koşan bu incecik beyaz kar tanelerinin arkasından tutkuyla giderdim. Birden, bu ışıklı noktalardan biri uçarken önce ikiye, sonra üçe bölündü; o parlak, göz kamaştırıcı beyazlıktaki noktalardan oluşan üçgen beni, tıpkı bir bataklık yakamozu gibi, güneşte kavrulan devedikeni ormanının içine sürükledi.</span></p>
<p class="calibre3"><span class="font">Kozalakların yanına gelince durdum, o derin uçuruma doğru ilerlemeyi göze alamamıştım.</span></p>
<p class="calibre3"><span class="font">Sonra ansızın onu gördüm. Kozalakların oluşturduğu sık ormana koltuk altlarına kadar gömülmüş olarak önümde yere çömelmiş duruyordu. Kirli gömleğinin içindeki geniş sırtını, ceketinin pis yanını gördüm. Her an sıçrayacakmış gibi oracıkta oturuyordu, sırtında ağır bir yük varmış gibi omuzlarını kamburlaştırmıştı. Duyduğu gerginlikten soluk soluğa kalmıştı; bakır rengi yüzünden oluk gibi akan ter güneşte parlıyordu. Hiç kıpırdamıyor, çok ağır bir iş yapıyormuş, çok büyük bir yükün altında kalmış da çabalıyormuş gibi görünüyordu.</span></p>
<p class="calibre3"><span class="font">Oracıkta kalakaldım, bakışları beni tutsak etmiş, olduğum yere çivilemişti.</span></p>
<p class="calibre3"><span class="font">Karşımda duran, bir serserinin ya da bir sarhoşun yüzüydü. Akarsuların aşındırdığı bir taş gibi yuvarlak, geniş olan alnının üstünde bir tutam kirli saç dikelmiş duruyordu. Alnını derin kırışıklıklar kaplamıştı. Bunun acıdan mı, yakıcı güneşlen mi, yoksa yüzünün içine işleyerek o çizgileri kırılma noktasına gelene kadar gerip uzatan insanüstü çabadan mı olduğunu anlayamadım. Siyah gözleri, büyük bir umarsızlığın ya da acının verdiği kımıltısızlıkla delercesine bakıyordu. Bana hem bakıyor hem bakmıyor, beni hem görüyor hem görmüyordu. Gözleri, acıdan çılgına döndüğü için ya da esinlenmenin çılgın sevinciyle patlayan deniz kabuklarına benziyorlardı.</span></p>
<p class="calibre3"><span class="font">Ansızın o gergin hatlı yüz, yavaşça, korkunç bir biçimde buruştu. Bu ifade yoğunlaştı, az önceki deliliği, gerginliği içine çekti, kabardı, giderek genişledi, sonunda kükreyen, boğuk bir kahkahaya dönüştü.</span></p>
<p class="calibre3"><span class="font">Derinden sarsılmıştım, onun hâlâ deli gibi gülerek çömel-diği yerden yavaşça kalktığını, bir goril gibi omuzlarını büzerek, ellerini paçavraya dönmüş pantolonunun yırtık ceplerine sokarak koşmaya başladığını gördüm; uzun adımlarla sıçrayıp atlayarak hışırtılı kalaylı kâğıda benzeyen kozalakların arasından geçiyordu - kaçıp alışkın olduğu yere sığınan flütsüz bir Pan gibiydi.</span></p>
</body>
</html>