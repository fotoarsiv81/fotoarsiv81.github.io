<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Ölü Mevsim</span></b></h2>
<p class="calibre3"><span class="font">Sabah saat beşte, sabahın ilk ışıklarıyla yanan o saatte, evimiz çoktan şiddetli ama sessiz bir aydınlıkla kuşatılmış olurdu. O görkemli saatte hiç kimse görmeden -kapalı perdelerin yarı karanlığındaki odalar hâlâ uykudaki insanların düzenli soluklarıyla doluyken- evin önyüzü, sanki yüzeyi uykulu, mutlu gözkapaklarıyla bezenmiş gibi sabahın ilk saatlerinin sessiz sisinde güneşle yıkanırdı. Böylece, sabahın bu ilk saatlerinin sessizliğinde, sabahın ilk ateşini aydınlıkta eriyen uykulu bir yüzle, hatları derin düşlerin etkisiyle hafifçe bükülen bir yüzle emerdi. Evin önündeki akasya ağacının gölgesi sıcak yüzeyden aşağı dalga dalga kayar, boşuna bir çabayla altın uykunun derinliğine nüfuz etmeye çalışırdı. Keten perdeler, parça parça sabah güneşini emer, sıcaktan bayılarak güneşte yıkanırlardı.</span></p>
<p class="calibre3"><span class="font">O erken saatte daha fazla uyuyamayan babam, binanın giriş katındaki dükkânı açmak üzere, elinde dosyalar ve defterlerle aşağı inerdi. Giriş kapısında bir an durur, yarı kapalı gözleriyle güneşin güçlü vuruşunu içine çekerdi. Evin güneşle yıkanan duvarı babamı dümdüz, pürüzsüz yüzeyinin içine çekerdi. Babam yamyassı olur, önyüzün içine gömülür, titrek ve ılık ellerinin öne uzanıp binanın altın sıvasının içinde eridiğini hissederdi. (Acaba kaç baba, sabahın saat beşinde merdivenin son basamaklarında dururken, evlerin önyüzlerinin içinde erimiştir? Böylece, acaba kaç baba kendi kapısının kapıcısı olmuş, daha sonra, evin önyüzündeki geniş gülümseyişe sonsuza kadar gömülmüş olan babalarını anımsayarak, oğullarının parmaklarının gezineceği yüzler olarak, bir eli kapı tokmağında ve yüzünde birbirine koşut ve mutluluk yansıtan kırışıklarla, dümdüz, oyukların içine gömülmüştür?) Ama çok geçmeden kendini güçlükle çekip kurtardı, üçüncü bir boyut kazandı ve bir kere daha insanlaşmış olarak dükkânın metal çerçeveli kapısını kilitlerinden, sürgülerinden ve asma kilitlerinden kurtardı.</span></p>
<p class="calibre3"><span class="font">Dükkânın ağır demir kapısını açarken sızlanan alacakaranlık, girişten bir adım geri çekildi, birkaç santim daha derine gitti, konumunu değiştirip içerde yeniden yattı. Kaldırımın serin taşlarından duman duman yükselen sabah tazeliği, ufacık, titrek bir hava akıntısı gibi ürkekçe eşikte durdu. Dükkânın içinde, birkaç gün ve gece öncesinin karanlığı, açılmamış kumaş toplarında sinmiş duruyor, raflara yerleşiyor, sonra da dükkânın tam ortasında, en karanlık bölümde kalıyor, orada edilginleşmiş bir biçimde ve kendi kendinden doygun olarak, kumaşın bunaltıcı ana maddesine dönüşüyordu.</span></p>
<p class="calibre3"><span class="font">Babam, şevyot ve kadife kumaşların oluşturduğu o yüksek duvar boyunca ilerler, elini dik duran kumaş toplarının kenarlarında okşarcasına gezdirirdi. Kumaşların hiyerarşisinde bulunmanın acısını çeken ve düşmeye ya da düzeni bozmaya her an hazır o kör gövdeler, babamın dokunuşuyla dinginleşirdi.</span></p>
<p class="calibre3"><span class="font">Babam için dükkânımız sonsuz bir korku ve işkence yeriydi. Kendi elleriyle yarattığı bu nesne, bir süredir, günden güne şiddetlenerek ona karşı durmuş ve sonunda onu aşmıştı. Dükkân onun başedemeyeceği bir görev halini almış, bir anda koskocaman ve ulu bir yer olmuştu. Dükkânın kendinden beklediği şey babamı korkutuyordu. Dükkânın kendinden istediğini yerine getirmeye hayatı bile yetmeyecek gibiydi. Oradaki tezgâhtarların havailiğine, onların budalaca, gamsız iyimserliğine, şakalarına ve adeta o büyük işletmenin kıyısındaki düşüncesiz hareketlerine umarsızlıkla bakıyordu. En ufak bir kaygı duymayan o sıra sıra suratlara, en küçük bir düşünce taşımayan o alınlara, en ufak bir kuşku bulutuyla bile gölgelenmeyen o güvenli gözlerin derinliklerine acı bir alaycılıkla bakıyordu. Babama ne kadar sadık ve bağlı olsa da annem ona nasıl yardımcı olabilirdi ki? Yüksek düzeydeki konuları anlamak, annemin basit ve saf zihninin alacağı şeyler değildi. Kahramanca işler için yaratılmamıştı. Babamın arkası dönükken, tezgâhtarlarla çabucak bakışıp anlaştığının, onların saçma sapan sevinçlerine katılabilmek için bulduğu her fırsatın annemi mutlu ettiğinin babam farkında değil miydi sanki?</span></p>
<p class="calibre3"><span class="font">Babam kendini o vurdumduymaz dünyadan gitgide kopardı ve tümüyle belli bir disiplinin içine çekildi. Her yere egemen olan bu rehavet onu ürkütüyordu, kendi yüksek idealine tek başına hizmet etmeye koyuldu. Dizginleri elinden hiç bırakmıyor, kurallarda kendine hiç gevşeklik tanımıyor ya da kolay çözümlerin rahatlığına sığınmıyordu.</span></p>
<p class="calibre3"><span class="font">Ne kusursuzluk için açlık duymayı ne de ustalığa erişmek için çile çekmeyi bilen Balanda&amp;Ortakları ile bu daldaki öteki acemilerse böyle şeylere göz yumabilirlerdi. Perakende tekstil ticaretinin başaşağı gittiğini gören babam acı çekiyordu. Bugünkü tekstil tüccarlarından hangisi eski sanatlarının iyi geleneklerini anımsıyordu ki? <sup class="calibre4">Ö</sup>rneğin hangisi, tekstil sanatının kurallarına uygun olarak raflara üst üste konulan kumaş toplarının, yukarıdan aşağıya kaydırılan bir parmağın dokunuşuyla bir piyano tastaturu gibi ses çıkarabildiğini bilirdi? Senet, uyarı notu ve mektup alışverişindeki üslup inceliklerini çağdaş tüccarlardan hangisi biliyordu? içlerinden kaç tanesi tüccar diplomasisinin bütün büyüsünü, o eski, köklü okulun geleneklerini, pazarlığın heyecan verici aşamalarını hâlâ anımsıyordu? Yabancı bir firmanın temsilcisi geldiğinde boyuneğmez bir katılıkla ve uzlaşmaz bir kararlılıkla başlayarak, o elçinin yorulmak bilmez ikna çabaları ve dil dökmelerinin etkisiyle yavaş yavaş buzlar çözülür, sonunda şarap eşliğinde bir akşam yemeğine kadar varırdı iş; sofra, yazı masasının üzerine kurulurdu; bu yemeklerin, kâğıtların üzerinde, keyifli bir havada, yemek servisi yapan Adela'nın kaba etlerine çimdik atarak, böylesi durumlarda ne yapılması gerektiğini bilen beyefendilere uygun düşen keskin şakalar yapıp rahatça sohbet ederek, her iki taraf için de kârlı olan bir iş anlaşmasıyla sonuçlandığını kaçı anımsıyordu acaba?</span></p>
<p class="calibre3"><span class="font">Ortalık yavaş yavaş ısınırken, sabah saatlerinin sessizliğinde, babam, Christian Seipel ve Oğulları/<sup class="calibre4">İ</sup>plik ve Dokuma Fabrikası'na yazmakta olduğu mektubuna gerekli ağırlığı verebilecek en isabetli ve etkileyici sözcükleri bulmaya çalışırdı. Bu beyefendilerin dayanaksız taleplerine karşı kesin bir yanıt olmalıydı bu mektup, can alıcı noktada sözü kesen, bağlayıcı yanıt; böylece mektubun üslubu güçlü ve nükteli bir biçimde doruğa yükselecek, kısa devre olmuşçasına okuyanı sarsan bu etkinin arkasından da karşı konulamayacak, kesin, canlı ve zarif bir tek cümleyle bitirilecekti. Kaç gündür yakalayamadığı o cümlenin oluşumunu neredeyse hisseder gibiydi, neredeyse parmaklarıyla dokunabilecekti ona, ama bir türlü eline geçiremiyordu. <sup class="calibre4">İ</sup>natla önüne dikilen o engeli fırlatıp atmak için gereksediği, keyifli bir andı yalnızca. Bütün çabalarına karşı duran o engeli aşmak için taze bir şevkle işe koyulmak üzere elini boş bir kâğıda uzatıp duruyordu.</span></p>
<p class="calibre3"><span class="font">O arada mağazada çalışanlar yavaş yavaş gelmiş olurlardı. Sabahın erken saatlerinden yüzleri pençe pençe kızarmış olarak içeri girerler, babamın çalışma masasının uzağından geçerken ona ürkek ve suçlu bakışlar atarlardı.</span></p>
<p class="calibre3"><span class="font">Geceden yorgun çıkmış olan ve bunu da bilen tezgâhtarlar, babamın sessiz eleştirisinin ağırlığını hissederlerdi; ne yapsalar bunu önleyemezlerdi. Ne yapsalar, kaygılı düşüncelere dalmış olan ustanın gönlünü alamazlardı. Masasının arkasında akrep gibi sinmiş oturan, önündeki kâğıtları fare gibi karıştırırken gözlüğü kötü kötü parıldayan babamı hiçbir heves gösterisi yatıştıramazdı. Artan sıcakla birlikte onun da heyecanı artar, içinde saklı duran huysuzluk yoğunlaşırdı. Zemine vuran dört köşe güneş ışığı alev alev yanardı. Sinekler metalsi pırıltılarla mağazanın kapı girişinde şimşek gibi yanıp sönerler, bir an için kapının iki yanına konarlardı; güneşin sıcak borularından, o alev alev yanan günün cam kubbesinden üflenmiş camdan baloncuklar: Uçmaya, yerinden fırlamaya hazır kanatlarını iki yana gerer, sonra öfkeli zikzaklar çizerek yer değiştirirlerdi. Kapı eşiğinin parlak dörtgeninde, uzaktaki kent parkında güneşte bayılan ıhlamur ağaçları görünür, saydam ve ışıltılı havada, dürbün merceğinden görünürcesine, uzaktaki kilisenin çan kulesinin çizgileri çok yakından seçilirdi. Çinko kaplı damlar yanardı; dünyanın üstünde yakıcı bir sıcak, dev boyutlu, altın bir kubbe gibi kabarırdı.</span></p>
<p class="calibre3"><span class="font">Babamın öfkesi artardı. ^halden bitip tükenmiş durumda, ağrıdan iki büklüm olur, çaresizce çevresine bakınırdı. Ağzı pelin otundan da acı olurdu.</span></p>
<p class="calibre3"><span class="font">Sıcak iyice bastırır, sineklerin öfkesini biler, metalsi kanatlarına parıltılar kondururdu. Dikdörtgen biçimindeki ışık artık babamın çalışma masasına kadar ulaşır, masadaki kâğıtlar bir mahşer gibi yanardı. Babamın güneşten kamaşan gözleri, dümdüz beyazlığa dayanamaz olurdu. Babam, kalın gözlük camının arkasından baktığı her şeyi kırmızı ya da morla çerçevelenmiş olarak görür, boyaların bu patlaması, dünyanın üstünde bir renk curcunasıyla fırtına gibi esen bu anarşi karşısında çaresizliğe düşerdi. Elleri titrerdi. Damağı kuruyup acılaşır, hastalanacağını anlardı. Kırışıklıklar içine gömülmüş olan gözleri mağazanın derinliklerinde olup biteni dikkatle gözlerdi.</span></p>
<p class="calibre3"><a id="bookmark1"></a><span class="font">2</span></p>
<p class="calibre3"><span class="font"><sup class="calibre4">Ö</sup>ğlen olup da babam sıcaktan perişan durumda çıldırma raddelerine gelince, nedeni belli olmayan bir heyecanın pençesinde tir tir titreyerek üst kata çıkardı; üst katın zemininin orası burası babamın ürkek adımlarının altında gıcırdayınca da, mağazada dinlenme ve rahatlama zamanı başlardı, yani siesta.</span></p>
<p class="calibre3"><span class="font">Çalışanlar, kumaş toplarının üzerinde taklalar atar, raflarda kumaştan çadırlar oturtur, perdelerden salıncaklar kurarlardı. Balolar düzenler, sımsıkı katlanıp kaldırılmış pürüzsüz karanlığı serbest bırakırlardı. Mağazada uzun süre kaldığı için bayatlamış, küflenmiş alacakaranlık, serbest bırakılınca tavanın altındaki mekânı bir başka zamanın kokusuyla, çok eskinin serin sonbaharlarında sabırla, kat kat istif edilmiş geçmiş günlerin kokusuyla doldururdu. Kör güveler loş mekânda dağılır, onlarla birlikte tüyler ve kumaş havları bütün mağazaya yayılır, kumaş aprelerinin derin ve sonbaharsı kokusu bu karanlık kumaş ve kadife deposunu doldururdu. Mağaza çalışanları burada öbeklenir, muzurluklar yaparlardı. Birbirlerini ta kulaklarına kadar koyu renkli, serin kumaşlara dolar, kumaş toplarının altında yan yana dizilip yatarlardı; kendi hareketsizliklerinden korkmuş gibi yapıp gözlerini deviren canlı kumaş mumyalar olurlardı. Ya da kumaştan yapılma dev boyutlu örtüleri iyice gerer, kendilerini havaya fırlattırırlardı. Bu örtülerden çıkan tok ses ve harekete geçen havanın akımı, onları sevinçten çıldırtırdı. Sanki bütün mağaza havalanır, kumaşlar yerinden kalkar, ceketlerinin etekleri uçuşan görevliler, peygamberler gibi, yükselip yükselip yere inerlerdi. Annem bu oyunlara hoşgörüyle bakar, siesta saatlerindeki rahatlama, onun en aşırı yaramazlıklara bile göz yummasına neden olurdu.</span></p>
<p class="calibre3"><span class="font">Yazın, arka bahçede boy veren yabanotları yüzünden mağazanın arka tarafı karanlık olurdu. Deponun avluya bakan penceresi, oradaki yaprakların hareketinden ve kıvrım kıvrım yansımaları yüzünden denizin derinliklerindeki gibi yemyeşil ve sedefsi olurdu. Orada, uzun yaz öğle sonralarının loşluğunda, sinekler tekdüze vızıldarlardı; babamın tatlı şarabından beslenen devasa örneklerdi bunlar, lanetli yazgılarına sabah akşam uzun, tek notalı yakınmalarla ağlaşan saçaklı münzeviler. Vahşi ve beklenmedik değişimlere eğimli olan bu sinekler, olağandışı örnekler halinde çoğalır, ensest birleşmelerin ürünü olur, hantal devlerin oluşturduğu bir üstün ırka, derinden, hüzünle inleyen asker eskilerine, acı çeken rahiplere dönüşürlerdi. Yazın sonuna doğru, sona kalan kimi sinekler, yamuk kanatlarla dünyaya gelir -kocaman, mavi böceklere benzeyen, sessiz ve dilsiz sinekler, soylarının son temsilcileri- ve hüzünlü hayatlarına, yeşil pencere camlarında, beyhude bir çabayla, telaş içinde bir aşağı bir yukarı koşarak son verirlerdi.</span></p>
<p class="calibre3"><span class="font">Pek açılmayan kapı, örümcek ağıyla kaplanırdı. Annem, çalışma masasının arkasında, raflar arasına gerilen bir kumaş hamakta uyurdu. Sineklerin rahatsız ettiği tezgâhtarlar, huzursuz uykularında dönüp durur, yüzlerini oynatıp kırıştırırlardı. Bu arada, yabanotları avluyu sarmış olurdu. Yakıcı güneş altında çöp yığınından kocaman ısırganotları ve ebegümeçleri biterdi.</span></p>
<p class="calibre3"><span class="font">Yakıcı güneş nerede bir yeraltı suyu birikintisi bulsa, o toprak parçacığında hemen zararlı otlar, zehirli klorofil türleri ürerdi. Bu iğrenç süreç sonunda olağanüstü parlaklıkta, bozuk biçimli, kırışık yapraklar çıkardı ortaya; bu yapraklar pencerenin altını abartılı yeşillerin, yabanotu dolu çöplerin birbirine girdiği incecik bir tabakayla doldurur, bunlar yozlaşıp, kâğıtsı, zevksiz bir yama gibi deponun duvarlarına yapışırdı. Yardımcılar, daldıkları kısacık uykudan yüzleri pençe pençe uyanırlardı. Tuhaf bir heyecan içinde, coşku ve enerji dolu kalkarlar, en olmayacak soytarılıklara hazır olurlardı. Can sıkıntısından bitip tükenerek üstteki raflara tırmanırlar, ayaklarıyla davul çalarlar, cansıkıntılarını giderecek bir şey bulmak arzusuyla bomboş uzanan geniş pazar alanına gözlerini dikip bakarlardı. Bir keresinde köylünün biri, yalınayak ve kir pas içinde dükkânın kapısında durup ürkekçe içeri bakmıştı. Can sıkıntısından patlayan tezgâhtarlar için bu adamı Allah göndermişti sanki. Sinek görmüş örümcek gibi bir anda merdivenlerden aşağı süzüldüler; çevresi alınan, itilip kakılan köylüye yüzlerce soru soruldu, o da bu soruları ürkekçe gülümseyerek savuşturmaya çalıştı. Başını kaşıdı, gülümsedi, çevresinde çabalayıp duran genç adamlara gözlerinde kuşkuyla baktı. Demek tütün istiyordu? Ne tür bir tütün? En iyisinden mi, Makedonya tütünü, amber gibi sarı? Ondan değil mi? Sıradan pipo tütünü olur mu? Yoksa sert tütün mü? Acaba içeri girer miydi? Dükkânın içine? Korkacak bir şey yoktu. Tezgâhtarlar adamı nazikçe dükkânın içine çektiler, yan tezgâhlardan birine götürdüler. Leon tezgâhın arkasına geçti, olmayan bir çekmeceyi açar gibi yaptı. Ah, nasıl da uğraştı, kendini zorlarken nasıl da dudağını ısırdı! Çekmece sıkışmış, açılmıyordu. Tezgâhın üzerine yumruğunu olabildiğince hızla indirmesi gerekiyordu. Gençlerin cesaretlendirdiği köylü, dikkatini iyice toplayıp yumruğu indirdi. Sonunda, bir sonuç alamayınca, kamburu çıkmış, saçları kırlaşmış bu adam tezgâhın tepesine çıktı, çıplak ayaklarıyla tepindi. Hepimiz gülmekten yerlere yattık.</span></p>
<p class="calibre3"><span class="font"><sup class="calibre4">İ</sup>şte hepimizin içini üzüntü ve utançla dolduran o talihsiz olay o sırada oldu. Kötü niyetle hareket etmemiş olsak da hepimiz suçluyduk. Hep bizim hafifmeşrepliğimiz, ciddiyetsizliğimiz ve babamın kaygılarına karşı duyarsız oluşumuzdaydı suç. Babamın ne yapacağı kestirilemeyen, güvenilmeyen ve değişken yaradılışı söz konusu olunca bizim düşüncesizliğimiz gerçekten de korkunç sonuçlara neden oldu.</span></p>
<p class="calibre3"><span class="font">Biz yarım daire yapmış, küçük şakamızın tadını çıkarırken babam yavaşça içeri girdi.</span></p>
<p class="calibre3"><span class="font">Onun girişini görmemiştik. Nasıl bir oyun oynadığımızı anladığında yüzü dehşetle gerilince gördük onu ancak. Annem koşarak geldi, çok korkmuştu:</span></p>
<p class="calibre3"><span class="font">"Ne oldu Jakob?" diye sordu, soluğu kesilerek.</span></p>
<p class="calibre3"><span class="font">Boğazına bir şey kaçan birine vurur gibi babamın sırtına vurmaya başladı annem. Ama çok geçti. Babam tir tir titriyor, yüzü biçimden biçime giriyor, dağılıyor, gözlerimizin önünde değişiyor, açıklanmaz bir felaketin ağırlığı altında çarpılıyordu. Daha biz ne olduğunu anlamadan babam şiddetle sarsıldı, vızıldadı, gözlerimizin önünde havalandı, kocaman, tüylü, çelik mavisi bir at sineğine dönüştü; öfkeyle daireler çizmeye, dükkânın duvarlarına kör gibi çarpmaya başladı. Büyülenmişçesi-ne, o umutsuz yakınmaya, bitimsiz bir acının basamaklarında inip çıkan, bir sesten ötekine büyük aralıklarla geçen yavan sızlanmasına kulak veriyorduk; dükkânın karanlık tavanı altında sürüp giden bir işkenceydi bu.</span></p>
<p class="calibre3"><span class="font"><sup class="calibre4">Ö</sup>ylece kalakaldık, müthiş utanmıştık, birbirimize bakamı-yorduk. Kritik bir anda babamın bu berbat durumdan çıkmanın bir yolunu bulmuş olmasının, bizi her nasılsa ferahlattığını yüreklerimizin ta içinde hissediyorduk. Görünüşe bakılırsa çıkışı olmayan bu umutsuzluk çıkmazına, babamın böyle gözünü karartıp atılmış olması karşısında cesaretine hayran kalmıştık.</span></p>
<p class="calibre3"><span class="font">Ancak, bu olaya tarafsız bir gözle bakınca, babamın geçirdiği bu değişimi cum grano </span><span class="font5">salis</span><span class="font"> olarak almak gerektiğini görüyorduk. Onun yaptığı daha çok içsel bir protesto simgesiydi, şiddetli ve çaresizlikten yapılmış bir gösteriydi, ancak içinde gerçeklik payı da yok değildi. Burada anlatılan olayların çoğunda yaz sapıtmalarının, kızılsı yarı gerçekliğinin ve ölü mevsimin sınır çizgisi boyunca sorumsuzca akan zamanın payı olduğunu unutmamak gerek. Hiç konuşmadan dinledik. Babamın intikamı özellikle kurnazcaydı; bir tür öç almaydı. O günden sonra o uğursuz alçak sesli vızıltıyı duymaya yazgı-landık; yükselip tizleşen sonra da birden kesilen, ısrarlı, kasvetli bir yakınma. Bir an için sessizliğin tadını çıkardık, içimizde bir umut kıvılcımı yanmasına neden olan rahatlatıcı bir soluk alma süresi. Ama biraz sonra vızıltı yeniden başladı, hem eskisinden de ısrarlı ve yakınmalı olarak; bu işkencenin, bu lanetin, duvarlara çarpan o dengesiz darbelerin sonunun gelmeyeceğini anladık. Az önceki dinginliğini yok sayarcasına babamın her seferinde sesini daha da yükselterek, daha da öfkeli çıkartarak giriştiği o monolog sinirlerimizi bozuyordu. Bitimsiz bir acı çekiş, kendi manisinin halkası içinde inatla hapsol-muş, çılgınlık, hattâ kendini tahrip etme derecesinde acı çekiş, sonunda talihsizliğin çaresiz tanıkları için dayanılmaz olur. Sempatimizi kazanmak için yapılan o dinmeyen, öfkeli eylemde çok apaçık bir biçimde bir sitem, bizim huzurumuza karşı apaçık bir suçlama vardı; ama bizi isyankâr yapmak istemiyordu. <sup class="calibre4">İ</sup>çimizden hepimiz öfke doluyduk, isyan doluyduk, tövbe etmemiştik. Kendini körlemesine o acınası ve umutsuz duruma sokmaktan başka çıkış yolu yok muydu sanki babam için, kendi yüzünden ya da bizim yüzümüzden hiç fark etmez; bu duruma düşünce de buna sızlanmadan katlanmak için daha fazla manevî güç ya da daha fazla onur bulamaz mıydı? Annem öfkesini zor zaptediyordu. Şaşkınlıktan uyuşmuş bir durumda merdivenlerde oturan tezgâhtarlar karşılık verme düşleri kuruyorlardı; ellerinde meşinden birer sinek teliyle rafların arasında babamı gözüpekçe kovalamayı düşünüyorlar, gözleri kan çanağına dönüyordu. Dükkânın girişindeki yelken bezinden güneşlik öfkeyle çırpınıyor, millerce uzunluktaki düzlüğün üstünde ikindi sıcağı asılı duruyor ve altındaki uzak dünyayı yakıp kavuruyordu; dükkânın içindeki yarı loşlukta, karanlık tavanın altında, babam içinden çıkılmaz daireler çiziyor, uçuşunun umarsız zikzaklarının içine gitgide daha sıkı dolanıyordu.</span></p>
<p class="calibre3"><a id="bookmark2"></a><span class="font">3</span></p>
<p class="calibre3"><span class="font">Görünenin aksine, böylesi olayların pek bir önemi yoktu, çünkü, daha aynı günün akşamı babam eskisi gibi kâğıtlarının üs-lüne kapanır, olay unutulmuşa benzer ve incinmişliğinden söz edilmezdi. Biz de elbette bu konuya hiç değinmezdik. Babam, görünüşte hiç mi hiç umursamaz bir tavırla, kendini huzurla işine vererek, kusursuz elyazısıyla sayfaları doldururken biz de keyifle onu seyrederdik. Zavallı köylünün uzlaşmalı kişiliğinin izlerini silmekse çok daha güç olurdu. Bunun gibi yarım kalmış işlerin bazı zihinlerde nasıl da inatla kök saldığı bilinir. Bu boş geçen haftalarda, biz adamı bilhassa görmezden geldik, onu karanlık köşedeki tezgâhın üzerinde tepinmeye bıraktık, o da gün güne küçüldü ve sararıp soldu. Artık neredeyse görünmez bir durumda, aynı noktada tepiniyor, iyi niyetle gülümsüyor, kamburunu çıkararak tezgâhın üzerine eğiliyor, yorulmak nedir bilmeden kendi kendine alçak sesle gevezelik ediyordu. Bu tepinme, onun asıl işi oldu, kendini tümüyle bu işe verdi. Biz ona karışmıyorduk. Çok öteye gitmişti, artık ona erişemezdik.</span></p>
<p class="calibre3"><span class="font">Yaz günleri akşam karanlığı olmaz. Daha ne olduğunu anlamadan dükkâna karanlık çöker, kocaman gaz lambası yakılır, işler devam ederdi. Bu kısa yaz günleri sırasında eve dönmeye değmezdi. Babam genellikle önündeki işe dalmış gibi yapıp çalışma masasında oturur, kaleminin bir dokunuşuyla mektupların kenarlarını, uçuşan kara yıldızlar, mürekkep lekeleri, uzun tüylerle doldurur, bunlar görüş alanında dönüp dururlardı. Pencerelerin gerisindeki o kocaman yaz gecesinden kopan karanlık atomlarıydı bunlar. Kapının dışındaki gece, kurt mantarı gibi tozutur, gölgelere karanlığın kara mikrokozmosunu, yaz gecelerinin bulaşıcı döküntüsünü serperdi. Işık gözlüğünde yansıyınca babamın gözleri kamaşırdı. Sabırsızlıkla bekler, üstünde kapkara yıldızların ve toz zerrelerinin kara galaksisinin aktığı kâğıdın göz kamaştıran beyazlığına bakarken kulaklarını dikerdi. Babamın arkasında, kendisi katılmadan, adeta dükkânın uğruna büyük bir savaş verilirdi. Ne tuhaftır ki bu savaş babamın başının gerisinde, dosya dolabıyla aynanın arasında, lambadan vuran geniş ışık halkası içinde asılı duran bir tablonun üzerinde olurdu. Büyülü bir tabloydu bu, sürekli yorumlanan ve bir kuşaktan ötekine geçen bir nazarlık, bir bilmece tabloydu. Temsil ettiği şey neydi? Yıllarca süren sonu gelmez tartışmaların, iki karşıt görüş arasında bitmek bilmeyen bir kavganın konusu buydu. Tabloda iki tüccar karşı karşıyaydı, iki hasım, iki dünya.</span></p>
<p class="calibre3"><span class="font">"Ben kredi açtım", diyordu ince yapılı, sefil kılıklı, ufak tefek olanı, sesi çaresizlikten çatlak çatlaktı.</span></p>
<p class="calibre3"><span class="font">"Bense peşin paraya karşılık sattım", diyordu koltukta oturan şişman adam, bacak bacak üstüne atıp başparmaklarını göbeğinin üzerinde oynatırken.</span></p>
<p class="calibre3"><span class="font">Babam o şişkodan nasıl da nefret ederdi! O ikisini çocukluğundan beri tanırdı. Sabahın köründe bir sürü kremalı çöreği mideye indiren o bencil şişkodan ta öğrencilik yıllarından beri nefret etmişti. Ancak zayıf olana da pek yakınlık duymuyordu. Şimdi, insiyatif kendi elinden çıkıp, arası açık bu iki adamın ellerine geçtiği için şaşkındı babam. Soluğunu tutmuş, gözlüğü gözünden kaymış, kirpiklerini kırpıştırarak bu tartışmanın sonunu sinir içinde bekliyordu.</span></p>
<p class="calibre3"><span class="font">Dükkânın kendisi sürekli bir muammaydı. Babamın bütün düşüncelerinin, geceki beklentilerinin ve ürkütücü suskunluklarının merkeziydi. Gizemli ve aşırı büyüktü, bunca olaydan sonra daha da kasvetli ve çok boyutlu olmuştu. Gündüzleri, saygın ve onurlu bir biçimde kuşak kuşak kumaşlar öncelik sırasına göre dizilir, soylarına ve köklerine göre ayrılırlardı. Ama gece olunca maddelerin isyankâr siyahlığı ortaya çıkar, sessiz tiradlar ve şeytansı doğaçlamalarla ortalığı kaplardı. Sonbahar gelince dükkânı bir telaş sarar, dönümlerce ağaç, kökünden sökülmüş de rüzgâr alıp poyraz satan bir arazinin içinden geçiyormuş gibi, koyu renkli kışlık mallarla dolup taşardı. Yazın, yani ölü mevsimdeyse, dükkân kara düşüncelerine çekilir, çalı gibi yükselen kumaşlar yaklaşılmaz olurdu. Dükkânda çalışanlar, geceleri tahta metreleriyle kumaş toplarının sağır duvarlarını döver, kumaştan inine gömülmüş dükkânın acıyla haykırmasını dinlerlerdi.</span></p>
<p class="calibre3"><span class="font">Kendisini çevreleyen karanlığın içinde babam geçmişe döndü, zamanın uçurumunun dibine. Soyunun son temsilcisiydi, omuzlarında büyük bir mirasın yükünü taşıyan Atlas'tı. Babam gece gündüz bunların anlamını düşünüyor, gizli amaçlarını anlamaya çalışıyordu. Sık sık beklenti içinde asistanlarına bir göz atıyordu. Kendisinin birtakım tutamak noktaları, zihninde pırıltılar ya da ruhunda yönelmeler olmadığına göre, az önce kozasından çıkan bu genç adamların, kendisi anlayama-sa da, dükkânın önemini anlamalarını bekliyordu. Durmadan sorular sorarak onları rahat bırakmıyor, ama budala ve tutuk olan bu gençler ona bakmıyor, gözlerini ondan kaçırıyor, ağızlarının içinde bir şeyler geveliyorlardı. Sabahları babam, bir bastona dayanarak, o kör, tüylü hayvan sürüsünün, su yalağının çevresinde toplanmış meleyen kafasız gövdelerin arasında bir çoban gibi dolaşıyordu. Beklemeyi sürdürüyor, kabilesinin yurtsuz, kıpır kıpır İsrail halkı olarak yola çıkacağı ve gürültülü geceye karışacağı dakikayı erteliyordu.</span></p>
<p class="calibre3"><span class="font">Kapının arkasındaki gece kurşun gibiydi; boğucuydu, durgundu. Birkaç adımdan sonra geçilmez oldu. İnsan tıpkı düşlerde olduğu gibi, yürüse de ilerlemiyor, ayakları olduğu yerde kalsa da ruhu durmaksızın koşmayı, gecenin diyalektik yan yollarına dalarak sürekli sorgulamayı sürdürüyordu. Gecenin ayrımsal çözümlemesi devam ediyordu. Sonunda insanın ayakları duruyor, olduğu yere çivilenmiş gibi kalıyordu; gecenin en karanlık, en gizli köşesinde, tıpkı bir helanın önündeymiş gibi, ölümcül bir sessizlik içinde, saatlerce, keyifli bir utanç duygusuyla. Yalnızca ruh, kendi başına kalarak, yavaşça kendi çevresinde dönüyor, beynin karmaşık anatomisi bir yumak gibi çözülüyor ve yaz gecesinin soyut bilimsel incelemesi kötücül diyalektiğin içinde dalgalanıp duruyor, mantıklı düşünceler arasında taklalar atıyor, yorulmak bilmez, sabırla yürütülen sorgulamalar ve yanıtı bulunmayan karmaşık sorularla her iki yandan destekleniyordu. Böylece insan gecenin kuramsal enginliği içinde felsefî düşünceler üretiyor ve bedeninden koparak kesin bir yalnızlığa adım atıyordu.</span></p>
<p class="calibre3"><span class="font">Babam başını önündeki kâğıtlardan ansızın kaldırdığında saat gece yarısını çoktan geçmişti. Kasılarak ayağa kalktı, gözleri büyümüş, kulakları dikilmişti.</span></p>
<p class="calibre3"><span class="font">''Geliyor", dedi yüzü ışıldayarak, "kapıyı açın".</span></p>
<p class="calibre3"><span class="font">Baştezgâhtar Teodor'un gece olunca sürgülenen kapıyı açmasına neredeyse fırsat kalmadan, kara saçlı, sakallı, gülümseyen bir adam, eli kolu bohça dolu olarak ve törensel bir tavırla kapıdan içeri süzülmüştü bile; çoktandır beklenilen konuktu o. <sup class="calibre4">İ</sup>yice heyecanlanan Bay Jakob ona doğru koştu, eğilip selam verdi, her iki elini de adamı karşılamak üzere öne uzatmıştı.</span></p>
<p class="calibre3"><span class="font">Kucaklaştılar. Bir an için sanki bir trenin parlak kara lokomotifi dükkânın tam önüne gelmiş gibi oldu. Başında demiryolcuların kasketiyle bir hamal, sırtında kocaman bir bavul taşıyarak içeri girdi. Bu seçkin ziyaretçinin aslında kim olduğunu hiçbir zaman öğrenemedik. Teodor, onun Christian Seipel ve Oğulla-rı'nın Üplik ve Dokuma Tezgâhları) bizzat kendisi olduğunda ısrar etti; ama bunu kanıtlayacak pek bir şey yoktu, zaten annem de bu varsayıma itibar etmedi. Ama şuna kuşku yok ki, bu adam güçlü bir şeytandı, Eyalet Bankacılar Birliği'nin temel direklerinden biriydi. Toplu, parlak ve oldukça saygın görünümlü yüzünü dikkatle kesilmiş kara bir sakal çevreliyordu. Babamın kollarının arasında eğilip selamlar vererek çalışma masasına doğru ilerledi.</span></p>
<p class="calibre3"><span class="font">Yabancı dil bilmediğimiz için onların gülümseyerek, gözlerini kırparak ve birbirlerinin omzuna tatlı tatlı, nazikçe dokunarak konuşmalarını saygı ıçinde izledik. Söze giriş amacıyla yapılan bu karşılıklı kibarlıklardan sonra beyler asıl konuya geçtiler. Dosyalar ve kâğıtlar masanın üstüne yayıldı, bir şişe beyaz şarap açıldı. Ağızlarının kenarına birer sert puro yerleştirdiler, yüz çizgileri hırçın bir hoşnutlukla biçimlenerek, beyefendiler kısa, tek-heceli parolamsı sözcüklerle konuştular, ara sıra gözlerinde nükteli bir şeytanlık parıltısıyla defterlerdeki belli bir kaydı parmaklarıyla gösterdiler. Tartışma gitgide hareketlendi; heyecanın bastırılmayacak biçimde arttığını hissedebiliyorduk. Dudaklarını ısırıyorlardı; acılaşan ve soğuyan puroları, ansızın hayal kırıklığı ve düşmanlık yansıtmaya başlayan ağızlarından sarkıyordu. <sup class="calibre4">İ</sup>çlerinden yükselen bir heyecanla titriyorlardı. Babam burnundan soluk alıyor, gözlerinin altında kırmızı lekeler oluşuyor, ter içindeki alnının üstünde saçları dikeliyordu. Durum çok nazikleşmişti. <sup class="calibre4">Ö</sup>yle bir an geldi ki, iki adam da sandalyelerinden fırladılar, öfkeden neredeyse körleşmiş olarak, soluk soluğa, gözlüklerinin camlarını parıldatarak karşı karşıya durdular. Ürken annem, bir felaketi önlemek amacıyla babamın sırtına, onu yatıştırmak için, hafif hafif vurmaya başladı. Bir hanımefendinin varlığını fark edince her iki beyefendi de akıllarını başlarına topladılar, görgü kurallarını hatırlayıp gülümseyerek birbirlerini selamladılar ve yeniden yerlerine oturdular. Saat sabahın ikisi olurken babam defteri kebirin ağır kapağını çarparak kapattı. Savaşı kimin kazandığını anlamak üzere her iki erkeğin yüzüne merakla baktık. Babamın yüzündeki keyifli ifade yapay ve zorlama gibiydi, oysa kara sakallı adam koltuğunda arkasına yaslanmış, bacak bacak üstüne atmış, nezaket ve iyimserlik soluyordu. Fiyakalı bir cömertlikle tezgâhtarlara bahşiş dağıtmaya başladı.</span></p>
<p class="calibre3"><span class="font">Kâğıtları ve faturaları düzene sokan beyefendiler çalışma masasından kalktılar. Tezgâhtarlara, bir şeyler umduklarını ima edercesine göz kırparak yeni girişimlere hazır olduklarını üstü kapalı olarak anlatmış oldular. Anneme çaktırmadan, ufak bir kutlamanın zamanı gelmiş olduğunu işaret ettiler. Bütün bunlar boş laflardı, tezgâhtarlar işin aslını biliyorlardı. Bu gecenin bir şey olacağı yoktu. Kaldırım kenarındaki su yolunda, hiçliğin yalancı duvarında, utanç verici bir yerde sona erecekti. Geceye açılan bütün yollar sonunda dükkâna geri dönecekti. Gecenin derinliklerine yönelen bütün çıkışlar daha başından başarısızlığa mahkûmdu. Tezgâhtarlar salt kibarlık olsun diye göz kırptılar onlara.</span></p>
<p class="calibre3"><span class="font">Kara sakallı adamla babam kol kola girdiler, serüven ve heyecan hevesiyle dolup taşarak, gençlerin hoşgörülü bakışları altında dükkândan çıktılar. Kapıdan çıkar çıkmaz karanlık, bir giyotin gibi başlarını yok ediverdi, onlar da gecenin karanlık sularına daldılar.</span></p>
<p class="calibre3"><span class="font">Temmuz gecelerinin derinliklerini araştıran, içinde en ufak bir hareket olmayan kaç kadem boşluk olduğunu ölçen oldu mu hiç? O kapkara sonsuzluk geçip gittikten sonra, iki erkek, sanki az önce, bir önceki günün söylenmemiş sözcüklerini dudaklarında taşıyan kayıp başlarını aramak üzere oradan yeni ayrılmışçasına yeniden kapının önünde durdular. Ne kadar olduğunu bilmeden orada öylece dururken dümdüz bir sesle sohbete giriştiler, sanki uzaklara yaptıkları ve sözümona serüvenlerin ve gece heyecanlarının getirdiği dostlukla birbirlerine bağlandıkları bir keşif gezisinden dönmüş gibiydiler. Sarhoşlar gibi şapkalarını geriye ittiler, titrek bacaklarının üzerinde iki yana sallandılar.</span></p>
<p class="calibre3"><span class="font">Dükkânın aydınlatılmış ön girişinden uzak durup gizlice kapıdan içeri girdiler ve gıcırdayan merdivenden üst kata çıktılar. Balkona süzülüp Adela'nın penceresinin önünde durdular, uyuyan kızı görmeye çalıştılar. Onu göremiyorlardı; Adela gölgelerin içinde yatmış, uykusunda bilinçsizce hıçkırıyordu; ağzı yarı aralıktı, geriye attığı başı alev alev yanıyordu, uykunun kollarındaydı. Karanlık pencere camına vurup açık saçık şarkılar söylediler. Ama Adela, aralık dudaklarında uyuşuk bir gülümsemeyle, kendinden geçmiş ve büyülenmiş gibi, onlardan millerce uzakta, ulaşılmaz yollarda geziniyordu.</span></p>
<p class="calibre3"><span class="font">Sonra, balkon parmaklığına yaslanıp kırgınlıkla, ağızlarını aça aça, gürültüyle esnediler, ayaklarını tahta parmaklığa vurmaya başladılar. Gecenin ilerleyen bir saatinde kendilerini yeniden iki dar yatakta, üst üste yığılmış örtülerin üzerinde buldular. Onların üzerinde yan yana yüzdüler, doludizgin horlama yarışına çıktılar.</span></p>
<p class="calibre3"><span class="font">Uykunun iyice derin bir yerinde -uykunun akışı mı birleştirmişti bedenlerini, yoksa düşleri fark ettirmeden birleşip tek bir düş mü olmuştu?-, birbirlerini kucaklamış yatarken, hâlâ zorlu ve bilinçsiz bir düello yaptıklarını hissettiler. Boşuna bir çabayla yüz yüze, soluk soluğaydılar. Kara sakallı adam, babamın üzerinde, Jakob'un üzerindeki melek gibi yatıyordu. Babamsa dizlerinin bütün gücüyle sıkıştırıyordu onu; kaskatı kesilip kendinden geçerken, güreşin iki turu arasına kendisini güçlendirici bir ufacık uyku da sıkıştırdı. Böylece boğuşup durdular. Ama ne için? Adlarını korumak için mi? Tanrı için mi? Sözleşme için mi? Uykunun dalgaları onları alıp gecenin daha da uzak ve yabancı bölgelerine götürürken, onlar ölüm terleri dökerek, son güçlerini harcayarak boğuştular.</span></p>
<p class="calibre3"><a id="bookmark3"></a><span class="font">4</span></p>
<p class="calibre3"><span class="font">Ertesi gün babam yürürken hafifçe topallıyordu. Yüzü ışıl ışıl-dı. Şafak sökerken aklına mektubuna koyabileceği olağanüstü güzel bir cümle gelmişti, günlerdir gecelerdir bulmak için boşu boşuna çabaladığı bir ifade. Kara sakallı adamı bir daha hiç görmedik. Gün doğmadan, bavulunu ve torbalarını alıp bize veda etmeden gitmişti. Bu, ölü mevsimin son gecesiydi. O yaz gecesinden başlayarak tam yedi uzun yıl dükkânımız bolluk içinde yaşadı.</span></p>
</body>
</html>