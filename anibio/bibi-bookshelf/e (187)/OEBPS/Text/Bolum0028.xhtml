<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><span class="font3">SONBAHAR</span></h1>
<p class="calibre3"><span class="font">Kısa zaman öncesine kadar coşkulu ve kıpır kıpır olan, her yeri kaplayan, akla gelen her şeyi -insanları, olayları, nesneleri- kucaklayan yaz mevsiminin, günün birinde ansızın belli belirsiz yara aldığı o ânı bilirsiniz. Güneş hâlâ yakıcı, hâlâ alabildiğine parlaktır, Poussin'in dehasının bu mevsime armağanı olan o mükemmel, görkemli yeşillik, hâlâ kırların her yanını kaplamıştır ama, söylemesi tuhaf gelse de, bir sabah gezintisinden döndüğümüzde nedense yorgun ve bezgin oluruz: Utanacak bir şey mi yapmışızdır? Kendimizi biraz keyifsiz hissederiz, gözlerimizi birbirimizden kaçırırız; neden? Ve biliriz ki, akşam karanlığı çökünce, içimizden biri, yüzünde kaygılı bir gülümsemeyle yaz mevsiminin uzak bir köşesine çekilecek ve duvara vuracaktır, ses hâlâ dolu dolu ve sağlam mı geliyor diye duvarı tıklatacaktır. Bu yoklamanın altında, o mevsimin foyasını vefasızca ortaya çıkarmaktan alınacak sapkın zevk ve bir skandal arzusu da yatmaktadır aslında. Ama dış görünüşte biz, hâlâ saygı ve sadakat doluyuzdur, karşımızda sağlam bir şirket, parasal açıdan sağlam desteği olan bir kuruluş vardır... Bununla birlikte, bir sonraki gün, yaz mevsiminin iflas ettiğinin haberlerini getirse de, bunlar bize bayat haberler gibi gelirler, bir skandal gibi dehşete düşürmezler. Aktifler, açık artırmada ağırbaşlılıkla, taze kan getirmek üzere satılırken ve çıplak, boş, kirli evler ışıklı, canlı yankılarla dolarken hiçbir pişmanlık duyulmaz, duygulanılmaz. Yaz mevsiminin böylesine harcanmasında, bitmesi gerektiği halde Büyük Perhizin ilk gününe kadar uzayan bir karnavalın tükenmiş, tutarsız ve gelişigüzel havası vardır.</span></p>
<p class="calibre3"><span class="font"><sup class="calibre4">Ö</sup>te yandan, karamsarlığa kapılmak için de vakit erkendir belki. Pazarlıklar hâlâ sürmektedir, yaz mevsiminin yedeğin-dekiler henüz tükenmemiştir, hâlâ her şey eski durumuna getirilebilir... Ama yaz insanının özellikleri arasında temkinlilik ve serinkanlılık yoktur. Hattâ yaz mevsimi borsasına alabildiğine yatırım yapmış olan otelciler bile teslim bayrağını çekerler. Gerçekten de, sadık bir müttefike gösterilen bu sadakatsizlik ve duyarsızlık, soylu bir tüccara hiç yakışmamaktadır! Bu adamlar birer dükkâncıdan başka bir şey değildir; uzak görüşleri olmayan darkafalı, korkak insanlardır. Hepsi de, bir kenara ayırabildikleri paraya sıkı sıkı yapışırlar. Kibarlık n.askesini ve soylu giysilerini alaycı bir ifadeyle çıkartınca altından görünen ... veznedar kimliğidir.</span></p>
<p class="calibre3"><span class="font">Biz de bavullarımızı toplarız. Ben on beş yaşındayım, dünyevi görevlerim de pek yok. Yola çıkmamıza bir saat kaldığı için bir kez daha dışarı koşup o yaz alanına veda etmek, mevsimin ürünlerini gözden geçirmek, yanıma neyi alabileceğime ve neyin o solan çevrede sonsuza kadar terk edileceğine karar vermek istiyorum. Ama artık bomboş olan ve ikindi güneşinde pırıl pırıl parlayan parktaki o küçük dairesel alanda, Mic-kiewicz anıtının yanında dururken, yaz mevsiminin önemiyle ilgili gerçek birden içime doluyor. Bu aydınlanmanın verdiği rahatlama duygusuyla heykelin kaidesindeki iki basamağı çıkıyorum, bütün o yöreye hitap edercesine gözlerimle ve iki yana açılmış kollarımla heyecanlı bir daire çizerek, "Elveda, Mevsim!" diyorum. "Çok güzeldin, bolluk içindeydin. Hiçbir yaz mevsimi seninle yarışamaz. Beni müthiş mutsuz yaptığın, üzdüğün zamanlar olmuş olsa da, bu söylediğimin gerçek olduğunu biliyorum. Beni hatırlaman için sana, parkın, avluların ve bahçelerin dört bir yanma saçılmış serüvenlerimi bırakıyorum. On beşinci yaşımı yanıma alıp götüremem, o sonsuza dek burada kalacak. Kaldığımız bungalovun verandasında iki kirişin arasındaki bir çatlağın içine benden bir anı olsun diye senin için yaptığım bir resmi sıkış.tırdım. Sen artık gölgelere karışıyorsun, kulübelerle ve bahçelerle dolu bu kasaba da seninle birlikte yeraltı dünyasına iniyor. Dölün yok senin. Sen ve bu kasaba ölüyorsunuz, soyunuz devam etmeyecek.</span></p>
<p class="calibre3"><span class="font">"Ama masum değilsin, ey Mevsim! Suçunun ne olduğunu söyleyeyim sana. Sen, verilenle yetinmek istemedin ey Mevsim. Gerçekleşen şeyler seni tatmin etmedi; gerçekleştirebileceğin şeylerin sınırını aştın sen. Gerçeğin içinde bitim noktası bulamadın, metaforun malzemesinden bir üstyapı yarattın, çağrışımlarla dokundurmaların, nesneler arasındaki ölçüye sığmaz şeylerin arasında dolaştın. Her şey başka bir şeyle ilintiliydi, o şey de başka şeyleri işin içine çekiyordu, ve böyle sürüp gitti. Sonunda senin baştan çıkarıcı sözlerin bıktırdı. İnsanlar, sonu gelmez bir güzel konuşmanın dalgaları üzerinde sallanmaktan sıkıldılar. Evet, beni bağışla ama güzel konuşma diyeceğim. Bunun açığa çıkması, orada burada, birçok insanın imgeleminde, gerçeğe ve asıl olana karşı bir özlemin doğmasıyla oldu. <sup class="calibre4">İ</sup>şte o an, senin yenilgini belirledi. Varlığının sınırları görünür oldu; sen en pırıltılı dönemini yaşarken, gerçeğin gereksemelerini karşılayan o benzersiz üslubunun, o görkemli süslerinin kaba bir gözboyamaca olduğu çıktı ortaya. Tatlı sesin ve hayallerin, çocuksu abartının damgasını taşıyordu. Gecelerin, âşıkların çılgın arzuları gibi engin ve sınırsızdı, ya da ateşli hastaların sanrıları gibi başdöndürücü birer gösteriydi. Güzel kokularını bolca dağıtıyordun, insan zevki bunları içine çekmeye yetersiz kalıyordu. Senin büyülü dokunuşunla her şey çözüldü, daha uzak, daha büyük biçimlere erişti. Elmalarından yiyenler düşlerinde cennet meyvelerini gördüler; şeftalilerin, yalnızca koklayarak tüketilen kutsal meyveleri çağrıştırdılar. Paletinde yalnızca açık renkler bulunuyordu; koyu, topraksı, yağlı kahverenginin tonlarını ve doygunluğunu tanımıyordun. Sonbahar, insan ruhunun maddeye, öze, sınırlara olan özlemidir. <sup class="calibre4">İ</sup>nsanın benzetmeleri, tasarıları, hayalleri nedeni bilinmeksizin gerçekleşmek arzusuyla yanıp tutuşmaya başlayınca, sonbahar kapıda demektir. Daha önce insan evreninin en uzak köşelerine yayılmış olan ve o evrenin yüksek kubbelerine kendi aldatıcı renklerini yansıtmış olan o hayaletler, insanın soluğunun sıcaklığını, yuvasının sıcacık küçük korunağını, yatağının durduğu girintiyi özlerler ve insana dönerler. <sup class="calibre4">İ</sup>nsanın evi, Beytlehem'de-ki küçük ahır gibi olur, bütün şeytanların, kuzey ve güney yarıkürenin bütün cinlerinin çevresinde toplandığı bir çekirdeğe benzer. Muhteşem güzellikteki zarif hareketlerin, Latince güzel konuşmaların, güneyin teatral zarafetinin zamanı geçmiştir artık. Sonbahar kendini, Dürer'lerin ve Breughel'lerin zayıf ve ilkel canlılığında arar. Onların biçimi, malzemenin fazlalığından fışkırır, sertleşip sarmallanır, düğüm düğüm olur, maddeyi çenesinin ve pençelerinin arasına alır, onu ezer, bastırır, çarpıtır; pençelerini açtığında bu mücadelenin izleri, biçimi bozuk iri parçalar halinde görülür; onların tahta suratlarından çıkartılmış yüz ifadeleri, tekinsiz bir hayatın damgasını taşır."</span></p>
<p class="calibre3"><span class="font">Karşımda silinir gibi olan o yarım daire biçimindeki bomboş parka bütün bunları, hatta daha da fazlasını söyledim. Bu iç monoloğun yalnızca kırık dökük birkaç sözcüğü döküldü ağzımdan; hem uygun sözcükleri bulamıyordum hem de söylevimi yalnızca söyler gibi yapıyor, sözlerimi el kol hareketleriyle destekliyordum. Cevizden söz ettim, ev döşemesinde kullanılan, sonbaharın o besleyici, lezzetli ve dayanıklı klasik meyvesinden. Kestanelerden de söz ettim, o cilalı meyvelerden, çocuklar için çomaklı-top oyuncağı yapılan o meyveden; pencere pervazlarında içtenlikli, sade, donuk bir kırmızıyla parlayan sonbahar elmalarından söz ettim.</span></p>
<p class="calibre3"><span class="font">Kaldığımız pansiyona döndüğümde alacakaranlık, havayı tütsülemekteydi. Avluda iki tane kocaman atlı araba hazırlanmamızı bekliyordu. Henüz arabaya koşulmamış olan atlar, kafalarını yem torbalarına gömmüşler, burunlarından soluk veriyorlardı. Binanın bütün kapılan ardına kadar açıktı, odamızdaki masanın üzerinde yanan mumun alevi cereyanda titriyordu. Hızla çöken akşam karanlığı, ellerinde bavullarla dışarı seğirten insanların alacakaranlıkta silinen yüzleri, kapısı açık duran o heyecanlı odadaki karmaşa; bütün bunlar hiç de hoş olmayan bir biçimde telaşı ve geç yaşanan paniği getiriyordu akla, dehşeti ve felaketi hatırlatıyordu. Sonunda, arabaların ma-ğaramsı derinliğinde yerlerimizi aldık ve yola koyulduk. Tarlaların koyu, yoğun ve derinden gelen havası başlarımızın üstünde esiyordu. Arabacılar uzun kırbaçlarıyla bu sarhoş edici kokuda derin çatlaklar açıyorlar, karanlıkta, kuyruklarından yedikleri fırçamsı darbeler arasında güçlü, kusursuz biçimli yağırları inip çıkan atların gidişini düzene sokmak için çabalıyorlardı. Böylece, at eti, takırdayan bavullar ve gıcırdayan deri kabuklardan oluşan o iki koca kütle, karanlık, yıldızsız, ıssız gecenin içinden kaydı. Kimi zaman bunlar birbirinden kopar gibi oluyor, ayrılan ve sağa sola kaçışan yengeçlere benziyorlardı. O zaman arabacılar dizginleri daha sıkı tutuyor, çevreye dağılan nal seslerini bir araya topluyor, düzenli, disiplinli bir kalıba sokuyorlardı. Yakılan araba fenerleri gecenin derinlerine uzun oklar gönderiyorlardı; bu oklar kat kat uzuyor, kırılıyor, iri sıçrayışlarla yabanıl, ne olduğu seçilemeyen boşluklara kaçışıyorlardı. Uzaklarda, ormanın kıyılarında, alaycı hareketler yapıp arabacılarla dalga geçebilmek için uzun bacaklarıyla kaçıp gidiyorlardı. Hiç tedirgin olmayan arabacılar kırbaçlarını şaklatarak onları yaylım ateşine tutuyor, süpürüp bir kenara atıyorlardı. <sup class="calibre4">İ</sup>lk evlere ulaştığımızda kasaba uykuda oluyordu. Yalnızca alçak bir evi ya da balkonu aydınlatmak ya da kapalı bir kapının üstündeki numarayı insanlara göstermek amacıyla oralara konulmuşçasına, ıssız sokaklarda birkaç sokak lambası yanıyordu. Bu geç saatte habersiz yakalanan ağır kepenkli, asma kilitli dükkânlar, eşikleri öne kaymış kapılar, gece rüzgârının yerinden oynattığı tabelalar, insanların unuttuğu, yalnız kalmış nesnelerin derin öksüzlüğünü, umarsız terk edilmişliğini ortaya koyuyordu. Kız kardeşimin arabası bir yan sokağa saptı, bizse pazar yerine doğru devam ettik. Meydanın koyu karanlığına girince atlar yürüyüşlerini değiştirdiler. Açık olan kapısının eşiğinde yalınayak duran fırıncının kapkara bakışları hançer gibi saplandı bize; hâlâ ardına kadar açık olan eczacının penceresi kocaman bir kavanozdan aldığı ahududu merhemini sundu. Atların ayaklarının altında parke taşlar kabardı; tek ve çift demir şıkırtıları nal seslerinin takırtısından gitgide daha yavaş ve daha belli belirsiz ayrıldı; evimizin kesikli önyüzü karanlıktan yavaşça sıyrıldı, arabanın yanında durdu. Hizmetçi kızlardan biri bize kapıyı açtı, elinde teneke aynalı bir gazyağı lambası vardı. Kocaman gölgelerimiz basamaklara doğru uzadı, merdivenin kemerli bölümlerinde büküldü. Evi, bir tek mum aydınlatıyor, mumun alevi açık pencereden giren esintide eğiliyordu. <sup class="calibre4">Ö</sup>lüp giden sayısız kuşakların kederleri ve hastalıkları, koyu renkli duvar kâğıdını küflendirmişti. Uykusundan uyandırılan, uzun zamandır çektiği yalnızlıktan kurtarılan eski mobilyalar, geri dönen aileye, çokbilmişçe ve sabırlı bir bilgelikle bakıyorlardı sanki. Bizden kaçamazsınız, der gibiydiler;</span></p>
<p class="calibre3"><span class="font">sonunda bizim çekim alanımıza geri dönmek zorundasınız, çünkü biz çoktandır aramızda sizin hareketlerinizi ve yaptıklarınızı, heyecanlarınızı ve dinginleşmelerinizi, bundan sonraki bütün gündüzlerinizi ve gecelerinizi paylaştık. Bekleyebiliriz, biliyoruz... <sup class="calibre4">Ü</sup>zerlerine kat kat soğuk çarşaflar ve örtüler yığılmış olan kocaman, geniş yataklarımız bizim bedenlerimizi bekliyorlardı. Fışkırıp barajlarının, kapıların, eski elbise dolaplarının, rüzgârın uğuldadığı sobaların üzerinden akmak üzere olan yoğun lavlara benzeyen karanlık uyku kütleleri bastırdıkça gecenin savakları inliyorlardı.</span></p>
</body>
</html>