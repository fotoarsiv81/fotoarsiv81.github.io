<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><span class="font3">KUYRUKLUYILDIZ</span></h1>
<p class="calibre3"><span class="font">O yıl, kışın sonu astronomi açısından son derece elverişli konumdaki bir burcun etkisindeydi. Takvimdeki tahminler sabahların karlı kıyılarında kırmızı kırmızı parlıyordu. Pazar günleri ile dinî günler parlak kırmızı renklerini haftanın yarısına yansıtıyorlar, hafta içi günleri de tuhaf, tez bir alevle soğuk soğuk yanıyordu. İnsanların yürek atışları bir an için hızlanıyor; onları yanıltan, gözlerini kamaştıran o kırmızılık, aslında hiçbir şeyin habercisi değil - yalnızca zamanından önce verilen bir alarm, haftanın kitap kapağına parlak kırmızıyla boyanmış renkli bir takvim kandırmacası. On ikinci geceden başlayarak her gece şamdanlar ve gümüşlerle ışıl ışıl parlayan masanın beyaz resmi geçit alanının başında oturup sonu gelmez iskambil oyunları oynadık. Pencerelerin arkasında kalan gece her saat daha da aydınlanıyor, içinden bademler, şekerlemeler fışkırırken üstü de şekerle kaplanıyor, pırıl pırıl parlıyordu. Her şeyin görünüşünü büyük bir yaratıcılıkla değiştiren ay, kendine dönük uygulamalarına iyice dalmış, evrelerini tamamlıyor, gittikçe daha da parlıyordu. Daha akşam olmadan gökte görünüyor, daha vakti gelmeden pirinç gibi donuk donuk parlayarak rolüne hazırlanıyordu. Bu arada uzaklara yayılan, sessiz, beyaz yolculuklarına çıkan tüy gibi küme küme bulutlar ayın profilinin önünden koyunlar gibi geçtiler; akşam olurken gökkubbeye doluşan ışıltılı sedef balık pullarıyla ayın yüzeyini belli belirsiz örttüler.</span></p>
<p class="calibre3"><span class="font">Daha sonra günlerin sayfaları boş olarak çevrildi. Rüzgâr damların üstünde uğuldadı, soğuk bacalardan geçerek ocakların içlerine üfledi, kentin üstünde hayalî yapı iskeleleri, tribünler kurdu, sonra da bu yankılı, hava dolu yapıları tahtalarını, kirişlerini çatırdatarak yıktı. Ara sıra uzak bir dış mahallede yangın çıkardı. Yarılıp açılan bakır pası rengindeki gökyüzünün altında baca temizleyicileri evlerin çatılarındaki sivri tepeliklerin arasında dolaşır, damların hizasındaki kenti keşfederlerdi. Ayaklarını koydukları sağlam yerlerin birinden ötekine tırmanıp geçerken, rüzgâr fırıldaklarıyla bayrak direklerinin üstünde dururlarken rüzgârın onlara genç kızların yataklarının üstündeki çatı kapaklarını bir an için açacağını, hemen arkasından bu kapakları kentin fırtınalı büyük kitabının üstüne kapatacağını düşünürlerdi - böylece günler ve geceler boyu soluk soluğa okuyacakları bir şeyleri olacağını umarlardı.</span></p>
<p class="calibre3"><span class="font">Sonra rüzgâr yoruldu, esmeyi bıraktı. Dükkândaki yardımcılar vitrinleri ilkbahar kumaşlarıyla süslediler, çok geçmeden de bu yünlü kumaşların yumuşak renkleri havayı ılıttı. Hava eflatun mavisine dönüştü, uçuk renkli muhabbet çiçekleriyle doldu. Kar azaldı, yünlü bir bebek battaniyesi gibi katlandı, kuruyup buharlaşarak havaya karıştı, kobalt mavisi meltemler karı içti; güneşsiz, bulutsuz, engin gökyüzü, karı içine emdi. Evlerin şurasında burasında saksı içinde duran zakkumlar çiçek açmaya başladı, pencereler daha çok açık kaldı, o tekdüze mavi günde düş kuran serçelerin dikkatsiz cıvıltıları odayı doldurdu. Tertemiz süpürülmüş alanlarda baştankara kuşları ile ispinozlar insanı korkutan bir cıvıltıyla bir an şiddetle çarpıştıktan sonra her yana dağıldılar, meltemle savruldular, o boş gökmavisinde soluklaşıp yok oldular. Renkli beneklerin -körlemesine havaya atılan o bir avuç dolusu konfetinin- anısı bir saniye boyunca gözlerde kaldı, sonra da gözlerin derinliklerinde dağılıp gitti.</span></p>
<p class="calibre3"><span class="font">Vakitsiz bir ilkbahar başlamıştı. Avukatın stajyerleri bıyıklarını burup uçlarını havaya kaldırıyor, kolalı dik yakalıkları içinde birer şıklık ve moda simgesi gibi duruyorlardı. Rüzgâr, günlerin içini sel gibi oyarken, kentin üstünde fırtınalar koparken genç avukatlar tanıdıkları genç bayanları uzaktan selamlıyor, koyu renkli melon şapkalarını başlarından çıkarıyor, sırtlarını rüzgâra verip eğilince de fraklarının kuyrukları iki yana açılıyordu. Sevdikleri kişiyi gereksiz dedikoduların içine düşürmemek için incelik ve özveriyle gözlerini hemen başka yöne çeviriyorlardı. Bayanlar bir an için dengelerini kaybediyor, kabaran eteklerinin ortasında telâşlı bir şaşkınlık çığlığı atıyor, sonra yeniden dengelerini bulup selama, gülümseyerek yanıt veriyorlardı.</span></p>
<p class="calibre3"><span class="font"><sup class="calibre4">Ö</sup>ğleden sonraları rüzgâr bazen dinerdi. Adela, balkonda kocaman bakır kapları parlatmaya başlar, kaplar ellerinin altında tangır tungur madensel sesler çıkarırdı. Tahta kiremitli damların üstünde gökyüzü hiç kıpırdamadan, hareket etmeden durur, sonra o mavilik yol yol bükülürdü. Dükkândan bir görevle eve gönderilen çıraklar, mutfağın eşiğinde durup Adela'nın yanında uzun uzun oyalanırlar, balkon parmaklıklarına dayanırlar, bütün gün süren, serçelerin başdöndürücü cıvıltısıyla şaşkına dönen rüzgârı içlerine çekerlerdi. Meltem, uzaklarda çalan bir laternanın hafifçe duyulan sesini getirirdi. Genç adamların alçak sesle söyledikleri şarkının sesi duyulmazdı; gençlerin yüzünde masum bir ifade olsa da, sözlerinin gerçek amacı Adela'yı şaşırtmak olurdu. En duyarlı noktasına kadar sarsılan Adela, şiddetli bir tepki gösterir, öfkeden kudurarak onları azarlar, ilkbahar başında gördüğü düşler yüzünden solup kül rengine dönen yüzü, kızgınlıktan ve hazdan kıpkırmızı kesilirdi. Gençlerse bir yandan Adela'yı allak bullak edebildikleri için şeytanca sevinirken, öte yandan da yapmacık bir masumlukla gözlerini yere eğerlerdi.</span></p>
<p class="calibre3"><span class="font">Gündüzlerle öğleden sonraları birbiri peşi sıra geçti, balkonumuzdan gördüğümüz kentin üzerine, kül rengi haftaların donuk ışığında yıkanan evlerin, damların dolambacının üzerine günlük olaylar karmakarışık bir halde aktı. Ortalıkta tenekeciler dolaşıyor, mallarının çığırtkanlığını yapıyorlardı. Bazen Abraham'ın gürültülü hapşırığı kentin uzak, dağınık patırtısını gülünç bir biçimde vurguluyordu. Uzaklardaki bir alanda, küçük çocukların rahatsız edip şaşkına çevirdiği deli Touya, eteklerini ta yukarılara kaldırarak çılgınca dans ediyor, kalabalık da keyifleniyordu. <sup class="calibre4">Ö</sup>ğleden sonrasının yarı saydam, bulanık havasında çakıltaşı döşeli damların denizinde düzenli bir biçimde yayılan rüzgâr, bu sesleri bastırdı, azalttı, onları tekdüze, külrengi şamatanın içinde eritti. Balkon parmaklıklarına yaslanan Adela, kentin uzaktan gelen şiddetli kükreyişinin üstüne eğildi; ötekileri bastıran bütün sesleri yakaladı; dudaklarında bir gülümsemeyle bir şarkının yitik hecelerini bir araya getirdi; onları birleştirmeye, günün yükselip alçalan heyecansız tekdüzeliğine biraz olsun anlam vermeye çalıştı.</span></p>
<p class="calibre3"><span class="font">Elektrik ve makine çağındaydık, insan dehasının yaratıcılığı sayesinde dünya buluş yağmuruna tutulmuştu. Orta sınıfın evlerinde, yanında elektrikli çakmağı olan sigara kutuları boy göstermişti: Bir düğmeye basınca elektrik kıvılcımları gaza batırılmış bir fitili ateşliyorlardı. Bu buluşlar olmayacak umutlar beslenmesine neden oldu. Çin pagodası biçimindeki bir müzik kutusu, kurulunca atlıkarınca gibi dönüyor, hem de küçük bir ront söylemeye başlıyordu. Aralarda çanlar çalıyor, kapıları ardına dek açılıyor, şarkı çalan döner bir fıçı görünüyordu. Evlerdeki yaşama Galvani'cilik egemen oldu. <sup class="calibre4">Ö</sup>yle ki yalıtılmış tel sarılı bir.makara bu dönemin simgesi haline geldi. Genç züppeler oturma odalarında Galvani'nin buluşunu sergiliyor, karşılığında da hanımlar onları ışıltılı bakışlarıyla ödüllendiriyorlardı. Kadınların kalbine giden yolu bir elektrikli iletken açmıştı. Günün kahramanları yaptıkları deney başarıyla sonuçlanınca, oturma odasından yükselen alkışlar arasında, her yana öpücükler gönderiyordu.</span></p>
<p class="calibre3"><span class="font">Her türlü boyut ve biçimdeki velespitlerin kenti doldurması uzun sürmedi. Felsefeye dayanan bir dünya görüşü olmak, zorunlu oldu. <sup class="calibre4">İ</sup>lerleme inancına kabul edilen herkes, mantıklı sonuca varmak, bir velespit kullanmak zorundaydı. Bunu ilk uygulayanlar elbette ki avukatın stajyerleri oldu: Yeni akımların öncüleri olan bu adamlar cilalı bıyıkları, melon şapkalarıyla gençliğin umudu, gururuydular. Gürültücü kalabalığın arasından ite kaka geçerek tekerleklerinin tel çubukları göz alan kocaman iki ya da üç tekerlekli bisikletlerle trafiğe çıktılar. Elleriyle geniş gidonları tutuyorlar, oturdukları yüksek selenin üstünden kocaman tekerlekleri çeviriyorlardı, böylece eğlenen kalabalığın arasına sağa sola yalpalayarak daldılar. Aralarından bazıları havarilik hevesine kapıldılar. Dönen pedallara üzengiye basar gibi basıp yükselerek kalabalığa seslendiler, insanlığın yeni, mutlu bir çağa erişeceğini haber verdiler - bisiklet kullanarak kurtulacaktı insanlık. Sonra da halkın alkışları arasında dört bir yanı selamlayarak gezintilerini sürdürdüler.</span></p>
<p class="calibre3"><span class="font">Ne var ki bu göz alıcı, görkemli bisiklet gezilerinin yine de fazlasıyla sıkıntı veren, üzücü, hoş olmayan bir yanı vardı; bisiklete binenler, başarılarının doruğunda oldukları zaman bile, gülünç bir duruma düşme tehlikesiyle karşı karşıya oluyorlardı. Bisikletin incecik parçalarının arasında örümcek gibi asılı dururken, bacaklarını sıçrayan iri kurbağalar gibi açıp pedallara bastırırlarken, dönen geniş tekerleklerin tepesinde ördek gibi çırpınırken bunu kendileri de sezmiş olmalılar. Gülünç olmaya tek bir adım kalmıştı, onlar da umutsuzca bu adımı attılar, birbirine dolanan elleri kollarıyla gidonun üstüne abanıp hızlarını iki katına çıkardılar. Buna hayret edebilir miyiz? İnsanoğlu yalancı özürler uydurarak inanılmaz olanaklar dünyasına giriyordu, çok kolay, hattâ maliyetinin altında, neredeyse bedavaya elde edilmiş olanaklar dünyasına; giderlerle kazanç arasındaki dengesizliği, doğanın bu apaçık dolandırılışını, bir dâhilik numarası için ödenen bu aşırı bedeli, kendini gülünç duruma düşüren bisikletçi dengeledi. Patlayan kahkahalar arasında yoluna devam etti -zavallı bir galipti, dehasının kurbanıydı o- işte, bu teknoloji harikalarının görünüşü böylesine gülünçtü.</span></p>
<p class="calibre3"><span class="font">Ağabeyim okuldan eve ilk kez bir elektrikli mıknatıs getirdiğinde, ona dokunarak bir elektrik devresinde saklı gizemli varlığın titreyişlerini ürpererek algıladık; babamın dudaklarında üstünlük ifade eden bir gülümseme belirdi. Zihninde uzun menzilli bir düşünce olgunlaşmaktaydı; uzun süredir aklında olan birtakım düşünceler orada harmanlanıp birleşiyor, hızla gelişiyordu. Babam neden kendi kendine gülümsedi, neden yalancı bir hayranlıkla bulanıklaşan gözlerini devirdi? Kim bilebilir? Gizli gücün şaşırtıcı görünüşü arkasında çevrilen, ne olduğu belli olan dolapları, adi entrikaları, bayağı numaraları önceden sezmiş miydi? Yine de o an bir dönüm noktası oldu: Babam laboratuvar deneylerine o zaman başladı.</span></p>
<p class="calibre3"><span class="font">Babamın laboratuvarda kullandığı araç gereç çok basitti: Birkaç bobin tel, birkaç şişe asit, çinko, kurşun ve karbon - bunlar o adamakıllı tuhaf, gizemli adamın atölyesini oluşturuyordu. "Madde", derdi alçakgönüllülükle, gözlerini yere indirip öksürüğünü bastırırken, "Beyler, madde-" tümcesini bitirmezdi, dinleyenler onun büyük bir dolandırıcılığı açıklamak üzere olduğunu sanırlardı. Orada oturan hepimiz bir yolculuğa çıkacağımızı düşünürdük. Babam gözlerini yere indirip o ölümsüz fetişe sessizce, küçümseyerek bakardı. </span><span class="font5">'Panta rei!'</span><span class="font"> diye bağırır, ellerini kaldırarak özün sonsuz dairesini çizerdi. Uzun bir süredir o özün içinde saklı olan güçleri harekete geçirmek, onun katılığını yumuşatmak istemiş, gerçek doğasına uygun olarak evrenselleşmesine, başka yerlere aktarılmasına, evrensel dolaşımına giden yolu hazırlamayı arzulamıştı.</span></p>
<p class="calibre3"><span class="font5">“Principium individuationis -</span><span class="font"> külâhıma anlat" derdi babam, böylece de o yol gösterici insanlık ilkesine duyduğu sınırsız kini dile getirmiş olurdu. Bu sözleri önümüzden geçerken, bir telden ötekine koşarken söylerdi. Gözlerini kısar, elektrik devresinin değişik yerlerine hafifçe dokunur, gerilimdeki ufak farkları bulmaya çalışırdı. Teli yarar, üstüne eğilip dinler, hemen arkasından on adım ileriye gider, devrenin bir başka yerinde aynı hareketleri yinelerdi. Sanki bir düzine eli, yirmi tane duyusu vardı. Dikkatini hep aynı yerde toplamıyor, aynı anda yüz değişik yere yöneltiyordu. Evrendeki her şeyden kuşkulanıyordu. Teli bir yerinden koparmak için eğilir, sonra ansızın geriye sıçrar, pusuya yatmış bir kedi gibi telin başka bir yerine atlar, atlayışı boşa gidince de kafası karışırdı. Şaşkınlıkla kendisini izleyen kişiye dönüp birden, "<sup class="calibre4">Ö</sup>zür dilerim", derdi. "<sup class="calibre4">Ö</sup>zür dilerim, şu anda sizin boşlukta kaplamakta olduğunuz yerle ilgileniyorum. Bir dakika için bir parça kenara çekilebilir miydiniz acaba?" Şimşekle ilgili birtakım ölçüleri çabucak saptarken, sinir sisteminden gelen uyarılarla yerinden ustalıkla fırlayan bir kanarya kuşu kadar çevik ve tetik olurdu.</span></p>
<p class="calibre3"><span class="font">Babamın asitli eriyiklere daldırdığı metaller, o yakıcı, tuzlu banyoda paslanarak beklerken, karanlıkta harekete geçerlerdi. Kaskatı cansızlıklarından sıyrılırlar, tekdüze bir mırıltı, madensel bir şarkı tuttururlar, o acıklı, yavaş geçen günlerin ardı arkası kesilmeyen alacakaranlığında ışıldarlardı. Metallerin kutuplarında görünmeyen elektrik yükleri birikir, kutupları kuşatır, sonra da çevrelerini saran karanlığa kaçarlardı. Ortak merkezli enerji çizgileri, manyetik bir alandaki daireler ve helezonlar biçiminde kutuplara ayrılan boşluktan, görünmeyen bir gıdıklama, iğne gibi batan direngen bir elektrik akımı geçerdi. Orada burada uyarılan bir aygıt sinyal verir, bir dakika sonra bir başkası sırasını beklemeden, umutsuz tek heceli seslerle, sıkıcı bir ışıklığı bölen çizgi-nokta-çizgilerle onu yanıtlardı.</span></p>
<p class="calibre3"><span class="font">Babam bu dolaşan akımların arasında durur, yüzüne acı çektiğini gösteren bir gülümseme yayılırdı; kesik kesik çıkan o sözler, özgürleşmemiş derinliklerden kopuk kopuk, yarım heceler halinde tekdüze sinyaller veren, sonsuza dek o yere kapatılmış olan o acı, onu çok etkilerdi.</span></p>
<p class="calibre3"><span class="font">Bu araştırmaların sonunda babam, şaşırtıcı bulgular elde etti. <sup class="calibre4">Ö</sup>rneğin, Neeff - çekici ilkesine dayanarak hazırlanan bir elektrik zilinin sıradan bir şaşırtmaca olduğunu kanıtladı. <sup class="calibre4">İ</sup>nsan, doğanın laboratuvarına zorla girmemişti, tam tersine, doğa, insanı kendi entrikalarının içine çekmiş, insanın deneylerinden yararlanarak kendi karanlık emellerine ulaşmıştı. Akşam yemeğinde babam, ucunu çorbaya soktuğu kaşığının sapıyla başparmağının tırnağına dokununca lâmbanın içinde Ne-eff'in zili çalmaya başlardı. Bu aygıt tam anlamıyla gereksiz ve yararsızdı; Neeff'in zili, maddenin belirli bazı dürtülerinin birbirine yaklaştıkları noktaydı, bu zil insanın yaratıcılığını kendi amaçları için kullanıyordu. Amaçlayan, etkin olan doğaydı; insansa doğanın isteğine uyarak oraya buraya fırlatılan bir mekikten, sağa sola gidip gelen bir oktan başka bir şey değildi. <sup class="calibre4">İ</sup>nsanın kendisi yalnızca bir öğe, Neeff'in çekicinin bir parçasıydı.</span></p>
<p class="calibre3"><span class="font">Birgün birisi 'ipnoz'dan söz etti, babam da bunu hemen benimsedi. Kuramlarının çemberi tamamlanmış, eksik halkayı bulmuştu. Babamın kuramına göre, insan yalnızca sonsuz maddenin kucağında bir oraya bir buraya dolaşan ipnoz akımlarının durup kalktığı bir istasyon, geçici bir kavşaktı. <sup class="calibre4">İ</sup>nsanın onca övündüğü buluşların tümü, doğanın onu kandırıp düşürdüğü tuzaklar, bilinmeyenin kapanıydı. Babamın deneyleri büyücülüğe, gözbağcılığa, hokkabazlık oyununa dönüşmeye başladı. Güvercinlerle yaptığı sayısız deneyden söz etmesem daha iyi olur; değneğini oynatarak güvercinlerin sayısını ikiye, dörde ya da ona çıkarıyor, sonra da onları, görünürde büyük çaba harcayarak, yeniden değneğin içine hapsediyordu. Şapkasını kaldırınca güvercinler kanatlarını çırparak birer birer uçuyor, hepsi birden gerçek yaşama dönüyor, hareketli bir küme halinde ötüşerek dalga dalga masanın üzerine konuyorlardı. Ara sıra babam, deney yaparken hiç umulmadık bir anda çalışmasını kesiyor, kararsızlık içinde, gözleri yarı kapalı ayağa kalkıyor, bir saniye sonra da küçük adımlarla giriş holüne koşup başını baca deliğine sokuyordu. Kurumdan kararmış bacanın içi karanlıktı; yokluğun göbeğindeymiş gibi rahattı; sıcak hava yukarı aşağı esiyordu. Babam gözlerini kapayıp bir süre o sıcak, siyah boşlukta durdu. Hepimiz bu küçük olayın babamın asıl ilgilendiği konuyla pek bir bağlantısı olmadığını, her şeyin sanki olayların perde arkasında olup bittiğini duyumsuyorduk; bambaşka bir boyuta ait olan bu önemsiz gerçeğe içimizden gözlerimizi kapadık.</span></p>
<p class="calibre3"><span class="font">Babamın repertuarında insanın içini gerçek bir hüzünle dolduran birkaç tane adamakıllı can sıkıcı numara vardı. Yemek odasındaki iskemlelerimiz yüksek arkalıklıydı, gerçeğe uygun bir biçimde yapılmış nefis güzellikte yaprak ve çiçeklerden oluşan çelenklerle süslenmişlerdi; babamın bu oymalara hafifçe vurması, onların ansızın olağanüstü eğlendirici bir görünüşe bürünmeleri için yeterliydi; hemen oralarını buralarını oynatmaya, anlamlı işaretler yapmaya başlarlardı. Bu olay oldukça sıkıntılı, hattâ dayanılmaz durumlara neden olabiliyordu, çünkü bu işaretler kesin bir yöne, karşı konulamayan bir kaçınılmazlığa doğru gidiyorlardı; sonunda orada bulunanlardan biri ya da öteki ansızın, "Wanda Teyze, Tanrım, Wanda Teyze!" diye bağırıyordu. Hanımlar çığlık atmaya başlıyorlardı; çünkü gözlerinin önündeki gerçekten de Wanda Teyze'nin im-gesiydi; hattâ daha da öte - kendisiydi; ziyarete gelmiş, masanın başına oturarak bizim ağzımızı açmamıza fırsat vermeden sonu gelmeyen konuşmalara girişmişti. Böylece babamın mucizeleri kendiliğinden mucize olmaktan çıkmıştı; çünkü babam bir hayalet değil, bildiğimiz, basbayağı gerçek Wanda Teyze'yi üretmişti, mucize olasılığı ortadan kalkıyordu.</span></p>
<p class="calibre3"><span class="font">O unutulmayacak kışta yaşadığımız başka olaylara geçmeden önce, ailemizin hiçbir zaman üzerinde konuşmak istemediği bir olaydan kısaca söz etsek iyi olur. Edward Amca'ya gerçekten ne olmuştu? Edward Amca, o sıralarda yanımızda kalmaya gelmişti; saf biriydi; karısıyla küçük kızını köyde bırakmış, kafası tasarılarla dolu olarak, sapasağlam çıkıp gelmişti. Geldiğinde keyfi çok yerindeydi, ailesinden uzaklaşıp bir değişiklik yapmak, biraz eğlenmek istemişti. Ne oldu dersiniz?</span></p>
<p class="calibre3"><span class="font">Babamın yaptığı deneyler onu aşırı etkiledi. İlk birkaç numaradan sonra kalktı, ceketini çıkardı, kendini babamın emrine sundu. Hiçbir sınırlama koymadan! Delici bakışlarını doğrudan babamın gözlerine dikerek söyledi bunu, güçlü, ciddi bir tokalaşmayla da vurguladı. Babam anladı. Amcamın </span><span class="font5">principium individuationis</span><span class="font"> konusunda geleneksel önyargıları olup olmadığını öğrenmek istedi. Amcamın hiç, ama hiç önyargısı olmadığı ortaya çıktı. Amcamın ilerici düşünceleri vardı; önyargıları yoktu. Tek tutkusu, bilime hizmet etmekti.</span></p>
<p class="calibre3"><span class="font"><sup class="calibre4">Ö</sup>nceleri babam ona biraz özgürlük tanıdı. Bulgularını kesinleştirecek bir deneyin hazırlıkları içindeydi. Edward Amca, bu boş zamandan yararlanarak kenti gezip görmek istedi. Kocaman bir bisiklet satın alarak onunla Çarşı Alanı'nın çevresinde dolaştı; bisikletin yüksek selesinden evlerin ikinci kat pencerelerinden içeri baktı. Bizim evimizin önünden geçerken şapkasını çıkarıp pencerede duran hanımları kibarca selamlıyordu. Uçları yukarı bakan kıvrık bir bıyığı, ufak, sivri bir sakalı vardı. Çok geçmeden, tekniğin derininde yatan gizleri öğrenmesine bir bisikletin yetmeyeceğini, o şaşırtıcı aygıtın kalıcı, doğaüstü heyecanlar sağlayamayacağını anladı. Sonra </span><span class="font5">principium individuationis'e</span><span class="font"> dayandırılan deneyler başladı. Edward Am-ca'nın, bedeninin bilim uğruna Neeff'in çekicinin yalın ilkesine indirgenmesine hiçbir itirazı yoktu. Hiçbir pişmanlık duymadan, benliğinin derinliklerini açığa çıkarmak için tüm özelliklerinden birer birer sıyrılmayı kabul etti; zaten uzun süredir o ilkeyle uyum içinde olduğu duygusunu taşıyordu.</span></p>
<p class="calibre3"><span class="font">Babam, çalışma odasına kapanarak günler, geceler süren yorucu bir ruhçözüm çalışmasıyla Edward Amca'nın karmaşık ruhunun içine yavaş yavaş girmeye başladı. Çalışma masası Ed-ward'ın egosunun birbirinden ayrılan öğeleriyle dolmaya başladı. Amcam önceleri, oldukça küçülmüş olsa da yemeklere geliyor, konuşmalarımıza katılmaya çalışıyordu. Bisikletiyle bir kez daha gezmeye bile gitti; ama kendini oldukça eksik duyumsadığı için bu işten hemen vazgeçti. Bir tür utanca kapıldı; içinde bulunduğu evrenin ayırıcı niteliğiydi bu duygu. <sup class="calibre4">İ</sup>nsanlardan kaçmaya başladı. <sup class="calibre4">Ö</sup>te yandan babam hedefine gittikçe yaklaşıyordu. Bütün gereksiz şeyleri birer birer çıkararak amcamı olabileceği kadar aza indirmişti. Onu alıp merdivenin yanındaki oldukça yüksek bir duvar oyuğuna yerleştirdi; parçalarını Lec-lanche tepkisi ilkesine uygun olarak düzenledi. Duvarın o bölümü küflenmiş, üstünü beyaz bir küf tabakası kaplamıştı. Babam, vicdanı hiç sızlamadan, amcamın hevesinden sonuna kadar yararlandı; elindeki kabloyu boydan boya giriş holüne ve evin sol kanadına döşedi. Ufak bir merdiven alıp karanlık koridorun duvarına, amcamın o anki varlığının izlediği yolun bütününe küçük çiviler çaktı. O bulanık, sarı öğleden sonraları hemen hemen kapkaranlıktılar. Babam eline bir şamdan alarak mumunu yaktı, küflü duvarı yakından, santim santim aydınlattı. Sonradan duyduğuma göre, o ana dek kahramanlığı elden bırakmayıp soğukkanlılığını korumuş olan Edward Amca, son anda biraz sabırsızlık göstermiş. Hattâ bitmeye yüztutan o çalışmayı neredeyse mahvedecek olan -gecikmiş de olsa- şiddetli bir patlama olduğunu da söylediler. Ama her şey hazırdı, tüm yaşamı boyunca örnek bir eş, baba ve işadamı olmuş olan Edward Amca, başını dimdik tutarak son rolünü oynamaya hazırlandı.</span></p>
<p class="calibre3"><span class="font">Amcam görevini kusursuzca yaptı. Bir an bile karşı koymadı. Bir zamanlar içinde kendini yitirmiş olduğu karmaşık kişiliğinden artık sıyrılmış, bundan böyle kendisini yönetecek düzenli, güvenilir bir yol gösterici ilkenin saflığına en sonunda kavuşmuştu. Güçlükle üstesinden gelebildiği karmaşıklığını yitirmesi karşılığında artık yalın, sorunsuz bir ölümsüzlüğe kavuşmuştu. Mutlu muydu acaba? Böyle bir soru sormanın yararı yoktu. Böyle bir soru ancak çok sayıda seçenek olanağı olan yaratıklara sorulursa anlam kazanır; böylece asıl gerçek kısmen gerçek olan olasılıklarla karşılaştırılabilir, onların içinde yansıyabilir. Ama Edward Amca'nın seçeneği yoktu; adamakıllı bütünlenmiş olduğu için onun açısından 'mutlu/mutsuz' bölünmesi diye bir şey yoktu. Onun görevini ne denli dakik, ne denli kusursuz yaptığını görünce, insan bütün bunları istemeyerek onamak zorunda kalıyordu. Peşinden kente gelen karısı Teresa Yenge bile, zile sık sık basmaktan kendini alamıyordu, basınca da o yüksek, yankılı sesi duyuyor, eskiden kocası sinirlendiği zaman sesinin aldığı rengi tanıyordu. Kızları Edy'ye gelince, babasının yaptığı iş onu büyülemişti diyebiliriz. Ne var ki sonradan babamın yaptıklarının öcünü almak isteyerek bunun acısını benden çıkardığı doğru, ama bu olay başka bir öykünün konusu.</span></p>
<p class="calibre3"><span class="font">2</span></p>
<p class="calibre3"><span class="font">Günler geçti, öğleden sonralar uzadı: Yapacak hiçbir şey bulamıyorduk. Hâlâ olgunlaşmamış, hâlâ verimsiz, kullanışsız olan zaman fazlası, boş alacakaranlıklarla akşamları daha da uzatıyordu. Bulaşıkları erkenden yıkayıp mutfağı temizleyen Adela, balkonda tembel tembel durup boş bakışlarla akşamın çöktüğü uzaklıkların soluk kırmızısını seyrediyordu. Başka zaman onca anlamlı olan güzel gözlerini sıkıcı düşünceler kaplamıştı, yuvalarından fırlamış gibi duran bu gözler kocaman, pırıl pırıl olmuşlardı. Kışın sonu geldiğinde mutfaktaki kokuların donuklaştırıp soldurduğu cildi, şimdi her evresinde giderek büyüyen ayın ilkbahara yaklaşmasıyla dinçleşmiş, beyazımsı yansımalarla, opali andıran renklerle bezenmiş, mine gibi ışıldamaya başlamıştı. Artık dükkândaki çırakların üzerinde üstünlük kuran oydu; o gençlerse Adela'nın karanlık bakışları altında siniyor, sözde alaycı pozlarını bırakıyor, kentteki hanlara, kötü şöhretli yerlere sık sık giden kişi rolünden çıkıyor, Adela'nın üzerine sinen bu yeni güzellikle kendilerinden geçerek ona yanaşmak için yeni yöntemler arıyor, ilişkilerini yeni bir temele oturtabilmek, olumlu olguları kabullenebilmek için özveride bulunmaya razı oluyorlardı.</span></p>
<p class="calibre3"><span class="font">Beklenilenin aksine, babamın deneyleri toplumun yaşantısına herhangi bir değişiklik getirmedi. Çağdaş fiziğin yapısına ipnotizmayı aşılamak sonuç vermedi. Bunun nedeni, babamın keşiflerinde hiçbir gerçek payı olmaması değildi. Bu düşüncenin başarıya ulaşmasında gerçek, belirleyici rol oynayan bir öğe değildir. Doğaüstüne karşı duyduğumuz açlık sınırlıdır, kolayca giderilebilir. Bizlerin -yani babamın yandaş ve hayran ordusunun- hevesi kırılıp kargaşa başladığında babam, yeni açıklamaların eşiğindeydi. Sabırsızlığımızı gittikçe daha sık gösterir olmuştuk; hattâ açıkça karşı çıkanlar bile vardı. Doğamız, temel yasaların gevşemesine başkaldırıyordu; mucizelerden bıkmıştık; sonsuz düzenin eski, tanıdık, sağlam tekdüzeliğine dönmek istiyorduk. Babam bunu anladı. Fazla ileri gitmiş olduğunu gördü; hayallerine gem vurdu. Zarif hanım taraftarlardan ve mum bıyıklı erkek hayranlarından oluşan çember günden güne erimeye başladı. Onuruyla geri çekilmek isteyen babam, son bir kapanış konuşması yapmayı düşünüyordu ki, apansız ortaya çıkan yeni bir olay, herkesin dikkatini hiç beklenmedik bir yöne çekti.</span></p>
<p class="calibre3"><span class="font">Ağabeyim bir gün okuldan döndüğünde, dünyanın sonunun yakın olduğuna ilişkin olanaksız, ama yine de gerçek olan bir haber getirdi bize. Yanlış anladığımızı düşünerek sözlerini yinelemesini istedik. Yanlış duymamıştık. Bizi tam anlamıyla şaşkına çeviren o inanılmaz haber şuydu: Dünya, hazırlanmadan, işlerini bitirmeden, öylece olduğu gibi, zamanın ve boşluğun gelişigüzel bir yerinde, hesaplarını kapamadan, hiçbir amacına ulaşamadan, sanki lafının ortasında, noktasız, ünlem-siz, kıyamet gününü ya da Tanrının gazabını yaşamadan -dostça bir anlaşma havası içinde, bağlılıkla, karşılıklı anlaşarak, her iki tarafın da kabul ettiği kurallara uyarak- kafasına bir darbe yiyecekti: Basit, geri dönülmesi olanaksız bir biçimde. Yoo, bu olay, peygamberlerin çok eskiden tahmin ettikleri gibi ya da </span><span class="font5">İlahi Komedi'nin</span><span class="font"> son perdesinde yazıldığı gibi ahiret türünden, acıklı bir son olmayacaktı. Hayır. Bu son, ancak bisikletle numaralar yapan birinin, bir hokkabazın hazırlayabileceği son olacaktı; harika bir hokus-pokus denemesi görecektik. Üerleme-nin bütün ruhları da bu olaya alkış tutacaklardı. Bu görüşten hoşlanmayan kimse çıkmadı. Korkanlar, karşı çıkanlar hemen susturuldular. Bunun, inanılması güç bir şans olduğunu, akla gelebilecek en ilerici, en özgür düşünüşlü bir son olduğunu, çağın ruhuna uygun düştüğünü, onurlu bir son, Kutsal Güce güvenmek anlamına geldiğini neden anlamıyorlardı? <sup class="calibre4">İ</sup>nsanlar bunu heyecanla tartıştılar, cep defterlerinden kopardıkları sayfalara </span><span class="font5">ad oculos</span><span class="font"> resimler çizdiler, çürütülmesi olanaksız kanıtlar sağladılar, rakiplerini, kuşku duyanları, nakavt ettiler. Resimli dergilerde tam sayfa resimler yayımlanmaya başladı; bunlar beklenen faciayı oldukça etkili bir biçimde betimliyordu. Bu resimlerde genellikle ışıl ışıl parlayan, astronomi olaylarıyla dolu olan bir gökkubbenin altında gece vakti korku ve telaş içinde, kalabalık kentler gösteriliyordu. Uzaklardaki kuyrukluyıldızın şaşırtıcı hareketini görmeye başlamıştık bile, yıldızın çizdiği parabolün doruğu gökte hareketsiz duruyordu; yıldızsa hâlâ yeryüzünü hedef alarak saniyede birkaç mil hızla yaklaşıyordu. Tıpkı bir sirk gösterisinde olduğu gibi şapkalar havaya fırlatılıyor, saçlar diken diken oluyor, şemsiyeler kendi kendine açılıyor, başlardaki peruklar yana kayıp kellikler ortaya çıkıyordu - ve bütün bunların üstünde, bütün yıldızların aynı anda alarma geçmesiyle birlikte ışıl ışıl parlayan kocaman, simsiyah bir gökkubbe dört bir yana yayılıyordu.</span></p>
<p class="calibre3"><span class="font">Yaşamlarımıza şenliğe benzer bir şey, ateşli bir heyecan katılmıştı. Hareketlerimiz önem kazanmış, bu önem göğüslerimizi evrensel soluklarla kabartmıştı. Geceleri binlerce kişinin aynı anda coşması, yeryüzünü görkemli bir şamatayla dolduruyordu. Geceler simsiyah, uçsuz bucaksızdı. Dünyayı çevreleyen yıldız yığını çoğaldı, yoğunlaştı. Gezegenlerin arasındaki karanlık boşluklarda bu yıldızlar değişik konumlarda görünüyor, göktaşlarının tozunu uçurumdan uçuruma serpiyorlardı. Sonsuzlukta yolumuzu yitirmiştik; ayaklarımızın altındaki yeryüzü neredeyse kayıp gitmişti; yönümüzü bulamıyorduk, pusulayı şaşırtmıştık. Ucu yukarıya dönük olan başucu noktasında yerkürenin karşı yarısında duranlar gibi başaşağı sarkıyorduk; yıldız kümelerinin üstünde geziniyor, parmağımızı ıslatıp gökyüzü haritalarının üstünde yıldızdan yıldıza gezdiriyorduk. Böylece dağınık, düzensiz bir tek sıra oluşturup amaçsızca dolaştık, gecenin sonsuz merdivenlerinin basamaklarında her bir yöne dağıldık - terk edilmiş dünyadan gelen göçmenlerdik, karınca yuvası gibi kaynaşan yıldızları yağmalıyorduk. Son engeller de yıkıldı, bisikletlerinin üstünde yükselen sürücüler, yıldızsı boşluğa doğru gittiler; gezegenlerin arasında kalan yeni yeni takımyıldızların göründüğü boşlukta hareketsiz bir uçuş içinde ölümsüzleştiler. Böylece sonu gelmeyen bir yolda dönüp durarak uykusuz bir kozmografyanın yollarını çizdiler; gerçekteyse sanki kafalarını ocağa sokmuş gibi kapkara bir halde bütün o kör uçuşların son hedefi olan gezegenlere özgü bir uyuşukluğa yenildiler.</span></p>
<p class="calibre3"><span class="font">Bir bölümünü uyuyarak geçirdiğimiz kısa, düzensiz gündüzlerden sonra geceler, insan dolu dev bir yurt gibi açılıyordu önümüzde. Kalabalıklar sokakları dolduruyor, kent alanlarına çıkıyordu; ortalık kafadan geçilmiyordu, sanki bir havyar fıçısının kapağı açılmıştı, içindeki havyarlar, kara kurşun saçmalar gibi oluk oluk dışarı akıyordu, yıldızlarla kaynaşan zifirî bir gecenin altında kara bir ırmak. Binlerce insanın ağırlığı binince basamaklar kırılıyordu; bütün üst kat pencerelerinde küçücük insanlar beliriyor, kibrit çöpünden yapılmışa benzeyen bu adamlar çılgınca bir coşkuyla basamakların üstünden atlıyorlar, karıncalar gibi canlı zincirler oluşturuyor, canlı yapılar, sütunlar dikiyorlardı; birbirlerinin omuzlarına tırmanarak pencerelerden çıkıyor, yanan katran fıçılarının aydınlattığı alanlardaki sahanlıklara koşuyorlardı.</span></p>
<p class="calibre3"><span class="font">Büyük kalabalıklarla, gürültü patırtıyla dolu bu sahneleri betimlerken, insan soyunun başına gelen belâları ve felâketleri anlatan büyük kitaptaki kimi eski resimleri istemeyerek kendime örnek alıp olayları abartırsam beni bağışlayınız. Ama bütün o resimler önceden bir imge yaratıyor zihnimizde; bütün bu sahnelerin megalomanca abartılışı, yarattığı aşırı heyecan, anıların ölümsüz fıçısının -söylencelerle fazlasıyla dolu bir fıçının- dibini çıkardığımızı, yabanıl öğelerle, tutarsız anımsamalarla dolu insanlık öncesi bir gecenin kapılarını kırdığımızı, kabaran sel sularına engel olamayacağımızı bize kanıtlıyordu. Ah, balık pulu gibi parlayan yıldızlarla dolu bu geceler! Ah, yağmurun ıslattığı o karanlık gecelerin kabaran, canlı ırmaklarını açlıkla içine çekerek büyük yudumlarla durmaksızın yutan bu ağızlar! Bu çoğalan kuşaklar acaba hangi öldürücü tuzaklarda, hangi sefil engellerde son bulacaklardı? Ah, o günlerin gökkubbeleri; gökbilimcilerin yaptığı hesaplamalarla kaplı, binlerce kez kopyası çıkarılıp numaralanmış, üzerine cebirin filigranları çizilmiş, ışıl ışıl işaretlerle, meteorlarla dolu gökleri! O gecelerin görkemiyle moraran suratlarımızla, uzak güneşlerdeki patlamalar içimizde nabız gibi atarken, yıldızsı bir aydınlığın içinde uzayda dolaştık - tüm gökyüzüne dağılan samanyolunun kıyılarında geniş bir yığın olarak yayılan insan karıncalar gibiydik - örümceğe benzeyen araçlarının üstündeki bisikletçilerin gölgelediği bir insan ırmağıydık. Ah, o çevik sürücülerin hareketleriyle, sıçrayışlarıyla, çizdikleri helezonlarla yaralanan o yıldızsı gece arenası! Ah, bisiklete binmekten başka bir şey düşünmeyen bisikletçilerin çırılçıplak kalmış parlak hedefe ulaşmak için ilgisizce çevirdikleri çemberler, yolunu yitirmiş bisiklet tekerleği parmaklıkları arasında gökyüzünün köşegenleri boyunca esinle çizdikleri yuvarlak eğriler, bir daire üzerinde dönen küçük daireler! Bugünlerden sonra yeni bir takımyıldız doğdu; on üçüncü burç sonsuza dek sürmek üzere burçlar kuşağına katıldı, o günden beri de gecelerimizin göklerinde parlıyor: 'BİSİKLETÇİ'.</span></p>
<p class="calibre3"><span class="font">O dönemde geceleri kapıları ardına dek açık bırakılan evler, şiddetle titreşen lâmbaların ışığında bomboş olurdu. Perdeler gecenin içine savrulur, sıra sıra odalarda her şeyi içine alan, durmak bilmeyen bir esinti olur, bu esinti odalardan şiddetli, acımasız bir alarm olarak geçerdi. Alarm işaretini veren Edward Amca'ydı. Evet, sonunda sabrını yitirmiş, bağlarını koparmış, kesin, zorunlu önlemleri çiğnemiş, üstün ahlâk anlayışının katılığından sıyrılıp alarmı çalmıştı. Biri onu bir sopanın yardımıyla susturmaya çalıştı, bir başkası o şiddetli ses patlamasını durdurmak için amcanın ağzına mutfak bezleri tıktı. Ne var ki ağzı böyle tıkanmış da olsa, Edward Amca delicesine, hiç ara vermeden çalıp durdu; bu sürekli zırıltıyla canının çekildiğine aldırmadan, ölümcül bir cinnet içinde, kendisine yardım etmemize fırsat vermeden, herkesin gözü önünde her şeyini yitirdiğine bakmıyor, kışkırtmasını sürdürüyordu.</span></p>
<p class="calibre3"><span class="font">Ara sıra birisi yanan lâmbaların altında bu şeytanca zil sesinin deldiği boş odalara dalar, parmak uçlarına basarak kararsızca birkaç adım atar, sonra da birisini arıyormuş gibi ansızın dururdu. Aynalar hiç konuşmadan onu saydam derinliklerine çekerler, aralarında sessizce paylaşırlardı. Bütün bu ışıklı, boş odalarda Edward Amca'nın çıkardığı zil sesi göklere yükselirdi. Yıldızlardan gelen bu yalnız kaçak, sanki kötü bir şey yapmaya gelmiş gibi vicdan azabı duyar, sürekli zil sesinden kulakları sağır olmuş bir durumda evimizden gizlice çıkardı. Tetikte duran aynalar ona ön kapıya kadar eşlik ederler, parlak saflarından dışarı bırakırlardı; adaının benzerleriyse parmaklarını dudaklarına koyup ayak parmaklarının uçlarına basarak aynaların derinliklerine doğru uzaklaşırlardı.</span></p>
<p class="calibre3"><span class="font">Yıldız tozuna bulanmış uçsuz bucaksız gökyüzü, yeniden başlarımızın üstünde açıldı. O gökkubbede her gece erken bir saatte ölümcül kuyrukluyıldız görünüyordu; çizdiği eğrinin tepe noktasından yana doğru sarkıyor, saniyede millerce yol yaparak hedefini şaşmadan dünyaya geliyordu. Bütün gözler ona dikilmişti; o ise madenî bir ışıltıyla, ince uzun biçimiyle, öne doğru çıkık olduğu için biraz daha parlayan orta bölümüyle günlük işini matematiksel bir kesinlikle sürdürüyordu. Sayısız yıldız kümesinin arasında masumca ışıldayan o küçük solucanın, Kral Belşatzar'ın<a id="footnote1"></a><sup class="calibre4"><a href="../Text/Bolum0029.xhtml#bookmark1">1</a></sup> şölenindeki ateşten parmak olduğuna, gökyüzünün karatahtasına yerküremizin yokoluşunu yazdığına inanmak ne kadar da güçtü! Ne var ki, tam sayıların katlarının logaritmasında gösterilen ölümcül formülü her çocuk ezbere bilirdi, kaçınılmaz sonumuz da bu formülden doğacaktı. Bizi kurtaracak ne kalmıştı ki?</span></p>
<p class="calibre3"><span class="font">Kalabalık, açık havada çevreye dağılıp yıldızsı ışıkların, gökte olup bitenin altında kendinden geçerken babam gizlice evde kaldı. Düştüğümüz tuzaktan nasıl çıkılacağını, kozmolojinin arka kapısını bilen tek kişi oydu. Kimseye belli etmeden kendi kendine gülümsedi. Ağzında mutfak bezleri tıkılı olan Edward Amca, umarsızca alarm zilleri çaldırırken, babam kafasını sessizce ocağın baca boşluğuna soktu. Orası karanlık ve sessizdi. Sıcak hava, kurum, sessizlik, suskunluk kokuyordu. Babam oraya rahatça yerleşti, gözlerini kapayıp keyifle oturdu. Evin damının üstünden yıldızlı geceye yükselen o kara kaplumbağa kabuğunun içine bir yıldızın hafif ışığı vurdu; teleskop camında olduğu gibi ocakta bir kıvılcım çaktı, bacanın karanlık imbiğinde minicik bir tohumdu bu. Babam bir mikroskobun vidasını yavaşça çeviriyordu, ay gibi parlayan ölümcül yaratık görüş açısına girdi: Merceğin elimizi uzatsak tutacak kadar yakına getirdiği o plastik görünümlü madde, gezegenler arası boşluğun sessiz karanlığında kireçtaşından bir kabartma gibi ışıldıyordu. Hafif sıracalı, biraz çiçek bozuğuydu - ayın erkek kardeşi, yitirdiği ikiziydi; binlerce yıl dolaştıktan sonra dünyanın anayurduna geri dönüyordu. Babam onu dışarı fırlamış gözüne doğru biraz daha yaklaştırdı: Gördüğü şey bir dilim delikli gravyer peynirine benziyordu, açık sarıydı, oldukça aydınlıktı, üzerinde cüzzam lekesine benzeyen beyaz benekler vardı. Eli mikroskobun vidasında duran babamın gözü, göz merceğinin ışığından kamaşmıştı, soğuk gözlerini kireçtaşın-dan kürede gezdirdi, onu içten içe kemiren hastalığın karmaşık resmini, peynirimsi, sağlıksız yüzeyin altını oyan kitap kurdunun kavisli oyuklarını gördü. Titredi, hatasını anlamıştı: Hayır, gördüğü gravyer peyniri değildi, gördüğü açık seçik bir insan beyniydi, beynin tüm karmaşık yapısını gösteren anatomik bir kesitiydi. Bakışlarını bir noktada yoğunlaştırınca, yarıkürenin karmaşık haritası üzerinde her bir yana dağılan başlıkların ufacık harflerini bile okuyabiliyordu. Beyin, kloroformla bayıltılıp derin bir uykuya dalmış, uykusunda sevinçle gülümser gibi duruyordu. Gördüğü şey babamın aklını karıştırmıştı; yüzeydeki karmaşık baskının altında olayın özünü gördü, yine kendi kendine gülümsedi. <sup class="calibre4">İ</sup>nsanın kendi evinin bacasında, tütün külü gibi simsiyah olan o yerde nelerle karşılaşacağını bilmek olanaksız. Gri bir maddenin kurumlarının arasından, çok ufak tanelerin arasından babam, tepetaklak özgün konumunda duran bir ceninin açıkça belli olan hatlarını gördü; yumruklarını yüzüne dayamış, rahim zarının içindeki suda başaşağı durarak keyifli bir uykuya dalmıştı. Babam onu, o durumda bıraktı. <sup class="calibre4">İ</sup>çi rahatlamış olarak kalktı, bacanın kapağını kapadı.</span></p>
<p class="calibre3"><span class="font">Buraya kadar, ötesi yok. Ama harika bir biçimde geliştirilen o başlangıçtan sonra dünyanın sonu, o görkemli son ne oldu? Yere eğilen bakışlar ve bir gülümseme. Bir hesaplama yanlışı mı yapıldı, toplamada mı ufak bir yanlış var, yoksa basımcının sayıları basarken yaptığı bir yanlış mı? Hiçbiri değil. Hesaplamalar doğruydu, sayıların olduğu sütunda da yanlış yoktu. <sup class="calibre4">Ö</sup>yleyse ne olmuştu? Lütfen dinleyin. Kuyrukluyıldız korkusuzca ilerledi, bitiş çizgisine vaktinde ulaşmak isteyen hırslı bir at gibi hızla koştu. Mevsimin modası da onunla birlikte ilerledi. Bir süre için çağın öncüsü oldu, çağa biçimini, adını verdi.</span></p>
<p class="calibre3"><span class="font">Sonra iki kibar binek hayvanı başa baş geldiler, zorlu bir dört-nalaya kalktılar, başa baş durumdaydılar, yüreklerimiz onlarla aynı duyguları paylaşarak çarpıyordu. Daha sonra moda, bir burun öne geçti, yorulmak bilmeyen göktaşını geride bıraktı. O milimetre, kuyrukluyıldızın yazgısını belirledi. Mahkûm edilmiş, sonsuza dek geride kalmıştı. Artık yüreklerimiz moda için çarpıyordu; görkemli kuyrukluyıldızla ilgilenmiyorduk. Onun solup küçülmesini ilgisizce izledik; sonunda ufkun hemen üstündeki bir yere uysallıkla çöktü, bir yanına yaslandı, parabol yolunun son dönemecini almak için boşu boşuna uğraştı; uzaklara gitmişti, rengi mavileşmişti, artık sonsuza dek kimseye zarar veremeyecekti. Yarıştaki yerini yitirmişti; yeni olmanın ona verdiği güç tükenmişti; böylesine kötü bir biçimde geride kalan bir şeyle kimse ilgilenmiyordu artık. Kendi başına kalınca evrensel ilgisizliğin içinde sessizce solup gitti.</span></p>
<p class="calibre3"><span class="font">Başlarımızı öne eğip günlük işlerimize döndük; yaşantımıza bir düş kırıklığı daha eklenmişti. Acuna dönük bakış açılarımızı aceleyle aşağı indirmiştik, yaşam alışılmış gidişine kavuşmuştu. O sıralarda gece gündüz dinlenip uyku eksikliğimizi karşılıyorduk. Karanlık evlerde uykunun verdiği ağırlıkla sırtüstü dümdüz yatıyor, soluklarımızın bizi yıldızsız düşlerin loş yollarına taşımasına izin veriyorduk. Böylece havada asılı dururken kıvrılıyor, gıcırtılı kemanlar, gaydalar, flütlerle yıldızsız gecelerin yolsuz topraklarında horlayarak ilerliyorduk. Edward Amca sonsuza dek susturulmuştu. Onun korku dolu umutsuzluğunun yankısı havada asılı kalmıştı; ama kendisi artık yaşamıyordu. O çılgınlık nöbeti sırasında yaşamı bedeninden akıp gitmişti; devre açılmış, o da hiçbir engelle karşılaşmadan ölümsüzlüğün daha üst basamaklarına çıkmıştı.</span></p>
<p class="calibre3"><span class="font">Karanlık evde uyanık olan yalnız babamdı; uykunun tekdüze ezgisiyle dolu odalarda sessizce dolaşıyordu. Ara sıra ocağın bacasının kapağını açıyor, sırıtarak onun karanlık uçurumunun içine bakıyordu; orada, hiç bitmeyecek ışıklı uykusuna yatmış olan bir cüce vardı, gülümsüyordu; floresan ışığının altında duran cam bir kapsülün içindeydi, onunla ilgili hüküm çoktan verilmiş, hattâ silinmiş, dosyalanmıştı bile; o, artık gök-kubbenin geniş arşivindeki sicil kartlarından biriydi.</span></p>
</body>
</html>