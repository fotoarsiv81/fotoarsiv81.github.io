<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h2 class="calibre1"><b class="calibre2"><a id="bookmark0"></a><span class="font4">Babam İtfaiyeci Oluyor</span></b></h2>
<p class="calibre3"><span class="font">Genellikle ekim başında annemle ben kent dışında geçirdiğimiz tatilden eve dönerdik. Komşu eyaletteki bir yerde kalırdık, yeraltındaki sayısız kaynak suyunun mırıltısıyla yankılanan Slotvinka Irmağı'nın ağaçlıklı bir vadisindeydi bu yer. Kulaklarımızda hâlâ kayın ağaçlarının hışırtısı ve kuşların cıvıltısı olduğu halde, tepesinde kocaman bir güneşliği olan eski, geniş bir atlı arabaya bindik.</span></p>
<p class="calibre3"><span class="font">Karanlık çökerken rüzgârlı bir yaylaya vardık; kırsaldaki geniş, insanı ürküten bir yol ayrımına. Bu yol ayrımının üstündeki gökyüzü, basık, soluksuz ve esintiliydi, tam ortası renkli bir rüzgâr gülü gibi fır dönüyordu. Burası kırlık alanların en uzak sınır kapısıydı, bu dönemeçten sonra, aşağılarda, sonbahar başlangıcının manzarası açılırdı gözler önünde. Sınır çizgisi de buradaydı; çürümekte olan, eski bir sınır direğine tutturulmuş ve rüzgârda iki yana savrulan bir tabelanın üzerindeki silik bir yazı bunu gösterirdi.</span></p>
<p class="calibre3"><span class="font">Atlı arabanın kocaman tekerlekleri gıcırdayıp kuma gömüldü, takırdayan tekerlek çubukları ses çıkarmaz olmuşlardı, yalnızca geniş güneşlik boğuk bir ses çıkarıyor, karşıdan gelen rüzgârda, tıpkı çöle düşmüş bir tahta sandık gibi, kapkara çırpınıyordu. Annem geçiş parasını ödedi, bariyerin kolu inleyerek kalktı, atlı araba sonbaharın içine daldı.</span></p>
<p class="calibre3"><span class="font">Kocaman bir ovanın soluk, yavan genişliğine girdik, sarı ufukları tembelce ve uyuşukça sarıp sarmalayan solgun, cansız rüzgârların içine; rüzgârın yaladığı o yerlerde bir umutsuzluk havası yükseliyordu.</span></p>
<p class="calibre3"><span class="font">Eski bir masal kitabının sararmış sayfaları gibi manzara silikleşti, sanki bir boşluğun içinde dağılacakmış gibi gevrekleşti. O rüzgârlı hiçbiryerin, o sarı nirvananın içinde zamanın ve gerçekliğin sınırlarına kadar yol alabilir ya da sonsuza kadar onun içinden çıkmayabilirdik -ılık, yavan rüzgârların ortasında, parşömen gibi yayılan gökyüzündeki bulutların arasına sıkışmış durumda, kocaman tekerleklerinin üstünde hareketsiz bir araba; eski bir resim gibi; modası geçmiş, sıkıcı bir romandaki unutulmuş bir tahta oyması-, ama arabacı ansızın dizginleri çekti, arabayı rüzgârların uyuşukluğundan çıkartıp bir ormana soktu.</span></p>
<p class="calibre3"><span class="font">Sık, ama kuru tüylü bir ortamın, tütün rengi bir solgunluğun içine daldık. Çevremizdeki her şey bir Trabukos kutusunun içi gibi sessiz ve kahverengi oldu. Sedir ağaçlarının loşluğunun içinden, birer puro gibi kuru ve kokulu olan ağaç gövdelerinin yanından geçtik. İlerledikçe orman karanlıklaştı, tütün kokusu gitgide arttı, sonunda son notaların sesini hafifçe yansıtan kuru bir çello gövdesi gibi bizi sardı. Arabacının yanında kibrit olmadığı için fenerleri yakamadı. Derin derin soluyan atlar, yolu içgüdüleriyle buluyorlardı. Tekerlek çubuklarının tıkırtısı azaldı, tekerlekler tatlı kokulu çam iğneleri üzerinde yavaşça dönmeye başladılar. Annem uyuyakaldı. Zamanın ölçüsü yoktu; geçerken tuhaf düğümler atıyor, kısaltmalar yapıyordu. Karanlıkta göz gözü görmüyordu; ormanın kuru hışırtısı hâlâ arabanın tepesinde yankılanırken atların ayaklarının altındaki zemin sertleşti, araba olduğu yerde dönüp durdu, az kalsın duvara sürtünüyordu. Arabanın kapısını açan annemin eli evimizin kapısına değdi. Arabacı çantalarımızı indirmeye başlamıştı bile.</span></p>
<p class="calibre3"><span class="font">Geniş, kemerli bir koridora girdik. Karanlık, ılık ve sessizdi, tıpkı ocağın henüz ateşlenmediği, şafak vakti boş olan eski bir fırın gibiydi, ya da gece vakti bir Türk hamamı gibi, terk edilmiş kurnalar ve küvetlerin karanlıkta soğuduğu, sessizliğin musluklardan damlayan suyla ölçüldüğü bir Türk hamamı. Bir cırcırböceği büyük bir sabırla karanlığın içinden tel tel iplikler çekiyordu, öylesine inceydi ki bu dikişler, karanlığı hiç aydınlatamıyorlardı. El yordamıyla merdiveni bulduk.</span></p>
<p class="calibre3"><span class="font">Gıcırdayan sahanlığa ulaştığımızda annem, "Uyan Jozef", dedi, "yere düşeceksin. Birkaç basamak kaldı".</span></p>
<p class="calibre3"><span class="font">Ama öyle uykum vardı ki kendimden geçmiştim, anneme daha sıkı tutundum ve deliksiz bir uykuya daldım.</span></p>
<p class="calibre3"><span class="font">Daha sonra, o gece kapalı gözkapaklarımın ardından gördüğüm şeylerin ne kadarının gerçek olduğunu, ne kadarınınsa benim hayal gücümün oyunu olduğunu annemden hiç öğrenemedim; yorgunluktan bitmiştim, dalıp dalıp gidiyordum.</span></p>
<p class="calibre3"><span class="font">Annem, babam ve Adela, aralarında koyu bir tartışmaya girişmişlerdi, Adela o sahnedeki başkışkırtıcıydı; şimdi düşününce o tartışmanın çok önemli olduğunu fark ediyorum. Bu tartışmanın durmaksızın elimden kaçan anlamını bulabilmek için boşu boşuna çabalıyorsam, bunun suçu belleğimdeki boşluklarda, uykunun karanlık alanlarında; oysa tahminlerle, varsayımlarla bu boşlukları doldurmaya çalışıyorum. Kendimden geçmiş ve bilinçsiz durumda, açık pencereden giren yıldızlı gecenin meltemleri kapalı gözlerimin üstünde süzülürken, ben anlaşılmaza yelken açmış gidiyordum. Gecenin solukları düzenli ve duruydu; birden yıldızların saydam tülünü indiriverdi, yükseklerden, o yaşlı ve sonsuz yüzüyle bakıp beni uykumda gözledi. Uzaktaki bir yıldızın ışığı kirpiklerime takıldı, gözümün kör beyazında gümüş gibi eridi; gözkapaklarımın aralığından odayı bir mumun ışığında, düz ve çapraz altın çizgilerin karmaşasında kırık kırık görüyordum.</span></p>
<p class="calibre3"><span class="font">Bu sahnenin bir başka zaman geçmiş olması da olanaklı elbette. Bu sahneye çok sonraları tanık olduğumu gösteren birçok şey var; bir gün eve geç vakit, dükkân kapandıktan sonra, annem ve dükkândaki tezgâhtarlarla birlikte döndüğümde olabilir.</span></p>
<p class="calibre3"><span class="font">Evimize girdiğimizde, annem şaşkınlık ve hayretle bağırdı, tezgâhtarlar da oldukları yerde donakaldılar. Odanın ortasında bakırlara bürünmüş harika bir şövalye duruyordu, kollarıyla bacakları bükümlü altından, tın tın öten bir zırh, cilalı altın levhalardan oluşan bir göğüs zırhı içinde olağanüstü büyük, gerçek bir Aziz Corc. Hayret ve sevinçle babamın diken gibi bıyığını ve sakalını tanıdım, ağır miğferin altından görünüyorlardı. Zırhı, heyecanla inip kalkan göğsünün üstünde kabarıyor, metal çemberleri iri bir böceğin gövdesindeki kabuk dilimleri gibi aralıklarından soluklanıyorlardı. Zırhının içinde, olduğundan uzun duran babam, altın rengi metalin parlaklığı yüzünden ilâhî bir ordunun başstrateji uzmanına benziyordu.</span></p>
<p class="calibre3"><span class="font">"Heyhat Adela", diyordu babam, "sen ulvi konuları asla anlayamadın. Anlamsız öfke nöbetlerine kapılarak benim girişimlerimi hep engelledin. Ama artık bu zırha girdiğime göre, ben yatağa çiviliyken ve umarsız bir durumdayken çileden çıkmama neden olan gıdıklamaların beni artık etkilemeyecek. Anlamsız öfken diline egemen olmuş, sözlerinin adiliği ve kabalığı, budalalılığına denk düşüyor. İnan ki senin için üzülüyorum, sana acıyorum. Renkli hayaller kuramadığın için sıradanlığın üstüne çıkan her şeye karşı bilinçaltında kin duyuyorsun."</span></p>
<p class="calibre3"><span class="font">Adela hor gören bakışlarını babama çevirdi, sonra anneme dönerek öfkeli bir sesle, bir yandan da sinir gözyaşları dökerek, "Ahududu şurubumuzun hepsini aşırıyor!" dedi. "Geçen yaz hazırladığımız şurup şişelerinin hepsini kilerden aldı bile! Şurupların hepsini şu beş para etmez itfaiyecilere vermek istiyor. <sup class="calibre4">Ü</sup>stelik bana da kaba davranıyor!" Adela hıçkırıyordu.</span></p>
<p class="calibre3"><span class="font">"Maiye çavuşu, haydutların çavuşu!" diye sözünü sürdürdü Adela, babama aşağılayan gözlerle bakarken. "Evi onlarla doldurdu. Sabahları, çörekleri almak için ön kapıyı açamıyorum. Bu adamlardan ikisi holde yatmış, kapının önünü tıkamış oluyor. Merdivende de birkaçı basamaklara yayılıyor, bakır miğferlerini çıkarmadan uyuyorlar. Zorla mutfağıma giriyorlar; o tavşan suratlarını içeri uzatıp öğrenciler gibi iki parmaklarını havaya kaldırıyor, sızlanıp yalvarıyorlar: "Şeker, şeker, lütfen..." Elimden kovayı kapıp çeşmeden bana su getirmeye koşuyorlar; çevremde dans edip bana gülümsüyor, neredeyse kuyruk sallıyorlar. Bu arada da gözlerini üzerimden ayırmıyor, iğrenç iğrenç dudaklarını yalıyorlar. Onlardan birine bakacak olsam suratı utanmaz bir hindi gibi kızarıyor. Bu korkunç güruha ahududu şurubumuzu mu vereyim yani?"</span></p>
<p class="calibre3"><span class="font">"Senin şu soysuzluğun", dedi babam, "neye dokunsa onu bozuyor. Sen bu ateşin oğullarını bize, kutsal şeylere saygısı olmayan kendi gözlerinden tanıttın. Bense bu bahtsız semender kabilesine, bu zavallı, yoksul ateş yaratıklarına büyük bir sevgi besliyorum. Bir zamanların bu görkemli ırkının işlediği tek suç, kendilerini insanlığın hizmetine vermeleri, bir lokma ekmek için kendilerini insana satmalarıydı. Karşılığında ödülleri, hor görülme oldu, çünkü ayak takımının ahmaklığı sınır tanımaz. Bir zamanların bu duyarlı yaratıkları şimdi aşağılanmış bir konumda yaşamak zorundalar. Kentteki okulun hademesinin karısı tarafından onlarla tutuklular için aynı kazanda pişirilmiş bu yavan ve lezzetsiz yemekten hoşlanmamalarında şaşılacak ne var? Damakları, o ateşli ruhların narin ve duyarlı damakları soylu ve koyu macunlar ister, güzel kokulu ve renkli şerbetler. Bu yüzden, kutlama gecesinde, hepimiz büyük belediye binasında beyaz örtüler serilmiş masalarda oturacağımız zaman, binlerce ampulün ışığı kentin üstünde parladığında, her birimiz ekmeğini içinde ahududu şurubu olan bir kaba batıracak ve o seçkin içeceği yavaşça yudumlayacak. Kfaiyecileri güçlendirmenin, onların havai fişek ve maytap atarken harcadığı bütün enerjiyi yeniden sağlamanın yolu budur. Onların acılarını ve hiç hak etmedikleri horlanmayı paylaşıyorum. Onları şimdi içinde bulundukları aşağılanmadan kurtarıp yeni düşünceler vaat eden bir geleceğe götürmek umuduyla ellerinden yüzbaşı kılıcını almayı kabul ettim".</span></p>
<p class="calibre3"><span class="font">"Baştan aşağı değişmişsin Jakob", dedi annem, "harika olmuşsun! Yine de gece dışarı çıkmayacağını umuyorum. Unutma ki ben yazlıktan döndüğümden beri ciddi bir konuşma yapma fırsatı bulamadık. <sup class="calibre4">İ</sup>tfaiyecilere gelince", diye ekledi, Ade-la'ya dönerek, "senin bir parça önyargılı olduğunu düşünüyorum. Bir işe yaramasalar da tatlı çocuklar. Güzel üniformaları içindeki bu uzun boylu genç adamlara bakmaktan hep hoşlan-mışımdır; ama şunu da eklemeliyim ki bellerindeki kemerleri biraz fazla sıkmışlar. Doğal bir zarafetleri var ve bayanlara her zaman için yardıma hazır ve hevesli olmaları gerçekten çok etkileyici. Ne zaman sokakta şemsiyem elimden düşse ya da ayakkabımın bağcığını bağlamak için dursam, onlardan biri hep yakınımda olur, yardımcı olmaya ve beni memnun etmeye hazırdır. Onları hayal kırıklığına uğratmak istemediğimden onlardan birinin ortaya çıkmasını ve kendilerini hoşnut bırakı-yora benzeyen o küçük hizmette bulunmasını sabırla bekliyorum. Görevini yaptıktan sonra uzaklaşırken bir grup arkadaşı hemen onun çevresini alır, bu konuyu onunla heyecanla konuşur, olayın kahramanı da neler olup bittiğini el kol hareketleriyle anlatır. Senin yerinde olsaydım Adela, onların bu kibarlığından seve seve yararlanırdım".</span></p>
<p class="calibre3"><span class="font">"Bence onlar serseriden başka bir şey değil", dedi Teodor, baş tezgâhtar. "Çocuklar kadar sorumsuz davrandıkları için onların yangın söndürmelerine bile izin vermiyoruz artık. Onların ne kadar kuş beyinli olduklarını anlamak için, duvara misket fırlatan çocuklara nasıl da kıskanarak baktıkların izlemek yeterli. Ne zaman pencereden sokakta oynayan çocuklara baksanız, onların arasında şu iri adamlardan birini soluk soluğa koşuşurken, çocukların oyunundan delicesine zevk alırken göreceğinize emin olabilirsiniz. Yangın görünce sevinçten havalara sıçrarlar, ellerini çırparlar, vahşiler gibi dans ederler. Yo, onların yangın söndüreceğine güvenemeyiz. Bu işte baca temizleyicilerini ve şehirdeki polisleri kullanmalıyız. Böylece panayırlar ve halk şenlikleri onlara kalır. <sup class="calibre4">Ö</sup>rneğin, geçen sene karanlık bir sonbahar günü, başkente saldırılması canlandırılırken, Kartacalı kılığına girdiler ve ortalığı birbirine katıp Basi-liya Tepesini kuşattılar. Bir yandan da, </span><span class="font5">'Hannibal, Hannibal, an-te portas!'</span><span class="font"> diye şarkı söylüyorlardı. Sonbaharın bitmesine yakın tembelleşip uyuşuklaşırlar, ayakta uyurlar, ilk karın yağmasıyla birlikte de hiç görünmez olurlar. Yaşlı bir soba kurucusu bana bacaları onarırken birçok kez baca boşluğuna tutunmuş, krizalitler gibi hareketsiz duran ve mor giysileriyle parlak miğferlerini hâlâ çıkartmamış itfaiyecilerle karşılaştığını anlattı. Ahududu şarabından sarhoş olmuş durumda, ayakta uyurlarmış, içleri tıka basa yapışkan tatlı şurupla ve ateşle dolu olurmuş. Onları kulaklarından çekip çıkartmanız ve uyku sarhoşu ve yarı baygın durumda, kırağının beyazlattığı sokaklardan geçirerek kışlalarına geri götürmeniz gerekirmiş; o sırada sokaktaki yaramazlar onlara taş atarlar ve onlar da, suçlu suçlu, vicdan azabı içinde, çekingence gülümseyip sarhoşlar gibi yalpalayarak uzaklaşırlarmış".</span></p>
<p class="calibre3"><span class="font">"Ne olursa olsun", dedi Adela, "onlara şurup filan verecek değilim. Sıcak mutfakta şurup hazırlayarak ve cildimi berbat ederek geçirdiğim onca saati bu serseriler şerbet içsin diye harcamadım ben".</span></p>
<p class="calibre3"><span class="font">Babam, onu yanıtlamak yerine cebinden bir düdük çıkartıp tiz bir sesle öttürdü. Bir anda genç ve ince dört adam daldı odaya ve duvarın dibine sıralandı. Parlak miğferleri odayı aydınlattı; sarı saçlarının altındaki o koyu renkli, güneş yanığı yüzleriyle asker düzenine girip babamın emirlerini beklediler. Babam işaret edince de içlerinden ikisi, içi ahududu şerbeti dolu kocaman bir damacanayı tutup getirdi; Adela onları durdurana kadar da değerli ganimetleriyle merdivenden aşağı koştular. Geride kalan iki adam da asker selamı verip ötekilerin peşinden gittiler.</span></p>
<p class="calibre3"><span class="font">Bir an Adela kendini kaybedecek gibi oldu, güzel gözleri öfkeyle parladı. Ama babam onun öfkesinin patlamasını beklemedi. Bir sıçrayışta pencerenin yanına gitti, kollarını iki yana açtı. Peşinden atıldık. Işık içindeki pazar alanı insan doluydu. Evimizin altında sekiz itfaiyeci kocaman bir branda germişlerdi. Babam arkasına döndü, zırhının metali ışıkta parladı; sessizce selamladı bizi, sonra kollarını iki yana açıp bir göktaşı gibi parlak olan, içinde binlerce ışık parıldayan gecenin içine atladı. <sup class="calibre4">Ö</sup>yle güzel bir görüntüydü ki bu, hepimiz keyiften bağrıştık. Adela bile kederini unutup el çırptı, sevinçle haykırdı. O arada babam brandanın üzerinden yere atlamıştı, takırdayan zırhının göğüs levhasını yerine oturttuktan sonra bölüğünün başına gitti; bölüğü ikişerli sıralar halinde, ağır ağır kendilerini izleyen kalabalığın karanlık sıralarının önünden geçti, miğferlerinin bakırı pırıl pırıl parlıyordu.</span></p>
</body>
</html>